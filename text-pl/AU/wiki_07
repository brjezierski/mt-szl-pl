<doc id="5024162" url="https://pl.wikipedia.org/wiki?curid=5024162" title="Arcovenator">
Arcovenator

Arcovenator – wymarły rodzaj dinozaura, teropoda z rodziny abelizaurów.
Skamieniałości nieznanego nauce dinozaura znaleziono we Francji, na południowym wschodzie kraju, w dorzeczu rzeki Arc, w okolicy wioski Pourrières. Spoczywały wśród skał basenu sedymentacyjnego Aix-en-Provence i formacji Lower Argiles Rutilantes datowanych na późny kampan.
Badanie znalezionych kości pozwoliło zaliczyć znalezisko do rodziny Abelisauridae. Wcześniej nie było pewności, czy przedstawiciele tej rodziny gondwańskich teropodów w ogóle występowali w Europie, mimo że znalezioną w Wielkiej Brytanii kość piszczelową autorzy zaliczyli do bazalnych abelizauroidów, a także z powodu pewnych znalezisk z Francji. Zmienia to pogląd na dyspersję tych teropodów, wskazując na ich zdolność do pokonywania barier w postaci zbiorników morskich. Odmienności w budowie kości pozwoliły na zaliczenie zwierzęcia do nowego rodzaju dinozaura, któremu nadano nazwę "Arcovenator". Odnosi się ona do rzeki Arc, w dorzeczu której znaleziono szczątki, a dodane łacińskie słowo "venator" oznacza myśliwego. W rodzaju umieszczono pojedynczy gatunek i nazwano go "Arcovenator escotae". Epitet gatunkowy upamiętnia firmę motoryzacyjną Escota, którą od 2006 sfinansowała wykopaliska. Przeprowadzono także analizę filogenetyczną, która wskazała jako jego najbliższych krewnych abelizaury z Indii i Madagaskaru. Rodzaj umieszczono w nowo wyróżnionej podrodzinie Majungasaurinae, zdefiniowanej jako wszystkie Abelisaridae bliższe "Majungasaurus crenatissimus" niż "Carnotaurus sastrei".

</doc>
<doc id="5024168" url="https://pl.wikipedia.org/wiki?curid=5024168" title="Mieczysław Stypułkowski">
Mieczysław Stypułkowski

Mieczysław Stypułkowski ps. "Mietek, Rola, Miś" (ur. 16 października 1909 w Woli Bystrzyckiej, zm. 3 czerwca 1943 w Warszawie) – polski duchowny katolicki, kapitan Wojska Polskiego, członek ruchu oporu podczas II wojny światowej.
Życiorys.
W 1932 roku ukończył Seminarium Duchowne w Łodzi i w tym samym roku otrzymał święcenia prezbiteriatu. Jako wikary pracował w parafiach: św. Wojciecha w Dobroniu, św. Katarzyny Aleksandryjskiej w Zgierzu oraz Niepokalanego Poczęcia Najświętszej Maryi Panny i św. Michała Archanioła w Łasku (1939-1940). Ukończył również prawo.
Podczas kampanii wrześniowej służył w stopniu kapitana jako kapelan 36. Pułku Piechoty Legii Akademickiej. Po zakończeniu walk został w listopadzie 1939 roku aresztowany w ramach Intelligenzaktion i trafił do łódzkiego obozu Radegast. W styczniu 1940 roku został zwolniony z nakazem wyjazdu do Generalnego Gubernatorstwa. Po pewnym czasie przeniósł się tam i wstąpił w szeregi Związku Walki Zbrojnej, a następnie Armii Krajowej. Był członkiem "Wachlarza", gdzie pełnił funkcję Szefa Kadry Oddziału I Organizacyjnego, a następnie likwidatora organizacji. W 1943 roku został aresztowany przez Niemców i osadzony na Pawiaku. Zginął, rozstrzelany na ulicach Warszawy.
Tablica, poświęcona pamięci ks. Stypułkowskiego znajduje się na kaplicy cmentarnej cmentarza parafialnego parafii Niepokalanego Poczęcia Najświętszej Maryi Panny i św. Michała Archanioła w Łasku.

</doc>
<doc id="5024175" url="https://pl.wikipedia.org/wiki?curid=5024175" title="Wawrzyniec Kośmiński">
Wawrzyniec Kośmiński

Wawrzyniec Kośmiński (Koźmiński) herbu Lubicz – stolnik owrucki w latach 1690-1704.
Był elektorem Augusta II Mocnego z województwa lubelskiego w 1697 roku.

</doc>
<doc id="5024179" url="https://pl.wikipedia.org/wiki?curid=5024179" title="Philipp Spitta">
Philipp Spitta

Julius August Philipp Spitta (ur. 27 grudnia 1841 w Wechold koło Hoya, zm. 13 kwietnia 1894 w Berlinie) – niemiecki muzykolog.
Życiorys.
Syn Karla Johanna Philippa. Ukończył szkołę w Peine, następnie uczęszczał do gimnazjów w Hanowerze i Celle. W młodości uczył się gry na fortepianie i organach oraz reguł kompozycji. W latach 1860–1864 studiował teologię i filologię klasyczną na Uniwersytecie w Getyndze, gdzie uzyskał tytuł doktora na podstawie rozprawy o budowie zdań u Tacyta "De Taciti in componendis enuntiatis ratione". Od 1861 roku prowadził studenckie towarzystwo śpiewacze, w 1864 roku nawiązał znajomość z Johannesem Brahmsem, z którym do końca życia wymieniał listy. W latach 1864–1866 uczył greki i łaciny w Tallinnie, następnie w latach 1866–1874 był nauczycielem gimnazjum w Sondershausen. Od 1874 do 1875 roku był nauczycielem gimnazjum w Lipsku, tam też w 1874 roku wraz z Heinrichem von Herzogenbergem, Franzem von Holsteinem i Alfredem Volklandem założył Bach-Verein. W 1875 roku osiadł w Berlinie, gdzie uczył historii muzyki na Uniwersytecie, był członkiem i sekretarzem Königliche Akademie der Künste oraz wykładowcą Königliche Hochschule für Musik. W 1885 roku wspólnie z Friedrichem Chrysanderem i Guido Adlerem założył pierwsze czasopismo muzykologiczne, „Vierteljahrsschrift für Musikwissenschaft”. Do jego uczniów należeli Jules Combarieu, Oskar Fleischer, Max Friedlaender, Carl Krebs, Adolf Sandberger, Rudolf Schwartz, Max Seiffert, Emil Vogel, Peter Wagner i Johannes Wolf.
Twórczość.
Szeroki dorobek naukowy Spitty obejmuje m.in. studia nad protestancką muzyką kościelną, przyczynki biograficzne, artykuły polemiczne, wykłady i odczyty. Był autorem takich prac jak "Ein Lebensbild Robert Schumanns" (Lipsk 1862), "Johann Sebastian Bach" (2 tomy, 1873–1880), "Zur Musik" (Berlin 1892) i "Musikgeschichtliche Aufsätze" (Berlin 1894), ponadto wydał utwory organowe Dietricha Buxtehudego (2 tomy, 1875–1876) i dzieła wszystkie Heinricha Schütza (16 tomów, 1885–1894).
Działalność Spitty przypadła na okres rozkwitu historyzmu, kształtowania się krytyki źródeł i podstaw metodologii nauk historycznych oraz kształtowania się muzykologii jako dyscypliny naukowej. Największe znaczenie ma jego praca biograficzna o J.S. Bachu, wpisująca się w nurt tworzonych w tym okresie wielkich monografii poszczególnych kompozytorów. Autor powiązał dzieło Bacha z tłem historyczno-kulturowym epoki, przeprowadził szczegółową analizę kompozycji, których znany ówcześnie zasób uzupełnił i schronologizował.

</doc>
<doc id="5024181" url="https://pl.wikipedia.org/wiki?curid=5024181" title="Parafia Najświętszej Maryi Panny Wspomożycielki Wiernych w Białymbłocie-Kobylej">
Parafia Najświętszej Maryi Panny Wspomożycielki Wiernych w Białymbłocie-Kobylej

Parafia pw. Najświętszej Maryi Panny Wspomożycielki Wiernych w Białymbłocie-Kobylej – parafia rzymskokatolicka należąca do dekanatu Ostrów Mazowiecka – Chrystusa Dobrego Pasterza, diecezji łomżyńskiej, metropolii białostockiej. 
Erygowana została w 2015 roku. Jest prowadzona przez księży diecezjalnych.
Obszar parafii.
Miejscowości i ulice.
Do parafii należą wierni z miejscowości:

</doc>
<doc id="5024184" url="https://pl.wikipedia.org/wiki?curid=5024184" title="Gălești (okręg Marusza)">
Gălești (okręg Marusza)

Gălești () – wieś w Rumunii, w okręgu Marusza, w gminie Gălești. W 2011 roku liczyła 494 mieszkańców.

</doc>
<doc id="5024186" url="https://pl.wikipedia.org/wiki?curid=5024186" title="Adrianu Mare">
Adrianu Mare

Adrianu Mare () – wieś w Rumunii, w okręgu Marusza, w gminie Gălești. W 2011 roku liczyła 131 mieszkańców.

</doc>
<doc id="5024189" url="https://pl.wikipedia.org/wiki?curid=5024189" title="Adrianu Mic">
Adrianu Mic

Adrianu Mic () – wieś w Rumunii, w okręgu Marusza, w gminie Gălești. W 2011 roku liczyła 60 mieszkańców.

</doc>
<doc id="5024190" url="https://pl.wikipedia.org/wiki?curid=5024190" title="Bedeni">
Bedeni

Bedeni () – wieś w Rumunii, w okręgu Marusza, w gminie Gălești. W 2011 roku liczyła 196 mieszkańców.

</doc>
<doc id="5024191" url="https://pl.wikipedia.org/wiki?curid=5024191" title="Parafia św. Maksymiliana Marii Kolbego w Kozikach">
Parafia św. Maksymiliana Marii Kolbego w Kozikach

Parafia pw. Świętego Maksymiliana Marii Kolbego w Kozikach – parafia rzymskokatolicka należąca do dekanatu Ostrów Mazowiecka – Chrystusa Dobrego Pasterza, diecezji łomżyńskiej, metropolii białostockiej. 
Erygowana została w 2000 roku. Jest prowadzona przez księży diecezjalnych.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="5024192" url="https://pl.wikipedia.org/wiki?curid=5024192" title="Maiad">
Maiad

Maiad () – wieś w Rumunii, w okręgu Marusza, w gminie Gălești. W 2011 roku liczyła 453 mieszkańców.

</doc>
<doc id="5024195" url="https://pl.wikipedia.org/wiki?curid=5024195" title="Sânvăsii">
Sânvăsii

Sânvăsii () – wieś w Rumunii, w okręgu Marusza, w gminie Gălești. W 2011 roku liczyła 426 mieszkańców.

</doc>
<doc id="5024196" url="https://pl.wikipedia.org/wiki?curid=5024196" title="Troița (okręg Marusza)">
Troița (okręg Marusza)

Troița () – wieś w Rumunii, w okręgu Marusza, w gminie Gălești. W 2011 roku liczyła 811 mieszkańców.

</doc>
<doc id="5024197" url="https://pl.wikipedia.org/wiki?curid=5024197" title="Gănești (gmina w okręgu Marusza)">
Gănești (gmina w okręgu Marusza)

Gănești – gmina w Rumunii, w okręgu Marusza. Obejmuje miejscowości Gănești, Păucișoara, Seuca i Sub Pădure. W 2011 roku liczyła 3573 mieszkańców. 

</doc>
<doc id="5024198" url="https://pl.wikipedia.org/wiki?curid=5024198" title="Słoboda (rejon krasninski)">
Słoboda (rejon krasninski)

Słoboda () – wieś (ros. деревня, trb. dieriewnia) w zachodniej Rosji, w osiedlu wiejskim Malejewskoje rejonu krasninskiego w obwodzie smoleńskim.
Geografia.
Miejscowość położona jest przy granicy z Białorusią, 18,5 km od drogi regionalnej 66A-3 Krasnyj – granica (Lady), 20,5 km od centrum administracyjnego osiedla wiejskiego (Malejewo), 20 km od centrum administracyjnego rejonu (Krasnyj), 65,5 km od Smoleńska, 31 km od przystanku kolejowego (478 km).
W granicach miejscowości znajduje się ulica Polewaja.
Demografia.
W 2010 r. miejscowość nie posiadała mieszkańców.

</doc>
<doc id="5024201" url="https://pl.wikipedia.org/wiki?curid=5024201" title="Gaflei">
Gaflei

Gaflei – wieś w Liechtensteinie w gminie Triesenberg. W Gaflei znajduje się wiele szlaków górskich jak i geometryczny środek Liechtensteinu. W XIX wieku powstało tam uzdrowisko, pierwsze w Liechtensteinie, a w 1976 odbył się tam etap Tour de Suisse.

</doc>
<doc id="5024202" url="https://pl.wikipedia.org/wiki?curid=5024202" title="Gănești (okręg Marusza)">
Gănești (okręg Marusza)

Gănești () – wieś w Rumunii, w okręgu Marusza, w gminie Gănești. W 2011 roku liczyła 2136 mieszkańców.

</doc>
<doc id="5024203" url="https://pl.wikipedia.org/wiki?curid=5024203" title="Păucișoara">
Păucișoara

Păucișoara () – wieś w Rumunii, w okręgu Marusza, w gminie Gănești. W 2011 roku liczyła 203 mieszkańców.

</doc>
<doc id="5024204" url="https://pl.wikipedia.org/wiki?curid=5024204" title="Seuca (okręg Marusza)">
Seuca (okręg Marusza)

Seuca () – wieś w Rumunii, w okręgu Marusza, w gminie Gănești. W 2011 roku liczyła 1163 mieszkańców.

</doc>
<doc id="5024205" url="https://pl.wikipedia.org/wiki?curid=5024205" title="Parafia św. Barbary w Porębie">
Parafia św. Barbary w Porębie

Parafia pw. Świętej Barbary w Porębie Średniej – parafia rzymskokatolicka należąca do dekanatu Ostrów Mazowiecka – Chrystusa Dobrego Pasterza, diecezji łomżyńskiej, metropolii białostockiej. 
Erygowana została w 1639 roku. Jest prowadzona przez księży diecezjalnych.
Zasięg parafii.
Do parafii należą wierni z miejscowości: Poręba-Kocęby, Poręba Średnia, Budykierz, Dudowizna, Dybki, Przyjmy k. Poręby, Udrzyn, Udrzynek, Tuchlin.

</doc>
<doc id="5024207" url="https://pl.wikipedia.org/wiki?curid=5024207" title="Sub Pădure">
Sub Pădure

Sub Pădure – wieś w Rumunii, w okręgu Marusza, w gminie Gănești. W 2011 roku liczyła 71 mieszkańców.

</doc>
<doc id="5024209" url="https://pl.wikipedia.org/wiki?curid=5024209" title="Gheorghe Doja (gmina w okręgu Marusza)">
Gheorghe Doja (gmina w okręgu Marusza)

Gheorghe Doja – gmina w Rumunii, w okręgu Marusza. Obejmuje miejscowości Gheorghe Doja, Ilieni, Leordeni, Satu Nou i Tirimia. W 2011 roku liczyła 2982 mieszkańców. 

</doc>
<doc id="5024217" url="https://pl.wikipedia.org/wiki?curid=5024217" title="Gheorghe Doja (okręg Marusza)">
Gheorghe Doja (okręg Marusza)

Gheorghe Doja () – wieś w Rumunii, w okręgu Marusza, w gminie Gheorghe Doja. W 2011 roku liczyła 543 mieszkańców.

</doc>
<doc id="5024218" url="https://pl.wikipedia.org/wiki?curid=5024218" title="Ilieni (okręg Marusza)">
Ilieni (okręg Marusza)

Ilieni () – wieś w Rumunii, w okręgu Marusza, w gminie Gheorghe Doja. W 2011 roku liczyła 343 mieszkańców.

</doc>
<doc id="5024219" url="https://pl.wikipedia.org/wiki?curid=5024219" title="Marek Stoiński">
Marek Stoiński

Marek Stoiński herbu Janina (zm. przed 27 października 1703) – cześnik bełski od 1680 roku, podstarości i sędzia grodzki krasnostawski w latach 1679–1680, pisarz grodzki lwowski w 1672 roku, podstarości grabowiecki w latach 1666–1668, wojski lubaczowski w latach 1665–1680.
Był elektorem Augusta II Mocnego z województwa lubelskiego w 1697 roku.

</doc>
<doc id="5024221" url="https://pl.wikipedia.org/wiki?curid=5024221" title="Szewniewo (obwód smoleński)">
Szewniewo (obwód smoleński)

Szewniewo () – wieś (ros. деревня, trb. dieriewnia) w zachodniej Rosji, w osiedlu wiejskim Malejewskoje rejonu krasninskiego w obwodzie smoleńskim.
Geografia.
Miejscowość położona jest nad rzeką Jechienka, 3 km od drogi federalnej R135 (Smoleńsk – Krasnyj – Gusino), 4,5 km od centrum administracyjnego osiedla wiejskiego (Malejewo), 3,5 km od centrum administracyjnego rejonu (Krasnyj), 45,5 km od Smoleńska, 21,5 km od najbliższej stacji kolejowej (Gusino).
W granicach miejscowości znajduje się ulica Dacznaja.
Demografia.
W 2010 r. miejscowość nie posiadała mieszkańców.

</doc>
<doc id="5024222" url="https://pl.wikipedia.org/wiki?curid=5024222" title="Leordeni (okręg Marusza)">
Leordeni (okręg Marusza)

Leordeni () – wieś w Rumunii, w okręgu Marusza, w gminie Gheorghe Doja. W 2011 roku liczyła 396 mieszkańców.

</doc>
<doc id="5024223" url="https://pl.wikipedia.org/wiki?curid=5024223" title="Andrzej Górczyński">
Andrzej Górczyński

Andrzej Robert Górczyński (ur. 2 września 1974 w Kutnie) – polski samorządowiec i inżynier rolnik, od 2018 członek zarządu województwa łódzkiego VI kadencji.
Życiorys.
Pochodzi z Woli Kałkowej. Z zawodu inżynier rolnictwa, absolwent Szkoły Głównej Gospodarstwa Wiejskiego. Ukończył podyplomowe studia z europejskiego prawa gospodarczego i marketingu na Wydziale Prawa i Administracji Uniwersytetu Łódzkiego. Zajął się także prowadzeniem własnego gospodarstwa rolnego i działał w ochotniczej straży pożarnej. Przez kilkanaście lat był szefem Izby Rolniczej Województwa Łódzkiego. Od 2013 był p.o. prezesa, a następnie wiceprezesem oddziału regionalnego KRUS w Łodzi.
Był związany z Polskim Stronnictwem Ludowym, formalnie nie należał do partii. W 2010 z listy PSL zdobył mandat radnego sejmiku łódzkiego (zastąpił Artura Ławniczaka wybranego na burmistrza Szadku), w 2014 uzyskał reelekcję. W 2010 był kandydatem na wiceministra rolnictwa, jednak ostatecznie nie objął stanowiska. W 2016 odszedł z klubu radnych PSL. W 2018 przystąpił do Porozumienia (w sejmiku pozostając radnym niezrzeszonym). Zasiadł w radzie krajowej tego ugrupowania, w 2019 został jego pełnomocnikiem w okręgu sieradzkim i członkiem zarządu krajowego (później zasiadał przez pewien czas w jego prezydium). W 2018 z listy PiS nie wybrano go ponownie do sejmiku. 22 listopada 2018 wybrany na stanowisko członka zarządu województwa łódzkiego, odpowiedzialnego za rolnictwo i ochronę środowiska. W czerwcu 2022 wystąpił z Porozumienia.
Bez powodzenia kandydował do Senatu z ramienia PSL w 2011 w okręgu nr 25 (zajął 3. miejsce na 7 kandydatów) oraz do Sejmu w 2015 (z listy PSL) i 2019 (z listy PiS).
Życie prywatne.
Syn Zdzisława i Marii. Żonaty z Anną, ma dwoje dzieci.
Odznaczenia.
Odznaczony Brązowym Krzyżem Zasługi (2011) ("za wybitne zasługi dla rozwoju rolnictwa, za działalność na rzecz rozwoju obszarów wiejskich").

</doc>
<doc id="5024225" url="https://pl.wikipedia.org/wiki?curid=5024225" title="Satu Nou (gmina Gheorghe Doja)">
Satu Nou (gmina Gheorghe Doja)

Satu Nou () – wieś w Rumunii, w okręgu Marusza, w gminie Gheorghe Doja. W 2011 roku liczyła 826 mieszkańców.

</doc>
<doc id="5024227" url="https://pl.wikipedia.org/wiki?curid=5024227" title="Tirimia">
Tirimia

Tirimia () – wieś w Rumunii, w okręgu Marusza, w gminie Gheorghe Doja. W 2011 roku liczyła 874 mieszkańców.

</doc>
<doc id="5024228" url="https://pl.wikipedia.org/wiki?curid=5024228" title="Emmanuel Bonaventure Dennis">
Emmanuel Bonaventure Dennis



</doc>
<doc id="5024231" url="https://pl.wikipedia.org/wiki?curid=5024231" title="Ghindari (gmina)">
Ghindari (gmina)

Ghindari – gmina w Rumunii, w okręgu Marusza. Obejmuje miejscowości Abud, Ceie, Ghindari, Solocma i Trei Sate. W 2011 roku liczyła 3250 mieszkańców. 

</doc>
<doc id="5024233" url="https://pl.wikipedia.org/wiki?curid=5024233" title="Ghindari (okręg Marusza)">
Ghindari (okręg Marusza)

Ghindari () – wieś w Rumunii, w okręgu Marusza, w gminie Ghindari. W 2011 roku liczyła 1577 mieszkańców.

</doc>
<doc id="5024234" url="https://pl.wikipedia.org/wiki?curid=5024234" title="Abud (Rumunia)">
Abud (Rumunia)

Abud () – wieś w Rumunii, w okręgu Marusza, w gminie Ghindari. W 2011 roku liczyła 149 mieszkańców.

</doc>
<doc id="5024235" url="https://pl.wikipedia.org/wiki?curid=5024235" title="Peter Wagner">
Peter Wagner



</doc>
<doc id="5024237" url="https://pl.wikipedia.org/wiki?curid=5024237" title="Ceie">
Ceie

Ceie () – wieś w Rumunii, w okręgu Marusza, w gminie Ghindari. W 2011 roku liczyła 46 mieszkańców.

</doc>
<doc id="5024238" url="https://pl.wikipedia.org/wiki?curid=5024238" title="Solocma">
Solocma

Solocma () – wieś w Rumunii, w okręgu Marusza, w gminie Ghindari. W 2011 roku liczyła 356 mieszkańców.

</doc>
<doc id="5024239" url="https://pl.wikipedia.org/wiki?curid=5024239" title="Arkadiusz Dzielawski">
Arkadiusz Dzielawski

Arkadiusz Dzielawski (ur. 1967 w Częstochowie) – polski artysta malarz, przedstawiciel realizmu magicznego, fotografik i projektant.
Życiorys.
Wychował się i tworzy w Częstochowie, gdzie ukończył Liceum Plastyczne, a następnie kierunek Wychowanie Plastyczne w Wyższej Szkole Pedagogicznej, uzyskując dyplom z wyróżnieniem w pracowni profesora Jerzego Filipa Sztuki. W roku 1993 zdobył stypendium artystyczne Prezydenta Miasta Częstochowy. Jego obrazy znajdują się w kolekcjach w Polsce i za granicą.
Wystawy indywidualne.
Źródło: Art Éclat – Where Dreams Become Art.

</doc>
<doc id="5024241" url="https://pl.wikipedia.org/wiki?curid=5024241" title="Trei Sate">
Trei Sate

Trei Sate () – wieś w Rumunii, w okręgu Marusza, w gminie Ghindari. W 2011 roku liczyła 1122 mieszkańców.

</doc>
<doc id="5024242" url="https://pl.wikipedia.org/wiki?curid=5024242" title="Glodeni (gmina w okręgu Marusza)">
Glodeni (gmina w okręgu Marusza)

Glodeni – gmina w Rumunii, w okręgu Marusza. Obejmuje miejscowości Glodeni, Merișor, Moișa, Păcureni i Păingeni. W 2011 roku liczyła 3817 mieszkańców. 

</doc>
<doc id="5024244" url="https://pl.wikipedia.org/wiki?curid=5024244" title="Kazimierz Talarek">
Kazimierz Talarek

Kazimierz Talarek (ur. 16 października 1964) – polski duchowny rzymskokatolicki, doktor habilitowany teologii w zakresie historii Kościoła, proboszcz parafii św. Antoniego Padewskiego w Nagoszynie.
Życiorys.
Pochodzi z parafii Filipowice. Po maturze wstąpił do Wyższego Seminarium Duchownego w Tarnowie, a po ukończeniu studiów filozoficzno-teologicznych otrzymał święcenia kapłańskie z rąk abpa Jerzego Ablewicza 4 czerwca 1989 roku. Jako wikariusz pracował w następujących parafiach: Żabno (1989-1993), Mielec – Ducha Świętego (1993-1997), Krynica – Wniebowzięcia NMP, Tarnów i Szczepanów. Odbył studia z teologii w zakresie historii Kościoła na Wydziale Historii Kościoła Papieskiej Akademii Teologicznej w Krakowie, czego owocem były licencjat w 1997 r. na podstawie pracy "Bractwa w diecezji tarnowskiej w latach 1915-1939", doktorat w 2000 r. na podstawie dysertacji pt. "Duchowieństwo diecezji tarnowskiej w latach 1918-1939" i habilitacja w 2012 r. na podstawie pracy "Diecezja tarnowska w latach 1945-1970. Problematyka personalno-organizacyjna".
Jest członkiem Diecezjalnej Komisji Historycznej, a od 2012 r. proboszczem parafii pw. Św. Antoniego Padewskiego w Nagoszynie i wicedziekanem dekanatu Pustków-Osiedle. W 2021 otrzymał godność kanonika honorowego kapituły mieleckiej.

</doc>
<doc id="5024245" url="https://pl.wikipedia.org/wiki?curid=5024245" title="Grzybówka rurkowatotrzonowa">
Grzybówka rurkowatotrzonowa

Grzybówka rurkowatotrzonowa ("Mycena capillaripes" Peck) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1872 r. Charles Horton Peck na glebie w Nowym Jorku.
Synonimy:
Maria Lisiewska w 1987 r. nadała mu nazwę grzybówka rurkowata, Władysław Wojewoda w 2003 r. zaproponował nazwę grzybówka rurkowatotrzonowa.
Morfologia.
Średnica 5–25 mm, kształt stożkowy, tępo stożkowy, dzwonkowaty lub paraboliczny, w stanie dojrzałym czasem z zagłębionym środkiem, płytko bruzdowany, półprzezroczyście prążkowany. Powierzchnia oprószona, bladoszara do szarobrązowej, na środku nieco ciemniejsza, na brzegu czasami całkowicie blada. Jest higrofaniczny, po wyschnięciu blaknie.
Blaszki w liczbie 12–20 dochodzące do trzonu, wąsko przyrośnięte, białawe, kremowe lub szare, na bokach z gęstymi, drobnymi, ciemnoczerwonawymi kropkami (konieczna lupa). Ostrza ciemno czerwono-brązowe.
Wysokość 20–70 mm, grubość 1–1,8 mm, wydrążony, prosty do zakrzywionego, kruchy. Powierzchnia na wierzchołku oprószona o barwie od szarej do szarobrązowej, poza tym naga, błyszcząca, ciemniejsza. Podstawa pokryta białą, watowatą grzybnią.
O silnym zapachu amoniaku.
Podstawki 27–30 × 7–9 µm, smukłe. maczugowate, 4–zarodnikowe, ze sterygmatami o długości 4–6 µm. Zarodniki 8–11 × 4,5–6 µm, Q = 1,5–2, Qav = 1,8, cylindryczne lub o kształcie pipety, gładkie, amyloidalne. Cheilocystydy 35–77 × 10–16 µm, maczugowate lub wrzecionowate, na wierzchołku zaokrąglone lub z prostą szyjką i wypełnione czerwoną zawartością. Pleurocystydy liczne, podobne, ale czasami bez barwnej zawartości. Strzępki w skórce kapelusza o szerokości 2–8 µm, gęsto pokryte prostymi lub rozgałęzionymi wyrostkami o wymiarach 1-30 × 1-3 µm, czasami tworzącymi gęste masy. Strzępki warstwy korowej trzonu o szerokości 2-8 µm, gładkie lub z rzadkimi uchyłkami, pokryte wyrostkami o wymiarach 1–9 × 1–1,3 µm, komórki końcowe o szerokości 2,5–3,5 µm, gładkie lub skąpo pokryte prostymi, cylindrycznymi brodawkami o wymiarach 2–8 × 1–2 µm. Sprzążki obecne w strzępkach wszystkich częściach grzyba. 
Występowanie i siedlisko.
Znane jest występowanie tego gatunku w Ameryce Północne i w Europie. Władysław Wojewoda w zestawieniu grzybów wielkoowocnikowych Polski w 2003 r. przytacza 4 stanowiska. W Polsce gatunek rzadki. Znajduje się na "Czerwonej liście roślin i grzybów Polski". Ma status V – gatunek narażony, który zapewne w najbliższej przyszłości przesunie się do kategorii wymierających, jeśli nadal będą działać czynniki zagrożenia.
Grzyb saprotroficzny. W Polsce występuje w lasach, zwłaszcza bukowych i świerkowych, rzadziej w ogrodach i przy drogach. Rośnie na ziemi, na ściółce leśnej i igliwiu wśród mchów i traw. Owocniki przeważnie od czerwca do listopada. 
Gatunki podobne.
Zapach amoniaku jest dość silny i niezawodny przy identyfikacji gatunku. Czerwono-brązowe, widoczne przez lupę kropki na bokach blaszek nie zawsze występują. Podobna jest grzybówka czerwonoostrzowa ("Mycena rubromarginata"), ale poza zapachem różni się także szerszymi, pipetowatymi zarodnikami i zazwyczaj rośnie na rozkładającym się drewnie. Możliwe jest również pomylenie z grzybówką oliwkowoostrzową ("Mycena olivaceomarginata"), która czasami ma szarobrązowy kapelusz z czerwonawo-brązowym środkiem, a także trzon z oprószonym białawym wierzchołkiem i szarobrązowymi kolorami poniżej oraz amoniakalny zapach. Te dwa gatunki można rozróżnić po cheilocystydach. U "M. capillaripes" są gładkie, podczas gdy u "M. olivaceomarginata" są bardziej zróżnicowane, często z dwoma lub trzema szyjami lub z kilkoma grubymi naroślami. Ponadto u "M olivaceomarginata" brak pleurocystyd.

</doc>
<doc id="5024247" url="https://pl.wikipedia.org/wiki?curid=5024247" title="Mycena capillaripes">
Mycena capillaripes



</doc>
<doc id="5024248" url="https://pl.wikipedia.org/wiki?curid=5024248" title="Glodeni (okręg Marusza)">
Glodeni (okręg Marusza)

Glodeni () – wieś w Rumunii, w okręgu Marusza, w gminie Glodeni. W 2011 roku liczyła 2688 mieszkańców.

</doc>
<doc id="5024249" url="https://pl.wikipedia.org/wiki?curid=5024249" title="Merișor (okręg Marusza)">
Merișor (okręg Marusza)

Merișor – wieś w Rumunii, w okręgu Marusza, w gminie Glodeni. W 2011 roku liczyła 187 mieszkańców.

</doc>
<doc id="5024250" url="https://pl.wikipedia.org/wiki?curid=5024250" title="Moișa (okręg Marusza)">
Moișa (okręg Marusza)

Moișa – wieś w Rumunii, w okręgu Marusza, w gminie Glodeni. W 2011 roku liczyła 282 mieszkańców.

</doc>
<doc id="5024251" url="https://pl.wikipedia.org/wiki?curid=5024251" title="Keir Dullea">
Keir Dullea

Keir Atwood Dullea (ur. 30 maja 1936 w Cleveland) – amerykański aktor filmowy i telewizyjny. 
Znany głównie z roli astronauty Davida Bowmana w filmie Stanleya Kubricka ' (1968) oraz jego późniejszej o 16 lat kontynuacji - ' (1984). Inne produkcje z jego udziałem to m.in. "David i Liza" (1962), "Bunny Lake zaginęła" (1965) oraz "Czarne święta" (1974).

</doc>
<doc id="5024252" url="https://pl.wikipedia.org/wiki?curid=5024252" title="Păcureni">
Păcureni

Păcureni () – wieś w Rumunii, w okręgu Marusza, w gminie Glodeni. W 2011 roku liczyła 252 mieszkańców.

</doc>
<doc id="5024253" url="https://pl.wikipedia.org/wiki?curid=5024253" title="Păingeni">
Păingeni

Păingeni () – wieś w Rumunii, w okręgu Marusza, w gminie Glodeni. W 2011 roku liczyła 408 mieszkańców.

</doc>
<doc id="5024255" url="https://pl.wikipedia.org/wiki?curid=5024255" title="Linia kolejowa nr 583">
Linia kolejowa nr 583

Linia kolejowa nr 583 – projektowana linia kolejowa w województwie śląskim, łącząca posterunek Nakło i stację Katowice. Za budowę odpowiedzialne jest PKP PLK.

</doc>
<doc id="5024256" url="https://pl.wikipedia.org/wiki?curid=5024256" title="Krajowy Związek Zdrojowisk i Uzdrowisk we Lwowie">
Krajowy Związek Zdrojowisk i Uzdrowisk we Lwowie

Krajowy Związek Zdrojowisk i Uzdrowisk we Lwowie – polska organizacja w zaborze austriackim.
Krajowy Związek Zdrojowisk i Uzdrowisk we Lwowie miał siedzibę przy ul. Trzeciego Maja 10. Jego celem było "ekonomiczne podniesienie zdrojowisk i uzdrowisk krajowych".

</doc>
<doc id="5024257" url="https://pl.wikipedia.org/wiki?curid=5024257" title="Gornești (gmina)">
Gornești (gmina)

Gornești – gmina w Rumunii, w okręgu Marusza. Obejmuje miejscowości Gornești, Iara de Mureș, Ilioara, Mura Mare, Mura Mică, Pădureni, Periș, Petrilaca de Mureș i Teleac. W 2011 roku liczyła 5577 mieszkańców. 

</doc>
<doc id="5024260" url="https://pl.wikipedia.org/wiki?curid=5024260" title="Gornești">
Gornești

Gornești () – wieś w Rumunii, w okręgu Marusza, w gminie Gornești. W 2011 roku liczyła 1926 mieszkańców.

</doc>
<doc id="5024262" url="https://pl.wikipedia.org/wiki?curid=5024262" title="Iara de Mureș">
Iara de Mureș

Iara de Mureș () – wieś w Rumunii, w okręgu Marusza, w gminie Gornești. W 2011 roku liczyła 325 mieszkańców.

</doc>
<doc id="5024263" url="https://pl.wikipedia.org/wiki?curid=5024263" title="Ilioara">
Ilioara

Ilioara () – wieś w Rumunii, w okręgu Marusza, w gminie Gornești. W 2011 roku liczyła 132 mieszkańców.

</doc>
<doc id="5024264" url="https://pl.wikipedia.org/wiki?curid=5024264" title="Mura Mare">
Mura Mare

Mura Mare – wieś w Rumunii, w okręgu Marusza, w gminie Gornești. W 2011 roku liczyła 36 mieszkańców.

</doc>
<doc id="5024266" url="https://pl.wikipedia.org/wiki?curid=5024266" title="Mura Mică">
Mura Mică

Mura Mică () – wieś w Rumunii, w okręgu Marusza, w gminie Gornești. W 2011 roku liczyła 37 mieszkańców.

</doc>
<doc id="5024267" url="https://pl.wikipedia.org/wiki?curid=5024267" title="Pădureni (okręg Marusza)">
Pădureni (okręg Marusza)

Pădureni () – wieś w Rumunii, w okręgu Marusza, w gminie Gornești. W 2011 roku liczyła 460 mieszkańców.

</doc>
<doc id="5024268" url="https://pl.wikipedia.org/wiki?curid=5024268" title="Periș (okręg Marusza)">
Periș (okręg Marusza)

Periș () – wieś w Rumunii, w okręgu Marusza, w gminie Gornești. W 2011 roku liczyła 1864 mieszkańców.

</doc>
<doc id="5024269" url="https://pl.wikipedia.org/wiki?curid=5024269" title="Petrilaca de Mureș">
Petrilaca de Mureș

Petrilaca de Mureș () – wieś w Rumunii, w okręgu Marusza, w gminie Gornești. W 2011 roku liczyła 455 mieszkańców.

</doc>
<doc id="5024270" url="https://pl.wikipedia.org/wiki?curid=5024270" title="Teleac (okręg Marusza)">
Teleac (okręg Marusza)

Teleac – wieś w Rumunii, w okręgu Marusza, w gminie Gornești. W 2011 roku liczyła 342 mieszkańców.

</doc>
<doc id="5024272" url="https://pl.wikipedia.org/wiki?curid=5024272" title="Pluakdaeng United FC">
Pluakdaeng United FC

Pluakdeng Rayong United FC (taj. "ปลวกแดง ยูไนเต็ด") – tajski klub piłkarski mający siedzibę w Prachinburi. W sezonie 2020/2021 gra na czwartym szczeblu ligowym w kraju.
Opis.
Klub został założony w 2005 roku. W 2012 roku awansował na drugi szczebel ligowy. Gra na CK Stadium.

</doc>
<doc id="5024274" url="https://pl.wikipedia.org/wiki?curid=5024274" title="Grebenișu de Câmpie (gmina)">
Grebenișu de Câmpie (gmina)

Grebenișu de Câmpie – gmina w Rumunii, w okręgu Marusza. Obejmuje miejscowości Grebenișu de Câmpie, Leorința i Valea Sânpetrului. W 2011 roku liczyła 1684 mieszkańców. 

</doc>
<doc id="5024275" url="https://pl.wikipedia.org/wiki?curid=5024275" title="Pluakdaeng Rayong United FC">
Pluakdaeng Rayong United FC



</doc>
<doc id="5024277" url="https://pl.wikipedia.org/wiki?curid=5024277" title="Element torsyjny">
Element torsyjny



</doc>
<doc id="5024278" url="https://pl.wikipedia.org/wiki?curid=5024278" title="Giancarlo Danova">
Giancarlo Danova

Giancarlo Danova (ur. 18 listopada 1938 w Sesto San Giovanni; zm. 15 czerwca 2014 w Lodi) – włoski piłkarz, grający na pozycji napastnika, trener piłkarski.
Kariera piłkarska.
Wychowanek Milanu. W 1956 rozpoczął karierę piłkarską w drużynie Spezia, a w 1957 wrócił do Milanu. W sezonie 1960/61 bronił barw Torino, ale potem znów wrócił do Milanu. W sezonie 1962/63 ponownie reprezentował Torino. Następnie do 1974 występował w klubach Catania, Atalanta, Fiorentina, Mantova i Omegna.
Kariera trenerska.
W 1974 roku rozpoczął pracę trenerską w Rhodense. Potem do 1996 prowadził kluby Novese, Sant'Angelo, Sanremese, Parma, Fano, SPAL, Novara, Pro Sesto, Virescit Boccaleone, Legnano, Vogherese i ponownie Novara. 
Zmarł w czerwcu 2014 roku w wieku 75 lat.

</doc>
<doc id="5024280" url="https://pl.wikipedia.org/wiki?curid=5024280" title="Grebenișu de Câmpie">
Grebenișu de Câmpie

Grebenișu de Câmpie – wieś w Rumunii, w okręgu Marusza, w gminie Grebenișu de Câmpie. W 2011 roku liczyła 1068 mieszkańców.

</doc>
<doc id="5024281" url="https://pl.wikipedia.org/wiki?curid=5024281" title="Wykładnik grupy">
Wykładnik grupy



</doc>
<doc id="5024283" url="https://pl.wikipedia.org/wiki?curid=5024283" title="Leorința">
Leorința

Leorința – wieś w Rumunii, w okręgu Marusza, w gminie Grebenișu de Câmpie. W 2011 roku liczyła 125 mieszkańców.

</doc>
<doc id="5024284" url="https://pl.wikipedia.org/wiki?curid=5024284" title="Valea Sânpetrului (gmina Grebenișu de Câmpie)">
Valea Sânpetrului (gmina Grebenișu de Câmpie)

Valea Sânpetrului – wieś w Rumunii, w okręgu Marusza, w gminie Grebenișu de Câmpie. W 2011 roku liczyła 491 mieszkańców.

</doc>
<doc id="5024288" url="https://pl.wikipedia.org/wiki?curid=5024288" title="Ludmiła Wiesiełkowa">
Ludmiła Wiesiełkowa

Ludmiła Pawłowna Wiesiełkowa z domu Siemieniuta (ros. Людмила Павловна Веселкова (Семенюта), ur. 25 października 1950 w Dorożniance w rejonie hulajpilskim Ukraińskiej SRR) – rosyjska lekkoatletka, biegaczka średniodystansowa, wicemistrzyni Europy z 1982. W czasie swojej kariery reprezentowała Związek Radziecki.
Kariera sportowa.
Zajęła 2. miejsce w biegu na 800 metrów w finale A pucharu Europy w 1981 w Zagrzebiu. Zwyciężyła na tym dystansie w zawodach pucharu świata w 1981 w Rzymie.
Zdobyła srebrny medal w biegu na 800 metrów na mistrzostwach Europy w 1982 w Atenach, przegrywając jedynie ze swą koleżanką z reprezentacji Związku Radzieckiego Olgą Miniejewą, a wyprzedzając Margrit Klinger z Republiki Federalnej Niemiec.
Wiesiełkowa była mistrzynią Związku Radzieckiego w biegu na 800 metrów i w biegu na 1500 metrów w 1980 i 1981 oraz w sztafecie 4 × 800 metrów w 1978, a także wicemistrzynią w biegu na 800 metrów w 1978 oraz brązową medalistką na tym dystansie w 1982 i w sztafecie 4 × 800 metrów w 1979 i 1980. W hali była mistrzynią ZSRR w biegu na 1000 metrów w 1981.
W 1981 otrzymała tytuł Zasłużonego Mistrza Sportu ZSRR.
Rekordy życiowe.
Ludmiła Wiesiełkowa miała następujące rekordy życiowe:

</doc>
<doc id="5024291" url="https://pl.wikipedia.org/wiki?curid=5024291" title="Ostap Sływynski">
Ostap Sływynski

Ostap Sływynski (, ur. 1978 we Lwowie) – ukraiński poeta, tłumacz, eseista, literaturoznawca oraz krytyk literacki.
Życiorys.
Z wykształcenia jest slawistą, doktoryzował się ze współczesnej literatury bułgarskiej. Współorganizator międzynarodowego festiwalu literackiego „Скрипти/Inscriptis” w latach 2003–2005. W latach 2006–2007 dyrektor programowy festiwalu literackiego w ramach Forum Wydawców we Lwowie. Od 2009 członek rady redakcyjnej polsko-niemiecko-ukraińskiego czasopisma „Radar”. Ostatnio tworzy na pograniczu poezji i sztuki wizualnej. Stypendysta programu Homines Urbani w 2008 roku. Stypendysta m.in. Willi Dedecjusza i programu Gaude Polonia (2003), laureat Nagrody im. Bohdana-Ihora Antonycza (1997), nagrody Ambasady RP za najlepszy przekład roku ("Babadag" A. Stasiuka – 2007) i nagrody Huberta Burdy (2009). Uhonorowany odznaką Zasłużony dla Kultury Polskiej. Twierdzi, że „opowiadanie to ucieczka przed czasem”.
Dydaktyka.
Od 2004 pracuje w Katedrze Filologii Polskiej na Narodowym Uniwersytecie Lwowskim im. I. Franki (ukr. Львівський національний університет імені Івана Франка; ang. Universitas Leopoliensis University of Lviv). Wykłada tam historię literatury polskiej oraz przekładoznawstwo. W roku 2020 jako profesor wizytujący wykładał na Uniwersytecie Śląskim w Katowicach.
Nauka.
Prowadzi serię wydawniczą „Warszawa-Ekspres: współczesna proza z Polski” w lwowskim wydawnictwie „Piramida”.
Tłumaczenia.
Tłumaczy z angielskiego, białoruskiego, bułgarskiego, macedońskiego, polskiego, rosyjskiego. Wśród autorów, których tłumaczył, są Czesław Miłosz, Tadeusz Różewicz, Jacek Podsiadło, Marcin Świetlicki, Andrzej Stasiuk, Olga Tokarczuk, Mikołaj Łoziński, Derek Walcott, Robert Bly, Georgi Gospodinow. Za przekład książki Andrzeja Stasiuka „W drodze do Babadag” dostał Nagrodę Ambasady RP na Ukrainie za najlepszy przekład roku 2007.
Twórczość literacka.
Wydał tomiki wierszy: "Жертвоприношення великої риби" (1998, "Ofiarowanie wielkiej ryby"), "Полуднева лінія" (2004, "Linia południowa"), "М’яч у пітьмі" (2008, "Piłka w ciemności"), "Адам" (2012, "Adam"), "Зимовий король" (2018, "Zimowy król"). Jego wiersze były wielokrotnie publikowane w polskich czasopismach: „Literatura na Świecie” (tłum. Justyna Marciniak i Anna Sławińska), „Korespondencja z ojcem” (tłum. Justyna Marciniak), „Pobocza”, „Pociąg 76” (tłum. Urszula Witwicka-Rutkowska), „Fraza”, „Znaj” i „Strony” (tłum. Bohdan Zadura). 
Jego poezje stanowią część dwóch antologii Bohdana Zadury: "Wiersze zawsze są wolne. Przekłady z poezji ukraińskiej" (Biuro Literackie – Kolegium Europy Wschodniej im. Jana Nowaka-Jeziorańskiego, Wrocław 2005, ; wydanie 2: Biuro Literackie – Kolegium Europy Wschodniej im. Jana Nowaka-Jeziorańskiego, Wrocław 2007, ) oraz "100 wierszy wolnych z Ukrainy" (Biuro Literackie, Kołobrzeg 2022, ) a także "Wschód – Zachód. Wiersze z Ukrainy i dla Ukrainy" (2014; tłum. Aneta Kamińska).
W 2009 roku ukazał się w Polsce jego tomik "Ruchomy ogień" (tłum. Bohdan Zadura).
Bibliografia dzieł.
Tomy poetyckie:
Tłumaczenia:
Teksty naukowe:

</doc>
<doc id="5024293" url="https://pl.wikipedia.org/wiki?curid=5024293" title="Gurghiu (gmina)">
Gurghiu (gmina)

Gurghiu – gmina w Rumunii, w okręgu Marusza. Obejmuje miejscowości Adrian, Cașva, Comori, Fundoaia, Glăjărie, Gurghiu, Larga, Orșova, Orșova-Pădure i Păuloaia. W 2011 roku liczyła 6091 mieszkańców. 

</doc>
<doc id="5024305" url="https://pl.wikipedia.org/wiki?curid=5024305" title="Cerkowiszcze (obwód smoleński)">
Cerkowiszcze (obwód smoleński)

Cerkowiszcze () – wieś (ros. деревня, trb. dieriewnia) w zachodniej Rosji, w osiedlu wiejskim Malejewskoje rejonu krasninskiego w obwodzie smoleńskim.
Geografia.
Miejscowość położona jest przy granicy z Białorusią (0,5 km od wsi Paliszyna), 23 km od drogi regionalnej 66A-3 Krasnyj – granica (Lady), 22 km od centrum administracyjnego osiedla wiejskiego (Malejewo), 23,5 km od centrum administracyjnego rejonu (Krasnyj), 67 km od Smoleńska, 37,5 km od przystanku kolejowego (481 km).
W granicach miejscowości znajduje się ulica Biełorusskaja.
Demografia.
W 2010 r. miejscowość nie posiadała mieszkańców.

</doc>
<doc id="5024308" url="https://pl.wikipedia.org/wiki?curid=5024308" title="Murad Musajew">
Murad Musajew

Murad Olegowicz Musajew (ros. Мурад Олегович Мусаев; ur. 10 listopada 1983 w Krasnodarze) – rosyjski trener piłkarski.
Kariera trenerska.
Od początku kariery trenerskiej związany jest z rosyjskim FK Krasnodar.
Zaczynał od prowadzenia drużyn juniorskich i młodzieżowych. Uwagę na siebie, zwrócił prowadząc FK Krasnodar U-19 min. w rozgrywkach Młodzieżowej Ligi Mistrzów.
Od kwietnia 2018 jest trenerem pierwszej drużyny, zastępując na tym stanowisku Igora Szalimowa.
Z powodu nie posiadania licencji UEFA PRO, przez kilka miesięcy, formalnie za trenera pierwszej drużyny uznawano jego asystenta, Olega Fomenkę. Sytuacja ta trwała do 20 czerwca 2020, kiedy to oficjalnie otrzymał licencja.
W kwietniu 2021 został zwolniony z funkcji pierwszego trenera drużyny, po domowej porażce z Achmatem Groznym (0-5).

</doc>
<doc id="5024311" url="https://pl.wikipedia.org/wiki?curid=5024311" title="Gurghiu">
Gurghiu

Gurghiu – wieś w Rumunii, w okręgu Marusza, w gminie Gurghiu. W 2011 roku liczyła 1992 mieszkańców.

</doc>
<doc id="5024312" url="https://pl.wikipedia.org/wiki?curid=5024312" title="Adrian (okręg Marusza)">
Adrian (okręg Marusza)

Adrian – wieś w Rumunii, w okręgu Marusza, w gminie Gurghiu. W 2011 roku liczyła 316 mieszkańców.

</doc>
<doc id="5024314" url="https://pl.wikipedia.org/wiki?curid=5024314" title="Cașva">
Cașva

Cașva – wieś w Rumunii, w okręgu Marusza, w gminie Gurghiu. W 2011 roku liczyła 522 mieszkańców.

</doc>
<doc id="5024317" url="https://pl.wikipedia.org/wiki?curid=5024317" title="Paliszyna">
Paliszyna

Paliszyna () – wieś we wschodniej Białorusi, w sielsowiecie Lenina rejonu horeckiego w obwodzie mohylewskim.
Geografia.
Miejscowość położona jest przy granicy z Rosją (0,5 km od wsi Cerkowiszcze), 12,5 km od centrum administracyjnego osiedla wiejskiego (Lenina), 22,5 km od centrum administracyjnego rejonu (Horki), 82,5 km od Mohylewa.
Demografia.
W 2009 r. miejscowość liczyła sobie 8 mieszkańców.

</doc>
<doc id="5024318" url="https://pl.wikipedia.org/wiki?curid=5024318" title="Comori">
Comori

Comori – wieś w Rumunii, w okręgu Marusza, w gminie Gurghiu. W 2011 roku liczyła 208 mieszkańców.

</doc>
<doc id="5024319" url="https://pl.wikipedia.org/wiki?curid=5024319" title="Fundoaia (okręg Marusza)">
Fundoaia (okręg Marusza)

Fundoaia – wieś w Rumunii, w okręgu Marusza, w gminie Gurghiu. W 2011 roku liczyła 125 mieszkańców.

</doc>
<doc id="5024322" url="https://pl.wikipedia.org/wiki?curid=5024322" title="Glăjărie">
Glăjărie

Glăjărie () – wieś w Rumunii, w okręgu Marusza, w gminie Gurghiu. W 2011 roku liczyła 1702 mieszkańców.

</doc>
<doc id="5024324" url="https://pl.wikipedia.org/wiki?curid=5024324" title="Larga (gmina Gurghiu)">
Larga (gmina Gurghiu)

Larga – wieś w Rumunii, w okręgu Marusza, w gminie Gurghiu. W 2011 roku liczyła 116 mieszkańców.

</doc>
<doc id="5024325" url="https://pl.wikipedia.org/wiki?curid=5024325" title="Małgorzata Sznitowska">
Małgorzata Sznitowska

Małgorzata Sznitowska – polska farmaceutka, dr hab. nauk farmaceutycznych, profesor i kierownik Katedry i Zakładu Farmacji Stosowanej Wydziału Farmaceutycznego Gdańskiego Uniwersytetu Medycznego.
Życiorys.
W 1990 obroniła pracę doktorską "Ocena biofarmaceutyczna maści uelastyczniajćcej blizny", 26 maja 1997 habilitowała się na podstawie pracy zatytułowanej "Polarna droga dyfuzji leku przez skórę - dowody na istnienie i próba charakterystyki". 18 października 2002 nadano jej tytuł profesora w zakresie nauk farmaceutycznych. Została zatrudniona na stanowisku profesora nadzwyczajnego w Katedrze i Zakładzie Farmacji Stosowanej na Wydziale Farmaceutycznym z Oddziałem Medycyny Laboratoryjnej Gdańskiego Uniwersytetu Medycznego.
Jest profesorem i kierownikiem Katedry i Zakładu Farmacji Stosowanej Wydziału Farmaceutycznego Gdańskiego Uniwersytetu Medycznego.
Była prorektorem Gdańskiego Uniwersytetu Medycznego.

</doc>
<doc id="5024330" url="https://pl.wikipedia.org/wiki?curid=5024330" title="Orșova">
Orșova

Orșova – wieś w Rumunii, w okręgu Marusza, w gminie Gurghiu. W 2011 roku liczyła 689 mieszkańców.

</doc>
<doc id="5024331" url="https://pl.wikipedia.org/wiki?curid=5024331" title="Orșova-Pădure">
Orșova-Pădure

Orșova-Pădure – wieś w Rumunii, w okręgu Marusza, w gminie Gurghiu. W 2011 roku liczyła 156 mieszkańców.

</doc>
<doc id="5024333" url="https://pl.wikipedia.org/wiki?curid=5024333" title="Păuloaia">
Păuloaia

Păuloaia – wieś w Rumunii, w okręgu Marusza, w gminie Gurghiu. W 2011 roku liczyła 265 mieszkańców.

</doc>
<doc id="5024334" url="https://pl.wikipedia.org/wiki?curid=5024334" title="Klasztor Sainte Marie de La Tourette">
Klasztor Sainte Marie de La Tourette

Klasztor Sainte Marie de La Tourette – klasztor dominikanów w Éveux we Francji zbudowany w drugiej połowie lat 50. XX wieku według modernistycznego projektu Le Corbusiera. W 2016 roku został wpisany na Listę Światowego Dziedzictwa UNESCO.
Historia.
24 listopada 1943 roku dominikanie zakupili teren w okolicy Lyonu. W 1953 roku poproszono Le Corbusiera o przygotowanie planów klasztoru dla 100 zakonników. Budowę ukończono w 1959 roku, a 19 października 1960 roku został on poświęcony przez kardynała Gerliera. W uroczystości wziął udział Le Corbusier. Pięć lat później, w drodze do Paryża, 31 sierpnia 1965 roku jego zwłoki przez jedną noc były wystawione w klasztorze. 8 września 1965 roku budynek klasztor został wpisany do inwentarza zabytków. Klasztor zamknięto w 1969 roku. W styczniu 1970 roku podjęto decyzje o utworzeniu w budynku "Centrum Thomasa More'a," które w 2001 roku po połączeniu z Dominikan Home zostało za zgodą Ministerstwa kultury przekształcone w Centrum spotkań kulturalnych Tourette stając się ośrodkiem kultury. Centrum działało w latach 2002–2009. Do 1970 roku klasztor był zamknięty dla zwiedzających. Od 1970 są w nim realizowane różne projekty, prowadzone rekolekcje i spotkania.
W 2006 roku na zlecenia stowarzyszenia "Amis de la Tourette" rozpoczęto remont budynku. Pracami kierował architekt Didier Répellin. W latach 2006–2008 wykonano remont zachodniego skrzydła i izolację dachów skrzydła południowego i wschodniego. Następnie odrestaurowano ich wnętrza, aby w 2010 przeprowadzić remont oratorium, korytarzy i atrium. Po renowacji w latach 2012–2013 kościoła, krypty i zakrystii prace zostały zakończone.
Cele w budynku mają duże okna i widok na otaczającą budynek przyrodę. Zostały umieszczone na dwóch najwyższych piętrach. Cele braci są małe, mają 5,92 m długości, 1,83 m szerokości i 2,26 m wysokości. Dostępne są także cele ojców, które są trochę większe. Każda cela ma swoją loggię. Refektarz jest całkowicie przeszklony i ma wysokość 4,5 m.
Budynek jest wyposażony w ogród na dachu płaskim. Klasztor jest połączony z kościołem podniebnym mostem z żelazobetonu.
Wpis na listę UNESCO.
Wnioski o wpisanie dzieł Le Corbusiera na Listę Światowego Dziedzictwa UNESCO były składane we wcześniejszych latach, ale zostały odrzucone w 2009 i 2011 roku. W 2015 roku ograniczono się do 17 obiektów. Wpis miał miejsce podczas 40 sesji Komitetu Światowego dziedzictwa w Stambule. 

</doc>
<doc id="5024335" url="https://pl.wikipedia.org/wiki?curid=5024335" title="Hodac (gmina)">
Hodac (gmina)

Hodac – gmina w Rumunii, w okręgu Marusza. Obejmuje miejscowości Arșița, Bicașu, Dubiștea de Pădure, Hodac, Mirigioaia, Toaca i Uricea. W 2011 roku liczyła 5104 mieszkańców. 

</doc>
<doc id="5024336" url="https://pl.wikipedia.org/wiki?curid=5024336" title="Dwudziestolecie międzywojenne">
Dwudziestolecie międzywojenne



</doc>
<doc id="5024341" url="https://pl.wikipedia.org/wiki?curid=5024341" title="Hodac">
Hodac

Hodac – wieś w Rumunii, w okręgu Marusza, w gminie Hodac. W 2011 roku liczyła 2672 mieszkańców.

</doc>
<doc id="5024342" url="https://pl.wikipedia.org/wiki?curid=5024342" title="Dwudziestolecie międzywojenne (ujednoznacznienie)">
Dwudziestolecie międzywojenne (ujednoznacznienie)



</doc>
<doc id="5024343" url="https://pl.wikipedia.org/wiki?curid=5024343" title="Arșița (okręg Marusza)">
Arșița (okręg Marusza)

Arșița – wieś w Rumunii, w okręgu Marusza, w gminie Hodac. W 2011 roku liczyła 74 mieszkańców.

</doc>
<doc id="5024344" url="https://pl.wikipedia.org/wiki?curid=5024344" title="Bicașu">
Bicașu

Bicașu – wieś w Rumunii, w okręgu Marusza, w gminie Hodac. W 2011 roku liczyła 129 mieszkańców.

</doc>
<doc id="5024345" url="https://pl.wikipedia.org/wiki?curid=5024345" title="Dubiștea de Pădure">
Dubiștea de Pădure

Dubiștea de Pădure – wieś w Rumunii, w okręgu Marusza, w gminie Hodac. W 2011 roku liczyła 273 mieszkańców.

</doc>
<doc id="5024350" url="https://pl.wikipedia.org/wiki?curid=5024350" title="Stanisław Miączyński">
Stanisław Miączyński

Stanisław Miączyński herbu Suchekomnaty (zm. w 1715 roku) – cześnik mielnicki w latach 1683-1715.
Był elektorem Augusta II Mocnego z województwa lubelskiego w 1697 roku.

</doc>
<doc id="5024351" url="https://pl.wikipedia.org/wiki?curid=5024351" title="Mirigioaia">
Mirigioaia

Mirigioaia – wieś w Rumunii, w okręgu Marusza, w gminie Hodac. W 2011 roku liczyła 30 mieszkańców.

</doc>
<doc id="5024352" url="https://pl.wikipedia.org/wiki?curid=5024352" title="Toaca">
Toaca

Toaca – wieś w Rumunii, w okręgu Marusza, w gminie Hodac. W 2011 roku liczyła 1871 mieszkańców.

</doc>
<doc id="5024353" url="https://pl.wikipedia.org/wiki?curid=5024353" title="Uricea">
Uricea

Uricea – wieś w Rumunii, w okręgu Marusza, w gminie Hodac. W 2011 roku liczyła 55 mieszkańców.

</doc>
<doc id="5024354" url="https://pl.wikipedia.org/wiki?curid=5024354" title="Paul Keane">
Paul Keane



</doc>
<doc id="5024355" url="https://pl.wikipedia.org/wiki?curid=5024355" title="Hodoșa (gmina)">
Hodoșa (gmina)

Hodoșa – gmina w Rumunii, w okręgu Marusza. Obejmuje miejscowości Hodoșa, Ihod, Isla i Sâmbriaș. W 2011 roku liczyła 1261 mieszkańców. 

</doc>
<doc id="5024356" url="https://pl.wikipedia.org/wiki?curid=5024356" title="Bogdanowka (rejon krasninski)">
Bogdanowka (rejon krasninski)

Bogdanowka () – wieś (ros. деревня, trb. dieriewnia) w zachodniej Rosji, w osiedlu wiejskim Malejewskoje rejonu krasninskiego w obwodzie smoleńskim.
Geografia.
Miejscowość położona jest nad rzeką Dragonka, 7 km od granicy z Białorusią, 20 km od drogi regionalnej 66A-3 Krasnyj – granica (Lady), 16 km od centrum administracyjnego osiedla wiejskiego (Malejewo), 20 km od centrum administracyjnego rejonu (Krasnyj), 60,5 km od Smoleńska, 37,5 km od przystanku kolejowego (478 km).
W granicach miejscowości znajduje się ulica Zielonaja.
Demografia.
W 2010 r. miejscowość zamieszkiwały 2 osoby.

</doc>
<doc id="5024358" url="https://pl.wikipedia.org/wiki?curid=5024358" title="Samuel Bielski">
Samuel Bielski

Samuel Bielski herbu Jelita – cześnik chełmski w latach 1697-1711.
Był elektorem Augusta II Mocnego z województwa lubelskiego w 1697 roku.

</doc>
<doc id="5024359" url="https://pl.wikipedia.org/wiki?curid=5024359" title="Hodoșa (okręg Marusza)">
Hodoșa (okręg Marusza)

Hodoșa () – wieś w Rumunii, w okręgu Marusza, w gminie Hodoșa. W 2011 roku liczyła 225 mieszkańców.

</doc>
<doc id="5024362" url="https://pl.wikipedia.org/wiki?curid=5024362" title="Ihod">
Ihod

Ihod () – wieś w Rumunii, w okręgu Marusza, w gminie Hodoșa. W 2011 roku liczyła 125 mieszkańców.

</doc>
<doc id="5024363" url="https://pl.wikipedia.org/wiki?curid=5024363" title="Isla (Rumunia)">
Isla (Rumunia)

Isla () – wieś w Rumunii, w okręgu Marusza, w gminie Hodoșa. W 2011 roku liczyła 327 mieszkańców.

</doc>
<doc id="5024364" url="https://pl.wikipedia.org/wiki?curid=5024364" title="Sâmbriaș">
Sâmbriaș

Sâmbriaș () – wieś w Rumunii, w okręgu Marusza, w gminie Hodoșa. W 2011 roku liczyła 584 mieszkańców.

</doc>
<doc id="5024367" url="https://pl.wikipedia.org/wiki?curid=5024367" title="Ibănești (gmina w okręgu Marusza)">
Ibănești (gmina w okręgu Marusza)

Ibănești – gmina w Rumunii, w okręgu Marusza. Obejmuje miejscowości Blidireasa, Brădețelu, Dulcea, Ibănești, Ibănești-Pădure, Lăpușna, Pârâu Mare, Tireu, Tisieu i Zimți. W 2011 roku liczyła 4357 mieszkańców. 

</doc>
<doc id="5024370" url="https://pl.wikipedia.org/wiki?curid=5024370" title="Kościół Matki Bożej Różańcowej w Warszawie">
Kościół Matki Bożej Różańcowej w Warszawie

Kościół Matki Bożej Różańcowej w Warszawie – rzymskokatolicki kościół parafialny należący do parafii pod tym samym wezwaniem (dekanat bródnowski diecezji warszawsko-praskiej). Znajduje się w warszawskiej dzielnicy Targówek, na osiedlu Bródno.
Opis.
Fundamenty pod nową świątynię została poświęcone przez kardynała Stefana Wyszyńskiego w 1949 roku, natomiast w 1957 roku ten sam biskup wmurował kamień węgielny. Do 1960 roku, czyli gdy kościół został poświęcony w stanie surowym, liturgia sprawowana była w kaplicy Domu Pracy im. Kard. Aleksandra Kakowskiego przy ul. Poborzańskiej 33. W 1964 roku kardynał Stefan Wyszyński konsekrował nową świątynię. W latach osiemdziesiątych XX wieku zostało przebudowane prezbiterium, filary zostały obłożone marmurem i zostały rozbudowane organy. 
W 1992 roku świątynia otrzymała marmurowe ołtarze: soborowy i poświęcony Matki Bożej oraz chrzcielnicę. Zamontowanych zostało 12 witraży oraz zostały wstawione nowe ławki. Od 2006 roku została wymieniona posadzka w świątyni i zakrystii, schody przed świątynią, oraz wszystkie konfesjonały. Została ufundowana nowa droga krzyżowa na zewnątrz świątyni oraz tablice poświęcone Św. Janowi Pawłowi II i Prymasowi Tysiąclecia Stefanowi kardynałowi Wyszyńskiemu. W dniu 15 maja 2011 roku koronowana została figura Matki Bożej Różańcowej. W 2012 roku został zakończony remont elewacji zewnętrznej świątyni. W dniu 19 czerwca 2014 została poświęcona i oddana do użytku wiernych Kaplica Adoracji Najświętszego Sakramentu jako wotum parafian za 100 lat istnienia parafii. 
W dniu 25 marca 2015 roku ks. abp Henryk Hoser podniósł kościół do rangi Sanktuarium Diecezjalnego Matki Bożej Różańcowej.

</doc>
<doc id="5024376" url="https://pl.wikipedia.org/wiki?curid=5024376" title="Čierny Brod">
Čierny Brod

Čierny Brod – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5024380" url="https://pl.wikipedia.org/wiki?curid=5024380" title="Čierna Voda (powiat Galanta)">
Čierna Voda (powiat Galanta)

Čierna Voda () – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5024381" url="https://pl.wikipedia.org/wiki?curid=5024381" title="Zaleszczotki Francji">
Zaleszczotki Francji

Zaleszczotki Francji – ogół taksonów pajęczaków z rzędu zaleszczotków (Pseudoscorpiones), których występowanie stwierdzono na terytorium europejskiej części Francji.
Do 2021 roku z terenu Francji wykazano 125 gatunków zaleszczotków należących do 12 rodzin.
Podrząd: Epiocheirata.
Nadrodzina: Chthonioidea.
Rodzina: Chthoniidae.
Z Francji podano następujące gatunki:
Podrząd: Iocheirata.
Nadrodzina: Cheiridioidea.
Rodzina: Cheiridiidae.
Z Francji podano następujące gatunki:
Nadrodzina: Cheliferoidea.
Rodzina: Atemnidae.
Z Francji wykazano tylko:
Rodzina: Cheliferidae.
Z Francji podano następujące gatunki:
Rodzina: Chernetidae.
Z Francji podano następujące gatunki:
Rodzina: Withiidae.
Z Francji podano następujące gatunki:
Nadrodzina: Garypoidea.
Rodzina: Garypidae.
Z Francji podano tylko:
Rodzina: Garypinidae.
Z Francji podano tylko:
Rodzina: Geogarypidae.
Z Francji podano dwa gatunki:
Rodzina: Olpiidae.
Z Francji podano dwa gatunki:
Nadrodzina: Neobisioidea.
Rodzina: Neobisiidae.
Z Francji podano następujące gatunki:
Rodzina: Syarinidae.
Z Francji podano tylko:

</doc>
<doc id="5024383" url="https://pl.wikipedia.org/wiki?curid=5024383" title="Dolná Streda">
Dolná Streda

Dolná Streda – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5024387" url="https://pl.wikipedia.org/wiki?curid=5024387" title="Blidireasa">
Blidireasa

Blidireasa – wieś w Rumunii, w okręgu Marusza, w gminie Ibănești. W 2011 roku liczyła 215 mieszkańców.

</doc>
<doc id="5024391" url="https://pl.wikipedia.org/wiki?curid=5024391" title="Brădețelu">
Brădețelu

Brădețelu – wieś w Rumunii, w okręgu Marusza, w gminie Ibănești. W 2011 roku liczyła 306 mieszkańców.

</doc>
<doc id="5024393" url="https://pl.wikipedia.org/wiki?curid=5024393" title="Dulcea">
Dulcea

Dulcea – wieś w Rumunii, w okręgu Marusza, w gminie Ibănești. W 2011 roku liczyła 192 mieszkańców.

</doc>
<doc id="5024396" url="https://pl.wikipedia.org/wiki?curid=5024396" title="Ibănești (okręg Marusza)">
Ibănești (okręg Marusza)

Ibănești – wieś w Rumunii, w okręgu Marusza, w gminie Ibănești. W 2011 roku liczyła 2162 mieszkańców.

</doc>
<doc id="5024397" url="https://pl.wikipedia.org/wiki?curid=5024397" title="Dolné Saliby">
Dolné Saliby

Dolné Saliby () – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5024398" url="https://pl.wikipedia.org/wiki?curid=5024398" title="Ibănești-Pădure">
Ibănești-Pădure

Ibănești-Pădure – wieś w Rumunii, w okręgu Marusza, w gminie Ibănești. W 2011 roku liczyła 186 mieszkańców.

</doc>
<doc id="5024399" url="https://pl.wikipedia.org/wiki?curid=5024399" title="Lăpușna (okręg Marusza)">
Lăpușna (okręg Marusza)

Lăpușna – wieś w Rumunii, w okręgu Marusza, w gminie Ibănești. W 2011 roku pozostawała niezamieszkała.

</doc>
<doc id="5024400" url="https://pl.wikipedia.org/wiki?curid=5024400" title="Pârâu Mare">
Pârâu Mare

Pârâu Mare – wieś w Rumunii, w okręgu Marusza, w gminie Ibănești. W 2011 roku liczyła 337 mieszkańców.

</doc>
<doc id="5024402" url="https://pl.wikipedia.org/wiki?curid=5024402" title="Tireu">
Tireu

Tireu – wieś w Rumunii, w okręgu Marusza, w gminie Ibănești. W 2011 roku liczyła 491 mieszkańców.

</doc>
<doc id="5024403" url="https://pl.wikipedia.org/wiki?curid=5024403" title="Tisieu">
Tisieu

Tisieu – wieś w Rumunii, w okręgu Marusza, w gminie Ibănești. W 2011 roku liczyła 366 mieszkańców.

</doc>
<doc id="5024405" url="https://pl.wikipedia.org/wiki?curid=5024405" title="Zimți">
Zimți

Zimți – wieś w Rumunii, w okręgu Marusza, w gminie Ibănești. W 2011 roku liczyła 100 mieszkańców.

</doc>
<doc id="5024409" url="https://pl.wikipedia.org/wiki?curid=5024409" title="Płauny">
Płauny

Płauny () – wieś (ros. деревня, trb. dieriewnia) w zachodniej Rosji, w osiedlu wiejskim Malejewskoje rejonu krasninskiego w obwodzie smoleńskim.
Geografia.
Miejscowość położona jest nad Mierieją, przy granicy z Białorusią, 1,5 km od drogi regionalnej 66A-3 Krasnyj – granica (Lady), 24 km od centrum administracyjnego osiedla wiejskiego (Malejewo), 16,5 km od centrum administracyjnego rejonu (Krasnyj), 58 km od Smoleńska, 9 km od najbliższego przystanku kolejowego (478 km).
W granicach miejscowości znajduje się ulica Biełorusskaja.
Demografia.
W 2010 r. miejscowość zamieszkiwały 23 osoby.

</doc>
<doc id="5024410" url="https://pl.wikipedia.org/wiki?curid=5024410" title="Iclănzel (gmina)">
Iclănzel (gmina)

Iclănzel – gmina w Rumunii, w okręgu Marusza. Obejmuje miejscowości Căpușu de Câmpie, Chisălița, După Deal, Fânațe, Fânațele Căpușului, Ghidașteu, Iclandu Mare, Iclănzel, Mădărășeni, Tăblășeni i Valea Iclandului. W 2011 roku liczyła 2126 mieszkańców. 

</doc>
<doc id="5024414" url="https://pl.wikipedia.org/wiki?curid=5024414" title="Iclănzel">
Iclănzel

Iclănzel – wieś w Rumunii, w okręgu Marusza, w gminie Iclănzel. W 2011 roku liczyła 412 mieszkańców.

</doc>
<doc id="5024415" url="https://pl.wikipedia.org/wiki?curid=5024415" title="Căpușu de Câmpie">
Căpușu de Câmpie

Căpușu de Câmpie – wieś w Rumunii, w okręgu Marusza, w gminie Iclănzel. W 2011 roku liczyła 753 mieszkańców.

</doc>
<doc id="5024416" url="https://pl.wikipedia.org/wiki?curid=5024416" title="Kamocki">
Kamocki

Kamocki

</doc>
<doc id="5024418" url="https://pl.wikipedia.org/wiki?curid=5024418" title="Zaleszczotki Japonii">
Zaleszczotki Japonii

Zaleszczotki Japonii – ogół taksonów pajęczaków z rzędu zaleszczotków (Pseudoscorpiones), których występowanie stwierdzono na terytorium Japonii.
Do 2021 roku z terenu Japonii wykazano 68 gatunków zaleszczotków należących do 15 rodzin.
Podrząd: Epiocheirata.
Nadrodzina: Chthonioidea.
Rodzina: Chthoniidae.
Z Japonii podano następujące gatunki:
Rodzina: Lechytiidae.
Z Japonii podano tylko jeden gatunek:
Rodzina: Pseudotyrannochthoniidae.
Z Japonii podano następujące gatunki:
Rodzina: Tridenchthoniidae.
Z Japonii podano następujące gatunki:
Podrząd: Iocheirata.
Nadrodzina: Cheiridioidea.
Rodzina: Cheiridiidae.
Z Japonii podano następujące gatunki:
Nadrodzina: Cheliferoidea.
Rodzina: Atemnidae.
Z Japonii podano następujące gatunki:
Rodzina: Cheliferidae.
Z Japonii podano następujące gatunki:
Rodzina: Chernetidae.
Z Japonii podano następujące gatunki:
Rodzina: Withiidae.
Z Japonii podano tylko:
Nadrodzina: Garypoidea.
Rodzina: Garypidae.
Z Japonii podano tylko:
Rodzina: Garypinidae.
Z Japonii podano następujące gatunki:
Rodzina: Geogarypidae.
Z Japonii podano tylko:
Rodzina: Olpiidae.
Z Japonii podano następujące gatunki:
Nadrodzina: Neobisioidea.
Rodzina: Neobisiidae.
Z Japonii podano następujące gatunki:
Rodzina: Syarinidae.
Z Japonii podano następujące gatunki:

</doc>
<doc id="5024420" url="https://pl.wikipedia.org/wiki?curid=5024420" title="Chisălița">
Chisălița

Chisălița – wieś w Rumunii, w okręgu Marusza, w gminie Iclănzel. W 2011 roku liczyła 8 mieszkańców.

</doc>
<doc id="5024421" url="https://pl.wikipedia.org/wiki?curid=5024421" title="După Deal (gmina Iclănzel)">
După Deal (gmina Iclănzel)

După Deal – wieś w Rumunii, w okręgu Marusza, w gminie Iclănzel. W 2011 roku liczyła 16 mieszkańców.

</doc>
<doc id="5024423" url="https://pl.wikipedia.org/wiki?curid=5024423" title="Fânațe (gmina Iclănzel)">
Fânațe (gmina Iclănzel)

Fânațe – wieś w Rumunii, w okręgu Marusza, w gminie Iclănzel. W 2011 roku pozostawała niezamieszkała.

</doc>
<doc id="5024425" url="https://pl.wikipedia.org/wiki?curid=5024425" title="Fânațele Căpușului">
Fânațele Căpușului

Fânațele Căpușului – wieś w Rumunii, w okręgu Marusza, w gminie Iclănzel. W 2011 roku liczyła 85 mieszkańców.

</doc>
<doc id="5024426" url="https://pl.wikipedia.org/wiki?curid=5024426" title="Zbigniew Wattson">
Zbigniew Wattson

Zbigniew Wattson (ur. 1938, zm. 22 marca 2010 w Warszawie) – polski projektant wzornictwa przemysłowego, inżynier mechanik, konstruktor samochodowy.
Zbigniew Wattson od przełomu lat 60/70. zatrudniony był w Ośrodku Badawczo-Rozwojowym Samochodów Osobowych Fabryki Samochodów Osobowych (FSO). Jego pierwszą znaczącą pracą stylistyczną była modyfikacja hatchback, wspólnie z Zygmuntem Grochowskim, nadwozia Syreny znana jako Syrena 607. Prac nad prototypem zrealizowanym konstrukcyjnie w 1971 roku przez Stanisława Łukaszewicza nie kontynuowano ze względu na zaprzestanie produkcji Syreny w FSO. W tym samym roku Wattson przedstawił pierwsze samodzielne, całościowe studium. Polski Fiat 125p Coupé oparty na płycie podłogowej licencyjnego pojazdu produkowanego na Żeraniu miał całkowicie nowe trzydrzwiowe nadwozie z laminatu szklano-epoksydowego prezentujące możliwości designerskie projektanta. W 1972 roku Wattson nadał formę prototypowi samochodu dla rolnictwa Warta-2, którego produkcję pod nazwą Tarpan podjęły Wielkopolskie Zakłady Napraw Samochodowych. Pojazd w niemal niezmienionej formie produkowany był 19 lat. W latach 1973-74 powstało kolejne studium samochodu sportowego autorstwa Wattsona. Klinowa forma FSO 1300 Coupé została zrealizowana konstrukcyjnie przez Stanisława Łukaszewicza tym razem w klasycznej, blaszanej technologii nadwoziowej. Samochód został zaprezentowany wśród innych pojazdów produkcji FSO jako "Polski Fiat 1100p Coupé" podczas wystawy Warszawa XXX z okazji trzydziestolecia wkroczenia do lewobrzeżnej części miasta wojsk sowieckich i polskich, określanego wtedy wyzwoleniem stolicy. W 1975 roku Wattson pracował w delegacji we Włoszech, w turyńskim ośrodku dizajnerskim Centro Stile Fiat nad przygotowywanym tam przyszłym Polonezem. Był autorem elementów wnętrza samochodu, m.in. deski rozdzielczej. Analiza stylistyki nadwozia sugeruje, że jego wpływ na ostateczną formę pojazdu mógł być większy. W 1978 roku Wattson zaprojektował też mikrobus służący do komunikacji wewnętrznej w FSO i przemieszczania się po fabryce wizytujących gości zarządu. 8-osobowy pojazd skonstruował Czesław Piechur w oparciu o zespół napędowy montowanej na Żeraniu Zastavy 1100p, a także o elementy z Polskiego Fiata 125p.
W okresie swojej pracy w FSO Wattson nadzorował od strony stylistycznej modyfikacje form nadwozi i wnętrz produkowanych tam pojazdów. Był też autorem nowej stylizacji logotypu przedsiębiorstwa, do którego FSO wróciła na polskim rynku od początku 1977 roku.

</doc>
<doc id="5024427" url="https://pl.wikipedia.org/wiki?curid=5024427" title="Ghidașteu">
Ghidașteu

Ghidașteu – wieś w Rumunii, w okręgu Marusza, w gminie Iclănzel. W 2011 roku liczyła 19 mieszkańców.

</doc>
<doc id="5024428" url="https://pl.wikipedia.org/wiki?curid=5024428" title="Iclandu Mare">
Iclandu Mare

Iclandu Mare – wieś w Rumunii, w okręgu Marusza, w gminie Iclănzel. W 2011 roku liczyła 661 mieszkańców.

</doc>
<doc id="5024429" url="https://pl.wikipedia.org/wiki?curid=5024429" title="Działko R-23">
Działko R-23

 
R-23 (, od "Richter-23") — radzieckie automatyczne rewolwerowe działko lotnicze kalibru 23 mm, wyprodukowane w małej serii w latach 60. XX wieku, konstrukcji A. Richtera. Używane tylko w bombowcu Tu-22. 
Historia.
Działko R-23 i jego nabój zostały opracowane pod koniec lat 50. w biurze OKB-16 przez A. Richtera na zamówienie lotnictwa ZSRR, które potrzebowało działka o dużej szybkostrzelności dla uzbrojenia obronnego nowych bombowców. Kluczową sprawą była szybkostrzelność z uwagi na duże prędkości nowoczesnych samolotów i związany z tym krótki czas celnego ostrzału. Działko skonstruowano w będącym nowością układzie rewolwerowym, z czterema komorami nabojowymi. Odmiennością jego konstrukcji było to, że naboje były dosyłane do komór od przodu, co pozwoliło na skrócenie broni, lecz wymogło stosowanie specjalnie zaprojektowanej amunicji bez kryzy. Automatyka działała na zasadzie wykorzystania energii gazów prochowych. Dla armaty opracowano w 1959 roku zdalnie kierowane ogonowe stanowisko DK-20, zastosowane na bombowcach naddźwiękowych Tu-22.
Sama armata była z konstrukcyjnego i balistycznego punktu widzenia udana, dysponując dużą szybkostrzelnością przy umiarkowanej masie 58 kg, lecz była skomplikowana i niedopracowana, co powodowało usterki i przypadki rozerwania broni. Główną ujemną cechą była jednak konieczność stosowania specjalnej amunicji, znacznie droższej w produkcji i nie zunifikowanej z innymi działkami tego kalibru. Łuska obejmowała pocisk i była dwukrotnie cięższa od łusek normalnych nabojów tego kalibru (255 wobec 114 g). Silniejszy był także ładunek prochowy. Cały nabój ważył 513 g i miał długość 260 mm. W efekcie samo działko było lżejsze, lecz zapas amunicji do niego ważył więcej o ok. 100 kg.
Z uwagi na nieusunięcie usterek i rezygnację z dalszych prac rozwojowych, działko formalnie nie zostało przyjęte na uzbrojenie Sił Powietrznych ZSRR, lecz mimo to w 1963 roku zdecydowano eksploatować wyprodukowane i zamontowane działka. Jedyną platformą pozostały bombowce Tu-22.

</doc>
<doc id="5024430" url="https://pl.wikipedia.org/wiki?curid=5024430" title="Mădărășeni">
Mădărășeni

Mădărășeni – wieś w Rumunii, w okręgu Marusza, w gminie Iclănzel. W 2011 roku liczyła 128 mieszkańców.

</doc>
<doc id="5024431" url="https://pl.wikipedia.org/wiki?curid=5024431" title="Viola hymettia">
Viola hymettia

Viola hymettia Boiss. &amp; Heldr. – gatunek roślin z rodziny fiołkowatych ("Violaceae"). Występuje naturalnie na obszarze od Półwyspu Iberyjskiego po Zakaukazie i południe europejskiej części Rosji. Epitet gatunkowy pochodzi prawdopodobnie od pasma górskiego Hymet położonego w Attyce, na południowy wschód od Aten. 
Rozmieszczenie geograficzne.
Rośnie naturalnie na obszarze od Półwyspu Iberyjskiego po Zakaukazie i południe europejskiej części Rosji. Został zaobserwowany między innymi w Portugalii, Hiszpanii, południowej Francji, Włoszech, Chorwacji, Albanii, Grecji, Rumunii, Turcji, na Ukrainie i południu europejskiej części Rosji. Z Francji podawany jest tylko z departamentu Var. We Włoszech występuje w Lacjum, Abruzji, Apulii, w prowincji Basilicata, na Sycylii, a także prawdopodobnie w Kalabrii. W Turcji jest obserwowany w Tracji. 
Biologia i ekologia.
Rośnie na łąkach, polanach leśnych i terenach skalistych. Występuje na wysokości od 200 do 1600 m n.p.m. Kwitnie w różnych częściach zasięgu od marca do maja lub od maja do czerwca. 

</doc>
<doc id="5024432" url="https://pl.wikipedia.org/wiki?curid=5024432" title="Tăblășeni">
Tăblășeni

Tăblășeni – wieś w Rumunii, w okręgu Marusza, w gminie Iclănzel. W 2011 roku liczyła 24 mieszkańców.

</doc>
<doc id="5024434" url="https://pl.wikipedia.org/wiki?curid=5024434" title="Valea Iclandului">
Valea Iclandului

Valea Iclandului – wieś w Rumunii, w okręgu Marusza, w gminie Iclănzel. W 2011 roku liczyła 18 mieszkańców.

</doc>
<doc id="5024435" url="https://pl.wikipedia.org/wiki?curid=5024435" title="Allan (herb szlachecki)">
Allan (herb szlachecki)

Allan ("Alan, Allen") – polski herb szlachecki, pochodzenia brytyjskiego.
Opis herbu.
Opis historyczny.
Juliusz Ostrowski blazonuje herb następująco:
Opis współczesny.
Opis skonstruowany współcześnie brzmi następująco:
"Na tarczy dwudzielnej w pas w polu górnym błękitnym, pięcioramienna gwiazda złota, między srebrnymi muszlami, w polu dolnym srebrnym dwie rzeki błękitne w poprzek, jedna nad drugą"
"Hełm pozbawiony korony. W klejnocie srebrny medal z wizerunkiem psiej głowy"
"Labry herbowe błękitne, podbite srebrem."
Geneza.
Herb jest indygenatem, należącym do rodziny brytyjskiego pochodzenia, został uznany w polskiej szlachcie w XVIII w. 
Herbowni.
Allan, Alan.

</doc>
<doc id="5024437" url="https://pl.wikipedia.org/wiki?curid=5024437" title="Bolszaja Dobraja">
Bolszaja Dobraja

Bolszaja Dobraja () – wieś (ros. деревня, trb. dieriewnia) w zachodniej Rosji, w osiedlu miejskim Krasninskoje rejonu krasninskiego w obwodzie smoleńskim.
Geografia.
Miejscowość położona jest nad rzeką Dobraja, przy drodze regionalnej 66A-3 Krasnyj – granica z Białorusią (Lady), 4 km od centrum administracyjnego osiedla miejskiego i całego rejonu (Krasnyj), 49 km od Smoleńska, 18,5 km od najbliższego przystanku kolejowego (478 km).
W granicach miejscowości znajdują się ulice: Sadowaja, Zapadnaja, Zapadnyj pierieułok, Zariecznaja.
Demografia.
W 2010 r. miejscowość zamieszkiwały 54 osoby.

</doc>
<doc id="5024438" url="https://pl.wikipedia.org/wiki?curid=5024438" title="Kościół św. Andrzeja Apostoła w Słupi pod Bralinem">
Kościół św. Andrzeja Apostoła w Słupi pod Bralinem

Kościół świętego Andrzeja Apostoła w Słupi pod Bralinem – rzymskokatolicki kościół parafialny należący do parafii pod tym samym wezwaniem (dekanat Bralin diecezji kaliskiej).
Świątynia została wzniesiona w 1651 roku. Powiększona została w latach 1911–1913 poprzez przedłużenie nawy i prezbiterium i dodanie transeptu. Odnowiona została w 1985 roku.
Budowla jest drewniana, jednonawowa, posiada konstrukcję zrębową. Świątynia jest orientowana i charakteryzuje się transeptem o kalenicy wyższej od nawy głównej i zamkniętymi prostokątnie ramionami. Prezbiterium kościoła jest mniejsze w stosunku do nawy, zamknięte jest trójbocznie, z boku jest umieszczona zakrystia. Od frontu znajduje się wieża na planie kwadratu, konstrukcji słupowej, o pochyłych ścianach ku górze, w przyziemiu mieszcząca kruchtę. Jest ona zwieńczona ośmiokątnym dachem namiotowym, pokrytym gontem. Na wieży znajduje się dzwon gotycki odlany w 1492 roku. Z boku nawy jest umieszczona druga kruchta. Świątynię nakrywa dach dwukalenicowy, pokryty gontem, na dachu znajduje się ośmioboczna wieżyczka na sygnaturkę. Zwieńcza ją cebulasty blaszany dach hełmowy z latarnią. Wnętrze jest nakryte płaskim stropem belkowym. Chór muzyczny podpierają dwa drewniane słupy. Ściany są pokryte współczesną polichromią. Ołtarz główny w stylu rokokowym pochodzi z 2 połowy XVIII wieku. Dwa ołtarze boczne w stylu eklektycznym powstały w 1870 roku. Stacje Drogi Krzyżowej zostały wykonane na początku XX wieku.

</doc>
<doc id="5024440" url="https://pl.wikipedia.org/wiki?curid=5024440" title="Giuseppe Vavassori">
Giuseppe Vavassori

Giuseppe Vavassori (ur. 29 czerwca 1934 w Rivoli; zm. 21 listopada 1983 w Bolonii) – włoski piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Wychowanek Juventusu, w barwach którego w 1953 rozpoczął karierę piłkarską. W 1954 został wypożyczony na rok do Carrarese. W 1961 przeszedł do Catanii. W latach 1966-1972 bronił barw Bologni.
Kariera reprezentacyjna.
24 maja 1961 roku debiutował w narodowej reprezentacji Włoch w meczu przeciwko Anglii (2:3). Łącznie puścił 2 bramki w 1 meczu międzynarodowym.
Kariera trenerska.
W 1975 roku rozpoczął pracę trenerską w Forlì. W sezonie 1978/79 ponownie stał na czele Forlì. Potem w latach 1979-1981 prowadził klub Imola. 
Zmarł przedwcześnie w 1983 roku, mając zaledwie 49 lat, na raka okrężnicy.

</doc>
<doc id="5024441" url="https://pl.wikipedia.org/wiki?curid=5024441" title="Łomża Vive Kielce">
Łomża Vive Kielce



</doc>
<doc id="5024442" url="https://pl.wikipedia.org/wiki?curid=5024442" title="Załużeczje">
Załużeczje

Załużeczje () – wieś (ros. деревня, trb. dieriewnia) w zachodniej Rosji, w osiedlu miejskim Krasninskoje rejonu krasninskiego w obwodzie smoleńskim.
Geografia.
Miejscowość położona jest nad rzeką Rżawka, 9 km od centrum administracyjnego osiedla miejskiego i całego rejonu (Krasnyj), 49 km od Smoleńska, 27 km od najbliższej stacji kolejowej (Gusino).
W granicach miejscowości znajduje się ulica Klenowaja.
Demografia.
W 2010 r. miejscowość zamieszkiwały 2 osoby.

</doc>
<doc id="5024446" url="https://pl.wikipedia.org/wiki?curid=5024446" title="Antonio Ferrer Rodrigo">
Antonio Ferrer Rodrigo

Antonio Ferrer Rodrigo (ur. 19 lutego 1921 w Alfafar, zm. 2 grudnia 1936 w Picassent) – hiszpański męczennik z okresu wojny domowej, sługa Boży Kościoła katolickiego.
Życiorys.
Dzieciństwo i młodość.
Antonio Rodrigo urodził się w Alfafar w rodzinie Eliseo Ferrera i Milagros Rodrigo Olmos 19 lutego 1921 roku. Miał trójkę rodzeństwa: Milagros, Eliseo i Josefę. Został ochrzczony w kościele Nuestra Señora del Don w Alfafar. W dzieciństwie wpływ na religijne wychowanie chłopca mieli: dziadek ze strony matki Antonio oraz ciotki Maria i Leonor. Jako dziecko uczony był wspierania ubogich, którzy przychodzili do domu ciotek. Mając dziewięć lat, 25 maja 1930 roku przystąpił do pierwszej komunii świętej i został ministrantem.
Był oddany pobożności różańcowej, kultowi Najświętszego Serca. W świadectwach przyjaciół pojawiają się wypowiedzi dotyczące przeświadczenia o własnym powołaniu do kapłaństwa. Oprócz nauki szkolnej brał lekcje rysunku w Walencji. Był też zapalonym filatelistą. Chodził do kina, a plakaty filmowe ozdabiały warsztat stolarski jego ojca.
Gdy powstała Akcja Katolicka, miejscowy proboszcz powierzył Antoniowi obowiązki jej miejscowego prezesa. Chłopak z odwagą przyznawał się do swojej wiary, chociaż sytuacja katolików wraz z powstaniem Drugiej Republiki Hiszpańskiej w 1931 roku uległa pogorszeniu. Jako prezes korespondował z wikariuszem generalnym w Oviedo Juanem Puertesem Ramónem. Gdy wikariusz Puertes Ramón został zamordowany 8 października 1934, Antonio wziął udział w jego pogrzebie. Otrzymał wówczas medalik kapłana, który zaczął nosić na sobie jako relikwię po męczenniku. W tym okresie został ojcem chrzestnym Vicente Royo Chirivella.
Męczeństwo.
W 1936 prześladowania katolików przez członków grup anarchistycznych i marksistowskich partii politycznych stały się jeszcze dotkliwsze. Antonio otrzymał anonim, w którym grożono mu śmiercią, jeśli nie zaprzestanie działalności związanej z organizacją Akcji Katolickiej i obnoszenia się ze swoja wiarą. Chłopak był obserwowany i nachodzony. Na początku lipca 1936 roku kuria archidiecezjalna nakazała zniszczenie dokumentacji Akcji Katolickiej w obawie przed prześladowaniami i represjami, które mogły objąć jej członków. Antonino zakopał archiwum Akcji w nieznanym miejscu. 19-20 lipca milicjanci splądrowali kościół i parafię. W obecności wiernych palono przedmioty kultu i obrazy na ulicy przed kościołem. Gdy palono obraz Najświętszego Serca Antonino głośno zaprotestował. Odpowiedziano mu wówczas: "Zapamiętaj te słowa: zabijemy cię!".
W obawie o życie Antonia rodzice zawieźli go 21 lipca do rodziny w Sollanie. Następnego dnia był on świadkiem podpalenia miejscowego kościoła i niszczenia przedmiotów kultu. W miasteczku zamordowano 30 osób. Gdy Antonio zachorował na tyfus, rodzice przywieźli go z powrotem do Alfafar. Jego ponowną obecność w miasteczku utrzymywano w tajemnicy.
Aresztowanie nastąpiło 2 grudnia 1936 roku. Chłopak wraz z ojcem został zabrany do ratusza pod pretekstem przesłuchania. Obaj przetrzymywani byli siedem godzin w pomieszczeniu przy sali prób kapeli miejskiej. Wieczorem przewieziono ich w pobliże arabskiej wieży Espioca w Picassent. Po wyjściu z samochodu chciano przymusić Antonio do wyjawienia miejsca ukrycia jakiś przedmiotów z kościoła. Chłopak nie przestawał modlić się i mówić o Bogu. Gdy wykrzyknął: "Niech żyje Chrystus Król!" (hiszp. ¡Viva Cristo Rey!), brzytwą wycięto mu język. Potem został zabity na oczach ojca strzałem w skroń. Następnie oprawcy wykastrowali ojca i zastrzelili. Oba ciała zostawione zostały przy wieży Espioca do następnego dnia. 
Wydarzenia związane z pochówkiem.
Antonio pochowany został przez pracowników miejskich z Picassent w jednym z grobowców na miejscowym cmentarzu. O losie Antonia i jego ojca Eliseo nie poinformowano rodziny. Milagros Rodrigo Olmos prosiła o udzielenie informacji o losie męża i syna swojego siostrzeńca José Balduezę Rodrigo, który zajmował ważną pozycję w komitecie rewolucyjnym w Walencji. Ten dowiedziawszy się o egzekucji wuja i kuzyna nie miał odwagi wyjawić prawdy w rodzinie. Milagros sprawdziła wszystkie więzienia i cmentarze w Walencji. Nie mogła jednak otrzymać żadnej informacji. Po kilku miesiącach milicjanci naszli dom rodzinny w Alfafar, domagając się wydania przedmiotów ukrytych przez Antonia. Nie mogąc nic znaleźć ograbiono wdowę, zabierając nawet drewno na opał.
Kobieta dowiedziała się o okolicznościach śmierci bliskich i miejscu ich pochówku pod koniec wojny. Podczas ekshumacji ciała Antonia okazało się, iż nie uległo ono rozkładowi. Chłopak miał w kieszeni medalik zamordowanego wcześniej wikariusza generalnego z Oviedo. We wrześniu 1939 roku udzielono pozwolenia na przeniesienie ciał na cmentarz do Alfafar. Pogrzeb 24 ofiar Alfafara, zabitych w latach 1936-1937, odbył się 8 września 1939 roku.
Kult.
Od lipca 1997 roku zbierano świadectwa o życiu Antonio Ferrer Rodrigo. W listopadzie 1997 roku parafia i rodzina zwróciły się z oficjalna prośbą o wszczęcie procesu informacyjnego. Proces beatyfikacyjny rozpoczęto 23 czerwca 2004 w katedrze w Walencji. Jest to proces zbiorowy 250 męczenników z okresu hiszpańskiej wojny domowej. Piętnastoletni Antonio jest najmłodszym z kandydatów na ołtarze w tej grupie sług Bożych.

</doc>
<doc id="5024458" url="https://pl.wikipedia.org/wiki?curid=5024458" title="Severino Lojodice">
Severino Lojodice

Severino Lojodice (ur. 25 października 1933 w Mediolanie) – włoski piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Fanfulla. W 1953 rozpoczął karierę piłkarską w drużynie Cremonese. Potem występował w klubach Monza i Roma. W sezonie 1959/60 bronił barw Juventusu. Następnie do 1968 grał w klubach Sampdoria, Brescia, ponownie Monza, Cinisello i Pro Sesto.
Kariera reprezentacyjna.
W latach 1956-1957 występował w młodzieżowej reprezentacji Włoch.

</doc>
<doc id="5024461" url="https://pl.wikipedia.org/wiki?curid=5024461" title="Hornowo (obwód brzeski)">
Hornowo (obwód brzeski)

Hornowo (; ) – wieś na Białorusi, w obwodzie brzeskim, w rejonie pińskim, w sielsowiecie Pleszczyce.
Znajduje się tu zbiornik retencyjny o tej samej nazwie.
Historia.
W dwudziestoleciu międzywojennym leżało w Polsce, w województwie poleskim, w powiecie pińskim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5024463" url="https://pl.wikipedia.org/wiki?curid=5024463" title="Hanns-Ulrich Meisel">
Hanns-Ulrich Meisel

Hanns-Ulrich Meisel (ur. 7 sierpnia 1943 w Netzschkau) – niemiecki polityk, chemik i pastor metodystyczny, poseł do Volkskammer i obserwator w Parlamencie Europejskim.
Życiorys.
W latach 1963–1968 studiował chemię na Uniwersytecie w Greifswaldzie, kształcił się też na niestacjonarnych studiach z teologii. W 1986 uzyskał doktorat w instytucie fotofizyki na Uniwersytecie Technicznym w Dreźnie. Od 1986 do 1990 pracował jako badacz w fabryce filmów ORWO. Od lat 70. zaangażowany w ruch pacyfistyczny oraz synody Kościoła metodystycznego. Pod koniec lat 80. kierował ruchem pokojowym w ramach konferencji Zjednoczonego Kościoła Metodystycznego, należał do komitetu kościelnego i społecznego w Konferencji Kościołów Europejskich. Od 1997 do 2008 wykonywał posługę pastora m.in. jako kapelan w szpitalu w Halle. Publikował prace naukowe z zakresu chemii, a na emeryturze także książki dla dzieci.
Od września 1989 należał do ugrupowania Neues Forum. W marcu 1990 uzyskał mandat w Volkskammer z ramienia koalicyjnego Sojuszu 90 (jego mandat wygasł wraz ze zjednoczeniem Niemiec w październiku 1990). Od lutego 1991 do lipca 1994 był obserwatorem w Parlamencie Europejskim reprezentującym dawną NRD z rekomendacji Sojuszu 90/ Zielonych. Był także członkiem Zgromadzenia Parlamentarnego Rady Europy. W 1994 bez powodzenia kandydował do landtagu Saksonii-Anhalt.

</doc>
<doc id="5024465" url="https://pl.wikipedia.org/wiki?curid=5024465" title="Dolný Chotár">
Dolný Chotár

Dolný Chotár – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5024467" url="https://pl.wikipedia.org/wiki?curid=5024467" title="Stefan Górniak">
Stefan Górniak

Stefan Górniak (ur. 1 września 1900 w Brzozdowcach, zm. 10 kwietnia 1983 w Krakowie) – polski ekonomista, rektor Wyższej Szkoły Ekonomicznej we Wrocławiu (1951-1952).
Życiorys.
Był synem Piotra Górniaka i Konstancji Górniak, z d. Śliwak. jego ojciec był robotnikiem murarskim.
W 1919 ukończył VI Gimnazjum we Lwowie, następnie wstąpił do służby wojskowej, walczył w stopniu starszego szeregowca w wojnie polsko-bolszewickiej. Następnie rozpoczął studia na Wydziale Prawa Uniwersytetu Jana Kazimierza we Lwowie. W czasie studiów pracował w księgowości, w Polskiej Nafcie i w Towarzystwie Eksploatacji Soli Potasowych i jako urzędnik Państwowym Urzędzie Zbożowym. W 1924 ukończył studia uzyskując tytuł doktora praw.
Po ukończeniu studiów pracował początkowo w szkole, a od 1926 w Wyższej Szkole Handlu Zagranicznego we Lwowie (od 1937 Akademii Handlu Zagranicznego), gdzie wykładał rachunkowość i statystykę. Równocześnie od 1927 był nauczycielem w Państwowej Szkole Ekonomiczno-Handlowe we Lwowie, a w II połowie lat 30. także w Studium Ekonomicznym i Studium Skarbowym Uniwersytetu Jana Kazimierza. Po wybuchu II wojny światowej pozostał we Lwowie, pracował jako kierownik zakładu rachunkowości i wykładowca księgowości w Technikum Handlu Radzieckiego (pod okupacją sowiecką) oraz w Szkole Handlowej (pod okupacją niemiecką).
Po zakończeniu II wojny światowej zamieszkał w Krakowie, tam początkowo pracował jak wizytator w kuratorium oświaty, następnie wykładowca korespondencji handlowej i nauki o bilansach w Studium Spółdzielczym Uniwersytetu Jagiellońskiego (1950). Współpracował także z Państwowym Instytutem Administracji Gospodarczej w Gliwicach. W 1946 został wykładowcą Centralnego Studium Kontroli Ekonomicznej działającego w ramach Wyższego Studium Nauk Społeczno-Gospodarczych w Katowicach, prowadził wykład "teoria księgowości podwójnej". Od 1948 kierował Katedrą Rachunkowości w WSNS-G. W 1949 został wykładowcą Wyższej Szkoły Handlowej we Wrocławiu, gdzie utworzył i kierował jako zastępca profesora Katedrą Rachunkowości. Od 1950 pracował w przekształconej z WSH Wyższej Szkole Ekonomicznej we Wrocławiu, gdzie początkowo był kierownikiem Katedry Rachunkowości i dziekanem Wydziału Finansów, a od stycznia 1951 do września 1952 rektorem WSE, w miejsce usuniętego z uczelni Kamila Stefki.
Jesienią 1952 powrócił do Krakowa i rozpoczął pracę w tamtejszej Wyższej Szkole Ekonomicznej. Tam został kierownikiem Katedry Rachunkowości (od 1969 Zakładu Teorii Rachunowości), w latach 1953-1956 był prorektorem WSE. W 1956 otrzymał stopień docenta, w 1962 tytuł profesora nadzwyczajnego, w 1968 tytuł profesora zwyczajnego. W 1970 przeszedł na emeryturę.
Opublikował m.in. "Formularze do korespondencji handlowej" (1934), "Polski kodeks handlowy" (1934), "Pieniądz, czek i weksel" (1936), "Handel węglem w Polsce" (1936 - z Jerzym Błeszyńskim), "Kapitał, obroty i rentowność sklepu detalicznego jako środki zapłaty. Zasadnicze wiadomości" (1937 - z Emilem Piotrem Ehrlichem), "Obsługa klienta w sklepie detalicznym" (1937 - z E.P. Ehrlichem), "Jak sprzedawać towary" (1938 - z E. P. Ehrlichem), "Technika handlu hurtowego" (1938 - z E.P. Ehrlichem), "Zagadnienia prawne kupca detalicznego" (1938 - z E.P. Ehrlichem), "Zawody i instytucje pomocnicze handlu" (1938 - z E.P. Ehrlichem), "Księgowość w handlu hurtowym" (1938 - z Leopoldem Paszkiem), "Księgowość w handlu detalicznym" (1938 - z L. Paszkiem), "Zasady teorii księgowości oraz techniki księgowania i bilansowania" (1947), "Zasady nauki o bilansach oraz techniki inwentaryzowania i bilansowania w przedsiębiorstwach handlowych i przemysłowych" (1948), "Księgowość przedsiębiorstw" (1957 - z Bolesławem Siwoniem), "Rachunkowość przedsiębiorstw" (1961), "Bilansoznawstwo w zarysie" (1962), "Badania płynności środków obrotowych i zdolności płatniczej przedsiębiorstwa handlowego" (1965), "Zasady sporządzania bilansów przedsiębiorstwie spółdzielczym" (1970 - z B. Siwoniem), "Rachunkowość przedsiębiorstw handlowych" (1973 - z Elżbietą Burzym, Ireneuszem Serwanem i Adamem Jarzembowskim).
W 1950 został odznaczony Złotym Krzyżem Zasługi, w 1971 Krzyżem Kawalerskim Orderu Odrodzenia Polski. W 1972 otrzymał tytuł doktora honoris causa Wyższej Szkoły Ekonomicznej we Wrocławiu

</doc>
<doc id="5024468" url="https://pl.wikipedia.org/wiki?curid=5024468" title="Nowyja Łuki (przystanek kolejowy)">
Nowyja Łuki (przystanek kolejowy)

Nowyja Łuki (; ) – przystanek kolejowy w miejscowości Nowyja Łuki, w rejonie żłobińskim, w obwodzie homelskim, na Białorusi. Położony jest na linii Orsza - Mohylew - Żłobin.

</doc>
<doc id="5024472" url="https://pl.wikipedia.org/wiki?curid=5024472" title="Gáň">
Gáň

Gáň – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5024475" url="https://pl.wikipedia.org/wiki?curid=5024475" title="Welsh Open 1992">
Welsh Open 1992

Regal Welsh Open 1992 – pierwsza edycja turnieju Welsh Open, zaliczanego do światowego rankingu snookerowego. Odbywał się w dniach 10–16 lutego 1992 w Newport Centre w Walii. Do zmagań przystąpiło 64 zawodników. Cały turniej wygrał Szkot Stephen Hendry, który pokonał w finale Darrena Morgana 9–3. Sponsorem imprezy w latach 1992–2003 była brytyjska marka papierosów Regal.
Drabinka turniejowa.
Na podstawie:
Fazy finałowe.
Rozstawienia w drabince turniejowej sporządzono na podstawie miejsc zajmowanych przez zawodników w rankingu światowym na początku sezonu 1991/1992.
Brejki stupunktowe.
Na podstawie:

</doc>
<doc id="5024476" url="https://pl.wikipedia.org/wiki?curid=5024476" title="Horné Saliby">
Horné Saliby

Horné Saliby – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5024477" url="https://pl.wikipedia.org/wiki?curid=5024477" title="Al-Khaleej (piłka nożna)">
Al-Khaleej (piłka nożna)

Al-Khaleej Club of Saihat (arab. "نادي الخليج بسيهات") – saudyjski klub piłki nożnej mający siedzibę w Saihat. W sezonie 2020/2021 gra na drugim szczeblu ligowym.
Opis.
Klub został założony w 1945 roku. W sezonie 2013/2014 awansował po raz pierwszy do 1. ligi, a w sezonie 2016/2017 zespół spadł do niższej dywizji. Zespół gra na Al Khaleej Club Stadium.

</doc>
<doc id="5024478" url="https://pl.wikipedia.org/wiki?curid=5024478" title="Al-Khaleej">
Al-Khaleej



</doc>
<doc id="5024480" url="https://pl.wikipedia.org/wiki?curid=5024480" title="Ideciu de Jos (gmina)">
Ideciu de Jos (gmina)

Ideciu de Jos – gmina w Rumunii, w okręgu Marusza. Obejmuje miejscowości Deleni, Ideciu de Jos i Ideciu de Sus. W 2011 roku liczyła 2109 mieszkańców. 

</doc>
<doc id="5024483" url="https://pl.wikipedia.org/wiki?curid=5024483" title="Deleni (gmina Ideciu de Jos)">
Deleni (gmina Ideciu de Jos)

Deleni – wieś w Rumunii, w okręgu Marusza, w gminie Ideciu de Jos. W 2011 roku liczyła 276 mieszkańców.

</doc>
<doc id="5024484" url="https://pl.wikipedia.org/wiki?curid=5024484" title="Ideciu de Jos">
Ideciu de Jos

Ideciu de Jos – wieś w Rumunii, w okręgu Marusza, w gminie Ideciu de Jos. W 2011 roku liczyła 1006 mieszkańców.

</doc>
<doc id="5024485" url="https://pl.wikipedia.org/wiki?curid=5024485" title="Ideciu de Sus">
Ideciu de Sus

Ideciu de Sus – wieś w Rumunii, w okręgu Marusza, w gminie Ideciu de Jos. W 2011 roku liczyła 827 mieszkańców.

</doc>
<doc id="5024488" url="https://pl.wikipedia.org/wiki?curid=5024488" title="Livezeni (gmina)">
Livezeni (gmina)

Livezeni – gmina w Rumunii, w okręgu Marusza. Obejmuje miejscowości Ivănești, Livezeni, Poienița i Sânișor. W 2011 roku liczyła 3266 mieszkańców. 

</doc>
<doc id="5024492" url="https://pl.wikipedia.org/wiki?curid=5024492" title="Zaleszczotki Hiszpanii">
Zaleszczotki Hiszpanii

Zaleszczotki Hiszpanii – ogół taksonów pajęczaków z rzędu zaleszczotków (Pseudoscorpiones), których występowanie stwierdzono na terytorium Hiszpanii.
Do 2021 roku z terenu Francji wykazano 192 gatunki zaleszczotków należących do 14 rodzin.
Podrząd: Epiocheirata.
Nadrodzina: Chthonioidea.
Rodzina: Chthoniidae.
Z Hiszpanii podano następujące gatunki:
Podrząd: Iocheirata.
Nadrodzina: Cheiridioidea.
Rodzina: Cheiridiidae.
Z Hiszpanii podano następujące gatunki:
Nadrodzina: Cheliferoidea.
Rodzina: Atemnidae.
Z Hiszpanii podano następujące gatunki:
Rodzina: Cheliferidae.
Z Hiszpanii podano następujące gatunki:
Rodzina: Chernetidae.
Z Hiszpanii podano następujące gatunki:
Rodzina: Withiidae.
Z Hiszpanii podano dwa gatunki:
Nadrodzina: Garypoidea.
Rodzina: Garypidae.
Z Hiszpanii podano następujące gatunki:
Rodzina: Garypinidae.
Z Hiszpanii podano tylko jeden gatunek:
Rodzina: Geogarypidae.
Z Hiszpanii podano trzy gatunki:
Rodzina: Larcidae.
Z Hiszpanii podano trzy gatunki:
Rodzina: Olpiidae.
Z Hiszpanii podano następujące gatunki:
Nadrodzina: Neobisioidea.
Rodzina: Bochicidae.
Z Hiszpanii podano tylko jeden gatunek:
Rodzina: Neobisiidae.
Z Hiszpanii podano następujące gatunki:
Rodzina: Syarinidae.
Z Hiszpanii podano następujące gatunki:

</doc>
<doc id="5024493" url="https://pl.wikipedia.org/wiki?curid=5024493" title="Livezeni (okręg Marusza)">
Livezeni (okręg Marusza)

Livezeni () – wieś w Rumunii, w okręgu Marusza, w gminie Livezeni. W 2011 roku liczyła 2225 mieszkańców.

</doc>
<doc id="5024495" url="https://pl.wikipedia.org/wiki?curid=5024495" title="Ivănești (okręg Marusza)">
Ivănești (okręg Marusza)

Ivănești () – wieś w Rumunii, w okręgu Marusza, w gminie Livezeni. W 2011 roku liczyła 472 mieszkańców.

</doc>
<doc id="5024513" url="https://pl.wikipedia.org/wiki?curid=5024513" title="Poienița (okręg Marusza)">
Poienița (okręg Marusza)

Poienița () – wieś w Rumunii, w okręgu Marusza, w gminie Livezeni. W 2011 roku liczyła 334 mieszkańców.

</doc>
<doc id="5024541" url="https://pl.wikipedia.org/wiki?curid=5024541" title="Giorgio Rossano">
Giorgio Rossano

Giorgio Rossano (ur. 20 marca 1939 w Turynie; zm. 13 lutego 2016 w Viareggio) – włoski piłkarz, grający na pozycji pomocnika.
Kariera piłkarska.
Kariera klubowa.
W 1958 rozpoczął karierę piłkarską w drużynie Pordenone. W 1959 przeszedł do Juventusu, skąd w następnym sezonie został wypożyczony do Bari. W 1963 przeniósł się do Milanu. Następnie do 1966 występował w klubach Varese, Palermo i Chieri.
Kariera reprezentacyjna.
W latach 1960-1961 występował w młodzieżowej reprezentacji Włoch.
Zmarł w lutym 2016 w wieku 76 lat.

</doc>
<doc id="5024551" url="https://pl.wikipedia.org/wiki?curid=5024551" title="Sânișor">
Sânișor

Sânișor () – wieś w Rumunii, w okręgu Marusza, w gminie Livezeni. W 2011 roku liczyła 235 mieszkańców.

</doc>
<doc id="5024560" url="https://pl.wikipedia.org/wiki?curid=5024560" title="Lunca (gmina w okręgu Marusza)">
Lunca (gmina w okręgu Marusza)

Lunca – gmina w Rumunii, w okręgu Marusza. Obejmuje miejscowości Băița, Frunzeni, Logig, Lunca i Sântu. W 2011 roku liczyła 2625 mieszkańców. 

</doc>
<doc id="5024567" url="https://pl.wikipedia.org/wiki?curid=5024567" title="Lunca (okręg Marusza)">
Lunca (okręg Marusza)

Lunca – wieś w Rumunii, w okręgu Marusza, w gminie Lunca. W 2011 roku liczyła 566 mieszkańców.

</doc>
<doc id="5024568" url="https://pl.wikipedia.org/wiki?curid=5024568" title="Băița (okręg Marusza)">
Băița (okręg Marusza)

Băița – wieś w Rumunii, w okręgu Marusza, w gminie Lunca. W 2011 roku liczyła 804 mieszkańców.

</doc>
<doc id="5024570" url="https://pl.wikipedia.org/wiki?curid=5024570" title="Frunzeni (okręg Marusza)">
Frunzeni (okręg Marusza)

Frunzeni – wieś w Rumunii, w okręgu Marusza, w gminie Lunca. W 2011 roku liczyła 467 mieszkańców.

</doc>
<doc id="5024572" url="https://pl.wikipedia.org/wiki?curid=5024572" title="Logig">
Logig

Logig – wieś w Rumunii, w okręgu Marusza, w gminie Lunca. W 2011 roku liczyła 434 mieszkańców.

</doc>
<doc id="5024573" url="https://pl.wikipedia.org/wiki?curid=5024573" title="Sântu">
Sântu

Sântu – wieś w Rumunii, w okręgu Marusza, w gminie Lunca. W 2011 roku liczyła 354 mieszkańców.

</doc>
<doc id="5024577" url="https://pl.wikipedia.org/wiki?curid=5024577" title="Raimondo Inconis">
Raimondo Inconis

Raimondo Inconis (ur. 27 marzec 1959 w San Gavino Monreale) – włoski fagocista i pedagog.
Życiorys.
Urodził się 27 marca 1959 w San Gavino Monreale. Ukończył Akademię Muzyczną "Giovanni Pierluigi da Palestrina" w Cagliari pod kierunkiem prof. Orlando Pittau.
Raimondo Inconis zawodową karierę rozpoczął jeszcze jako student w grając najpierw w orkiestrze Teatro Lirico Cagliari, oraz z innymi orkiestrami w Niemczech, Belgii, Austrii, Francji i Szwecji.
W 2009 roku Inconis opublikował "Metoda: „The Contrabassoon History and Technique” – ER 3008".

</doc>
<doc id="5024579" url="https://pl.wikipedia.org/wiki?curid=5024579" title="Romano Voltolina">
Romano Voltolina

Romano Voltolina (ur. 4 listopada 1937 w Chioggia) – włoski piłkarz, grający na pozycji pomocnika.
Kariera piłkarska.
W 1956 rozpoczął karierę piłkarską w Juventusie, skąd został wypożyczony do Parmy i Sieny. W 1959 przeszedł do Venezii. Następnie do 1967 występował w klubach Cesena, Biellese, Massese, Juve Siderno i Massiminiana.

</doc>
<doc id="5024580" url="https://pl.wikipedia.org/wiki?curid=5024580" title="Jan Gałęzowski (zm. 1712)">
Jan Gałęzowski (zm. 1712)

Jan Gałęzowski z Targowiska herbu Tarnawa (zm. w 1712 roku) – pisarz lubelski w latach 1690-1712, podczaszy lubelski w latach 1698-1700, łowczy lubelski w latach 1694-1698, podstarości lubelski w latach 1694-1700, pisarz grodzki lubelski w latach 1683-1693, komornik lubelski w 1678 roku.
Poseł sejmiku lubelskiego na sejm 1677 roku. Jako deputat do "pacta conventa" był elektorem Augusta II Mocnego z województwa lubelskiego w 1697 roku. Poseł na sejm 1703 roku z województwa lubelskiego. 

</doc>
<doc id="5024587" url="https://pl.wikipedia.org/wiki?curid=5024587" title="Kut´kowo (obwód smoleński)">
Kut´kowo (obwód smoleński)

Kut´kowo () – wieś (ros. деревня, trb. dieriewnia) w zachodniej Rosji, w osiedlu miejskim Krasninskoje rejonu krasninskiego w obwodzie smoleńskim.
Geografia.
Miejscowość położona jest nad rzeką Mierieja, 4 km od centrum administracyjnego osiedla miejskiego i całego rejonu (Krasnyj), 48 km od Smoleńska, 22,5 km od najbliższej stacji kolejowej (Gusino).
W granicach miejscowości znajdują się ulice: Bołdinskaja, Gierasimowskij pierieułok, Oziornaja, Sołowjinaja.
Demografia.
W 2010 r. miejscowość zamieszkiwało 14 osób.
Historia.
To tu w dniu 15 listopada 1812 roku odbyła się jedna z potyczek bitwy pod Krasnym. Biwakujący oddział kozaków generała Ożarowskiego został zaskoczony atakiem wojsk napoleońskich tracąc połowę swojego stanu osobowego.

</doc>
<doc id="5024589" url="https://pl.wikipedia.org/wiki?curid=5024589" title="Kućkowo (obwód smoleński)">
Kućkowo (obwód smoleński)



</doc>
<doc id="5024590" url="https://pl.wikipedia.org/wiki?curid=5024590" title="Chrapowo (obwód smoleński)">
Chrapowo (obwód smoleński)

Chrapowo () – wieś (ros. деревня, trb. dieriewnia) w zachodniej Rosji, w osiedlu miejskim Krasninskoje rejonu krasninskiego w obwodzie smoleńskim.
Geografia.
Miejscowość położona jest 7,5 km od centrum administracyjnego osiedla miejskiego i całego rejonu (Krasnyj), 51,5 km od Smoleńska, 26 km od najbliższego przystanku kolejowego (468 km).
W granicach miejscowości znajdują się ulice: Dacznaja, Dacznyj pierieułok, Mołodiożnaja, Sirieniewaja, Sirieniewyj pierieułok.
Demografia.
W 2010 r. miejscowość zamieszkiwało 31 osób.

</doc>
<doc id="5024593" url="https://pl.wikipedia.org/wiki?curid=5024593" title="The Door Is Still Open to My Heart (album)">
The Door Is Still Open to My Heart (album)

The Door Is Still Open to My Heart – album studyjny Deana Martina nagrany i wydany w 1964 roku przez wytwórnię Reprise Records, wyprodukowany przez Jimmy’ego Bowena.
Trzy piosenki z tego albumu ("I’m Gonna Change Everything", "The Middle of the Night Is My Cryin’ Time", oraz "My Sugar’s Gone") ukazały się wcześniej na albumie "Dean „Tex” Martin Rides Again" w 1963 roku.

</doc>
<doc id="5024595" url="https://pl.wikipedia.org/wiki?curid=5024595" title="Bujanowo (rejon krasninski)">
Bujanowo (rejon krasninski)

Bujanowo () – wieś (ros. деревня, trb. dieriewnia) w zachodniej Rosji, w osiedlu miejskim Krasninskoje rejonu krasninskiego w obwodzie smoleńskim.
Geografia.
Miejscowość położona jest nad rzeką Swinaja, 5,5 km od centrum administracyjnego osiedla miejskiego i całego rejonu (Krasnyj), 50,5 km od Smoleńska, 23,5 km od najbliższego przystanku kolejowego (468 km).
W granicach miejscowości znajdują się ulice: Cwietocznaja, Winogradnaja.
Demografia.
W 2010 r. miejscowość zamieszkiwało 8 osób.

</doc>
<doc id="5024596" url="https://pl.wikipedia.org/wiki?curid=5024596" title="Żłobin Północny">
Żłobin Północny

Żłobin Północny (; ) – stacja kolejowa w miejscowości Żłobin, w rejonie żłobińskim, w obwodzie homelskim, na Białorusi. Położona jest na linii Orsza - Mohylew - Żłobin.

</doc>
<doc id="5024597" url="https://pl.wikipedia.org/wiki?curid=5024597" title="Sorokino (rejon krasninski)">
Sorokino (rejon krasninski)

Sorokino () – wieś (ros. деревня, trb. dieriewnia) w zachodniej Rosji, w osiedlu miejskim Krasninskoje rejonu krasninskiego w obwodzie smoleńskim.
Geografia.
Miejscowość położona jest nad rzeką Swinaja, 3 km od centrum administracyjnego osiedla miejskiego i całego rejonu (Krasnyj), 49 km od Smoleńska, 21 km od najbliższego przystanku kolejowego (468 km).
W granicach miejscowości znajdują się ulice: Riecznaja, Swietłaja.
Demografia.
W 2010 r. miejscowość zamieszkiwało 5 osób.

</doc>
<doc id="5024605" url="https://pl.wikipedia.org/wiki?curid=5024605" title="Balnica (przystanek kolejowy)">
Balnica (przystanek kolejowy)

Balnica (; ; dosł. "Szpital") – przystanek kolejowy w miejscowości Żłobin, w rejonie żłobińskim, w obwodzie homelskim, na Białorusi. Położony jest na linii Orsza - Mohylew - Żłobin.
Perony znajdują się ok. 300 m w linii prostej od siebie, po obu stronach budynków żłobińskiego szpitala.

</doc>
<doc id="5024606" url="https://pl.wikipedia.org/wiki?curid=5024606" title="Hey, Brother, Pour the Wine">
Hey, Brother, Pour the Wine

Hey, Brother, Pour the Wine – kompilacyjny album muzyczny Deana Martina wydany 30 listopada 1964 roku przez Capitol Records. Zawiera utwory, które Martin nagrał podczas współpracy z Capitol Records, zanim przeniósł się do wytwórni Reprise Records. 

</doc>
<doc id="5024609" url="https://pl.wikipedia.org/wiki?curid=5024609" title="Dean Martin Hits Again">
Dean Martin Hits Again

Dean Martin Hits Again – studyjny album Deana Martina nagrany i wydany w 1965 roku przez Reprise Records, wyprodukowany przez Jimmy’ego Bowena i zaaranżowany przez Erniego Freemana. 

</doc>
<doc id="5024613" url="https://pl.wikipedia.org/wiki?curid=5024613" title="Molosinek">
Molosinek

Molosinek ("Chaerephon") – rodzaj ssaka z podrodziny molosów (Molossinae) w obrębie rodziny molosowatych (Molossidae).
Zasięg występowania.
Rodzaj obejmuje gatunki występujące w Afryce (włącznie z Madagaskarem), południowej i południowo-wschodniej Azji oraz Australii i Oceanii.
Morfologia.
Długość ciała (bez ogona) 42–90 mm, długość ogona 24–52 mm, długość ucha 9–27 mm, długość tylnej stopy 4–14 mm, długość przedramienia 32–54 mm; masa ciała 5–38 g.
Systematyka.
Podział systematyczny.
Do rodzaju należą następujące gatunki:

</doc>
<doc id="5024615" url="https://pl.wikipedia.org/wiki?curid=5024615" title="Nawabielickaja">
Nawabielickaja

Nawabielickaja (, ) – węzłowa stacja kolejowa w miejscowości Homel, w obwodzie homelskim, na Białorusi. Łączą tu się wszystkie trzy linie biegnące do Homla ze wschodu i z południa.
Stacja powstała w XIX w. na linii Kolei Libawsko-Romieńskiej pomiędzy stacjami Homel i Ziabrówka.

</doc>
<doc id="5024622" url="https://pl.wikipedia.org/wiki?curid=5024622" title="Faucon (1887)">
Faucon (1887)

Faucon – francuski krążownik torpedowy z lat 80. XIX wieku, jedna z czterech zbudowanych jednostek typu "Condor". Okręt został zwodowany w 1887 roku w stoczni Arsenal de Toulon w Tulonie, a do służby w Marine nationale przyjęto go w listopadzie 1887 roku. Jednostka została skreślona z listy floty w 1920 roku i następnie złomowana.
Projekt i budowa.
Krążowniki torpedowe typu "Condor" zaprojektowano jako niewielkie, jednokominowe jednostki o dziobach i rufach w kształcie pługa i trzech masztach (później jeden z nich usunięto). Kadłuby jednostek wykonano ze stali.
„Faucon” zbudowany został w stoczni Arsenal de Toulon. Stępkę okrętu położono w lutym 1884 roku, a zwodowany został w 1887 roku. Koszt budowy jednostki wyniósł w przeliczeniu 80 000 £.
Dane taktyczno–techniczne.
Okręt był niewielkim krążownikiem torpedowym. Długość między pionami wynosiła 68 metrów, szerokość całkowita 9 metrów, zaś maksymalne zanurzenie 4,7 metra. Wyporność normalna wynosiła 1311 ton. Okręt napędzany był przez dwie maszyny parowe o łącznej mocy 3000 KM, do których parę dostarczały cztery cylindryczne kotły. Maksymalna prędkość napędzanej dwiema śrubami jednostki wynosiła 17 węzłów. Okręt zabierał maksymalnie 160 ton węgla, co zapewniało zasięg wynoszący 2800 Mm przy prędkości 10 węzłów.
Główne uzbrojenie artyleryjskie jednostki składało się z pięciu pojedynczych dział kalibru 100 mm L/26 M1881, umieszczonych na górnym pokładzie w ambrazurach (dwa przednie), sponsonach (dwa kolejne) i na rufie. Oprócz tego na okręcie zainstalowano cztery pojedyncze działa Hotchkiss M1885 L/40 kal. 47 mm i sześć rewolwerowych dział kal. 37 mm L/20 M1885. Okręt wyposażony był w cztery wyrzutnie torped kal. 350 mm.
Wypukły stalowy pokład pancerny miał grubość 40 mm, a nad maszynownią znajdował się koferdam i pokład przeciwodłamkowy.
Załoga okrętu składała się z 156 oficerów, podoficerów i marynarzy.
Służba.
„Faucon” został przyjęty do służby w Marine nationale w listopadzie 1887 roku. W latach 90. XIX wieku z pokładu okrętu usunięto wszystkie wyrzutnie torped. Jednostka została wycofana ze służby w 1920 roku, a następnie złomowana.

</doc>
<doc id="5024625" url="https://pl.wikipedia.org/wiki?curid=5024625" title="(Remember Me) I’m the One Who Loves You (album)">
(Remember Me) I’m the One Who Loves You (album)

(Remember Me) I’m the One Who Loves You – studyjny album muzyczny piosenkarza Deana Martina wyprodukowany przez Jimmy’ego Bowena i zaaranżowany przez Erniego Freemana, wydany we wrześniu 1965 roku przez Reprise Records.
Album został wydany ponownie na CD przez Hip-O Records w 2009 roku.

</doc>
<doc id="5024626" url="https://pl.wikipedia.org/wiki?curid=5024626" title="Kworum Dwunastu Apostołów">
Kworum Dwunastu Apostołów

Kworum Dwunastu Apostołów, czasem również Rada Dwunastu Apostołów – drugi najwyższy organ zarządzający w Kościele Jezusa Chrystusa Świętych w Dniach Ostatnich.
W strukturze organizacyjnej Kościoła znajduje się po Pierwszym Prezydium oraz przed Prezydium Siedemdziesięciu. Składa się z dwunastu apostołów, których rolą jest bycie "szczególnymi świadkami Jezusa Chrystusa". By wypełnić swoje podstawowe zadanie, członkowie tego gremium zazwyczaj intensywnie podróżują po świecie. Po śmierci proroka (prezydenta) Kościoła, Kworum tymczasowo przejmuje rządy w kościele, do czasu wyboru i wyświęcenia kolejnego przywódcy. Do innych jego zadań należy nadzór rozmaitych obszarów dotyczących ogólnego funkcjonowania Kościoła, w tym pracy misjonarskiej oraz budowy świątyń.
Zwyczajowo Kworum przewodniczy apostoł z najdłuższym stażem apostolskim. Jeżeli zostaje on niemniej powołany w skład Pierwszego Prezydium, jego obowiązki przejmuje, tymczasowo, apostoł z drugim najdłuższym stażem. Zgodnie z mormońską tradycją przewodniczący Kworum zajmuje pierwszą pozycję w kościelnej linii sukcesji. Jego wewnętrzne procedury oraz sposób funkcjonowania rzadko podawane są do wiadomości publicznej, natomiast wiadomo, iż decyzje w nim podejmowane są zgodnie z zasadą jednomyślności.
Pierwsi członkowie Kworum wybrani zostali 14 lutego 1835, przez tak zwanych "trzech świadków" Księgi Mormona. Do 2018 zasiadało w nim nieco ponad 100 apostołów.
Według mormońskiej teologii Kworum jest bezpośrednim sukcesorem apostołów powołanych przez Chrystusa. Wszyscy jego członkowie są wyświęceni w kapłaństwie Melchizedeka, jednym z dwóch typów kapłaństwa powszechnie występujących w Kościele. Jako apostołowie są wybierani pod natchnieniem przez urzędującego proroka (prezydenta). Dzierżą również klucze kapłaństwa. Zgodnie z doktryną Kościoła mężczyźni, zasiadający w Kworum uznawani są za "proroków, widzących i objawicieli", podobnie jak członkowie Pierwszego Prezydium.
Analogiczne gremia istnieją również w innych wyznaniach zaliczanych do ruchu świętych w dniach ostatnich, w tym w Społeczności Chrystusa, Kościele Chrystusa – Obszarze Świątyni czy w Kościele Jezusa Chrystusa.
Przewodniczący Kworum Dwunastu Apostołów.
"Na podstawie materiału źródłowego":

</doc>
<doc id="5024635" url="https://pl.wikipedia.org/wiki?curid=5024635" title="Lupin (serial telewizyjny 2021)">
Lupin (serial telewizyjny 2021)

Lupin – francuski serial z gatunku thriller, którego twórcami są George Kay oraz François Uzan. Serial miał swoją premierę na platformie Netflix. Seria składa się z 10 odcinków, z których pięć opublikowano 8 stycznia 2021, a pozostałe 11 czerwca tego samego roku.
Głównym protagonistą serii jest Assane Diop, człowiek, którego inspirację do zemsty stanowią przygody złodzieja o imieniu Arsène Lupin.
Pierwszej część sezonu, składającej się z 5 odcinków, nadano podtytuł "Dans L'Ombre D'Arsène". Serial stał się hitem platformy plasując się na pierwszym miejscu najchętniej oglądanych pozycji w wielu krajach na całym świecie.
Fabuła.
Złodziej Assane Diop jest jedynym synem imigranta z Senegalu przybyłego do Francji szukając lepszego życia dla swojego dziecka. Po tym jak ojciec Assane'a zostaje fałszywie oskarżony o kradzież drogiego diamentowego naszyjnika przez swojego pracodawcę, bogatego i wpływowego Huberta Pellegrini, wiesza się w więziennej celi. 25 lat później, zainspirowany książką o dżentelmenie-złodzieju, Arsène Lupinie, którą otrzymał niegdyś od ojca, Assane postanawia zemścić się na Pellegrinim i jego rodzinie, wykorzystując swoją charyzmę, mistrzostwo w sztuce kradzieży, zakradania się i kamuflażu by obnażyć Pellegriniego i jego przestępstwa.
Produkcja.
Twórcami serii są George Kay i François Uzan. Za reżyserię odpowiadali Louis Leterrier oraz Marcela Said. Seria ta jest współczesną adaptacją przygód złodzieja-dżentelmena Arsène Lupina, autorstwa Maurice Leblanca.
Zdjęcia do serialu wykonano przede wszystkim w Paryżu, także wewnątrz Luwru. Inne lokalizacje, jakie wykorzystano w trakcie zdjęć to m.in. Musée Nissim de Camondo, które posłużyło jako posiadłość Pellegrino; Ogród Luksemburski w Paryżu, pobliże Fontaine de l’Observatoire, 3. Urząd Miejski zlokalizowany na Rue Eugène Spuller w Paryżu, Pont des Arts, więzienie Maison d’arrêt de Bois-d’Arcy czy też miejscowość Ètretat w Normandii. 
Zdjęcia do pozostałych pięciu odcinków zostały ukończone przed styczniem 2021 roku i ich premiera zaplanowana została na lato 2021 roku.
Odbiór.
W serwisie Rotten Tomatoes 98% z 43 recenzji pierwszej serii uznano za pozytywne. Podsumowanie recenzji w serwisie określa serię jako „wciągający thriller szpiegowski, który nie tylko dorównuje materiałowi źródłowemu, ale wręcz go przerasta”. W serwisie Metacritic średnia ocena krytyków tego sezonu wyniosła 82 na 100 punktów, na podstawie ośmiu recenzji. 
"Lupin" jest pierwszym serialem francuskim, który znalazł się w pierwszej dziesiątce najchętniej oglądanych seriali na platformie Netflix w Stanach Zjednoczonych, 10 stycznia 2021 roku osiągając 3. miejsce, a ostatecznie docierając do pierwszego miejsca tej listy. Na pierwszym miejscu najchętniej oglądanych seriali w serwisie znalazł się także we Francji, Niemczech, Austrii, Włoszech, Hiszpanii, Danii, Szwecji, Kanadzie, Brazylii, Argentynie i Afryce Południowej.
Oszacowano, że do 31 stycznia 2021 seria została obejrzana przez 70 milionów kont na świecie.

</doc>
<doc id="5024638" url="https://pl.wikipedia.org/wiki?curid=5024638" title="Houston (album)">
Houston (album)

Houston – album studyjny z 1965 roku autorstwa Deana Martina, wyprodukowany przez Jimmy’ego Bowena.
Album został wydany ponownie na płytę CD przez Hip-O Records w 2009 roku.

</doc>
<doc id="5024639" url="https://pl.wikipedia.org/wiki?curid=5024639" title="Albert Kosler">
Albert Kosler

Albert Kosler (ur. 21 maja 1933 w Häslich, obecnie część Haselbachtal, zm. 1 sierpnia 2018 w Berlinie) – niemiecki polityk, biolog i urzędnik, poseł do Volkskammer i obserwator w Parlamencie Europejskim.
Życiorys.
Syn fryzjera i pani domu. Po zdaniu matury w Kamenz od 1952 do 1957 studiował biologię na Uniwersytecie w Greifswaldzie. W 1965 uzyskał doktorat, zaś od 1980 do 1982 kształcił się w zakresie ochrony środowiska w Dreźnie. Od 1959 do 1966 pracował w obserwatorium biologicznym Uniwersytetu w Greifswaldzie na wyspie Hiddensee, następnie zatrudniony w okręgowym instytucie higieny w Berlinie (m.in. jako kierownik departamentu). Od 1990 do 1992 pracował w departamencie zdrowia we władzach Berlina.
Od 1949 działał w NRD-owskiej Unii Chrześcijańsko-Demokratycznej. Kierował jej strukturami w dzielnicy Altglienicke (1977–1985) i zasiadał w zarządzie okręgu Treptow (1985–1990). W marcu 1990 uzyskał mandat w Volkskammer (jego mandat wygasł wraz ze zjednoczeniem Niemiec w październiku 1990). Od 1992 do lipca 1994 był obserwatorem w Parlamencie Europejskim reprezentującym dawną NRD z rekomendacji ogólnokrajowego CDU (zastąpił Wolfganga Fiedlera).
Życie prywatne.
Był ewangelikiem. Miał żonę i czworo dzieci.

</doc>
<doc id="5024640" url="https://pl.wikipedia.org/wiki?curid=5024640" title="Aleksander Narymuntowic">
Aleksander Narymuntowic

Aleksander Narymuntowic (ur. ok. 1320, zm. po 1350) – książę litewski na Orechowie (Orieszek) pod Nowogrodem Wielkim (z ramienia ojca Narymunta; odwołany w 1338 w obliczu szwedzkiej agresji), z dynastii Giedyminowiczów. Prawdopodobnie został wzięty do niewoli szwedzkiej w 1348 i nie brał udziału w najeździe litewskim na państwo zakonu krzyżackiego w początkach 1365. Prawdopodobnie przodek rodów kniaziowskich: Rużyńskich i Koporskich.

</doc>
<doc id="5024643" url="https://pl.wikipedia.org/wiki?curid=5024643" title="Vautour (1889)">
Vautour (1889)

Vautour – francuski krążownik torpedowy z lat 80. XIX wieku, jedna z czterech zbudowanych jednostek typu "Condor". Okręt został zwodowany 25 kwietnia 1889 roku w stoczni Arsenal de Toulon w Tulonie, a do służby w Marine nationale przyjęto go w grudniu 1889 roku. Jednostka została skreślona z listy floty w 1908 roku i następnie złomowana.
Projekt i budowa.
Krążowniki torpedowe typu "Condor" zaprojektowano jako niewielkie, jednokominowe jednostki o dziobach i rufach w kształcie pługa i trzech masztach (później jeden z nich usunięto). Kadłuby jednostek wykonano ze stali.
„Vautour” zbudowany został w stoczni Arsenal de Toulon. Stępkę okrętu położono w kwietniu 1884 roku, a zwodowany został 25 kwietnia 1889 roku. Koszt budowy jednostki wyniósł w przeliczeniu 80 000 £.
Dane taktyczno–techniczne.
Okręt był niewielkim krążownikiem torpedowym. Długość między pionami wynosiła 68 metrów, szerokość całkowita 9 metrów, zaś maksymalne zanurzenie 4,7 metra. Wyporność normalna wynosiła 1266 ton. Okręt napędzany był przez dwie pionowe maszyny parowe o łącznej mocy 3000 KM, do których parę dostarczały cztery kotły lokomotywowe. Maksymalna prędkość napędzanej dwiema śrubami jednostki wynosiła 17 węzłów. Okręt zabierał maksymalnie 160 ton węgla, co zapewniało zasięg wynoszący 2800 Mm przy prędkości 10 węzłów.
Główne uzbrojenie artyleryjskie jednostki składało się z pięciu pojedynczych dział kalibru 100 mm L/26 M1881, umieszczonych na górnym pokładzie w ambrazurach (dwa przednie), sponsonach (dwa kolejne) i na rufie. Oprócz tego na okręcie zainstalowano cztery pojedyncze działa Hotchkiss M1885 L/40 kal. 47 mm i sześć rewolwerowych dział kal. 37 mm L/20 M1885. Okręt wyposażony był w cztery wyrzutnie torped kal. 350 mm.
Wypukły stalowy pokład pancerny miał grubość 40 mm, a nad maszynownią znajdował się koferdam i pokład przeciwodłamkowy.
Załoga okrętu składała się z 156 oficerów, podoficerów i marynarzy.
Służba.
„Vautour” został przyjęty do służby w Marine nationale w grudniu 1889 roku. W latach 90. XIX wieku z pokładu okrętu usunięto wszystkie wyrzutnie torped, a także przystosowano kotły do zasilania paliwem płynnym. Jednostka została wycofana ze służby w 1908 roku, a następnie złomowana.

</doc>
<doc id="5024647" url="https://pl.wikipedia.org/wiki?curid=5024647" title="The Lush Years">
The Lush Years

The Lush Years – kompilacyjny album piosenkarza Deana Martina składający się z utworów nagranych przez niego dla Capitol Records, wydany 11 października 1965 roku przez wydawnictwo Tower Records. 

</doc>
<doc id="5024648" url="https://pl.wikipedia.org/wiki?curid=5024648" title="Łukasz Zamęcki">
Łukasz Zamęcki

Łukasz Zamęcki – polski politolog, doktor habilitowany nauk społecznych, adiunkt na Wydziale Nauk Politycznych i Studiów Międzynarodowych Uniwersytetu Warszawskiego (WNPiSM UW). Specjalista w zakresie najnowszej historii politycznej Polski, a także polityki Hongkongu.
Kariera naukowa.
W dniu 26 maja 2010 r. uzyskał na ówczesnym Wydziale Dziennikarstwa i Nauk Politycznych UW stopień doktora nauk humanistycznych w zakresie nauk o polityce na podst. pracy "Polityka surowcowa II Rzeczypospolitej w latach 1935-1939 (analiza decyzyjna)", której promotorem był Marek Jabłonowski. 26 lutego 2020 r. na tym samym wydziale, noszącym wówczas już nazwę Wydziału Nauk Politycznych i Studiów Międzynarodowych UW, uzyskał stopień doktora habilitowanego nauk społecznych w dyscyplinie nauk o polityce i administracji na podst. dorobku naukowego i rozprawy "Przemiany systemu politycznego Hongkongu w warunkach administracji Chińskiej Republiki Ludowej".
Należał do kadry naukowo-dydaktycznej Instytutu Europeistyki UW, gdzie w latach 2010-2012 był kierownikiem dziennych studiów jednolitych i studiów I stopnia na kierunku europeistyka, zaś w latach 2012-2016 wicedyrektorem instytutu. W latach 2016-2020 zajmował stanowisko prodziekana WNPiSM UW ds. badań naukowych i współpracy z zagranicą. Po reorganizacji wydziału z 2019 r., w ramach której instytuty zostały zastąpione przez katedry, znalazł się w zespole Katedry Systemów Politycznych. Od 2020 r. pełnomocnik dziekana WNPiSM UW ds. dyscypliny nauki o polityce i administracji.
Współpracownik CKE (m.in. współautor koncepcji egzaminu maturalnego z WoS-u od 2023 r.). Współpracownik MEN (w latach 2016 - 2019 członek zespołu ekspertów do prac nad tworzeniem podstawy programowej kształcenia ogólnego w zakresie wiedzy o społeczeństwie).
Członek Polskiego Towarzystwa Studiów Europejskich, w latach 2013-2015 sekretarz zarządu tej organizacji. Od 2017 r. sekretarz zarządu Komitetu Naukowego „Socio-political Pluralism” Międzynarodowego Towarzystwa Nauk Politycznych (IPSA). Kierownik kilku międzynarodowych projektów badawczych, m.in. “De-democratization at the times of Covid-19” (4EU+); „A means to an end. 16+1 formula as a mile stone to the New Silk Road” (The IEEM Academic Research Grants).

</doc>
<doc id="5024650" url="https://pl.wikipedia.org/wiki?curid=5024650" title="Katedra w Bordeaux">
Katedra w Bordeaux

Katedra w Bordeaux (fr. "Cathédrale de Bordeaux", właściwie archikatedra prymasowska pw. św. Andrzeja Apostoła w Bordeaux, fr. "cathédrale primatiale Saint-André de Bordeaux") – rzymskokatolicka archikatedra we francuskim mieście Bordeaux, w regionie Nowa Akwitania.
Historia.
Świątynia została konsekrowana przez papieża Urbana II w 1096 roku. W 1137 roku w katedrze odbył się ślub Eleonory Akwitańskiej z Ludwikiem VII Młodym. Obecna budowla pochodzi z przełomu XIV i XV wieku. W latach 1440-1446 trwała budowa sąsiadującej z katedrą dzwonnicy, nazywanej Tour Pey-Berland. W XIX wieku trwała rozbudowa katedry według projektu Paula Abadie. Zabytek od 1862.
Wymiary.
Katedra jest długa na 124 metry. Nawa kościoła ma wysokość 29 metrów, wieże przy północnej fasadzie są wysokie na 81 metrów.

</doc>
<doc id="5024655" url="https://pl.wikipedia.org/wiki?curid=5024655" title="Chochłowo (obwód smoleński)">
Chochłowo (obwód smoleński)

Chochłowo () – wieś (ros. деревня, trb. dieriewnia) w zachodniej Rosji, centrum administracyjne osiedla wiejskiego Chochłowskoje rejonu smoleńskiego w obwodzie smoleńskim.
Geografia.
Miejscowość położona jest przy drodze federalnej R135 (Smoleńsk – Krasnyj – Gusino), 9 km od drogi federalnej R120 (Orzeł – Briańsk – Smoleńsk – Witebsk), 18 km od drogi magistralnej M1 «Białoruś», 17 km od Smoleńska, 10 km od najbliższego przystanku kolejowego (Katyń).
W granicach miejscowości znajdują się ulice: pierieułok Drużby, Kasztanowaja, Lesnaja, Majskaja, Mira, Mołodioznaja, Nowaja, Oziornaja, Oziornyj pierieułok, Parkowaja, Raczewka, Sadowaja, Siewiernaja, Sołniecznaja, Szkolnaja, Wiszniewaja, Woinskaja, Zielonyj Ruczej.
Demografia.
W 2010 r. miejscowość zamieszkiwało 628 osób.

</doc>
<doc id="5024656" url="https://pl.wikipedia.org/wiki?curid=5024656" title="Magdalena Majcher">
Magdalena Majcher

Magdalena Majcher (ur. 13 września 1990 w Czeladzi) – polska pisarka, autorka powieści społeczno-obyczajowych oraz powieści kryminalnych.
Życiorys.
Urodziła się i wychowała w Czeladzi w województwie śląskim. Studiowała filologię angielską (specjalność translatyka) z językiem hiszpańskim w Wyższej Szkole Zarządzania Ochroną Pracy w Katowicach. W 2014 r. rozpoczęła pisanie bloga recenzenckiego. Swoją karierę rozpoczęła jako copywriterka w czasopismach oraz autorka opowiadań. Po urodzeniu swojego drugiego syna podjęła decyzję o rezygnacji z pracy na etacie i podjęciu pracy zawodowego pisarza. Mieszka w Katowicach.
Laureatka Nagrody BEST AUDIO Empik Go 2022 za "Małe zbrodnie". W poprzednim roku do tej nagrody nominowana była jej "Mocna więź". Oparta na prawdziwej historii Anny Garskiej i jej matki Michaliny Kaczyńskiej była również nominowana w plebiscycie Książka Roku 2021 Lubimy Czytać.
W swoim rodzinnym mieście została wyróżniona Nagrodą Burmistrza Miasta Czeladź oraz Nagrodą Rady Miasta Czeladź.
Książki.
Opublikowała następujące książki:

</doc>
<doc id="5024658" url="https://pl.wikipedia.org/wiki?curid=5024658" title="Parc Vaccinogene">
Parc Vaccinogene



</doc>
<doc id="5024659" url="https://pl.wikipedia.org/wiki?curid=5024659" title="Peter Wagner (muzykolog)">
Peter Wagner (muzykolog)

Peter Joseph Wagner (ur. 19 sierpnia 1865 w Kürenz, zm. 17 października 1931 we Fryburgu) – niemiecki muzykolog.
Życiorys.
W latach 1876–1886 uczył się w gimnazjum i przykatedralnej szkole muzycznej w Trewirze, był też chórzystą i organistą tamtejszej katedry. W latach 1886–1890 studiował filologię klasyczną i historię, a następnie muzykologię na Uniwersytecie w Strasburgu, w 1890 roku obronił doktorat na podstawie dysertacji "Palestrina als weltlicher Komponist" (opublikowana pt. "Das Madrigal und Palestrina" w „Vierteljahrsschrift für Musikwissenschaft”, VIII, 1892). Od 1890 do 1893 roku był studentem Heinricha Bellermanna i Philippa Spitty na Uniwersytecie Berlińskim, następnie w 1893 roku przeniósł się na Uniwersytet we Fryburgu, gdzie po habilitacji został zatrudniony jako wykładowca muzyki kościelnej i historii muzyki. W latach 1920–1921 pełnił funkcję rektora tegoż uniwersytetu. W latach 1927–1930 był pierwszym przewodniczącym Międzynarodowego Towarzystwa Muzykologicznego.
Twórczość.
W swojej działalności naukowej zajmował się genezą i rozwojem chorału gregoriańskiego, paleografią muzyczną i systemami notacji. Był działaczem propagującego restaurację chorału ruchu cecyliańskiego, zwracał uwagę na możliwość wykorzystania badań naukowych w praktyce liturgicznej. W 1901 roku zorganizował przy Uniwersytecie we Fryburgu Académie Grégorienne, utworzoną pod auspicjami papieża Leona XIII, zajmującą się badaniami nad teorią i praktyką wykonawczą śpiewu liturgicznego. W 1904 roku został członkiem komisji powołanej przez papieża Piusa X, której celem było przygotowanie watykańskiej edycji graduału rzymskiego.

</doc>
<doc id="5024664" url="https://pl.wikipedia.org/wiki?curid=5024664" title="Patryk Narymuntowic">
Patryk Narymuntowic

Patryk (zm. 1397 lub niewiele później) – książę litewski na Grodnie (najwcześniej od lat 40. XIV w.), drugi w kolejności syn Narymunta, z dynastii Giedyminowiczów. Znany z litewskich dokumentów traktatowych z Królestwem Polskim (1352) i księstwem mazowieckim (1358). Zgodnie z przekazem źródeł krzyżackich wspomagał wraz z synem budowę przez Kazimierza Wielkiego zamku w Rajgrodzie w 1360. Posiadał majętności w okolicach Nowogrodu Wielkiego, poświadczany na tym obszarze w latach 80. XIV w. Utożsamiany z Patrykiem uznawanym za syna Kiejstuta. Z nieznanej z imienia żony miał synów: Iwana, Aleksandra, Fiodora i Jerzego.

</doc>
<doc id="5024665" url="https://pl.wikipedia.org/wiki?curid=5024665" title="Zaleszczotki Grecji">
Zaleszczotki Grecji

Zaleszczotki Grecji – ogół taksonów pajęczaków z rzędu zaleszczotków (Pseudoscorpiones), których występowanie stwierdzono na terytorium części Grecji.
Do 2021 roku z terenu Grecji wykazano 124 gatunki zaleszczotków należących do 13 rodzin.
Podrząd: Epiocheirata.
Nadrodzina: Chthonioidea.
Rodzina: Chthoniidae.
Z Grecji podano następujące gatunki:
Podrząd: Iocheirata.
Nadrodzina: Cheiridioidea.
Rodzina: Cheiridiidae.
Z Grecji podano tylko jeden gatunek:
Nadrodzina: Cheliferoidea.
Rodzina: Atemnidae.
Z Grecji podano następujące gatunki:
Rodzina: Cheliferidae.
Z Grecji podano następujące gatunki:
Rodzina: Chernetidae.
Z Grecji podano następujące gatunki:
Rodzina: Withiidae.
Z Grecji podano jeden gatunek:
Nadrodzina: Garypoidea.
Rodzina: Garypidae.
Z Grecji podano dwa gatunki:
Rodzina: Garypinidae.
Z Grecji podano trzy gatunki:
Rodzina: Geogarypidae.
Z Grecji podano dwa gatunki:
Rodzina: Larcidae.
Z Grecji podano jeden gatunek:
Rodzina: Olpiidae.
Z Grecji podano następujące gatunki:
Nadrodzina: Neobisioidea.
Rodzina: Neobisiidae.
Z Grecji podano następujące gatunki:
Rodzina: Syarinidae.
Z Grecji podano następujący gatunek:

</doc>
<doc id="5024668" url="https://pl.wikipedia.org/wiki?curid=5024668" title="Box.com">
Box.com



</doc>
<doc id="5024670" url="https://pl.wikipedia.org/wiki?curid=5024670" title="Norbert Kertscher">
Norbert Kertscher

Norbert Kertscher (ur. 21 stycznia 1954 w Saalfeld) – niemiecki polityk, działacz partyjny i nauczyciel, poseł do Volkskammer i Bundestagu, obserwator w Parlamencie Europejskim.
Życiorys.
Pochodził z rodziny robotniczej. W 1973 zdał maturę w technikum elektronicznym w Jenie, następnie do 1977 studiował germanistykę i historię na Uniwersytecie w Lipsku, który ukończył jako dyplomowany nauczyciel. Od 1974 należał do Socjalistycznej Partii Jedności Niemiec. Do 1982 pracował jako nauczyciel ekonomii w okręgowej szkole partyjnej SED w Mittweidzie. Od 1982 do 1986 był aspirantem w Instytucie Badań Imperializmu Akademii Nauk Społecznych KC SED, w 1986 obronił doktorat w dziedzinie nauk ekonomicznych przygotowując pracę nt. pozycji społeczno-ekonomicznej pracowników aparatu państwowego RFN.
Działał jednocześnie w aparacie SED. Od 1986 do 1988 był sekretarzem ds. agitacji i propagandy w komitecie powiatowym w Brand-Erbisdorf, a od 1988 do 1989 pierwszym sekretarzem w powiecie Hohenstein-Ernstthal. W latach 1989–1990 pierwszy sekretarz SED w okręgu Karl-Marx-Stadt. Zasiadł też w krajowych władzach partii, a po jej przekształceniu w PDS znalazł się również w jej zarządzie. W marcu 1990 wybrano go do Volkskammer. Jego mandat wygasł wraz ze zjednoczeniem Niemiec w październiku 1990, następnie do końca XI kadencji w grudniu 1990 zasiadał w Bundestagu. Od lutego 1991 do lipca 1994 był obserwatorem w Parlamencie Europejskim reprezentującym dawną NRD z rekomendacji PDS. Później pracował m.in. jako dyrektor generalny oddziału dewelopera budowlanego w Hohenstein-Ernstthal.
Życie prywatne.
Zawarł związek małżeński.

</doc>
<doc id="5024671" url="https://pl.wikipedia.org/wiki?curid=5024671" title="Patryk Grodzieński">
Patryk Grodzieński



</doc>
<doc id="5024673" url="https://pl.wikipedia.org/wiki?curid=5024673" title="Patryk Kiejstutowic">
Patryk Kiejstutowic



</doc>
<doc id="5024674" url="https://pl.wikipedia.org/wiki?curid=5024674" title="Katedra w Tours">
Katedra w Tours

Katedra w Tours (właściwie archikatedra pw. św. Gatianusa w Tours) – rzymskokatolicki kościół archikatedralny we francuskim mieście Tours, w Regionie Centralnym-Dolinie Loary, pod wezwaniem św. Gatianusa, pierwszego biskupa Tours.
Historia.
W 590 na terenie obecnego kościoła św. Grzegorz z Tours wzniósł katedrę pw. św. Maurycego. Budowa obecnej świątyni rozpoczęła się w 1270 roku. Nawa główna była gotowa już w 1450 roku, do 1484 trwała budowa fasady. W 1507 ukończono wieżę północną, południową dopiero 40 lat później, w 1547, co ostatecznie zakończyło budowę świątyni. Podczas rewolucji francuskiej, w 1793 roku, zniszczone zostały rzeźby znajdujące się na portalach, które odtworzono w 1848 roku. Za zniszczeniem figur stali najprawdopodobniej protestanccy rewolucjoniści.

</doc>
<doc id="5024677" url="https://pl.wikipedia.org/wiki?curid=5024677" title="Ulica Pawła Suzina w Warszawie">
Ulica Pawła Suzina w Warszawie

Ulica Pawła Suzina – ulica w Warszawie, w dzielnicy Żoliborz, łącząca ulice Słowackiego i Krasińskiego.
Opis.
Ulica ma ok. 280 m, jest w większości jednokierunkowa w kierunku północnym, z wyłączeniem odcinka między ulicą Próchnika i Krasińskiego. Patronem ulicy jest Paweł Suzin – powstaniec styczniowy.
W latach 1945–1947 wzdłuż ulicy biegły tory wąskotorowej kolejki gruzowej.

</doc>
<doc id="5024679" url="https://pl.wikipedia.org/wiki?curid=5024679" title="Kazimierz Promyk">
Kazimierz Promyk



</doc>
<doc id="5024683" url="https://pl.wikipedia.org/wiki?curid=5024683" title="Arkadiusz z Cypru">
Arkadiusz z Cypru

Arkadiusz z Cypru – biskup chrześcijański i męczennik z IV wieku, święty Kościoła katolickiego i Cerkwi prawosławnej.
Arkadiusz od młodości poświęcał się pracy misyjnej. Zasłynął jako misjonarz na Cyprze, gdzie zginął śmiercią męczeńską, wkrótce po pochówku swoich uczniów: Juliana Lekarza i Eubolosa, straconych męczeńską śmiercią za panowania Juliana Apostaty.
Wspominany jest w dies natalis – 4 marca, w towarzystwie świętych Bazyliusza, Eugeniusza, Agatodorusa, Elpidiusza, Etheriusza, Capito, Efrema i Nestra.
Przypisy.
 

</doc>
<doc id="5024685" url="https://pl.wikipedia.org/wiki?curid=5024685" title="Zubowszczina (rejon smoleński)">
Zubowszczina (rejon smoleński)

Zubowszczina () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Łubnia, przy drodze federalnej R135 (Smoleńsk – Krasnyj – Gusino), 3,5 km od drogi federalnej R120 (Orzeł – Briańsk – Smoleńsk – Witebsk), 19 km od drogi magistralnej M1 «Białoruś», 3 km od centrum administracyjnego osiedla wiejskiego (Chochłowo), 13,5 km od Smoleńska, 8 km od najbliższej stacji kolejowej (Gniezdowo).
W granicach miejscowości znajdują się ulice: Anisowaja, Dalniewostocznaja, Eniergietikow, Jantarnaja, Kuźmienkowa, Lesnaja, Lesnoj pierieułok, Ługowaja, Priwolnaja, Riecznaja, Siewiernaja, Siewiernyj pierieułok, Żasminowaja.
Demografia.
W 2010 r. miejscowość zamieszkiwały 124 osoby.

</doc>
<doc id="5024686" url="https://pl.wikipedia.org/wiki?curid=5024686" title="Oświata w Baranowie Sandomierskim">
Oświata w Baranowie Sandomierskim

Oświata w Baranowie Sandomierskim – całokształt działań w historii Baranowa Sandomierskiego służących kształceniu i wychowaniu.
Niektóre źródła podają, że szkolnictwo w Baranowie Sandomierskim zaczęło rozwijać się już w połowie XV wieku; jednak pierwszą potwierdzoną datą mówiącą o szkolnictwie w Baranowie Sandomierskim jest 1600 rok. Dzieje baranowskiej oświaty rozpoczęły się wraz z założeniem przez Leszczyńskich szkoły trywialnej, później w Baranowie Sandomierskim znajdowały się między innymi: szkoła ludowa, szkoła podstawowa, szkoła średnia, gimnazjum i liceum.
Historia.
Początki szkolnictwa.
Z niektórych źródeł pisanych wynika, że w Baranowie Sandomierskim szkoła istniała już w połowie XV wieku. Jednak pierwszą potwierdzoną datą jest 1600 rok, w którym Leszczyńscy założyli szkołę kalwińską trywialną (szkoła usytuowana była w dwuizbowym budynku obok zboru kalwińskiego braci czeskich pod wezwaniem Świętego Jakuba; w pierwszej izbie mieszkał bakałarz, a w drugiej odbywała się nauka dla chłopców okolicznej szlachty i mieszczan). Ministrem tej szkoły był Maciej Rybiński, tłumacz psałterza na język polski, późniejszy senior Jednoty braci czeskich w Wielkopolsce. O tej szkole wspomina w swoich dokumentach, po wizytacji parafii baranowskiej w 1646 roku biskup krakowski – Piotr Gembicki, opisując
13 grudnia 1816 r. na mocy dekretu gubernialnego została założona jednoklasowa szkoła ludowa. Mieściła się ona w budynku szpitalnym w pobliżu kościoła. Założyła ją Anna Potocka z Krasickich (ważną rolę odegrało także poparcie ówczesnego baranowskiego proboszcza – Jana Solaka). Szkoła obejmowała swoim zasięgiem Baranów Galicyjski (ówczesna nazwa Baranowa Sandomierskiego) wraz z gminą żydowską, Suchorzów z Przewozem (aktualnie część Suchorzowa), Skopanie, Dymitrów Duży i Dymitrów Mały wraz z Kołem (aktualnie część Dymitrowa Małego). Patronami i opiekunami owej szkoły ludowej zostali: jej założycielka, miejscowy proboszcz i rajcowie miasta. W 1834 roku właściciel baranowskiego zamku Karol Krasicki na terenie ogrodu szkolnego wybudował nowy, parterowy budynek szkolny.
Z dniem 1 stycznia 1873 roku Rada Miasta Baranowa i gminy wiejskie: Dymitrów Duży, Dymitrów Mały z Kołem, Suchorzów z Przewozem i Skopanie przejęły na siebie wyłączny obowiązek utrzymania trywialnej szkoły miejscowej. Pomoc w jej utrzymaniu i wyposażeniu zobowiązali się podtrzymywać poprzedni dobrodzieje szkolni: właściciel ziemski – Feliks Dolański i ówczesny ksiądz proboszcz – Antoni Janczura. 22 maja 1873 roku C.K. Krajowa Rada Szkolna we Lwowie zaliczyła szkołę pospolitą w Baranowie do etatowych i określiła obszar obwodu szkolonego. Obowiązek utrzymania i uposażenia szkoły nałożyła wspólnie na miasto i okoliczne wioski. 18 lipca 1887 roku Rada Szkolna Miejscowa w Baranowie Galicyjskim (ówczesna nazwa Baranowa Sandomierskiego) zdecydowała o budowie nowego, trzyizbowego budynku szkolnego (szkołę otwarto i poświęcono 4 października w dniu urodzin cesarza Franciszka Józefa).
10 stycznia 1889 roku C.K. Rada Szkolna Krajowa we Lwowie zadecydowała o przekształceniu od dnia 1 września 1889 roku baranowskiej szkoły ludowej z 1-klasowej w 3-klasową. W 1890 na nowo założono ogród szkolny, w którym znajdowały się między innymi drzewa owocowe, winna latorośl i krzewy ozdobne.
1 września 1897 roku przemianowano decyzją C. K. Rady Szkolnej Krajowej 3-klasową szkołę w Baranowie Galicyjskim na 4-klasową pospolitą szkołę ludową mieszaną.
3 kwietnia 1905 roku orzeczeniem C. K. Rady Szkolnej Krajowej ze związku szkolnego gminy Baranów wyłączono wsie: Dymitrów Duży, Dymitrów Mały, Skopanie i Suchorzów. Już 1 września zorganizowano w nich osobne szkoły jednoklasowe.
Lata 1912–1939.
W 1912 roku wybudowano nowy budynek szkoły (w związku ze zwiększającą się liczbą kształcących się dzieci i niszczeniem starego budynku szkolnego). Wybudowana szkoła była piętrowa, posiadała sześć sali lekcyjnych i mieszkanie dla kierownika szkoły. Budowa szkoły kosztowała 51 500 koron. Rozpoczętą w 1910 r. budowę nowego budynku szkolnego dla baranowskiej szkoły ludowej podjęto z inicjatywy Ludwika Napoleona Wnękowskiego – nowego kierownika szkoły i Jana Solaka – ówczesnego proboszcza (wybudowana wtedy szkoła stoi i pełni swoją rolę do dnia dzisiejszego, nazywana jest potocznie „starą szkołą”). W latach 1914–1918 budynek szkolny zamieniono na kwatery i szpital wojskowy dla żołnierzy armii austriackiej i rosyjskiej. Z tego powodu budynek szkolny oraz ogród szkolny mocno wyniszczały. Oszacowane szkody wojenne wyniosły 8000 koron austriackich. W 1919 roku rok szkolny rozpoczęto uroczystym i patriotycznym przemówieniem Ludwika Napoleona Wnękowskiego; wszystkie sale szkolne były przystrojone w dekoracje patriotyczne (najwięcej było polskich orłów w koronie). W 1920 roku po raz pierwszy na zakończeniu roku szkolnego zostały wydane uczniom tutejszej szkoły zawiadomienia szkolne z orłem polskim, co sprawiło im wiele radości i było powodem ogromnej dumy. W czasie wojny polsko- bolszewickiej po raz kolejny budynek szkolny został zamieniony w szpital wojskowy. Z tego powodu nowy rok szkolny rozpoczął się dopiero 25 września. W 1921 roku do szkoły wprowadzono klasę piątą. W następnym roku inspektor szkolny zapowiedział zmiany organizacyjne tj. przekształcenie tutejszej szkoły w sześcioklasową szkołę powszechną. W 1924 na mocy decyzji Kuratorium Okręgu Szkolnego we Lwowie nastąpiła reorganizacja Trywialnej Szkoły Powszechnej w Baranowie z 5-klasowej w 7-klasową. W 1925 roku w związku z likwidacją szkoły w Dymitrowie Małym tamtejsze dzieci zaczęły uczęszczać do szkoły baranowskiej. 23 lipca 1929 roku podczas uroczystości z okazji odwiedzin Baranowa Sandomierskiego przez prezydenta Ignacego Mościckiego chór szkolny zaśpiewał Hymn Polski, a najpilniejsza uczennica szkoły wręczyła prezydentowi bukiet kwiatów. W 1932 roku Ludwik Napoleon Wnękowski po ponad 45-letniej pracy w szkole i na stanowisku jej dyrektora przeszedł na emeryturę. W 1934 roku działanie rozpoczęły w szkole 2 nowe organizacje: Szkolne Koło Młodzieży PCK, krzewiące idee czerwonokrzyskie i Szkolne Koło Ligi Obrony Powietrznej Państwa, szerzące wiedzę o lotnictwie w świecie i w Polsce. W latach 20. XX wieku do szkoły podstawowej w Baranowie Sandomierskim uczęszczał Józef Majka.
II wojna światowa.
W 1939 roku szkołę przekształcono na tymczasowy szpital dla polskich żołnierzy z Armii „Kraków”, a później w kwaterę dla niemieckich oddziałów Wehrmachtu. Podczas niemieckiej okupacji w latach 1939–1944 naukę prowadzono w 6-klasowej szkole powszechnej poza budynkiem szkolnym na terenie Baranowa Sandomierskiego (naukę w budynku szkolnym wznowiono 1 września 1944 roku). Pieczęcie szkolne, szyldy i dzienniki zmieniono na dwujęzyczne (na niemieckojęzyczne i polskojęzyczne).
W 1940 roku decyzją Landkomisarza w Tarnobrzegu przestała uczęszczać do tutejszej publicznej szkoły powszechnej młodzież żydowska. Do szkoły przybyło zaś 26 nowych uczniów – dzieci, które wraz z rodzicami wysiedlono z byłych województw: pomorskiego i poznańskiego, należących już do III Rzeszy Niemieckiej.
Władze niemieckie ograniczyły programy nauczania, zaniżając poziom osiąganej wiedzy. Szkoła z polecenia władz miała zająć się hodowlą rośliny kauczukodajnej, jedwabnika, sadzeniem drzew owocowych i zbiórką ziół leczniczych. 5 stycznia 1942 roku przerwano zajęcia lekcyjne z powodu epidemii tyfusu plamistego.
20 lipca 1942 roku o czwartej po południu, zgromadzeni wcześniej na baranowskim rynku, miejscowi Żydzi (w tym wielu dawnych uczniów baranowskiej szkoły) opuścili miasteczko. Wszyscy młodzi i starsi, kobiety, mężczyźni i dzieci zostali zmuszeni do opuszczenia miasta z niewielkimi tobołkami; udali się w stronę stacji kolejowej w Skopaniu. Stamtąd odjechali w wagonach bydlęcych na śmierć do Oświęcimia i Pustkowa.
W 1944 roku w szkole stacjonował pułk lotniczy Armii Radzieckiej. W czasie nocy z 6 na 7 sierpnia miejsce miało intensywne bombardowanie Baranowa Sandomierskiego. Przeszło 50 bombowców niemieckich, oświetliwszy wcześniej miasto rakietami, nieprzerwanie bombardowało Baranów i okolice od 9 wieczorem do 5 rano. Zniszczeniu uległy wówczas znaczne połacie miasta, najbardziej jego południowa część. W czasie nalotu ucierpiała także szkoła i jej otoczenie: zrujnowano sale lekcyjne, wybito szyby, uszkodzono dach i ogrodzenie szkoły. Podobną do sierpniowej noc Baranów przeżył jeszcze raz w nocy z 11 na 12 stycznia 1945 roku, kiedy ruszyła ofensywa styczniowa Armii Czerwonej i I Armii Wojska Polskiego. Bombardowania, lecz słabsze, powtarzały się tak w dzień, jak i w nocy przez cały czas istnienia przyczółka baranowsko-sandomierskiego.
Po 1945 r..
1 września zgodnie z tradycją, choć mimo problemów lokalowych, już w wyzwolonym miasteczku rozpoczął się dla szkoły powszechnej w Baranowie Sandomierskim nowy rok szkolny. Pierwszą decyzją, jaką podjęły nowe władze miasta, było przekazanie zamku baranowskiego na cele oświatowe – jako pomieszczenia dla powszechnej szkoły podstawowej, tworzonego właśnie prywatnego gimnazjum ogólnokształcącego i na mieszkania dla nauczycieli. Jednak do jej realizacji nigdy nie doszło. W 1945 roku na podwórku szkolnym stanęły dwa drewniane baraki z 6 salami lekcyjnymi (były one konieczne, by choć tymczasowo rozwiązać problemy lokalowe, wynikłe z dużej liczby dzieci i młodzieży; przez 20 kolejnych lat baraki wielokrotnie remontowane służyły miejscowej ludności w celach oświatowych). 3 września na polecenie Kuratorium Okręgu Szkolnego w Rzeszowie otwarto w gmachu szkoły podstawowej szkołę średnią. Była to Publiczna Szkoła Dokształcająco-Zawodowa, o charakterze koedukacyjnym dla chłopców i dziewcząt z Baranowa i okolic. W tym samym czasie w baranowskim zamku, w niezniszczonych komnatach parteru rozpoczęła działalność inna szkoła zawodowa – Ogrodnicza Szkoła Rolnicza, kierowana przez powiatowe władze oświatowe. W 1948 roku otwarto całodniową świetlicę międzyszkolną. W 1949 roku szkołę zradiofonizowano (rok wcześniej ją zelektryfikowano). W tym samym roku 16 absolwentów Miejskiego Prywatnego Gimnazjum Ogólnokształcącego w Baranowie zdało tzw. „małą maturę”.
W 1950 roku zlikwidowano działające w mieście szkoły średnie zawodowe. W 1953 roku szkole rozpoczęły działalność kółka przedmiotowe: sportowe, z przedmiotów ścisłych i humanistycznych, techniczne i muzyczne. Na zajęciach pozalekcyjnych zainteresowani i uzdolnieni uczniowie poszerzali swoją wiedzę pod kierunkiem i fachową opieką nauczycieli – specjalistów tych przedmiotów. W 1955 roku zawiązał się Społeczny Komitet Rozbudowy Szkoły w Baranowie Sandomierskim, dzięki jego staraniom miejska rada narodowa przydzieliła szkole kilka niezasiedlonych parcel miejskich, położonych niedaleko szkoły. Nowo przydzielony teren szkolny dzieci i młodzież ogrodziły drutem kolczastym w czasie czynu lipcowego. Dało to w sumie dość dużą całość otoczenia szkolnego, ograniczonego ulicami: Kościuszki, Wenecją i Różaną. Na apel komitetu mieszkańcy wiosek z Dymitrowa Małego, Przewozu, Skopania i Siedleszczan zwieźli 135 fur piasku wiślanego. Dochody z kilku zabaw miejskich w Domu Kultury „Sokół” wpłacono na konto rozbudowy szkoły. W 1956 roku przeprowadzono remont budynku głównego i dwóch baraków drewnianych. W 1957 roku w budynku szkoły działalność rozpoczęła szkoła przysposobienia rolniczego. W 1962 roku z inicjatywy Inspektora Oświaty Powiatowej Rady Narodowej w Tarnobrzegu Gminna Spółdzielnia „Samopomoc Chłopska” w Baranowie Sandomierskim zobowiązała się do roztoczenia opieki nad baranowską szkołą podstawową. Utworzono Komitet Opiekuńczy, który nawiązał współpracę z kierownictwem szkoły. W 1966 roku po 16 miesiącach robót budowlanych otworzono tzw. „tysiąclatkę” (nazywaną również „nową szkołą”), czyli dobudówkę do tzw. „starej szkoły”. Budynek „nowej szkoły” oddano do użytku 16 lipca w czasie wizyty Władysława Kruczka. W 1970 roku odmalowano wnętrza szkolne i ustawiono ławki parkowe.
28 sierpnia 1971 roku na podstawie zarządzenia władz kuratoryjnych w Rzeszowie w związku z podziałem administracyjnym kraju w gminie Baranów Sandomierski powstała Zbiorcza Szkoła Gminna. W jej skład wchodzą szkoły podstawowe w Baranowie Sandomierskim, Skopaniu Fabrycznym, Woli Baranowskiej, Knapach, Durdach, Dąbrowicy, Ślęzakach i Łążku oraz ich punkty w Dymitrowie Dużym, Skopaniu, Suchorzowie, Markach, Przewłoce wraz z Zasadniczą Szkołą Rolniczą w Baranowie Sandomierskim. W tym samym roku oddano do użytku bibliotekę, świetlice szkolną i gabinet higienistki. W 1976 roku zakończono remont tak zwanej „starej szkoły” i oddano do użytku przewiązkę szkolną (korytarz łączący „starą szkołę” z „nową szkołą”). W 1977 roku na przewiązce szkolnej urządzono szatnie; w tym samym roku na terenach przyszłych boisk szkolnych zasiano trawę.
1 września 1978 roku w związku ze zmianami podziału administracyjnego województwa tarnobrzeskiego Szkoła Podstawowa w Łążku z filią w Przewłoce została przydzielona do Zbiorczej Szkoły Gminnej w Koprzywnicy, zaś do gminy Baranów Sandomierski zostały przydzielone wsie Siedleszczany i Nagnajów. Dzieci z Siedleszczan od klasy V uczęszczały do Szkoły Podstawowej w Baranowie Sandomierskim. 4 stycznia 1982 roku wznowiono zajęcia w szkole w Baranowie Sandomierskim (przerwano je 13 grudnia 1981 roku w związku z wprowadzaniem stanu wojennego). W 1985 roku z powodu wad technicznych w wykonaniu z użytku szkolnego wyłączono salę gimnastyczną. Zajęcia kultury fizycznej odbywały się na boisku szkolnym lub na korytarzach szkoły (w czasie zimy). Było to wielkim utrudnieniem w działalności szkoły. W 1986 roku powstały pełnowymiarowe i oświetlone boiska do piłki nożnej i piłki ręcznej.
W 1989 roku jako przedmiot nadobowiązkowy wprowadzono język francuski. W czasie roku szkolnego 1989/1990 w klasach 5 i 6 wprowadzono język angielski jako przedmiot obowiązkowy. W tym samym roku uruchomiono sklepik szkolny pod patronatem Samorządu Uczniowskiego i utworzono pisemko szkolne „Chlap”. W 1994 roku dach „starej szkoły” pokryto blachą. W czasie roku szkolnego 1995/1996 na nadzwyczajnym posiedzeniu szkolnej rady pedagogicznej gościł ówczesny Rzecznik Praw Dziecka – Julian Radziewicz. W 1998 roku uroczyście otwarto i oddano do użytku halę sportową. W 1999 roku uczniowie baranowskiej szkoły po raz pierwszy wyjechali na tzw. zieloną szkołę.
W 2005 roku na mocy uchwały Rady Miejskiej w Baranowie Sandomierskim Publiczna Szkoła Podstawowa stała się częścią nowej placówki oświatowej na terenie miasta – Zespołu Szkół i Placówek w Baranowie Sandomierskim (w skład Zespołu Szkół i Placówek wchodzą też przedszkole i schronisko młodzieżowe). W 2007 roku Zespół Szkół i Placówek otrzymał patrona (Jana Twardowskiego) i sztandar. W tym samym roku szkołę odwiedził Tadeusz Olszewski. W czasie roku szkolnego 2007/2008 Zespół Szkół i Placówek w Baranowie Sandomierskim otrzymał od Polskiego Związku Bilardowego stoły bilardowe. W 2009 roku z okazji 100-lecia urodzin Romana Ślęzaka w szkole odbył się specjalny jemu dedykowany program artystyczny.
W czasie roku szkolnego 2010/2011 w szkole zamontowano dzwonki elektroniczne i ułożono sztuczną trawę na terenie boiska szkolnego. W 2011 roku na szkolnym podwórku wybudowano plac zabaw. W tym samym roku także po raz pierwszy w szkolnej Izbie Folkloru Lasowiackiego odbyły się wróżby andrzejkowe z gościnnym udziałem Anny Rzeszut. W 2019 roku szkołę odwiedził Janusz Kukuła, kierownik artystyczny Teatru Polskiego Radia. W latach 2021-2022 trwały prace remontowe szkoły (m.in. wykonano termomodernizację budynku, zainstalowano instalację odgromowaą, odbyły się także prace przy elewacji i stolarce okiennej).
Publiczna Szkoła Podstawowa w Baranowie Sandomierskim otrzymała tytuł „Szkoły z klasą”. Szkoła bierze aktywny udział w wielu projektach i programach (między innymi w projekcie „Szkoła promująca zdrowie” i w projekcie „Tradycyjny Sad”). Zespół Szkół i Placówek w Baranowie Sandomierskim co roku bierze udział w akcji Narodowe Czytanie.
Kierownicy i dyrektorzy szkół.
Kierownicy Trywialnej Szkoły Podstawowej:
Kierownicy Publicznej Szkoły Powszechnej:
Kierownicy i dyrektorzy Publicznej Szkoły Podstawowej:
Dyrektorzy Zespołu Szkół i Placówek:

</doc>
<doc id="5024690" url="https://pl.wikipedia.org/wiki?curid=5024690" title="Toyokawa Inari">
Toyokawa Inari

 pełna nazwa: Toyokawa Inari Tōkyō Betsuin (豊川稲荷東京別院) – świątynia buddyjska szkoły sōtō w dzielnicy Akasaka w Tokio (okręg specjalny Minato), w Japonii. Jest to wyjątkowe shintō-buddyjskie sanktuarium, popularne wśród tokijskich artystów.
Historia.
Według legendy, trzeci syn cesarza Juntoku (1197–1242) miał wizję bogini Dakini-Shinten, jadącej na białym lisie ("kitsune"), posłańcu Inari. To było początkiem powstania buddyjskiej świątyni poświęconej kultowi sintoistycznego "kami". 
W obecnej lokalizacji świątynię zbudowano w 1828, a kultowy posąg Dakini, jadącej na lisie umieszczono tu w 1887. Kiedy w 1868 likwidowano synkretyzm shintō-buddyjski, świątyni groziło przekształcenie w chram. Jednak mnisi obronili świątynię, twierdząc, że sintoistyczny lis jest tylko środkiem transportu dla buddyjskiej Dakini i że to ona jest jedynym obiektem kultu. Świątynia niegdyś znajdowała się w pobliżu dzielnicy rozrywki i to jest prawdopodobnie przyczyną, dlaczego obecnie jest to ulubiona świątynia artystów. Szczególnie 31 grudnia zbierają się tutaj np. piosenkarze, aktorzy, osobowości telewizyjne, malarze, projektanci, pisarze, aby prosić czczoną tutaj Benzaiten o szczęście w nadchodzącym roku.

</doc>
<doc id="5024692" url="https://pl.wikipedia.org/wiki?curid=5024692" title="Willem Geubbels">
Willem Geubbels

Willem Geubbels (ur. 16 sierpnia 2001 w Villeurbanne) – francuski piłkarz pochodzenia holenderskiego i środkowoafrykańskiego występujący na pozycji napastnika we francuskim klubie FC Nantes, do którego jest wypożyczony z AS Monaco.
Kariera klubowa.
Olympique Lyon.
W 2010 dołączył do akademii Olympique Lyon. 1 lipca 2018 został przesunięty do pierwszego zespołu. Zadebiutował 23 września 2017 w meczu Ligue 1 przeciwko Dijon FCO (3:3), stając się pierwszym piłkarzem urodzonym w XXI wieku, który wystąpił w Ligue 1. 7 grudnia 2017 zadebiutował w fazie grupowej Ligi Europy w meczu przeciwko Atalanta BC (1:0), stając się pierwszym piłkarzem urodzonym w XXI wieku, który wystąpił w Lidze Europy oraz najmłodszym piłkarzem w historii Ligi Europy, debiutując w wieku 16 lat i 113 dni.
AS Monaco.
19 czerwca 2018 podpisał kontrakt z klubem AS Monaco. Zadebiutował 18 sierpnia 2018 w meczu Ligue 1 przeciwko Lille OSC (0:0). Pierwszą bramkę zdobył 13 września 2020 w meczu ligowym przeciwko FC Nantes (2:1).
FC Nantes.
31 sierpnia 2021 został wysłany na wypożyczenie do drużyny FC Nantes.
Kariera reprezentacyjna.
Francja U-17.
W 2017 roku otrzymał powołanie do reprezentacji Francji U-17. Zadebiutował 1 lutego 2017 w meczu towarzyskim przeciwko reprezentacji Belgii U-17 (5:1). Pierwszą bramkę zdobył 3 lutego 2017 w meczu towarzyskim przeciwko reprezentacji Belgii U-17 (4:0). 30 kwietnia 2017 otrzymał powołanie Mistrzostwa Europy U-17 2017. Na Euro U-17 2017 zadebiutował 3 maja 2017 w meczu fazy grupowej przeciwko reprezentacji Węgier U-17 (3:2). 21 września 2017 otrzymał powołanie na Mistrzostwa Świata U-17 2017. Na Mundialu U-17 2017 zadebiutował 8 października 2017 w meczu fazy grupowej przeciwko reprezentacji Nowej Kaledonii U-17 (1:7).
Życie prywatne.
Geubbels urodził się w Villeurbanne, we Francji. Jego ojciec jest Holendrem, a matka pochodzi z Republiki Środkowoafrykańskiej.

</doc>
<doc id="5024693" url="https://pl.wikipedia.org/wiki?curid=5024693" title="Bob Wilkinson">
Bob Wilkinson

Bob Wilkinson (ur. 25 lipca 1951 w Luton, zm. 1 lutego 2021) – angielski rugbysta grający na pozycji , reprezentant kraju.
Uczęszczał do St Albans School, a następnie studiował na University of Cambridge, gdzie reprezentował barwy uniwersyteckiego zespołu rugby, w tym trzykrotnie (1971–1973) w Varsity Match przeciwko drużynie z Oxford. Na poziomie klubowym przez całą karierę związany był z , w którym – także jako kapitan – w latach 1969–1985 wystąpił 311 razy zdobywając 37 przyłożeń. Największym sukcesem klubu w tym okresie był triumf w RFU Club Competition w roku 1975. W angielskiej reprezentacji zadebiutował podczas "tournée" do Australii w 1975 roku, przeciw "Wallabies" zagrał również na początku stycznia 1976 roku. Wystąpił następnie w całej kampanii Pucharu Pięciu Narodów, po czym selekcjonerzy zwrócili się ku innym zawodnikom, o mocniejszej posturze jak Maurice Colclough. Łącznie zatem w latach 1975–1976 rozegrał sześć testmeczów, a we wszystkich jego partnerem w drugiej linii młyna był Bill Beaumont.
W latach 1972–1984 zapraszany był do gry w barwach Barbarians.
Prowadził firmę importową specjalizującą się w bananach. Żonaty z Sally, czterech synów.

</doc>
<doc id="5024695" url="https://pl.wikipedia.org/wiki?curid=5024695" title="Łubnia (obwód smoleński)">
Łubnia (obwód smoleński)

Łubnia () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Łubnia, przy drodze federalnej R135 (Smoleńsk – Krasnyj – Gusino), 2,5 km od drogi federalnej R120 (Orzeł – Briańsk – Smoleńsk – Witebsk), 15 km od drogi magistralnej M1 «Białoruś», 4 km od centrum administracyjnego osiedla wiejskiego (Chochłowo), 13 km od Smoleńska, 8 km od najbliższej stacji kolejowej (Gniezdowo).
W granicach miejscowości znajdują się ulice: Andriejewskaja, Błagowieszczenskaja, Centralnaja, Chrustalnaja, Chwojnaja, Dawydowa, Gagarina, Jełowaja, Kasztanowaja, Klenowaja, Kłubnicznaja, Krasninskaja, Łazurnaja, Lermontowskaja, Malinowaja, Mirnaja, Niżniaja, Nowosiełow, Oziornaja, Oziornyj pierieułok, Polewaja, Pridorożnaja, Prigorodnaja, Prioziornaja, Prioziornyj pierieułok, Riabinowaja, Roz, pierieułok Roz, Sadowaja, Smolenskaja, Sosnowaja, Tienistaja, Winogradnaja, Zielonaja.
Demografia.
W 2010 r. miejscowość zamieszkiwało 559 osób.

</doc>
<doc id="5024696" url="https://pl.wikipedia.org/wiki?curid=5024696" title="Krążowniki torpedowe typu Condor">
Krążowniki torpedowe typu Condor

Krążowniki torpedowe typu Condor – francuskie krążowniki torpedowe z lat 80. XIX wieku. W latach 1883–1889 w stoczniach Arsenal de Rochefort w Rochefort i Arsenal de Toulon w Tulonie zbudowano cztery okręty tego typu. Jednostki weszły w skład Marine nationale w latach 1886–1889, a z listy floty skreślono je w latach 1906–1920 i następnie złomowano.
Projekt i budowa.
Krążowniki torpedowe typu "Condor" zaprojektowano jako niewielkie, jednokominowe jednostki o dziobach i rufach w kształcie pługa i trzech masztach (później jeden z nich usunięto). Kadłuby jednostek wykonano ze stali.
Spośród czterech okrętów typu "Condor" dwa powstały w stoczni Arsenal de Rochefort, zaś dwa kolejne w stoczni Arsenal de Toulon. Stępki okrętów położono w latach 1883–1884, a zwodowane zostały w latach 1885–1889. Koszt budowy jednego okrętu wyniósł w przeliczeniu 80 000 £.
Dane taktyczno–techniczne.
Okręty były niewielkimi krążownikami torpedowymi. Długość między pionami wynosiła 68 metrów, szerokość całkowita 9 metrów, zaś maksymalne zanurzenie 4,7 metra. Wyporność normalna wynosiła od 1229 do 1311 ton. Okręty napędzane były przez dwie maszyny parowe o łącznej mocy 3000 KM, do których parę dostarczały cztery kotły cylindryczne (pierwsze trzy jednostki) lub lokomotywowe. Maksymalna prędkość napędzanych dwiema śrubami jednostek wynosiła od 17 do 17,5 węzła. Okręty zabierały maksymalnie 160 ton węgla, co zapewniało zasięg wynoszący 2800 Mm przy prędkości 10 węzłów.
Główne uzbrojenie artyleryjskie jednostek składało się z pięciu pojedynczych dział kalibru 100 mm L/26 M1881, umieszczonych na górnym pokładzie w ambrazurach (dwa przednie), sponsonach (dwa kolejne) i na rufie. Oprócz tego na okrętach zainstalowano cztery pojedyncze działa Hotchkiss M1885 L/40 kal. 47 mm i sześć rewolwerowych dział kal. 37 mm L/20 M1885. Okręty wyposażone też były w cztery wyrzutnie torped kal. 350 mm.
Wypukły stalowy pokład pancerny miał grubość 40 mm, a nad maszynownią znajdował się koferdam i pokład przeciwodłamkowy.
Załoga pojedynczego okrętu składała się z 156 oficerów, podoficerów i marynarzy.
Służba.
Wszystkie okręty typu "Condor" („Condor”, „Épervier”, „Faucon” i „Vautour”) weszły do służby w Marine nationale między 1886 a 1889 rokiem. W latach 90. XIX wieku z pokładów krążowników usunięto wszystkie wyrzutnie torped, a kotły „Vautoura” zostały przystosowane do zasilania paliwem płynnym. Jednostki zostały wycofane ze służby w latach 1907–1920, a następnie złomowane.

</doc>
<doc id="5024700" url="https://pl.wikipedia.org/wiki?curid=5024700" title="Edgard Pisani">
Edgard Pisani

Edgard Pisani (ur. 9 października 1918 w Tunisie, zm. 20 czerwca 2016 w Paryżu) – francuski polityk i urzędnik państwowy, działacz ruchu oporu, senator, deputowany krajowy i europejski, minister w kilku rządach.
Życiorys.
Wywodził się z zamieszkującej Maltę rodziny pochodzącej z Włoch. W wieku 18 lat zamieszkał w Paryżu. Kształcił się w Lycée Louis-le-Grand oraz na Uniwersytecie Paryskim. Uzyskał dyplom z literaturoznawstwa, studiował także prawo. Został również absolwentem instytutów Centre de hautes études administratives oraz IHEDN. Uczestnik II wojny światowej, po demobilizacji z 1940 dołączył do ruchu oporu. W 1944 odegrał istotną rolę w odbiciu paryskiej komendy policji (w filmie "Czy Paryż płonie?" z 1966 poświęconym wyzwoleniu Paryża w postać Edgarda Pisaniego wcielił się Michel Piccoli).
Zatrudniony następnie w administracji. W drugiej połowie lat 40. obejmował m.in. stanowiska dyrektora gabinetu ministra spraw wewnętrznych oraz ministra obrony, a także prefekta departamentów Górna Loara i Górna Marna. Zajął się także działalnością publicystyczną, będąc autorem książek poświęconych problematyce społeczności lokalnej oraz artykułów prasowych. Politycznie związany ze środowiskiem lewicy republikańskiej RGR. W 1954 wszedł w skład Senatu, reprezentując departament Górna Marna. Obowiązki senatora wykonywał do 1961.
Od 24 sierpnia 1961 do 8 stycznia 1966 zajmował stanowisko ministra rolnictwa w rządzie Michela Debré oraz w pierwszym i drugim rządzie Georges’a Pompidou. Od 8 stycznia 1966 do 28 kwietnia 1967 pełnił funkcję ministra zaopatrzenia w trzecim i czwartym gabinecie Georges’a Pompidou. Działał także w samorządzie, zasiadał w radzie departamentu Maine i Loara, w latach 1965–1975 zajmował stanowisko mera miejscowości Montreuil-Bellay. W latach 1967–1968 jako przedstawiciel gaullistów był deputowanym do Zgromadzenia Narodowego III kadencji.
W trakcie wydarzeń z maja 1968 opowiedział się po stronie protestujących studentów, opuścił większość gaullistowską i zrezygnował z zasiadania w parlamencie. Na potrzeby wyborów z tegoż roku powołał ugrupowanie Mouvement pour la Réforme, które poniosło wyborczą porażkę. Przewodniczył krajowej radzie gospodarki regionalnej CNER (1967–1971). Uczestniczył w kolejnych latach w różnych inicjatywach politycznych i społecznych. W 1974 otwarcie poparł kandydaturę François Mitterranda na prezydenta. W latach 1974–1981 ponownie był członkiem Senatu, wchodząc w skład frakcji tworzonej przez Partię Socjalistyczną. Wstąpił formalnie do socjalistów, reprezentując w partii grupę stronników Michela Rocarda. Od 1979 do 1981 z ramienia PS sprawował mandat posła do Parlamentu Europejskiego I kadencji.
Od maja 1981 do grudnia 1984 był europejskim komisarzem ds. rozwoju w Komisji Europejskiej kierowanej przez Gastona Thorna. Został następnie wysokim komisarzem Nowej Kaledonii, po czym od 21 maja do 15 listopada 1985 pełnił funkcję ministra ds. Nowej Kaledonii w rządzie Laurenta Fabiusa. Jego urzędowanie przypadło na okres starć między zwolennikami i przeciwnikami niepodległości tego terytorium. Sprawami Nowej Kaledonii zajmował się następnie, stojąc na czele specjalnej misji w administracji prezydenckiej (do 1992). W latach 1988–1995 pełnił funkcję prezesa Instytutu Świata Arabskiego. Od 1992 wchodził w skład Rady Gospodarczej i Społecznej.
Odznaczenia.
Odznaczony m.in. Legią Honorową V klasy oraz Medalem Ruchu Oporu.

</doc>
<doc id="5024701" url="https://pl.wikipedia.org/wiki?curid=5024701" title="Jerzy Kobylański">
Jerzy Kobylański

Jerzy Karol Kobylański (ur. 6 kwietnia 1886 w Sołohubówce, zm. wiosną 1940 w Charkowie) – major kawalerii Wojska Polskiego.
Życiorys.
Urodził się 6 kwietnia 1886 we wsi Sołohubówka, w ówczesnym powiecie lipowieckim guberni kijowskiej, w rodzinie Michała i Stanisławy z Morawskich. Ukończył gimnazjum w Kijowie i Instytut Weterynaryjny w Dorpacie. Podczas I wojny światowej walczył w szeregach armii rosyjskiej.
Czas pełnienia służby w Wojsku Polskim liczono mu od 1 listopada 1915. Służył nieprzerwanie w 5 Pułku Ułanów Zasławskich, którego pokojowym garnizonem była Ostrołęka. W jego szeregach walczył na wojnie z Ukraińcami i bolszewikami. 28 lutego 1921 został zatwierdzony z dniem 1 kwietnia 1920 w stopniu porucznika, w kawalerii, w grupie oficerów byłych Korpusów Wschodnich i byłej armii rosyjskiej, 3 maja 1922 zweryfikowany w stopniu rotmistrza ze starszeństwem z 1 czerwca 1919 i 355. lokatą w korpusie oficerów jazdy, a 27 stycznia 1930 mianowany majorem ze starszeństwem z 1 stycznia 1930 i 24. lokatą w korpusie oficerów kawalerii. W marcu tego roku został wyznaczony w macierzystym pułku na stanowisko kwatermistrza. Z dniem 30 kwietnia 1932 został przeniesiony w stan spoczynku.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="5024702" url="https://pl.wikipedia.org/wiki?curid=5024702" title="Sofjino (rejon smoleński)">
Sofjino (rejon smoleński)

Sofjino () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Łubnia, przy drodze federalnej R135 (Smoleńsk – Krasnyj – Gusino), 4 km od drogi federalnej R120 (Orzeł – Briańsk – Smoleńsk – Witebsk), 16 km od drogi magistralnej M1 «Białoruś», 3 km od centrum administracyjnego osiedla wiejskiego (Chochłowo), 14 km od Smoleńska, 8,5 km od najbliższej stacji kolejowej (Gniezdowo).
W granicach miejscowości znajdują się ulice: Cwietocznaja, Drużnaja, Jamskaja, Kalinina, Nikolskaja, Nikolskij pierieułok, Piesocznaja, Radużnaja, Sołniecznaja, Tichaja, Udacznaja, Wiesiennaja, Wiesiołaja, Woskriesienskaja.
Demografia.
W 2010 r. miejscowość zamieszkiwało 21 osób.

</doc>
<doc id="5024703" url="https://pl.wikipedia.org/wiki?curid=5024703" title="Sam (maskotka)">
Sam (maskotka)

Sam – oficjalna maskotka Letnich Igrzysk Olimpijskich 1984 w Los Angeles, przedstawiająca bielika amerykańskiego o imieniu Sam. Autorem maskotki był Robert Moore z Walt Disney Productions. Początkowo maskotką igrzysk miał być niedźwiedź grizli będący symbolem Kalifornii (znajduje się na fladze i pieczęci stanu), ale z pomysłu zrezygnowano gdyż oficjalną maskotką Letnich Igrzysk Olimpijskich 1980 w Moskwie był niedźwiadek Misza.
Opis.
Robert Moore stworzył bielika amerykańskiego na oficjalną maskotkę igrzysk, wykorzystując imię oraz cechy charakterystyczne Wuja Sama (ang. "Uncle Sam") – uosobienie patriotyzmu i personifikacji Stanów Zjednoczonych. Maskotka na głowie miała cylinder w biało-czerwone pasy z niebieskim otokiem, na którym widniało pięć kół olimpijskich. Ubrana była w brązowy strój, spod którego wychylał się biały ogon. Na szyi miała dużą muszkę w biało-czerwone prążki. Radosna i przyjazna maskotka symbolizowała nieustępliwość, waleczność, pewność siebie i odwagę. Na licznych fotografiach i plakatach przedstawiano ją najczęściej z wysoko uniesioną pochodnią olimpijską.
Bielik Sam przed rozpoczęciem igrzysk w Los Angeles pojawiał się w USA na trasie sztafety ognia olimpijskiego. W czasie igrzysk spacerował po wiosce olimpijskiej i obiektach sportowych. Sam okazał się bardzo dochodową maskotką bo za 10 milionów pluszaków uzyskano 200 milionów dolarów.

</doc>
<doc id="5024704" url="https://pl.wikipedia.org/wiki?curid=5024704" title="Jakub Józef Jakubowski">
Jakub Józef Jakubowski

Józef Jakub Jakubowski (ur. 25 listopada 1796 w Pińczowie, zm. 16 marca 1866 w Krakowie) – polski lekarz, poseł na sejm 1848, protomedyk Wolnego Miasta Kraków.
Życiorys.
Urodził się w Pińczowie dnia 25 listopada 1796 w rodzinie Macieja doktora medycyny i jego żony Tekli z Różańskich. W rodzinnym mieście ukończył gimnazjum i mimo to wstąpił w 1811 do liceum św. Anny w Krakowie. 
W 1814 wstąpił do Szkoły Głównej Krakowskiej na wydział medyczny. W 1820 ukończył uczelnię i w następnym roku otrzymał stopień doktora medycyny za rozprawę "De hydrophobia". 
W 1823 został lekarzem miejski, któremu podlegały cztery szpitale i był równocześnie lekarzem w szpitalu św. Ducha. W 1827 został mu powierzony nadzór nad szpitalnictwem więziennym i w 1833 otrzymał urząd protomedyka. Był naczelnym lekarzem miasta i do jego obowiązków należały sprawy dotyczące zdrowia publicznego. Urząd ten sprawował do przejścia na emeryturę w 1855. Do niego należała organizacja służby sanitarnej w czasie epidemii cholery w latach 1831, 1836 i 1849.
W 1829 rozpoczął wykłady na Uniwersytecie Jagiellońskim, w roku 1833 na skutek represji po powstaniu listopadowym złożył rezygnację z prowadzenia zajęć na uczelni.
W czasie powstania krakowskiego powołany był do tzw Rady Nieustającej, powstanie upadło po 9 dniach; w czasie Wiosny Ludów wybrany został do parlamentu w Wiedniu.
Był członkiem Towarzystwa Naukowego Krakowskiego w okresie 15 XI 1824 do 22 I lub 29 II 1848, należał do Towarzystwa Stróżów Grobu Chrystusa, działał w Towarzystwie Dobroczynności i w Funduszu Pogorzelców powołanym po tragicznym pożarze Krakowa w 1850.
Zmarł dnia 16 marca 1866 w Krakowie i pochowany został na Cmentarzu Rakowickim. 

</doc>
<doc id="5024706" url="https://pl.wikipedia.org/wiki?curid=5024706" title="Lothar Klein">
Lothar Klein

Lothar Klein (ur. 15 maja 1954 w Dreźnie) – niemiecki polityk, samorządowiec i urzędnik, poseł do Volkskammer i obserwator w Parlamencie Europejskim.
Życiorys.
Ukończył technikum elektroniczne i odbył służbę wojskową. Ze względów politycznych (pochodzenie z chrześcijańskiej rodziny) nie podjął studiów, w latach 1999–2000 odbył kurs dziennikarski. Od 1976 do 1990 pracował jako serwisant w fabryce ZDM Dreźnie. Od 1991 do 2000 zatrudniony jako referent w urzędzie Gaucka. Następnie od 2001 pracował w muzeum urządzonym w dawnej siedzibie Ministerstwa Bezpieczeństwa Państwowego NRD i fundacji upamiętniającej ofiary tyranii politycznej.
Od 1990 należał do Niemieckiej Unii Społecznej, zasiadał w jej miejskich i federalnych władzach. W marcu tegoż roku wybrano go do Volkskammer, jego mandat wygasł wraz ze zjednoczeniem Niemiec w październiku 1990. Od 1991 do lipca 1994 był obserwatorem w Parlamencie Europejskim reprezentującym dawną NRD z rekomendacji CDU (zastąpił zmarłego Gottharda Voigta). W 1993 przeszedł do Unii Chrześcijańsko-Demokratycznej. W 2004, 2009 i 2014 wybierano go do rady miejskiej Drezna. Od 2004 do 2013 był zastępcą burmistrza dzielnicy Weixdorf.
Życie prywatne.
Jest ewangelikiem, ma dwoje dzieci.

</doc>
<doc id="5024707" url="https://pl.wikipedia.org/wiki?curid=5024707" title="Yannick Bestaven">
Yannick Bestaven

Yannick Bestaven (ur. 28 grudnia 1972 w Saint-Nazaire w regionie Loary Atlantyckiej) – francuski żeglarz sportowy, zwycięzcą Transat 6.50 w 2001 roku oraz dwukrotnym zwycięzcą Transat Jacques-Vabre i zwycięzcą Vendée Globe 2020/2021 .
Biografia.
W styczniu 2021 wygrał regaty samotników Vendée Globe 2020/2021 rozgrywane na jachtach klasy IMOCA 60 na łodce Maître CoQ IV (wcześniej Safran II. Co prawda linię mety przekroczył jako trzeci, ale dzięki rekompansacie czasowej 10h 15m za udział w ratowaniu Kevina Escoffiera ostatecznie został sklasyfikowany na pierwszym miejscu. Z wykształcenia inżynier, jest współtwórcą hydrogenatora Watt and Sea zaprojektowanego przez Érica Tabarly.
Yannick Bestaven ukończył École nationale des travaux publics de l'État.

</doc>
<doc id="5024710" url="https://pl.wikipedia.org/wiki?curid=5024710" title="Player One (powieść)">
Player One (powieść)

Player One (ang. Ready Player One) – debiutancka powieść Ernesta Cline’a, wydana w Polsce w 2012 roku (w USA w 2011), nakładem wydawnictwa Amber. W 2018 roku ukazało się wznowienie powieści, nakładem wydawnictwa Feeria. Autorem polskiego przekładu jest Dariusz Ćwiklak.
Player One to młodzieżowa powieść z gatunku fantastyki naukowej, dystopia, rozgrywająca się w 2045 roku, przedstawiająca zmagania nastolatka Wade’a Wattsa w wirtualnym turnieju, rozgrywającym się w symulacji OASIS, którego stawką jest przejęcie kontroli nad największą firmą technologiczną w kraju, a co za tym idzie – całym OASIS.
Tytuł powieści (który w oryginale brzmi "Ready Player One") został zainspirowany grą "Black Tiger" – ulubioną grą wideo Ernesta Cline’a.
W 2018 powstała filmowa adaptacja powieści "Player One" o tym samym tytule, w reżyserii Stevena Spielberga. W 2020 roku ukazała się również kontynuacja powieści, "Ready Player Two", jednak nie została ona jeszcze wydana w Polsce.
Fabuła.
Akcja powieści rozpoczyna się w roku 2045, kiedy po pięciu wojnach światowych ludzie zmagają się z katastrofami klimatycznymi, kryzysem energetycznym i głodem. W obliczu tej sytuacji uciekają do wirtualnej rzeczywistości – masowej gry sieciowej zwanej OASIS (skrót od Ontologicznie Antropocentrycznej Symulacji Imaginacyjno-Sensorycznej), stworzonej przez Jamesa Hallidaya, której używają za pośrednictwem wizjera i rękawic dotykowych. Głównym bohaterem i narratorem powieści jest Wade Watts, osiemnastolatek mieszkający z ciotką Alice na osiedlu przyczep kampingowych, tzw. stosach, na przedmieściach Oklahoma City. Wade chodzi do szkoły na planecie Ludus w OASIS, a także spędza w symulacji cały wolny czas, pod postacią awatara imieniem Parzival – grając i rozmawiając z wirtualnymi znajomymi, zwłaszcza najlepszym przyjacielem Aechem.
Po śmierci Hallidaya, w 2040 roku, w OASIS został ogłoszony konkurs, zaprojektowany przez samego twórcę gry, którego zwycięzca ma zostać jedynym spadkobiercą udziałów GSS – Gregarious Simulations Systems i zyskać kontrolę nad OASIS. Z krótkiego filmu Zaproszenie Anoraka gracze dowiadują się, że miliarder ukrył w grze wielkanocne jajo (ang. easter egg), którego otrzymanie będzie możliwe po zdobyciu trzech kluczy – miedzianego, jadeitowego i kryształowego oraz otwarciu trzech bram. Aby tego dokonać, niezbędna okazała się wiedza o życiu Hallidaya oraz latach 80. XX wieku, w których dorastał.
Na poszukiwanie wielkanocnego jaja wyruszają niemal wszyscy użytkownicy OASIS. Tych najbardziej zaangażowanych zaczęto nazywać jajogłowymi. Do zawodów stanęła również firma IOI (Innovative Online Industries), globalny koncern telekomunikacyjny. Jednak dopiero w 2045 roku, pięć lat po rozpoczęciu konkursu, dokonuje się przełom w poszukiwaniach – Wade Watts znajduje Miedziany Klucz.
Zdobycie Miedzianego Klucza jest możliwe w Krypcie Koszmarów, inspirowanej grą "Dangeons &amp; Dragons", znajdującej się na szkolnej planecie Ludus. Aby go zdobyć Parzival pokonuje półlicza Acereraka w grze "Joust". Zaraz po tym udaje mu się przejść przez Pierwszą Bramę, przechodząc grę "Dungeons of Daggorath" w symulacji rodzinnego domu Halliadaya w Middletown, a następnie z pamięci odtwarzając kwestie głównego bohatera filmu "Gry wojenne". Dzięki temu Parzival zajmuje pierwsze miejsce na tablicy z wynikam rozgrywki, dzięki czemu jego awatar staje się rozpoznawalny w wirtualnym świecie. Jednak okazuje się, że tuż za nim jest Art3mis – znana w OASIS blogerka.
Niedługo później z Parzivalem kontaktuje się firma IOI z propozycją współpracy przy dalszych poszukiwaniach jaja, za wielomilionowym wynagrodzeniem. Kiedy ten odmawia, dyrektor operacyjny firmy IOI, Nolan Sorrento, grozi Wade’owi śmiercią, jeżeli ten nie zdecyduje się na współpracę. Wade odmawia, sądząc, że Sorrento blefuje. Wtedy jednak dochodzi do wybuchu w przyczepie kampingowej, w której mieszka Wade, ale w której akurat nie przebywa, ponieważ wcześniej wymknął się z niej niepostrzeżenie do swojej tajnej kryjówki. Dzięki temu Wade’owi udaje się ujść z życiem, ale ginie jego ciotka oraz wielu innych mieszkańców stosów.
Po tym wydarzeniu Parzival kontaktuje się za pośrednictwem OASIS z Aechem, Art3mis oraz Shoto i Daito, czyli wszystkimi graczami, którymi udało się w międzyczasie przejść przez Pierwszą Bramę (nazywanymi Wielką Piątką). Każdy jednak chce poszukiwać wielkanocnego jaja samodzielnie. W tym czasie etatowi gracze IOI, nazywani przez jajogłowych Szóstkami, dowiadują się o położeniu Krypty Koszmarów i przechodzą przez Pierwszą Bramę.
Niedługo później Wade pod fałszywym nazwiskiem wynajmuje kawalerkę w Columbus w Ohio. Nie wychodzi z mieszkania, poświęcając cały czas poszukiwaniom jaja, pracy w internetowym dziale serwisu technicznego oraz rozmowom z Art3mis, w której się zakochuje. Relacja się jednak nie rozwija, gdyż Art3mis chce się skupić na poszukiwaniach, dzięki czemu udaje jej się odnaleźć Jadeitowy Klucz przed Parzivalem.
Niedługo później jednak także Parzival i Aech zdobywają klucz, grając w grę "Zork", Szóstki są tuż za nimi. Okazuje się także, że pracownicy IOI włamali się do mieszkania gracza o pseudonimie Daito i zamordowali go. Graczom, zatrudnionym przez koncern, udaje się też wyprzedzić Wielką Piątkę w zdobyciu Kryształowego Klucza. Tworzą także tarczę wokół Trzeciej Bramy, aby nikt inny nie mógł się do niej dostać. Można ją zlikwidować jedynie od środka, więc Wade decyduje się przeniknąć do siedziby IOI, udając dłużnika, który musi odpracować zadłużenie.
W IOI Wade włamuje się do systemu firmy i pozyskuje potrzebne dane, po czym ucieka z siedziby i z kafejki internetowej ostrzega pozostałych graczy, że grozi im niebezpieczeństwo oraz wzywa wszystkich jajogłowych do walki z Szóstkami.
Wielka Piątka otrzymuje pomoc od Ogdena Morrowa, który umożliwia im rozgranie finalnej rozgrywki w jego rezydencji, żeby chronić ich przed IOI. Dzięki interwencji Wade’a udaje się wyłączyć tarczę Szóstek, a wszystkie osoby w OASIS zwracają się przeciw pracownikom IOI, rozpętując bitwę.
Parzival, Aech i Art3mis otwierają wspólnie Trzecią Bramę. Jednak w tym momencie IOI detonuje Kataklizator, zabijający wszystkie awatary w sektorze. W rozgrywce pozostaje tylko Parzival, który wcześniej wygrał dodatkowe życie w "Pac-Mana". Aby zdobyć jajo, Wade gra najpierw w "Burzę", następnie odtwarza dialogi filmu "Monty Python i Święty Graal", a na końcu gra w "Adventure" – tej gry jednak nie przechodzi, a znajduje w niej wielkanocne jajo, co umożliwia mu uzyskanie także wielkanocnego jaja Hallidaya i zwycięstwo w konkursie. Wade postanawia podzielić się wygraną z Aechem, Art3mis i Shoto.
Bohaterowie.
Wade Owen Watts (Parzival) – główny bohater, z którego punktu widzenia opowiadana jest historia. Jest sierotą i mieszka z ciotką Alice na osiedlu stosów przyczep kempingowych, na przedmieściach Oklahoma City. Imię jego awatara w OASIS zostało zainspirowane postacią z legendy o Królu Arturze.
Samantha Cook (Art3mis) – blogerka, tworząca w OASIS, dwudziestoletnia Kanadyjka, mieszkająca w Vancouver. Imię jej awatara pochodzi od greckiej bogini łowów Artemidy (z „3” zamiast „e”, ponieważ wersja z tradycyjną pisownią była już zajęta).
James Donovan Halliday (Anorak) – twórca OASIS i inicjator poszukiwań wielkanocnego jaja, znany z zamiłowania do lat swojej młodości, czyli lat 80. XX wieku. Swojego awatara nazwał od slangowego określenia geeka. Jak przyznaje Ernest Cline, postać ta została zainspirowana osobami Howarda Hughesa, Richarda Garriotta i Willy’ego Wonki.
Helen Harris (Aech) – osiemnastolatka, podająca się w OASIS za mężczyznę, najlepsza przyjaciółka Wade’a. Mieszka z matką, po tym jak jej ojciec zginął w Afganistanie. To właśnie za radą rodziców przybrała w OASIS postać białego mężczyzny, żeby uniknąć dyskryminacji ze względu na płeć i rasę.
Toshiro Yoshiaki (Daito) – członek Wielkiej Piątki, mieszkający w Japonii, w tokijskiej dzielnicy Shinjuku, fan filmów o samurajach i gier komputerowych. Został zamordowany przez IOI.
Akihide Karatsu (Shoto) – bliski przyjaciel starszego od siebie Daito, z którym poznał się w grupie wsparcia dla Hikikomori, również Japończyk, chociaż świetnie obeznany z amerykańską popkulturą, ponieważ jego rodzice i dziadkowie pochodzili z USA.
Ogden „Og” Morrow (Og Wielki i Potężny) – współtwórca OASIS i przyjaciel Hallidaya. Jak twierdzi autor powieści, relacja założycieli OASIS była inspirowana postaciami Steve'a Jobsa i Steve'a Wozniaka.
Nolan Sorrento (IOI-655321) – dyrektor operacyjny IOI, koncernu telekomunikacyjnego. Według relacji Ernesta Cline’a, postać Sorrenta otrzymała imię po założycielu firmy Atari, Nolanie Bushnellu.
Odbiór książki.
Książka spotkała się z mieszanymi recenzjami. Pozycja zebrała wiele dobrych opinii od czytelników. Rebbeca Serle określiła Player One stwierdzeniem, że jest to „Harry Potter” dla dorosłych” a średnia ocen książki na portalu Goodreads wynosi 4,25/5.
"Player One" otrzymał także negatywne recenzje. Nick Schager w recenzji dla "The Daily Beast" stwierdził, że "Player One" to „okropnie napisany przykład niedojrzałej fantastyki, który uosabia wszystko co niewłaściwe i odpychające we współczesnej kulturze nerdów”. Krytycy porównywali książkę do „Zmierzchu” Stephanie Meyer, oceniając ją jako popularną, ale przeciętną, pozbawioną odkrywczych refleksji i przedstawiającą negatywny obraz młodzieży.
Powstał także podcast "372 Pages We'll Never Get Back", założony przez Michaela Nelsona i Conora Lastowkę, którego pierwszy sezon poświęcony jest krytyce powieści "Player One" (w kolejnych sezonach autorzy odnoszą się także do kolejnych powieści Ernesta Cline’a).
Film.
Na podstawie książki powstał film o tym samym tytule, który został wyprodukowany przez studio Warner Bros oraz wyreżyserowany przez Stevena Spielberga. Za scenariusz odpowiadał autor powieści – Ernest Cline, we współpracy z Zakiem Pennem. Chociaż scenariusz został oparty na fabule powieści, dokonano wielu zmian i wydarzenia są tylko luźno powiązane z akcją książki. Światowa premiera filmu odbyła się 11 marca 2018 roku. W rolach głównych wystąpili Tye Sheridan jako Wade Watts, Olivia Cooke jako Art3mis, Mark Rylance jako Halliday oraz Ben Mendelsohn jako Nolan Sorrento.
Kontynuacja.
W listopadzie 2020 roku w USA ukazała się kontynuacja powieści pt. "Ready Player Two". Akcja drugiej części rozgrywa się bezpośrednio po wydarzeniach opisanych w pierwszym tomie i dotyczą nowej, przełomowej technologii autorstwa Hallidaya, którą Wade odkrywa po zakończeniu konkursu oraz relacji przyjaciół, którzy stają na czele OASIS.

</doc>
<doc id="5024712" url="https://pl.wikipedia.org/wiki?curid=5024712" title="Grand Prix Velo Manavgat 2021">
Grand Prix Velo Manavgat 2021

Grand Prix Velo Manavgat 2021 – 3. edycja wyścigu kolarskiego Grand Prix Velo Manavgat, która odbyła się 20 lutego 2021 na liczącej ponad 147 kilometrów trasie wokół miasta Manavgat. Impreza kategorii 1.2 była częścią UCI Europe Tour 2021.

</doc>
<doc id="5024713" url="https://pl.wikipedia.org/wiki?curid=5024713" title="Kościół Świętego Zbawiciela w Castelsarrasin">
Kościół Świętego Zbawiciela w Castelsarrasin

Kościół Świętego Zbawiciela (fr. "Église Saint-Sauveur") – świątynia rzymskokatolicka we francuskim mieście mieście Castelsarrasin, w regionie Oksytania. 
Historia.
Pierwsza wzmianka o kościele św. Zbawiciela pochodzi z 961 roku. Obecna świątynia powstała w latach 1254-1271. Około 1500 roku kościół powiększono o absydę. Do 1626 roku należał do opactwa Moissac. Był nieczynny w latach 1793-1795 podczas rewolucji francuskiej. W 1868 roku Louis Calmettes zaprojektował neogotycką dzwonnicę kościoła. W 2002 roku kościół wpisano na listę pomników historii.
Architektura.
Świątynia ceglana, romańska (z nielicznymi rozwiązaniami gotyckimi), trójnawowa, posiada układ halowy. Absyda oraz wnętrze posiada gotyckie ornamenty. 

</doc>
<doc id="5024716" url="https://pl.wikipedia.org/wiki?curid=5024716" title="Herb Budzynia">
Herb Budzynia

Herb Budzynia – jeden z trzech urzędowych symboli miasta i gminy Budzyń w postaci herbu.
Blazon.
"W polu czerwonym połuorzeł srebrny i klucz złoty w pas zębami w dół."
Opis herbu.
Herbem gminy Budzyń jest położony po prawej stronie czerwonego pola tarczy srebrny (biały) połuorzeł niekoronowany z głową skierowaną w prawo, umieszczony na leżącym poziomo złotym (żółty) kluczu. Orzeł ma uniesione skrzydło z piórami skierowanymi w górę oraz złoty (żółty) dziób i szpony oraz srebrny (biały) język. Klucz z ozdobnym uchem skierowany jest piórem w prawo oraz zębami w dół. Całość osadzona została w późnogotyckiej tarczy typu hiszpańskiego.
Tynktura.
Pole tarczy herbowej czerwone. Połuorzeł srebrny (biały). Oręż i klucz złote (żółte). Język srebrny (biały). Kontur rysunku czarny.
Ustanowienie.
W 1641 roku król Władysław IV obdarował mieszkańców Budzynia herbem, służącym do oznaczania dokumentów. W budowie herbu wykorzystano figurę połuorła. Herb został ustanowiony przez Radę Miasta i Gminy w Budzyniu 10 lutego 2021 r.
Informacje.
Dotychczasowy statutowy wizerunek herbu uznany został przez ekspertów Komisji Heraldycznej za niewłaściwy. Poza mankamentami formalnymi herb zawierał także istotne uchybienia heraldyczne i plastyczne. Nowe symbole gminy zostały opracowane w zgodzie z zasadami heraldyki i weksylologii oraz sztuki współczesnego projektowania graficznego. Ich wzory uzyskały w styczniu 2021 roku pozytywną opinię Ministra Spraw Wewnętrznych i Administracji na podstawie uchwały Komisji Heraldycznej.
Nowy wzór herbu wykonany został przez Aleksandra Bąka, specjalistę projektowania grafiki użytkowej oraz heraldyki samorządowej. Wizerunek heraldyczny stanowi odtworzenie przedstawienia, zachowanego na lakowym odcisku pieczęci miejskiej z XVIII wieku. Jest ono zgodne z treścią przywileju lokacyjnego, wystawionego przez króla Władysława IV Wazę 20 lipca 1641 roku. Wedle zapisów królewskiego dokumentu na pieczęci miejskiej widnieć miała połowa orła barwy białej oraz klucz. Przedstawienia orła oraz klucza poddane zostały restylizacji, uwzględniającej przełożenie źródłowego wzoru godła z formy owalnej pieczęci na właściwy heraldycznie kształt tarczy.

</doc>
<doc id="5024717" url="https://pl.wikipedia.org/wiki?curid=5024717" title="Marcin Ciszewski">
Marcin Ciszewski



</doc>
<doc id="5024719" url="https://pl.wikipedia.org/wiki?curid=5024719" title="Gotthard Voigt">
Gotthard Voigt

Gotthard Voigt (ur. 25 sierpnia 1928 w Zschorlau, zm. 10 czerwca 1991) – niemiecki polityk i lekarz dentysta, poseł do Volkskammer i obserwator w Parlamencie Europejskim.
Życiorys.
Walczył na frontach drugiej wojny światowej od 1944. W 1946 ukończył szkołę średnią, następnie do 1950 studiował stomatologię na Uniwersytece w Lipsku. Od 1955 pracował w zawodzie w gabinecie swojego ojca, następnie w 1972 otworzył własną praktykę w Zschorlau.
Od 1990 należał do Niemieckiej Unii Społecznej. W marcu tegoż roku wybrano go do Volkskammer, jego mandat wygasł wraz ze zjednoczeniem Niemiec w październiku 1990. Od lutego 1991 do śmierci był obserwatorem w Parlamencie Europejskim reprezentującym dawną NRD z rekomendacji frakcji CDU/CSU.
Życie prywatne.
Był ewangelikiem. Żonaty, miał dwoje dzieci.

</doc>
<doc id="5024721" url="https://pl.wikipedia.org/wiki?curid=5024721" title="Joel Thorne">
Joel Thorne

Joel Thorne (ur. 16 października 1914 w Nowym Jorku, zm. 17 października 1955 w North Hollywood) – amerykański kierowca wyścigowy, inżynier, kaskader, playboy.
Życiorys.
Był dziedzicem firm Chase Manhattan Bank i Pullman Railroad. W 1934 roku był mechanikiem Lou Moore'a w Indianapolis 500. Po raz pierwszy próbę startu podjął w 1936 roku, samochodem Shaw-Offenhauser, ale nie zakwalifikował się, podobnie jak rok później. W 1937 roku ścigał się ponadto Alfą Romeo B w Vanderbilt Cup. Pierwszą udaną próbę zakwalifikowania się do Indianapolis 500 podjął w 1938 roku – ukończył wówczas zawody na dziewiątym miejscu. W 1939 roku był siódmy, zaś w 1940 roku zajął piątą pozycję. W roku 1941 był zaangażowany w kolizję z Louisem Tomeiem i Emilem Andresem i nie ukończył wyścigu.
Był założycielem Thorne Engineering z siedzibą w Burbank, która budowała samochody na Indianapolis 500. W firmie tej pracował m.in. Frank Kurtis. W 1938 roku Kurtis zbudował futurystyczny trzykołowy samochód z jednym kołem z przodu, którego Thorne chętnie używał w Los Angeles. W tym samym roku Thorne Engineering zbudowało pojazd o nazwie Thorne Racer, przeznaczony do bicia rekordów prędkości. W 1948 roku pojazd został zakupiony przez Lou Fageola, przerobiony i przemianowany na Fageol Supersonic.
W 1946 roku Thorne planował start w Indianapolis 500 samochodem Thorne-Sparks, jednak nie doszło do tego wskutek wypadku motocyklowego miesiąc przed wyścigiem. Samochód przejął Rudolf Caracciola. Kierowca ten pierwotnie planował wystartować Mercedesem W165, ale pojazd ten nie przeszedł przez szwajcarską kontrolę celną. Caracciola podczas biegu próbnego prawdopodobnie został uderzony w twarz przez ptaka lub kamień, przez co rozbił się i został wyrzucony z samochodu. Wskutek tego wypadku kierowca doznał silnego wstrząsu mózgu i złamania czaszki. Caracciolę zastąpił George Robson, który następnie zwyciężył w wyścigu. Thorne natomiast zakończył karierę wyścigową w 1951 roku.
W 1949 roku zadebiutował w wyścigach hydroplanów Unlimited. Wówczas to wystartował ASTRAEA II w zawodach President’s Cup w zastępstwie Eda Staira, który został zawieszony za wykroczenie drogowe. Thorne ukończył zawody na szóstym miejscu. W latach 50. Thorne planował wystawić własny zespół w wyścigach hydroplanów, i w tym celu zamówił w Ventnor Boat Works kadłub o nazwie SCAT. Jednak plany Amerykanina nigdy nie zostały zrealizowane.
Thorne pracował również jako pilot-kaskader dla Paramount Pictures. Zginął w 1955 roku, kiedy to podczas startu samolotem w Burbank rozbił się o budynek mieszkalny. Wskutek tego zdarzenia zmarły cztery osoby, w tym noworodek.
Wyniki.
Formuła 1.
"W latach 1950–1960 wyścig Indianapolis 500 był eliminacją Mistrzostw Świata Formuły 1".

</doc>
<doc id="5024722" url="https://pl.wikipedia.org/wiki?curid=5024722" title="Kazimierz Widlica Domaszewski (zm. 1708)">
Kazimierz Widlica Domaszewski (zm. 1708)

Kazimierz Widlica Domaszewski herbu Nieczuja (zm. w 1708 roku) – miecznik łukowski w latach 1681-1708, podstarości chęciński.
Był elektorem Augusta II Mocnego z województwa lubelskiego w 1697 roku.

</doc>
<doc id="5024723" url="https://pl.wikipedia.org/wiki?curid=5024723" title="Kuszlanszczina">
Kuszlanszczina

Kuszlanszczina () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Moszna, 5 km od drogi federalnej R135 (Smoleńsk – Krasnyj – Gusino), 7 km od drogi federalnej R120 (Orzeł – Briańsk – Smoleńsk – Witebsk), 25 km od drogi magistralnej M1 «Białoruś», 5,5 km od centrum administracyjnego osiedla wiejskiego (Chochłowo), 15 km od Smoleńska, 13 km od najbliższego przystanku kolejowego (Dacznaja II).
Demografia.
W 2010 r. miejscowość zamieszkiwały 23 osoby.

</doc>
<doc id="5024724" url="https://pl.wikipedia.org/wiki?curid=5024724" title="Kazimierz Widlica Domaszewski">
Kazimierz Widlica Domaszewski



</doc>
<doc id="5024726" url="https://pl.wikipedia.org/wiki?curid=5024726" title="2020 w grach komputerowych">
2020 w grach komputerowych

Wydane gry.
Lista gier wydanych w 2020 roku.

</doc>
<doc id="5024729" url="https://pl.wikipedia.org/wiki?curid=5024729" title="Choroszki (rejon dokszycki)">
Choroszki (rejon dokszycki)

Choroszki (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 92 osoby, wszystkie były wyznania rzymskokatolickiego i zadeklarowały polską przynależność narodową. Było tu 16 budynków mieszkalnych. W 1931 w 18 domach zamieszkiwały 92 osoby.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5024732" url="https://pl.wikipedia.org/wiki?curid=5024732" title="Choroszki">
Choroszki



</doc>
<doc id="5024733" url="https://pl.wikipedia.org/wiki?curid=5024733" title="Meeting de Paris 2019">
Meeting de Paris 2019

Meeting de Paris 2019 – mityng lekkoatletyczny, który odbył się 24 sierpnia 2019 roku na stadionie Stade Sébastien Charléty w Paryżu. Zawody były dwunastą odsłoną Diamentowej Ligi w sezonie 2019.
Program mityngu.
Źródło: "diamondleague.com".
Wyniki.
Źródło: "diamondleague.com".
Kobiety.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja nie zaliczana do klasyfikacji Diamentowej Ligi.
Konkurencja nie zaliczana do klasyfikacji Diamentowej Ligi.
Mężczyźni.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja nie zaliczana do klasyfikacji Diamentowej Ligi.
Konkurencja nie zaliczana do klasyfikacji Diamentowej Ligi.
Konkurencja nie zaliczana do klasyfikacji Diamentowej Ligi.
Konkurencja nie zaliczana do klasyfikacji Diamentowej Ligi.
Konkurencja nie zaliczana do klasyfikacji Diamentowej Ligi.

</doc>
<doc id="5024734" url="https://pl.wikipedia.org/wiki?curid=5024734" title="Karl Hagemann">
Karl Hagemann

Karl Hagemann (ur. 10 lipca 1941 w Greifswaldzie, zm. 10 listopada 2019 w Hagenow) – niemiecki polityk i lekarz dentysta, poseł do Volkskammer i obserwator w Parlamencie Europejskim.
Życiorys.
Syn sprzedawcy i pracownicy społecznej. W 1960 zdał egzamin maturalny w Naumburgu, następnie do 1965 studiował stomatologię na Uniwersytecie w Greifswaldzie. W 1967 obronił doktorat, uzyskał specjalizację z ortodoncji i stomatologii dziecięcej. Pracował w klinice dla młodzieży w Neubrandenburg i w szpitalu powiatowym w Hagenow. W 1990 otworzył własny gabinet.
Od 1978 należał do Unii Chrześcijańsko-Demokratycznej, od 1990 kierował jej strukturami w powiecie Hagenow. W marcu 1990 wybrano go do Volkskammer, jego mandat wygasł wraz ze zjednoczeniem Niemiec w październiku 1990. Od lutego 1991 do lipca 1994 był obserwatorem w Parlamencie Europejskim reprezentującym dawną NRD z rekomendacji frakcji CDU/CSU.
Życie prywatne.
Był ewangelikiem. Żonaty, miał jedno dziecko.

</doc>
<doc id="5024736" url="https://pl.wikipedia.org/wiki?curid=5024736" title="Relaxin’">
Relaxin’

Relaxin' – kompilacyjny album muzyczny piosenkarza Deana Martina wydany w 1966 roku przez Tower Records. Zawierał single i nieopublikowane nagrania Martina z lat 1951–1961, kiedy to współpracował z wytwórnią Capitol Records. 

</doc>
<doc id="5024737" url="https://pl.wikipedia.org/wiki?curid=5024737" title="Léon Hecht">
Léon Hecht

Léon Joseph Ambroise Hecht (ur. 17 lutego 1884 w Bondues, zm. ?) – francuski strzelec, olimpijczyk. 
Był związany z Lille. Uczestniczył w igrzyskach olimpijskich w 1908 roku. Zajął 35. miejsce w karabinie dowolnym z 1000 jardów i 4. pozycję w karabinie wojskowym drużynowo. 

</doc>
<doc id="5024738" url="https://pl.wikipedia.org/wiki?curid=5024738" title="Pordenone Calcio">
Pordenone Calcio

Pordenone Calcio – włoski klub piłkarski, mający siedzibę w mieście Pordenone, w północno-wschodniej części kraju, grający od sezonu 2022/2023 w rozgrywkach Serie C.
Historia.
Chronologia nazw:
Klub sportowy US Pordenone został założony w miejscowości Pordenone w 1913 roku. Dopiero 6 października 1920 została utworzona sekcja piłki nożnej, która w 1921 roku przyjęła nazwę FC Pordenone. Wcześniej w mieście istniał klub "Helios FC", który powstał w 1914 roku, ale po zakończeniu I wojny światowej zaprzestał działalności, a w 1919 US Pordenone zapisała Sekcję Piłkarską na lokalne mistrzostwa "Terza Divisione". W sezonie 1920/21 zespół startował w mistrzostwach Terza Divisione Veneto-giuliana (D3). W sezonie 1925/26 po wygraniu grupy C "Terza Divisione Veneto-Trentino" awansował do finału, gdzie zajął trzecie miejsce w grupie C "Terza Divisione Nord", zdobywając awans do Seconda Divisione.
Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" poziom "Seconda Divisione" został zdegradowany do trzeciego stopnia. Pod wpływem reżimu faszystowskiego, również w 1926 została zmieniona nazwa klubu na Terza Coorte A. Salvato, 63ª Legione Tagliamento. W 1926 nazwa została skrócona do US Pordenone, a klub spadł do Terza Divisione Veneto (D4). W 1929 klub zmienił nazwę na Pordenone Liber FBC i startował w grupie A "Prima Categoria" nowo utworzonej federacji U.I.L.C. W sezonie 1929/30 została podzielona najwyższa dywizja na Serie A i Serie B. Wówczas klub często zmieniła nazwy – w 1930 zmienił nazwę na AS Dante Alighieri, a w 1931 na AC Pordenone O.N.D. po fuzji z "Opera Nazionale Dopolavoro". Sezon 1931/32 ponownie startował w rozgrywkach F.I.G.C., zajmując trzecie miejsce w Seconda Divisione Venezia Giulia (D4) i awansując do Prima Divisione (D3). W 1935 roku po wprowadzeniu Serie C "Prima Divisione" została czwartym poziomem ligowym, ale klub zrezygnował z występów ze względu na trudności organizacyjne i finansowe. W 1936 zespół ponownie przystąpił do rozgrywek "Prima Divisione Venezia Giulia". W 1937 klub wrócił do nazwy AC Pordenone, a w 1939 awansował do "Serie C". Następnie do 1943 zespół huśtał się pomiędzy "Serie C" a "Prima Divisione", co roku zmieniając ligę. W 1944 z nazwą AC SAFOP Pordenone startował w wojennych rozgrywkach Torneo Litorale Adriatico, zdobywając tytuł mistrza Giuliano.
Po zakończeniu II wojny światowej, drużyna wznowiła działalność i została zakwalifikowana do rozgrywek "Serie C", zajmując w sezonie 1945/46 drugie miejsce w grupie B "Serie C Alta Italia". W 1947 klub zmienił nazwę na AC Pordenone, a w następnym roku spadł do Prima Divisione Nord (D5). W 1950 awansował do Promozione. W 1952 po kolejnej reorganizacji systemu lig "Promozione" został przemianowany na "IV Serie". W 1957 liga zmieniła nazwę na "Campionato Interregionale" (rozgrywki odbywały się w II grupach Prima i Seconda Categoria), a w 1959 została nazwana "Serie D". Po zakończeniu sezonu 1957/58 klub otrzymał promocję do "Serie C", ale po sześciu latach wrócił do "Serie D". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Serie D" została obniżona do piątego poziomu. W sezonie 1978/79 zwyciężył w grupie B "Serie D" i awansował do "Serie C2". W 1981 klub przyjął nazwę Pordenone Calcio. W 1989 nastąpił wielki spadek w grze klubu, wskutek czego został zdegradowany do Campionato Interregionale, w 1990 do Promozione Friuli-Venezia Giulia, a w 1991 roku do Prima Categoria Friuli-Venezia Giulia (D7). Po dwóch latach, w 1993 wrócił do "Promozione" i zmienił nazwę na AS Pordenone Calcio. W 1995 awansował do Eccellenza Friuli-Venezia Giulia, a w 1996 do Campionato Nazionale Dilettanti (D5), która w 1999 zmieniła nazwę na "Serie D". W 2002 awansował do "Serie C2". W sezonie 2002/03 zespół zajął 12.miejsce w grupie A "Serie C2", ale potem został wykluczony z mistrzostw.
W 2003 klub został reaktywowany jako Pordenone Calcio S.r.l. i w sezonie 2003/04 startował w "Eccellenza Friuli-Venezia Giulia" (D6), spadając do "Promozione Friuli-Venezia Giulia". Rok później wrócił do "Eccellenza Friuli-Venezia Giulia". W kolejnym sezonie awansował do "Serie D" (D5). Również w 2006 zmienił nazwę na Pordenone Calcio S.S.D. a r.l. W 2007 spadł na rok do "Eccellenza Friuli-Venezia Giulia". W sezonie 2013/14 zwyciężył w grupie C "Serie D", uzyskując promocję do czwartej ligi. Przed rozpoczęciem sezonu 2014/15 wprowadzono reformę systemy lig, wskutek czego "Serie C1" i "Serie C2" została połączona w jedną ligę o nazwie "Lega Pro". Klub z nową nazwą Pordenone Calcio S.r.l. startował w "Lega Pro", zajmując 19.miejsce w grupie A, ale po wygraniu baraży pozostał w trzeciej lidze. W 2017 roku nazwa ligi została zmieniona na "Serie C". Po zakończeniu sezonu 2018/19 klub zwyciężył w grupie B "Serie C" i zdobył historyczny awans do Serie B.
Barwy klubowe, strój.
Klub ma barwy czarno-zielone. Zawodnicy swoje domowe spotkania zazwyczaj grają w pasiastych pionowo czarno-zielonych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na Stadio Guido Teghil w Pordenone o pojemności 5000 widzów.

</doc>
<doc id="5024744" url="https://pl.wikipedia.org/wiki?curid=5024744" title="Henri le Marié">
Henri le Marié

Henri Auguste Marie le Marié (ur. 18 kwietnia 1878 w Laval, zm. 1 sierpnia 1953 tamże) – francuski strzelec, olimpijczyk.
Brał udział w Letnich Igrzyskach Olimpijskich 1912. Startował tylko w trapie, w którym zajął 51. miejsce. 

</doc>
<doc id="5024748" url="https://pl.wikipedia.org/wiki?curid=5024748" title="Wolfgang Fiedler">
Wolfgang Fiedler

Wolfgang Fiedler (ur. 20 listopada 1951 w Jenie) – niemiecki polityk i samorządowiec, poseł do Volkskammer i obserwator w Parlamencie Europejskim.
Życiorys.
Od 1968 do 1970 odbywał praktykę w fabryce prefabrykatów VEB Carl Zeiss w Jenie. W 1982 ukończył kurs mistrzowski z mechaniki precyzyjnej. W ramach VEB Carl Zeiss od 1986 kierował działem produkcji mikroskopów i urządzeń naukowych.
Od 1985 należał do NRD-owskiego CDU, później przeszedł do zjednoczonego skrzydła tej partii; kierował jej strukturami w Stadtrodzie. W marcu 1990 wybrano go do Volkskammer, jego mandat wygasł wraz ze zjednoczeniem Niemiec w październiku 1990. Od lutego 1991 do 1992 był obserwatorem w Parlamencie Europejskim reprezentującym dawną NRD z rekomendacji frakcji CDU/CSU. W latach 1990–2019 zasiadał w landtagu Turyngii, był m.in. rzecznikiem partii ds. polityki wewnętrznej.
Jest ewangelikiem. Żonaty, ma dwoje dzieci. W 1996 ujawniono, że brał udział w bójce w domu publicznym, w wyniku czego zrzekł się niektórych funkcji.
Odznaczenia.
W 2022 odznaczony Krzyżem Kawalerskim Orderu Zasługi Republiki Federalnej Niemiec za działania na rzecz kultury oraz ochrony przeciwpożarowej.

</doc>
<doc id="5024750" url="https://pl.wikipedia.org/wiki?curid=5024750" title="Ajinomoto Stadium">
Ajinomoto Stadium

 – wielofunkcyjny stadion w Chōfu (aglomeracja Tokio), w Japonii. Został otwarty 10 marca 2001 roku. Może pomieścić 48 013 widzów. Swoje spotkania rozgrywają na nim piłkarze klubów FC Tokyo i Tokyo Verdy.
Stadion wyposażony jest w 9-torową, tartanową bieżnię lekkoatletyczną, jednak ponieważ głównie służy on do rozgrywania spotkań piłkarskich i rzadko odbywają się na nim zawody lekkoatletyczne, bieżnia jest przez większość czasu przykryta sztuczną murawą. Obiekt otaczają ze wszystkich stron dwupoziomowe trybuny o pojemności 48 013 widzów (niektóre źródła podają pojemność 49 970 widzów). Trybuny przykryte są dachem, który pokrywa około 3/4 miejsc dla widzów (dolne rzędy trybun są odsłonięte). Wewnątrz stadionu znajdują się dwa duże telebimy. Osadzone w dachu oświetlenie ma natężenie 1500 luksów. Obiekt jest własnością publiczną, operatorem zarządzającym stadionem jest Tokyo Stadium Co., Ltd.
Historia.
Stadion powstał na terenie byłej amerykańskiej bazy wojskowej, obok lotniska w Chōfu. Otwarcie obiektu miało miejsce 10 marca 2001 roku, a na inaugurację w derbowym spotkaniu w ramach rozgrywek J1 League zmierzyły się ze sobą drużyny FC Tokyo i Tokyo Verdy (2:1 p.d.). Oba te zespoły rozgrywają odtąd swoje spotkania na nowym stadionie w roli gospodarzy.
Razem z głównym stadionem oddano obok do użytku mniejszy obiekt z trybunami na 3060 widzów. Jest on używany m.in. do futbolu amerykańskiego, piłki nożnej czy lacrosse. W związku z umową sponsorską, od 2003 roku nosi on nazwę Aminovital Field.
Podczas piłkarskich mistrzostw świata w 2002 roku stadion pełnił rolę bazy treningowej dla reprezentacji Arabii Saudyjskiej.
1 marca 2003 roku, po podpisaniu pięcioletniej umowy sponsorskiej z firmą Ajinomoto obiekt, dotychczas znany jako Tokyo Stadium (東京スタジアム), przemianowano na Ajinomoto Stadium (味の素スタジアム). Był to pierwszy w Japonii przypadek sprzedaży praw do nazwy obiektu będącego własnością publiczną. Umowa ta była później konsekwentnie przedłużana i Ajinomoto figuruje w nazwie stadionu do dziś (2021).
W 2010 roku obiekt był jedną z aren turnieju finałowego piłkarskiego Pucharu Azji Wschodniej (równolegle odbyło się na nim również część spotkań kobiecego Pucharu Azji Wschodniej). Z kolei w 2017 roku na obiekcie odbyło się wszystkie sześć spotkań rundy finałowej męskiej edycji tych zawodów.
Po trzęsieniu ziemi w 2011 roku na stadionie zorganizowano tymczasowe schronienie dla osób wysiedlonych w związku z katastrofą.
1 kwietnia 2012 roku obok stadionu oddano drugi poboczny obiekt. Jest on wyposażony w 8-torową, tartanową bieżnię lekkoatletyczną i trybuny na około 800 widzów. Od 2019 roku, w związku z umową sponsorską, nosi on nazwę AGF Field.
W czerwcu 2013 roku na stadionie rozegrano 97. edycję lekkoatletycznych mistrzostw Japonii. Z kolei podczas rozegranej na przełomie września i października 2013 roku 68. edycji Narodowego Festiwalu Sportowego, na obiekcie odbyły się ceremonie otwarcia i zamknięcia, zawody lekkoatletyczne oraz część meczów piłkarskich.
1 stycznia 2016 roku na stadionie odbył się finał piłkarskiego Pucharu Cesarza Japonii (Gamba Osaka – Urawa Red Diamonds 2:1).
W 2017 roku otwarto wybudowany pomiędzy głównym stadionem, a bocznym obiektem lekkoatletycznym nowy obiekt sportowy łączący w sobie m.in. halę widowiskowo-sportową i 50-metrowy kryty basen pływacki, tzw. Musashino Forest Sports Plaza.
W 2019 roku obiekt był jedną z aren Pucharu Świata w rugby. Rozegrano na nim pięć spotkań fazy grupowej (w tym mecz otwarcia), dwa ćwierćfinały i spotkanie o 3. miejsce.
Podczas Letnich Igrzysk Olimpijskich 2020 stadion ma zostać wykorzystany do rozgrywania zawodów rugby 7, piłki nożnej i pięcioboju nowoczesnego.
Poza licznymi zawodami sportowymi na stadionie odbywają się także inne imprezy (m.in. koncerty).

</doc>
<doc id="5024753" url="https://pl.wikipedia.org/wiki?curid=5024753" title="Kościół śś. Apostołów Piotra i Pawła w Rueil-Malmaison">
Kościół śś. Apostołów Piotra i Pawła w Rueil-Malmaison

Kościół śś. Apostołów Piotra i Pawła (fr. "Église Saint-Pierre-Saint-Paul") – rzymskokatolicka świątynia parafialna we francuskim mieście Rueil-Malmaison, w regionie Île-de-France, na Place de l'Église. W kościele znajduje się grób cesarzowej Józefiny oraz jej córki Hortensji de Beauharnais. 
Historia.
Świątynia pochodzi z XIV wieku. Remont fasady kościoła zakończono w 1633 roku. Świątynia była zbudowana według projektu Jacquesa Lemerciera. Na polecenie Napoleona III odbyła się restauracja budynku, którą zakończono w 1857 roku. Zabytek od 1941 roku.
Architektura.
Świątynia gotycka, posiada barokową fasadę oraz zdobienia. Trójnawowa, posiada układ bazylikowy.

</doc>
<doc id="5024756" url="https://pl.wikipedia.org/wiki?curid=5024756" title="Stadion Ajinomoto">
Stadion Ajinomoto



</doc>
<doc id="5024757" url="https://pl.wikipedia.org/wiki?curid=5024757" title="Wattignies (1891)">
Wattignies (1891)

Wattignies – francuski krążownik torpedowy z lat 90. XIX wieku, jedna z dwóch zbudowanych jednostek typu "Wattignies". Okręt został zwodowany 9 kwietnia 1891 roku w stoczni Arsenal de Rochefort w Rochefort, a do służby w Marine nationale przyjęto go w maju 1892 roku. Jednostka została skreślona z listy floty w 1908 roku i następnie złomowana.
Projekt i budowa.
Krążowniki torpedowe typu "Wattignies" stanowiły rozwinięcie wcześniejszych okrętów typu "Condor". Kadłuby jednostek wykonano ze stali.
„Wattignies” zbudowany został w stoczni Arsenal de Rochefort. Stępkę okrętu położono w październiku 1889 roku, a zwodowany został 9 kwietnia 1891 roku. Koszt budowy jednostki wyniósł 2 919 500 franków, w tym kadłub 1 755 000 franków, 1 019 500 - maszyny i kotły i 145,000 - uzbrojenie artyleryjskie (łącznie w przeliczeniu 111 000 £).
Dane taktyczno–techniczne.
Okręt był niewielkim krążownikiem torpedowym. Długość między pionami wynosiła 68 metrów, całkowita 70,97 m, szerokość całkowita 8,92 metra, zaś maksymalne zanurzenie 4,8 metra. Wyporność normalna wynosiła 1280 ton. 
Okręt napędzany był przez dwie poziome maszyny parowe potrójnego rozprężania o łącznej mocy 4000 KM. Były to trzycylindrowe maszyny produkcji Creusota, każda napędzająca bezpośrednio śrubę i osiągające do 140 RPM. Wyposażone były w powierzchniowe kondensatory pary, pompy odśrodkowe wody i osobne pompy do powietrza; w skład maszynerii wchodziły też pompy zasilające i pompy zęzowe produkcji zakładów Thirion. Pary dostarczały cztery kotły lokomotywowe, z wewnętrznymi paleniskami, o ciśnieniu roboczym 11,25 kg/cm². Ciąg wymuszony zapewniały wentylatory. Łączna masa kotłów, maszyn i wody roboczej wynosiła 387 ton, co dawało 97 kg ma 1 KM mocy silnika.
Maksymalna prędkość napędzanej dwiema śrubami jednostki wynosiła 18,5 węzła. Okręt zabierał 116 ton węgla, a maksymalny zapas 160 ton zapewniał zasięg wynoszący 2800 Mm przy prędkości 10 węzłów.
Główne uzbrojenie artyleryjskie jednostki składało się z pięciu pojedynczych dział kalibru 100 mm L/26 M1881. W chwili wodowania okręt miał też dwa szybkostrzelne działa kal. 65 mm i cztery działka rewolwerowe 37 mm. Późniejsze źródła podają, że na okręcie zainstalowano sześć pojedynczych dział Hotchkiss M1885 L/40 kal. 47 mm i cztery pojedyncze działka kal. 37 mm L/20 M1885. Okręt wyposażony był w cztery nadwodne wyrzutnie torped kal. 350 mm, umieszczone na końcach kadłuba.
Wypukły stalowy pokład pancerny miał grubość 40 mm, a nad maszynownią znajdował się koferdam i pokład przeciwodłamkowy.
Załoga okrętu składała się z 162 oficerów, podoficerów i marynarzy.
Służba.
„Wattignies” został przyjęty do służby w Marine nationale w maju 1892 roku. W latach 90. XIX wieku z pokładu okrętu usunięto wszystkie wyrzutnie torped. Jednostka została wycofana ze służby w 1908 roku, a następnie złomowana.

</doc>
<doc id="5024759" url="https://pl.wikipedia.org/wiki?curid=5024759" title="Tokyo Stadium">
Tokyo Stadium



</doc>
<doc id="5024766" url="https://pl.wikipedia.org/wiki?curid=5024766" title="Cynki I">
Cynki I

Cynki I (; ) – obecnie część wsi Cynki na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 56 osób, wszystkie były wyznania rzymskokatolickiego i zadeklarowały polską przynależność narodową. Było tu 11 budynków mieszkalnych. W 1931 w 12 domach zamieszkiwało 59 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5024767" url="https://pl.wikipedia.org/wiki?curid=5024767" title="Wattignies (okręt)">
Wattignies (okręt)

„Wattignies” – nazwa noszona na przestrzeni dziejów przez kilka okrętów Marine nationale:

</doc>
<doc id="5024769" url="https://pl.wikipedia.org/wiki?curid=5024769" title="Cynki II">
Cynki II

Cynki II (; ) – obecnie część wsi Cynki na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 37 osób, wszystkie były wyznania rzymskokatolickiego i zadeklarowały polską przynależność narodową. Było tu 7 budynków mieszkalnych. W 1931 w 6 domach zamieszkiwało 31 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5024770" url="https://pl.wikipedia.org/wiki?curid=5024770" title="Trias (jacht)">
Trias (jacht)



</doc>
<doc id="5024771" url="https://pl.wikipedia.org/wiki?curid=5024771" title="Tornado (jacht)">
Tornado (jacht)



</doc>
<doc id="5024772" url="https://pl.wikipedia.org/wiki?curid=5024772" title="Micro (jacht)">
Micro (jacht)



</doc>
<doc id="5024773" url="https://pl.wikipedia.org/wiki?curid=5024773" title="Edelbert Richter">
Edelbert Richter

Edelbert Richter (ur. 25 lutego 1943 w Chemnitz, zm. 23 lipca 2021 w Weimarze) – niemiecki polityk, teolog i pastor, poseł do Volkskammer i Bundestagu, obserwator w Parlamencie Europejskim.
Życiorys.
Po zdaniu matury w 1961 nie dopuszczono go do studiowania filozofii, podjął pracę w fabryce. Od 1963 do 1968 studiował teologię na Uniwersytecie Marcina Lutra w Halle, w 1976 obronił dysertację doktorską. Był asystentem i pastorem w zborach w Naumburg i Stößen. Od 1987 do 1990 wykładał teologię systematyczną na uczelni w Erfurcie, później został wykładowcą filozofii. Opublikował kilkanaście książek o tematyce politycznej.
Od lat 70. aktywny w ugrupowaniach opozycyjnych, a także ruchu pokojowym i ekologicznym. W 1989 należał do założycieli Demokratycznego Przebudzenia, w styczniu 1990 przeszedł do SPD. W marcu tegoż wybrano go do Volkskammer. Jego mandat wygasł wraz ze zjednoczeniem Niemiec w październiku 1990, następnie do końca XI kadencji w grudniu 1990 zasiadał w Bundestagu. Od lutego 1991 do lipca 1994 był obserwatorem w Parlamencie Europejskim reprezentującym dawną NRD z rekomendacji SPD. W 1994 powrócił do federalnego parlamentu, gdzie zasiadał do 2002. Zaangażował się w ruch ATTAC. W 2005 opuścił socjaldemokratów, dwa lata później dołączył do Die Linke.
Życie prywatne.
Żonaty, ma dwoje córki.

</doc>
<doc id="5024778" url="https://pl.wikipedia.org/wiki?curid=5024778" title="Dubrówka (rejon dokszycki)">
Dubrówka (rejon dokszycki)

Dubrówka (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Inna nazwa miejscowości – Dąbrówka.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 89 osób, wszystkie były wyznania rzymskokatolickiego i zadeklarowały polską przynależność narodową. Było tu 14 budynków mieszkalnych. W 1931 w 16 domach zamieszkiwało 81 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5024779" url="https://pl.wikipedia.org/wiki?curid=5024779" title="Latający Holender (jacht)">
Latający Holender (jacht)



</doc>
<doc id="5024781" url="https://pl.wikipedia.org/wiki?curid=5024781" title="Laser (jacht)">
Laser (jacht)



</doc>
<doc id="5024783" url="https://pl.wikipedia.org/wiki?curid=5024783" title="L’Équipe (jacht)">
L’Équipe (jacht)



</doc>
<doc id="5024785" url="https://pl.wikipedia.org/wiki?curid=5024785" title="Hornet (jacht)">
Hornet (jacht)



</doc>
<doc id="5024789" url="https://pl.wikipedia.org/wiki?curid=5024789" title="Finn (jacht)">
Finn (jacht)



</doc>
<doc id="5024793" url="https://pl.wikipedia.org/wiki?curid=5024793" title="Europa (jacht)">
Europa (jacht)



</doc>
<doc id="5024795" url="https://pl.wikipedia.org/wiki?curid=5024795" title="Dragon (jacht)">
Dragon (jacht)



</doc>
<doc id="5024798" url="https://pl.wikipedia.org/wiki?curid=5024798" title="730 (jacht)">
730 (jacht)



</doc>
<doc id="5024799" url="https://pl.wikipedia.org/wiki?curid=5024799" title="Radkiewszczina">
Radkiewszczina

Radkiewszczina () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Soż, 5 km od drogi federalnej R135 (Smoleńsk – Krasnyj – Gusino), 4,5 km od drogi federalnej R120 (Orzeł – Briańsk – Smoleńsk – Witebsk), 19 km od drogi magistralnej M1 «Białoruś», 7,5 km od centrum administracyjnego osiedla wiejskiego (Chochłowo), 12 km od Smoleńska, 11 km od najbliższego przystanku kolejowego (Dacznaja II).
W granicach miejscowości znajdują się ulice: Bieriezowaja, Leonidowskaja, Oziornaja.
Demografia.
W 2010 r. miejscowość zamieszkiwało 29 osób.

</doc>
<doc id="5024800" url="https://pl.wikipedia.org/wiki?curid=5024800" title="505 (jacht)">
505 (jacht)



</doc>
<doc id="5024802" url="https://pl.wikipedia.org/wiki?curid=5024802" title="470 (jacht)">
470 (jacht)



</doc>
<doc id="5024803" url="https://pl.wikipedia.org/wiki?curid=5024803" title="420 (jacht)">
420 (jacht)



</doc>
<doc id="5024804" url="https://pl.wikipedia.org/wiki?curid=5024804" title="Fleurus (1893)">
Fleurus (1893)

Fleurus – francuski krążownik torpedowy z lat 90. XIX wieku, jedna z dwóch zbudowanych jednostek typu "Wattignies". Okręt został zwodowany 18 marca 1893 roku w stoczni Arsenal de Cherbourg w Cherbourgu, a do służby w Marine nationale przyjęto go w październiku 1898 roku. Jednostka została skreślona z listy floty w 1910 roku i następnie złomowana.
Projekt i budowa.
Krążowniki torpedowe typu "Wattignies" stanowiły rozwinięcie wcześniejszych okrętów typu "Condor". Kadłuby jednostek wykonano ze stali.
„Fleurus” zbudowany został w stoczni Arsenal de Cherbourg. Stępkę okrętu położono w marcu 1891 roku, a zwodowany został 18 marca 1893 roku. Koszt budowy jednostki wyniósł w przeliczeniu 116 300 £. Okręt został ukończony w 1894 roku, jednak stwierdzone wady kotłów spowodowały kilkuletnie opóźnienie przekazania jednostki marynarce.
Dane taktyczno–techniczne.
Okręt był niewielkim krążownikiem torpedowym. Długość między pionami wynosiła 68 metrów, szerokość całkowita 8,92 metra, zaś maksymalne zanurzenie 4,8 metra. Wyporność normalna wynosiła 1280 ton. Okręt napędzany był przez dwie pionowe maszyny parowe potrójnego rozprężania o łącznej mocy 4000 KM, do których parę dostarczało osiem kotłów Niclausse. Maksymalna prędkość napędzanej dwiema śrubami jednostki wynosiła 18 węzłów. Okręt zabierał maksymalnie 160 ton węgla, co zapewniało zasięg wynoszący 2800 Mm przy prędkości 10 węzłów.
Główne uzbrojenie artyleryjskie jednostki składało się z pięciu pojedynczych dział kalibru 100 mm L/26 M1881. Oprócz tego na okręcie zainstalowano sześć pojedynczych dział Hotchkiss M1885 L/40 kal. 47 mm i cztery pojedyncze działka kal. 37 mm L/20 M1885. Okręt wyposażony był w cztery nadwodne wyrzutnie torped kal. 350 mm.
Wypukły stalowy pokład pancerny miał grubość 40 mm, a nad maszynownią znajdował się koferdam i pokład przeciwodłamkowy.
Załoga okrętu składała się z 173 oficerów, podoficerów i marynarzy.
Służba.
Ze względu na problemy z kotłami „Fleurus” został przyjęty do służby w Marine nationale dopiero w październiku 1898 roku. W końcu lat 90. XIX wieku z pokładu okrętu usunięto wszystkie wyrzutnie torped. Jednostka została wycofana ze służby w 1910 roku, a następnie złomowana.

</doc>
<doc id="5024805" url="https://pl.wikipedia.org/wiki?curid=5024805" title="407 (jacht)">
407 (jacht)



</doc>
<doc id="5024810" url="https://pl.wikipedia.org/wiki?curid=5024810" title="Georges de Créqui-Montfort de Courtivron">
Georges de Créqui-Montfort de Courtivron

Henri Marie Georges Le Compasseur de Créqui-Montfort de Courtivron (ur. 27 września 1877 w Sainte-Adresse, zm. 4 kwietnia 1966 w Neuilly-sur-Seine) – francuski markiz, badacz i strzelec, olimpijczyk. 
Życiorys.
Dwukrotny uczestnik igrzysk olimpijskich (IO 1912, IO 1924). Na igrzyskach w Sztokholmie był dwukrotnie 6. w konkurencjach drużynowych (pistolet pojedynkowy z 30 m i trap). Indywidualnie najwyższą lokatę osiągnął w pistolecie pojedynkowym z 30 m, w którym był na 26. pozycji. Na igrzyskach w 1924 roku ponownie zajął 26. miejsce, tym razem w pistolecie szybkostrzelnym z 25 m. 
Zajmował się geografią i antropologią. Prowadził liczne badania etnograficzne i archeologiczne. W latach 1928–1958 przewodniczący Société des américanistes, był również wśród założycieli Société préhistorique française (1904). Za swą działalność został wyróżniony złotym medalem przez Société de Géographie (najstarsze na świecie towarzystwo geograficzne).

</doc>
<doc id="5024813" url="https://pl.wikipedia.org/wiki?curid=5024813" title="Świrkowszczyzna">
Świrkowszczyzna

Świrkowszczyzna (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Inna nazwa wsi – Firkowszczyzna.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1939–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 111 osób, wszystkie były wyznania rzymskokatolickiego i zadeklarowały polską przynależność narodową. Było tu 19 budynków mieszkalnych. W 1931 w 23 domach zamieszkiwało 121 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5024814" url="https://pl.wikipedia.org/wiki?curid=5024814" title="Fleurus (okręt)">
Fleurus (okręt)

„Fleurus” – nazwa noszona na przestrzeni dziejów przez kilka okrętów Marine nationale:

</doc>
<doc id="5024816" url="https://pl.wikipedia.org/wiki?curid=5024816" title="Firkowszczyzna">
Firkowszczyzna



</doc>
<doc id="5024822" url="https://pl.wikipedia.org/wiki?curid=5024822" title="WIG-CEE">
WIG-CEE

WIG-CEE – indeks Warszawskiej Giełdy Papierów Wartościowych w skład którego wchodzą firmy z następujących krajów: Bułgaria, Chorwacja, Czechy, Estonia, Litwa, Łotwa, Rumunia, Słowacja, Słowenia, Ukraina i Węgry. Spółki te są notowane zarówno na parkiecie głównym, jak i na rynku NewConnect. Indeks obliczanym jest przez giełdę od 30 maja 2012 roku. Spółkami, które wchodzą w skład indeksu są m.in. czeski koncern energetyczny CEZ, węgierski MOL, słoweńska KRKA czy bułgarska Sopharma.
W kwietniu 2022 w skład indeksu wchodziły następujące spółki: AB Inter Rao Lietuva, Agroliga, Agroton Public Limited, Astarta Holding, CEZ, City Service SE, Coal Energy SA, Eurohold Bulgaria AD, IMC, InterCapital Property, Kernel, Krka, KSG Agro SA, Milkiland, MOL Hungarian Oil, Novaturas, Ovostar Union, Photon, Silvano Fashion, Soharma AD, Tatry Mountain.
Indeks osiągnął największe straty miesięczne w lutym 2022 z powodu wybuchu wojny w Ukrainie (-11,34%). W marcu 2020, kiedy rozpoczęła się pandemia COVID-19, indeks tracił -11,03%.

</doc>
<doc id="5024823" url="https://pl.wikipedia.org/wiki?curid=5024823" title="Bitwa pod Błoniem (1770)">
Bitwa pod Błoniem (1770)

Bitwa pod Błoniem – bitwa stoczona 12 lutego 1770 roku w trakcie konfederacji barskiej.
Do bitwy pod Błoniem, zwanej też bitwą pod Zawadami doszło 12 lutego 1770 roku. Zmierzający do Warszawy konfederacji barscy z Wielkopolski ponieśli klęskę w starciu z armią rosyjską. Bitwa ta zamyka okres działań zaczepnych (na większą skalę) konfederatów. 

</doc>
<doc id="5024824" url="https://pl.wikipedia.org/wiki?curid=5024824" title="Pomiar propagacji fal radiowych">
Pomiar propagacji fal radiowych

Pomiar propagacji fal radiowych (pokrycia radiowego) – badanie, które służy do określenia dostępności i natężenia sygnału bezprzewodowej sieci na obszarze objętym oceną.
Pomiar propagacji fal radiowych najczęściej jest jednym z pierwszych etapów projektowania sieci bezprzewodowej w budynku lub na obszarze otwartym.
Pomiar propagacji fal radiowych pomaga w wyznaczeniu najlepszych miejsc do instalacji bezprzewodowych (punktów dostępowych), które pozwolą osiągnąć odpowiednią jakość sygnału do przesyłania danych pomiędzy punktami dostępowymi a końcowymi użytkownikami sieci. Pomiary umożliwiają również wybór optymalnych urządzeń i akcesoriów takich jak punkty dostępowe, anteny czy uchwyty do budowy sieci.
Techniki pomiarów propagacji fal radiowych.
Wyróżnia się dwa rodzaje pomiaru pokrycia radiowego:
W praktyce do pomiaru propagacji fal wykorzystywane są oba typy: symulacja pokrycia, jak i pomiary w rzeczywistym środowisku.

</doc>
<doc id="5024827" url="https://pl.wikipedia.org/wiki?curid=5024827" title="Riazanowo (Chochłowskoje)">
Riazanowo (Chochłowskoje)

Riazanowo () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest przy drodze federalnej R135 (Smoleńsk – Krasnyj – Gusino), 8 km od drogi federalnej R120 (Orzeł – Briańsk – Smoleńsk – Witebsk), 20 km od drogi magistralnej M1 «Białoruś», 2 km od centrum administracyjnego osiedla wiejskiego (Chochłowo), 11 km od Smoleńska, 11 km od najbliższej stacji kolejowej (Gniezdowo).
W granicach miejscowości znajdują się ulice: Cwietocznaja, Jubilejnaja, Lesnaja, Krasninskaja, Osienniaja, Pridorożnaja, Zielonaja.
Demografia.
W 2010 r. miejscowość zamieszkiwały 23 osoby.

</doc>
<doc id="5024828" url="https://pl.wikipedia.org/wiki?curid=5024828" title="BYD Qin">
BYD Qin

BYD Qin – samochód osobowy klasy kompaktowej produkowany pod chińską marką BYD od 2013 roku.
Historia i opis modelu.
Podczas wystawy samochodowej w Szanghaju w kwietniu 2013 roku BYD przedstawił kolejny model z rodziny kompaktowych sedanów opartych na modelu Surui. Nazwa pojazdu, "Qin", nawiązuje do Dynastii Qin, pierwszej rodziny królewskiej zjednoczonego Cesarstwa Chin.
BYD Qin uzupełnił ofertę jako wyżej pozycjonowany pojazd o bardziej awangardowej stylizacji nadwozia, charakteryzujący się hybrydowym napędem z linii modeli o sufiksie "DM", czyli "Dual Mode", zastępując dotychczasowego hybrydowego sedana F3 DM. W momencie debiutu był to najbardziej zaawansowany technicznie model marki BYD.
Pod kątem stylistycznym samochód zyskał awangardową stylistykę, z agresywnie ukształtowanymi reflektorami oraz trapezoidalnym kształtem wlotu powietrza. Tylne lampy połączył charakterystyczny, odblaskowy pas będący jednocześnie listwą klapy bagażnika. W kabinie pasażerskiej wygospodarowano z kolei mijsce na dwa kolorowe wyświetlacze - zegarów i systemu multimedialnego.
Restylizacje.
W czerwcu 2016 roku BYD Qin przeszedł modernizację, która ograniczyła się do kosmetycznych zmian w chromowanych listwach umieszczonych między reflektorami. Obszerniejsze modyfikacje przeszła kabina pasażerska, gdzie zastosowano nowy, bardziej kanciasty projekt deski rozdzielczej z 17-calowym wyświetlaczem dotykowym systemu multimedialnego.
W marcu 2019 BYD Qin przeszedł drugą, znacznie obszerniejszą restylizację nadwozia, w ramach której pojazd został upodobniony do awangardowo stylizowanej gamy nowych modeli z serii "Dragon Face". Podobnie do wyżej pozycjonowanego Qin Pro, przód przyozdobił duży trapezoidalny wlot powietrza i nisko osadzone reflektory, a z tyłu pojawiły się dwuczęściowe lampy bez odblaskowej listwy.
Dane techniczne.
BYD Qin napędzany jest spalinowo-elektrycznym układem hybrodywym typu plug-in, umożliwiając ładowanie baterii z gniazdka i pokonywać w trybie elektrycznym do ok. 50 kilometrów na jednym ładowaniu. Turbodoładowany ilnik benzynowy o pojemności 1,5-litra został połączony z elektrycznym, 150-konnym i 6-biegowa dwusprzęgłową przekładnią automatyczną, razem rozwijając łącznie 304 KM mocy.
Qin EV.
BYD Qin EV został zaprezentowany po raz pierwszy w 2016 roku.
Trzy lata po debiucie hybrydowego Qina, BYD zdecydował się poszerzyć ofertę o w pełni elektryczny wariant EV300. Pod kątem wizualnym producent zdecydował się na kosmetyczne różnice wizualne, nadając listwie między reflektorami inną barwę i zastępując atrapę chłodnicy plastikową osłoną. Pozostałe elementy stylizacji pozostały identyczne względem hybrydowego wariantu linii modelowej Qin.
Port do ładowania układu elektrycznego pojazdu umieszczono między reflektorami, pod masywną klapą uchylaną do góry w kształcie trapezu. Producent zdecydował się na dwa gniazda: mniejsze umieszczone po lewej o mocy 220 V umożliwia ładowanie w zwykłym tempie, za to większe zamontowane sąsiednio pozwala na tryb szybkiego ładowania o mocy do 380V. 
Lifting.
Podobnie jak hybrydowy Qin, także i elektryczny wariant w 2019 roku przeszedł gruntowną restylizację nadwozia, w ramach której wygląd pasa przedniego został utrzymany w nurcie stylistycznym "Dragon Face". Przy okazji, producent zdecydował się uprościć nazwę gamy elektrycznej do po prostu Qin EV.
Dane techniczne.
BYD Qin EV trafił do sprzedaży z elektrycznym układem napędowym, który tworzy silnik elektryczny o mocy 163 KM oraz bateria o pojemności 56,4 kWh. W ten sposób pojazd rozwija maksymalnie 420 kilometrów na jednym ładowaniu, a maksymalny moment obrotowy równa się 280 Nm.
Model po restylizacji z 2019 roku napędza 136-konny silnik elektryczny, który pozwala osiągnąć 100 km/h w 12 sekund i rozwinąć maksymalnie 150 km/h. Zasięg zmodernizowanego Qina EV wynosi na jednym ładowaniu od 400 do 421 kilometrów, w zależności od stylu jazdy.

</doc>
<doc id="5024829" url="https://pl.wikipedia.org/wiki?curid=5024829" title="BYD Qin EV300">
BYD Qin EV300



</doc>
<doc id="5024830" url="https://pl.wikipedia.org/wiki?curid=5024830" title="BYD Qin EV">
BYD Qin EV



</doc>
<doc id="5024831" url="https://pl.wikipedia.org/wiki?curid=5024831" title="Lunca Bradului (gmina)">
Lunca Bradului (gmina)

Lunca Bradului – gmina w Rumunii, w okręgu Marusza. Obejmuje miejscowości Lunca Bradului, Neagra i Sălard. W 2011 roku liczyła 2035 mieszkańców. 

</doc>
<doc id="5024832" url="https://pl.wikipedia.org/wiki?curid=5024832" title="Edmond Sandoz">
Edmond Sandoz

Edmond Louis Émile Sandoz (ur. 8 lipca 1872 w Besançon, zm. 30 kwietnia 1943 w Paryżu) – francuski strzelec, olimpijczyk. 
Uczestnik Letnich Igrzysk Olimpijskich 1912. Zajął 12. miejsce w pistolecie pojedynkowym z 30 m, zaś w zawodach drużynowych uplasował się na 6. pozycji. 

</doc>
<doc id="5024834" url="https://pl.wikipedia.org/wiki?curid=5024834" title="Nadiem Makarim">
Nadiem Makarim

Nadiem Anwar Makarim (ur. 4 lipca 1984 w Singapurze) – indonezyjski przedsiębiorca; od 23 października 2019 r. minister edukacji i kultury w gabinecie prezydenta Joko Widodo.
Jest założycielem przedsiębiorstwa Gojek.

</doc>
<doc id="5024835" url="https://pl.wikipedia.org/wiki?curid=5024835" title="Lunca Bradului">
Lunca Bradului

Lunca Bradului – wieś w Rumunii, w okręgu Marusza, w gminie Lunca Bradului. W 2011 roku liczyła 1455 mieszkańców.

</doc>
<doc id="5024836" url="https://pl.wikipedia.org/wiki?curid=5024836" title="Neagra (okręg Marusza)">
Neagra (okręg Marusza)

Neagra – wieś w Rumunii, w okręgu Marusza, w gminie Lunca Bradului. W 2011 roku liczyła 513 mieszkańców.

</doc>
<doc id="5024838" url="https://pl.wikipedia.org/wiki?curid=5024838" title="Sălard (okręg Marusza)">
Sălard (okręg Marusza)

Sălard – wieś w Rumunii, w okręgu Marusza, w gminie Lunca Bradului. W 2011 roku liczyła 67 mieszkańców.

</doc>
<doc id="5024841" url="https://pl.wikipedia.org/wiki?curid=5024841" title="Gigoły">
Gigoły

Gigoły (; ) – wieś na Białorusi, w obwodzie witebskim, w rejonie postawskim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 83 osoby, wszystkie były wyznania rzymskokatolickiego i zadeklarowały polską przynależność narodową. Było tu 18 budynków mieszkalnych. W 1931 w 19 domach zamieszkiwało 85 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi. Do 1960 wieś w składzie sielsowietu Struki.

</doc>
<doc id="5024842" url="https://pl.wikipedia.org/wiki?curid=5024842" title="Măgherani (gmina)">
Măgherani (gmina)

Măgherani – gmina w Rumunii, w okręgu Marusza. Obejmuje miejscowości Măgherani, Șilea Nirajului i Torba. W 2011 roku liczyła 1309 mieszkańców. 

</doc>
<doc id="5024848" url="https://pl.wikipedia.org/wiki?curid=5024848" title="Măgherani">
Măgherani

Măgherani () – wieś w Rumunii, w okręgu Marusza, w gminie Măgherani. W 2011 roku liczyła 731 mieszkańców.

</doc>
<doc id="5024849" url="https://pl.wikipedia.org/wiki?curid=5024849" title="Șilea Nirajului">
Șilea Nirajului

Șilea Nirajului () – wieś w Rumunii, w okręgu Marusza, w gminie Măgherani. W 2011 roku liczyła 1454 mieszkańców.

</doc>
<doc id="5024850" url="https://pl.wikipedia.org/wiki?curid=5024850" title="Torba (Rumunia)">
Torba (Rumunia)

Torba () – wieś w Rumunii, w okręgu Marusza, w gminie Măgherani. W 2011 roku liczyła 164 mieszkańców.

</doc>
<doc id="5024852" url="https://pl.wikipedia.org/wiki?curid=5024852" title="Somewhere There’s a Someone">
Somewhere There’s a Someone

Somewhere There’s a Someone – studyjny album muzyczny Deana Martina z 1966 roku, wyprodukowany przez Jimmy’ego Bowena i wydany przez Reprise Records. 

</doc>
<doc id="5024854" url="https://pl.wikipedia.org/wiki?curid=5024854" title="Lnica janowcowata">
Lnica janowcowata

Lnica janowcowata ("Linaria genistifolia" (L.) Mill.) – gatunek rośliny z rodziny babkowatych. Występuje w środkowej i wschodniej Europie oraz w zachodniej i środkowej Azji. W Polsce w południowo-zachodniej części kraju, poza tym zawlekany.
Rozmieszczenie geograficzne.
Zasięg gatunku obejmuje środkową i wschodnią Europę na zachodzie i północy sięgając po Austrię, Czechy, Polskę i Białoruś, a na południu po Włochy i Grecję. Dalej na wschód rośnie w Azji Mniejszej, w regionie Kaukazu, w południowej Rosji sięgając po zachodnią Syberię i Ałtaj, w Kazachstanie i w północnej części chińskiego Regionu Autonomicznego Sinciang. Jako gatunek introdukowany rośnie w Niemczech, USA i w Południowej Afryce.
W Polsce z liczniejszych stanowisk znany jest tylko w województwach dolnośląskim i opolskim oraz w południowej części lubuskiego. Poza tym zawlekany jest i rejestrowany na pojedynczych, rozproszonych stanowiskach na północy po okolice Szczecina, Poznania, Torunia i Warszawy. Status gatunku w polskiej florze jest niejasny, jako niewątpliwie powstałe w wyniku zawleczenia przez ludzi uznawane są stanowiska spoza południowo-zachodniej części kraju (tam zaś możliwe, że występuje naturalnie).
Biologia i ekologia.
Bylina. Rośnie w miejscach nasłonecznionych, piaszczystych i skalistych, w zaroślach i widnych lasach, na stepach, przydrożach i przytorzach. Kwitnie od czerwca do września. 
Systematyka i zmienność.
W obrębie gatunku wyróżnianych jest poza podgatunkiem typowym 6 innych podgatunków:
W Polsce spotykany jest zwykle podgatunek typowy subsp. "genistifolia". Podawany jako przejściowo, rzadko zawlekany podgatunek "Linaria genistifolia" subsp. "dalmatica" wyodrębniany jest jako osobny gatunek – lnica dalmacka "Linaria dalmatica" (różni się szerszymi liśćmi i większymi kwiatami, osiągającymi od 2 do 5 cm długości).

</doc>
<doc id="5024855" url="https://pl.wikipedia.org/wiki?curid=5024855" title="Linaria genistifolia">
Linaria genistifolia



</doc>
<doc id="5024856" url="https://pl.wikipedia.org/wiki?curid=5024856" title="Mădăraș (gmina w okręgu Marusza)">
Mădăraș (gmina w okręgu Marusza)

Mădăraș – gmina w Rumunii, w okręgu Marusza. Obejmuje miejscowości Fânațele Mădărașului i Mădăraș. W 2011 roku liczyła 1299 mieszkańców. 

</doc>
<doc id="5024859" url="https://pl.wikipedia.org/wiki?curid=5024859" title="Mădăraș (okręg Marusza)">
Mădăraș (okręg Marusza)

Mădăraș () – wieś w Rumunii, w okręgu Marusza, w gminie Mădăraș. W 2011 roku liczyła 1299 mieszkańców.

</doc>
<doc id="5024862" url="https://pl.wikipedia.org/wiki?curid=5024862" title="Fânațele Mădărașului">
Fânațele Mădărașului

Fânațele Mădărașului () – wieś w Rumunii, w okręgu Marusza, w gminie Mădăraș. W 2011 roku liczyła 301 mieszkańców.

</doc>
<doc id="5024865" url="https://pl.wikipedia.org/wiki?curid=5024865" title="Kazimierz Jan Stanisław Bielski">
Kazimierz Jan Stanisław Bielski

Kazimierz Jan Stanisław Bielski herbu Prawdzic (zm. 1732) – podczaszy łukowski w latach 1720–1732, cześnik łukowski w latach 1718–1720, cześnik warszawski w 1694 roku, cześnik łomżyński w 1693 roku, pisarz grodzki lubelski w latach 1693–1710, podstarości lubelski w latach 1707–1710, regent grodzki lubelski w latach 1688–1693.
Poseł sejmiku łomżyńskiego na sejm nadzwyczajny 1693 roku, sejm 1695 roku.
Jako pisarz kapturowy lubelski był elektorem Augusta II Mocnego z województwa lubelskiego w 1697 roku.

</doc>
<doc id="5024869" url="https://pl.wikipedia.org/wiki?curid=5024869" title="Stacja orbitalna">
Stacja orbitalna



</doc>
<doc id="5024872" url="https://pl.wikipedia.org/wiki?curid=5024872" title="Kazimierz Bielski">
Kazimierz Bielski



</doc>
<doc id="5024874" url="https://pl.wikipedia.org/wiki?curid=5024874" title="Marjino (Chochłowskoje)">
Marjino (Chochłowskoje)

Marjino () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Jefimja, 2,5 km od drogi federalnej R135 (Smoleńsk – Krasnyj – Gusino), 5 km od drogi federalnej R120 (Orzeł – Briańsk – Smoleńsk – Witebsk), 15 km od drogi magistralnej M1 «Białoruś», 2,5 km od centrum administracyjnego osiedla wiejskiego (Chochłowo), 16,5 km od Smoleńska, 7,5 km od najbliższej stacji kolejowej (Gniezdowo).
Demografia.
W 2010 r. miejscowości nikt nie zamieszkiwał.

</doc>
<doc id="5024875" url="https://pl.wikipedia.org/wiki?curid=5024875" title="Dean Martin Sings Songs from „The Silencers”">
Dean Martin Sings Songs from „The Silencers”

Dean Martin Sings Songs from "The Silencers" – studyjny album Deana Martina z 1966 zawierający utwory z filmu "The Silencers". Został zaaranżowany przez Erniego Freemana i Gene'a Page'a. 

</doc>
<doc id="5024878" url="https://pl.wikipedia.org/wiki?curid=5024878" title="Kościół św. Michała z Lwami">
Kościół św. Michała z Lwami

Kościół św. Michała z Lwami (fr. "Église Saint-Michel-des-Lions") – rzymskokatolicka świątynia we francuskim mieście Limoges, w regionie Nowa Akwitania. Nazwa kościoła pochodzi od dwóch posągów lwów, które stoją przy wejściu do kościoła z południowej strony.
Historia.
Budowa kościoła trwała od końca XIV do początku XVI wieku. Wcześniejszy kościół wzniesiono w 1213 roku, ten jednak ostatecznie się zawalił, posągi lwów wzmiankowane były już XI wieku. W 1824 roku na szczycie iglicy kościoła zamontowano kulę, początkowo wypełnioną, w 1916 roku zamieniono ją na lżejszą, ażurową. Wpisany na listę zabytków od 1909 roku.

</doc>
<doc id="5024884" url="https://pl.wikipedia.org/wiki?curid=5024884" title="Park Małp Jigokudani">
Park Małp Jigokudani

 – park w Japonii, utworzony w 1964 roku, położony w granicach administracyjnych miasta Yamanouchi w prefekturze Nagano, w środkowej części wyspy Honsiu ("Honshū").
Park małp znajduje się w północnej części prefektury, w dolinie rzeki Yokoyu, płynącej przez płaskowyż Shiga Kōgen, który jest częścią Parku Narodowego Jōshin’etsu Kōgen. Nazwa Jigokudani oznacza "Piekielną Dolinę" i pochodzi od dźwięku wybuchającej na wysokość kilku metrów z ziemi pary i gorącej wody „z dna piekła”. Obecnie jest tylko jeden gejzer.
Duże opady śniegu, który leży tu przez cztery miesiące w roku i wysokość 850 m n.p.m. utrudniają dotarcie do celu. Są dwie drogi: wąską ścieżką przez las o długości ok. 2 km, co wymaga 25–40 minut spaceru lub 10–15 minut spaceru od najbliższego parkingu.
Park słynie z dużej populacji dzikich makaków japońskich ("Macaca fuscata"), które nazywane są także małpami śnieżnymi. Zimę spędzają w dolinie, ale podczas cieplejszych miesięcy żerują na terenie całego parku narodowego. Małpy schodzą ze stromych zboczy i lasu, by przesiadywać w gorących źródłach (onsen), a wieczorem wracają do bezpieczniejszego dla nich lasu.
Jednak od kiedy zwierzęta są dokarmiane przez zwiedzających, pozostają w pobliżu źródeł przez cały rok i, niezależnie od sezonu, goście mają możliwość obserwacji setek makaków.
Jigokudani nie jest najdalej na północ wysuniętym miejscem, w którym te małpy żyją. Półwysep Shimokita leżący w północnej części wyspy Honsiu i jego północno-zachodnia część, położona ok. 500 km na północ od parku jest północną granicą zasięgu makaków w Japonii. Nie jest znany żaden z naczelnych, oprócz człowieka, żyjący w surowszych warunkach.
Park stał się znany na świecie dzięki jego prezentacji w amerykańskim filmie dokumentalnym pt. „Baraka” z 1992 roku w reżyserii Rona Fricke.

</doc>
<doc id="5024885" url="https://pl.wikipedia.org/wiki?curid=5024885" title="Krążowniki torpedowe typu Wattignies">
Krążowniki torpedowe typu Wattignies

Krążowniki torpedowe typu Wattignies – francuskie krążowniki torpedowe z lat 90. XIX wieku. W latach 1891–1894 w stoczniach Arsenal de Rochefort w Rochefort i Arsenal de Cherbourg w Cherbourgu zbudowano dwa okręty tego typu. Jednostki weszły w skład Marine nationale w latach 1892–1898, a z listy floty skreślono je w latach 1908–1910 i następnie złomowano.
Projekt i budowa.
Krążowniki torpedowe typu "Wattignies" stanowiły rozwinięcie wcześniejszych okrętów typu "Condor". Kadłuby jednostek wykonano ze stali.
Prototypowa jednostka („Wattignies”) powstała w stoczni Arsenal de Rochefort, zaś druga („Fleurus”) w stoczni Arsenal de Cherbourg. Stępki okrętów położono w latach 1889–1891, a zwodowane zostały w latach 1891–1893. Koszt budowy jednego okrętu wyniósł w przeliczeniu od 111 000 do 116 300 £.
Dane taktyczno–techniczne.
Okręty były niewielkimi krążownikami torpedowymi. Długość między pionami wynosiła 68 metrów, szerokość całkowita 8,92 metra, zaś maksymalne zanurzenie 4,8 metra. Wyporność normalna wynosiła 1280 ton. Okręty napędzane były przez dwie pionowe maszyny parowe potrójnego rozprężania o łącznej mocy 4000 KM, do których parę dostarczały cztery lub osiem kotłów. Maksymalna prędkość napędzanych dwiema śrubami jednostek wynosiła 18–18,5 węzła. Okręty zabierały maksymalnie 160 ton węgla, co zapewniało zasięg wynoszący 2800 Mm przy prędkości 10 węzłów.
Główne uzbrojenie artyleryjskie jednostek składało się z pięciu pojedynczych dział kalibru 100 mm L/26 M1881. Oprócz tego na okrętach zainstalowano sześć pojedynczych dział Hotchkiss M1885 L/40 kal. 47 mm i cztery pojedyncze działka kal. 37 mm L/20 M1885. Okręty wyposażone były w cztery nadwodne wyrzutnie torped kal. 350 mm.
Wypukły stalowy pokład pancerny miał grubość 40 mm, a nad maszynownią znajdował się koferdam i pokład przeciwodłamkowy.
Załoga pojedynczego okrętu liczyła od 162 do 173 oficerów, podoficerów i marynarzy.
Służba.
„Wattignies” został przyjęty do służby w Marine nationale w maju 1892 roku, a bliźniaczy „Fleurus” ze względu na problemy z kotłami został wcielony w skład floty dopiero w październiku 1898 roku. W końcu lat 90. XIX wieku z pokładu okrętów usunięto wszystkie wyrzutnie torped. Obie jednostki zostały wycofane ze służby w latach 1908–1910, a następnie złomowane.

</doc>
<doc id="5024887" url="https://pl.wikipedia.org/wiki?curid=5024887" title="Hans-Peter Thietz">
Hans-Peter Thietz

Hans-Peter Thietz (ur. 12 lipca 1934 w Löbau, zm. 22 września 2018 w Gefell (Nadrenia-Palatynat)) – niemiecki polityk i publicysta, poseł do Volkskammer i obserwator w Parlamencie Europejskim.
Życiorys.
W 1960 zdał maturę. W 1962 zdał egzamin na asystenta technologa medycznego, a w 1965 na inżyniera chemika. Kształcił się na studium z inżynierii patentowej na Uniwersytecie Humboldtów w Berlinie (w NRD). Od 1962 do 1969 pracował jako szef działu w Orthopädietechnik Berlin (centrum zajmującym się technologią medyczną), założył też czasopismo poświęcone tej tematyce. Od 1971 pracował jako asesor i inżynier patentowy m.in. w Akademii Nauk NRD. Po 1990 działał jako wolny strzelec dziennikarski.
W 1989 wstąpił do wschodnioniemieckiego oddziału Wolnej Partii Demokratycznej. W marcu 1990 wybrano go do Volkskammer, jego mandat wygasł wraz ze zjednoczeniem Niemiec w październiku 1990. Od lutego 1991 do lipca 1994 był obserwatorem w Parlamencie Europejskim reprezentującym dawną NRD z rekomendacji FDP. Od 1994 do 1999 mieszkał w Panay na Filipinach, skąd pochodziła jego żona. Działał w małym ugrupowaniu Bund Freier Bürger. W późniejszych latach zajął się także wydawaniem własnej publicystyki politycznej zawierającej teorie spiskowe.
Życie prywatne.
Żonaty, miał jedno dziecko. Był także dyrygentem chóru i nauczycielem gry na fortepianie.

</doc>
<doc id="5024888" url="https://pl.wikipedia.org/wiki?curid=5024888" title="Łojewo (Rosja)">
Łojewo (Rosja)

Łojewo () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Ufinja, 2,5 km od drogi federalnej R135 (Smoleńsk – Krasnyj – Gusino), 11 km od drogi federalnej R120 (Orzeł – Briańsk – Smoleńsk – Witebsk), 21 km od drogi magistralnej M1 «Białoruś», 4,5 km od centrum administracyjnego osiedla wiejskiego (Chochłowo), 21 km od Smoleńska, 13 km od najbliższego przystanku kolejowego (Katyń).
Demografia.
W 2010 r. miejscowość zamieszkiwało 12 osób.

</doc>
<doc id="5024891" url="https://pl.wikipedia.org/wiki?curid=5024891" title="Mir (stacja orbitalna)">
Mir (stacja orbitalna)



</doc>
<doc id="5024895" url="https://pl.wikipedia.org/wiki?curid=5024895" title="Nila Moeloek">
Nila Moeloek

Nila Djuwita Farid Moeloek (ur. 11 kwietnia 1949 w Dżakarcie) – indonezyjska lekarka; minister zdrowia Indonezji w okresie od 27 października 2014 r. do 20 października 2019 r.

</doc>
<doc id="5024897" url="https://pl.wikipedia.org/wiki?curid=5024897" title="Zamiłostka">
Zamiłostka

Zamiłostka ("Strumaria" ) – rodzaj roślin z rodziny amarylkowatych, obejmujący 27 gatunków, występujących endemicznie na obszarze Republiki Południowej Afryki i Namibii. 
Systematyka.
Rodzaj z podplemienia "Strumariinae", plemienia "Amaryllideae", podrodziny amarylkowych "Amaryllidoideae" z rodziny amarylkowatych "Amaryllidaceae".
Zagrożenie i ochrona.
Zamiłostki są roślinami rzadkimi. 24 z 27 gatunków obejmuje Czerwona Lista roślin Południowej Afryki. Gatunki "Strumaria barbarae", "S. bidentata", "S. leipoldtii" są krytycznie zagrożone, a "S. chaplinii" jest zagrożony wyginięciem. Osiem gatunków jest narażonych. Największym zagrożeniem dla większości gatunków jest utrata siedlisk, głównie z powodu wydobycia diamentów i zwiększonego zapotrzebowania na grunty rolne, głównie pod uprawy winorośli, ziemniaków i aspaltatu (herbaty rooibos).
Zastosowanie.
Rośliny bardzo dobrze nadają się do uprawy w doniczkach jako rośliny pokojowe. Dobrze kwitną. Szczególnie atrakcyjny jest gatunek "S. salteri" o różowych kwiatach. Z uwagi na rzadkość nie są jednak spotykane w uprawie.

</doc>
<doc id="5024904" url="https://pl.wikipedia.org/wiki?curid=5024904" title="Włodzimierz (benedyktyn tyniecki)">
Włodzimierz (benedyktyn tyniecki)

Włodzimierz (ur. 1472(?), zm. 21 maja 1493(?)) – benedyktyn opactwa tynieckiego, prawdopodobnie syn księcia zatorskiego Władysława i być może jego żony Anny, z nieprawnego małżeństwa. Jako syn naturalny (oraz być może w ramach aktu ekspiacyjnego ojca, którego rozkaz doprowadził do śmierci opata tynieckiego Marcina w 1470) najprawdopodobniej w maju 1486 złożył śluby zakonne w podkrakowskim klasztorze. Pochodzenie imienia albo kognatyczne, albo niedynastyczne, wariantowe agnatyczne (od używanej przez ojca formy imienia "Włodek"). W XIX w. w opactwie tynieckim istniały jeszcze: obraz z wyobrażeniem Włodzimierza z inskrypcją zawierającą informacje dotyczącą jego wstąpienia do klasztoru i datę śmierci ("Venerabilis servus Dei F. Vladimirus Ducis Oswiecimensis et Zatoriensis filius contempto Principatu Benedictinus Tynecensis factus, septem a professione annis religiose transactis [...] obiit anno 1256 21a Maji in loco capituli condidis quiescit") oraz w kościele klasztornym płyta nagrobna z marmuru z napisem dotyczącym jego pochówku ("D:O:M: Aeterne memoriae venerabilium Andreae Nossek abbatis, Mscislai prioris, Vlodimiri ducis Osvec. et Zator. filii, Benedicto tynecensium, qui vitae forma dati nobis sunt hic tumulati. Viator moribus hoc sequere si Christum quaeris habere. Fortunatus tantis antecess. conventus tynecensis posuit. A.D. 1759").

</doc>
<doc id="5024905" url="https://pl.wikipedia.org/wiki?curid=5024905" title="Terawan Agus Putranto">
Terawan Agus Putranto

Terawan Agus Putranto (ur. 5 sierpnia 1964 w Yogyakarcie) – indonezyjski lekarz; minister zdrowia Indonezji w okresie od 23 października 2019 r. do 23 grudnia 2020 r.

</doc>
<doc id="5024906" url="https://pl.wikipedia.org/wiki?curid=5024906" title="Wierchnieje Ufinje">
Wierchnieje Ufinje

Wierchnieje Ufinje () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Ufinja, przy drodze federalnej R135 (Smoleńsk – Krasnyj – Gusino), 10 km od drogi federalnej R120 (Orzeł – Briańsk – Smoleńsk – Witebsk), 17,5 km od drogi magistralnej M1 «Białoruś», 4 km od centrum administracyjnego osiedla wiejskiego (Chochłowo), 20,5 km od Smoleńska, 11,5 km od najbliższej stacji kolejowej (Gniezdowo).
Demografia.
W 2010 r. miejscowość zamieszkiwało 13 osób.

</doc>
<doc id="5024908" url="https://pl.wikipedia.org/wiki?curid=5024908" title="Chińska stacja orbitalna">
Chińska stacja orbitalna



</doc>
<doc id="5024911" url="https://pl.wikipedia.org/wiki?curid=5024911" title="Budi Gunadi Sadikin">
Budi Gunadi Sadikin

Budi Gunadi Sadikin (ur. 6 maja 1964 w Bogorze) – indonezyjski przedsiębiorca; od 23 grudnia 2020 r. minister zdrowia Indonezji w gabinecie prezydenta Joko Widodo.

</doc>
<doc id="5024912" url="https://pl.wikipedia.org/wiki?curid=5024912" title="Krzysztof Antoni Chrapowicki">
Krzysztof Antoni Chrapowicki

Krzysztof Antoni Chrapowicki herbu Gozdawa – kasztelan smoleński w latach 1695-1703, wojski smoleński od 1684 roku.
Był elektorem Augusta II Mocnego z powiatu starodubowskiego w 1697 roku.

</doc>
<doc id="5024914" url="https://pl.wikipedia.org/wiki?curid=5024914" title="Wierbiłowo (rejon smoleński)">
Wierbiłowo (rejon smoleński)

Wierbiłowo () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Ufinja, przy drodze federalnej R135 (Smoleńsk – Krasnyj – Gusino), 10 km od drogi federalnej R120 (Orzeł – Briańsk – Smoleńsk – Witebsk), 18 km od drogi magistralnej M1 «Białoruś», 4 km od centrum administracyjnego osiedla wiejskiego (Chochłowo), 20,5 km od Smoleńska, 10,5 km od najbliższego przystanku kolejowego (Katyń).
Demografia.
W 2010 r. miejscowość zamieszkiwało 6 osób.

</doc>
<doc id="5024916" url="https://pl.wikipedia.org/wiki?curid=5024916" title="Siti Fadilah Supari">
Siti Fadilah Supari

Siti Fadilah Supari (ur. 6 listopada 1949 w Surakarcie) – indonezyjska lekarka; minister zdrowia Indonezji w okresie od 21 października 2004 r. do 20 października 2009 r.

</doc>
<doc id="5024917" url="https://pl.wikipedia.org/wiki?curid=5024917" title="Siti Fadilah">
Siti Fadilah



</doc>
<doc id="5024919" url="https://pl.wikipedia.org/wiki?curid=5024919" title="Korytnia (rejon smoleński)">
Korytnia (rejon smoleński)

Korytnia () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Ufinji, przy drodze federalnej R135 (Smoleńsk – Krasnyj – Gusino), 11 km od drogi federalnej R120 (Orzeł – Briańsk – Smoleńsk – Witebsk), 18 km od drogi magistralnej M1 «Białoruś», 6 km od centrum administracyjnego osiedla wiejskiego (Chochłowo), 22 km od Smoleńska, 11 km od najbliższego przystanku kolejowego (443 km).
Demografia.
W 2010 r. miejscowość zamieszkiwały 53 osoby.

</doc>
<doc id="5024920" url="https://pl.wikipedia.org/wiki?curid=5024920" title="BYD Qin Pro">
BYD Qin Pro

BYD Qin Pro – samochód osobowy klasy kompaktowej produkowany pod chińską marką BYD w latach 2018–2021.
Historia i opis modelu.
Wiosną 2018 roku podczas salonu samochodowego w Szanghaju BYD przedstawił nową kompaktową limuzynę, która jako pierwszy tego typu pojazd w gamie chińskiego producenta został utrzymany w nowym języku stylistycznym autorstwa niemieckiego stylisty, Wolfganga Eggera.
Charakterystyczną cechą smukle ukształtowanej linii nadwozia z łagodnie opadającą linią dachu został szpiczasty przód z nisko osadzonymi, agresywnie zarysowanmi reflektorami połączonymi chromowaną listwą i umieszczonym poniżej nich trapezowym wlotem powietrza. Kształty te upodobniono do nowszych modeli, realizując tzw. styl "Dragon Face".
Qin Pro DM.
BYD Qin Pro oferowany jest też samochód spalinowo-elektryczny z układem napędowym typu hybryda plug-in, umożliwiając ładowanie baterii z gniazdka. Pojazd łączy 1,5-litrowy silnik benzynowy z turbodoładowaniem z silnikiem elektrycznym, łącznie rozwijając 303 KM mocy i oferując 82 zasięgu w trybie pełni elektrycznym.
Qin Pro EV.
Równolegle z wariantem spalinowym i hybrydowym, ofertę skompletowała także odmiana elektryczna. Silnik elektryczny rozwija moc 163 KM, oferując trzy baterie z zasięgiem 401, 420 lub 520 kilometrów na jednym ładowaniu i 150 km/h prędkości maksymalnej. Podstawowa bateria ma pojemność 63 kWh.
Qin Plus.
BYD Qin Plus został zaprezentowany po raz pierwszy w 2020 roku.
Qin Plus uzupełnił gamę chińskiego producenta jako topowy, wyżej pozycjonowany od podstawowego Qin Pro bardziej luksusowy i bardziej zaawansowany technicznie wariant.
Pod kątem wizualnym został on upodobniony do sztandarowej limuzyny Han, charakteryzując się większym trapezoidalnym wlotem powietrza i chromowaną listwą pomiędzy wykonanymi w technologii LED reflektorami. Inaczej ukształtowano także tylne lampy, a we wnętrzu wygospodarowano miejsce na 12,3-calowy obrotowy wyświetlacz systemu multimedialnego.
Qin Plus EV.
W pierwszym kwartale 2021 roku także topowy BYD Qin Plus trafił do sprzedaży w wariancie w pełni elektrycznym. Pod kątem wizualnym pojazd również został upodobniony wyglądem do sztandarowej limuzyny Han EV, charakteryzując się dużą chromowaną listwą i plastikowym panelem zamiast wlotu powietrza. Pojazd wyposażono w baterię nowej generacji "Blade battery", oferując 183 moc napędu.
Dane techniczne.
BYD Qin Plus został wyposażony w nową generację układu spalinowo-elektrycznego, wyposażonego w hybrydowy napęd nazwany przez producenta "Snap-Cloud plug-in hybrid". Samochód jest współnapędzany przez benzynowy silnik o pojemności 1,5-litra i silnik elektryczny, który według deklaracji BYD-a jest w stanie być głównym źródłem napędu podczas 43% czasu jazdy i oferując średnie spalanie w wysokości ok. 3,8 litra na 100 kilometrów.

</doc>
<doc id="5024921" url="https://pl.wikipedia.org/wiki?curid=5024921" title="BYD Qin Pro EV">
BYD Qin Pro EV



</doc>
<doc id="5024922" url="https://pl.wikipedia.org/wiki?curid=5024922" title="BYD Qin Plus EV">
BYD Qin Plus EV



</doc>
<doc id="5024923" url="https://pl.wikipedia.org/wiki?curid=5024923" title="Endang Rahayu Sedyaningsih">
Endang Rahayu Sedyaningsih

Endang Rahayu Sedyaningsih (ur. 1 lutego 1955 w Dżakarcie, zm. 2 maja 2012 tamże) – indonezyjska lekarka; minister zdrowia Indonezji w okresie od 22 października 2009 r. aż do śmierci 2 maja 2012 r.

</doc>
<doc id="5024924" url="https://pl.wikipedia.org/wiki?curid=5024924" title="BYD Qin Plus">
BYD Qin Plus



</doc>
<doc id="5024925" url="https://pl.wikipedia.org/wiki?curid=5024925" title="Poziomowanie produkcji">
Poziomowanie produkcji

Poziomowanie produkcji (jap. "heijunka") – technika lean managementu polegająca na odpowiednim planowaniu i bilansowaniu produkcji w celu uniknięcia przestojów maszyn i pracowników oraz gromadzenia nadmiernych zapasów.
Historia.
Metoda ta została opracowana po II wojnie światowej w japońskiej spółce Toyota Motor Company, jako część Systemu Produkcyjnego Toyoty (TPS).
Opis.
Założeniem heijunki jest jak najlepsze wykorzystanie już istniejących zasobów. Zamówienia klienta zazwyczaj nie są regularne, a ilości zamawianych produktów często się wahają. Zatem nie należy ustawiać produkcji kierując się aktualnymi zamówieniami, lecz należy wziąć średnie wartości zamówień i codziennie produkować taką samą ilość produktów. Spowoduje to równomierne obciążenie maszyn i pracowników, natomiast klient nie będzie rozczarowany długim czasem oczekiwania na całość zamówienia, ale będzie miał wrażenie, że producent od razu zareagował na jego zamówienie. 
Inne przyczyny nierównomiernej produkcji to błędy w zamówieniach części i materiałów produkcyjnych, różnorodność procesu dla poszczególnych towarów, oraz różnice w wydajności pracy poszczególnych maszyn oraz pracowników. Z tych względów, poziomowanie wykonać można w dwóch płaszczyznach, tj. z uwagi na sam rozmiar zamówień oraz uwzględniając treść zamówień. Poza zmniejszeniem partii przekazywanych do produkcji, dodatkowe elementy sprzyjające osiągnięciu wypoziomowanej produkcji to: 

</doc>
<doc id="5024928" url="https://pl.wikipedia.org/wiki?curid=5024928" title="Nafsiah Mboi">
Nafsiah Mboi

Andi Nafsiah Walinono Mboi (ur. 14 lipca 1940 w Sengkang) – indonezyjska lekarka; minister zdrowia Indonezji w okresie od 14 czerwca 2012 r. do 20 października 2014 r.

</doc>
<doc id="5024930" url="https://pl.wikipedia.org/wiki?curid=5024930" title="HVV Den Haag">
HVV Den Haag

HVV Den Haag (niderl. Haagsche Voetbal Vereeniging) – holenderski klub piłkarski, mający siedzibę w mieście Haga, w zachodniej części kraju, grający od sezonu 2014/15 w rozgrywkach Tweede klasse.
Historia.
Chronologia nazw:
Klub sportowy HVV został założony w miejscowości Haga w 1883 roku. Była to sekcja piłki nożnej klubu Haagsche Cricketclub (HCC), który powstał w 1878 roku. W sezonie 1888/89 zespół startował w pierwszych mistrzostwach Nederlands landskampioenschap voetbal (D1), zajmując trzecie miejsce w tabeli. W następnym sezonie znów był trzecim, a w sezonie 1890/91 został po raz pierwszy mistrzem kraju. Do 1914 roku klub 10-krotnie zdobył mistrzostwo kraju, 6-krotnie wicemistrzostwo i 6 razy trzecie miejsce, poza podium był jedynie w sezonach 1898 (6.miejsce), 1911 (8), 1912 (5), 1913 (4). Następnie klub uzyskiwał coraz gorsze wyniki.
W sezonie 1931/32 po zajęciu 10.pozycji w grupie West I został zdegradowany do Tweede klasse. W 1955 po reorganizacji systemu lig i podziale na ligi zawodowe i amatorskie klub został zakwalifikowany do Tweede klasse (D4). W 1956 roku po wprowadzeniu zawodowej Tweede divisie (D3) poziom "Tweede klasse" został obniżony do piątego stopnia. W 1962 roku klub został zdegradowany do Derde klasse (D6). W 1971 po kolejnej reorganizacji liczba lig zawodowych została skrócona do dwóch, a poziom lig amatorskich awansował o jeden poziom. W 1971 klub spadł na rok do Vierde klasse (D6). W 1974 po wprowadzeniu Hoofdklasse (D3) poziom lig amatorskich wrócił na poprzedni poziom. W 1978 klub z okazji 100-lecia (przyjmując rok powstania HCC) otrzymał tytuł królewski, zmieniając nazwę na KHVV. Również w 1978 klub powrócił do "Tweede klasse" (D5), ale po czterech sezonach spadł w 1982 z powrotem do "Derde klasse". W 1986 klub został zdegradowany do "Vierde klasse", a w 1988 na dwa lata do "Afdelingsbonden" (D7). W 1994 zdobył promocję do "Derde klasse". W 2007 klub awansował do "Tweede klasse", a w 2010 do "Eerste klasse", która po reorganizacji mistrzostw 2010 pozostała piątym poziomem. W 2012 klub spadł do "Tweede klasse", a w 2013 do "Derde klasse" (D7). Po roku klub wrócił do "Tweede klasse", ale w 2015 po kolejnej reorganizacji systemu lig poziom ligi został obniżony do siódmego poziomu.
Barwy klubowe, strój.
Klub ma barwy żółto-czarne. Zawodnicy swoje domowe spotkania zazwyczaj grają w pasiastych pionowo żółto-czarnych koszulkach, czarnych spodenkach oraz białych getrach.
Choć sukcesy klubu miały miejsce dość dawno (ostatni tytuł mistrzowski w 1914 roku), to dzięki zdobyciu 10 mistrzostw Holandii, klub jako jeden z czterech w kraju (obok Ajaxu, Feyenoordu i PSV) uprawniony jest do noszenia gwiazdy w herbie klubu umieszczonym na koszulkach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Pierwotnie piłkarze HVV rozgrywali swoje spotkania na polu Malieveld. W 1898 roku drużyna przeniosła się na stadion De Diepput. Obiekt ten może pomieścić 1200 widzów i uznawany jest za najstarszy funkcjonujący dotąd obiekt piłkarski w Holandii.

</doc>
<doc id="5024932" url="https://pl.wikipedia.org/wiki?curid=5024932" title="Nowosielje (rejon smoleński)">
Nowosielje (rejon smoleński)

Nowosielje () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Wichra, 5 km od drogi federalnej R135 (Smoleńsk – Krasnyj – Gusino), 14 km od drogi federalnej R120 (Orzeł – Briańsk – Smoleńsk – Witebsk), 23 km od drogi magistralnej M1 «Białoruś», 7,5 km od centrum administracyjnego osiedla wiejskiego (Chochłowo), 23,5 km od Smoleńska, 16 km od najbliższego przystanku kolejowego (Katyń).
Demografia.
W 2010 r. miejscowości nikt nie zamieszkiwał.

</doc>
<doc id="5024933" url="https://pl.wikipedia.org/wiki?curid=5024933" title="Heijunka">
Heijunka



</doc>
<doc id="5024942" url="https://pl.wikipedia.org/wiki?curid=5024942" title="Eijkman Institute">
Eijkman Institute

Eijkman Institute, pełna nazwa Eijkman Institute for Molecular Biology ( – ) – instytut badawczy w Dżakarcie, stolicy Indonezji. Prowadzi badania z zakresu biologii molekularnej i biotechnologii.
Nazwa instytutu pochodzi od nazwiska pierwszego dyrektora instytutu, laureata Nagrody Nobla w dziedzinie medycyny – Christiaana Eijkmana.

</doc>
<doc id="5024943" url="https://pl.wikipedia.org/wiki?curid=5024943" title="Podkletnoje (obwód smoleński)">
Podkletnoje (obwód smoleński)

Podkletnoje () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest 0,6 km od drogi federalnej R135 (Smoleńsk – Krasnyj – Gusino), 13,5 km od drogi federalnej R120 (Orzeł – Briańsk – Smoleńsk – Witebsk), 18,5 km od drogi magistralnej M1 «Białoruś», 7,5 km od centrum administracyjnego osiedla wiejskiego (Chochłowo), 24 km od Smoleńska, 11,5 km od najbliższego przystanku kolejowego (443 km).
Demografia.
W 2010 r. miejscowość zamieszkiwała 1 osoba.

</doc>
<doc id="5024945" url="https://pl.wikipedia.org/wiki?curid=5024945" title="Eijkman Institute for Molecular Biology">
Eijkman Institute for Molecular Biology



</doc>
<doc id="5024947" url="https://pl.wikipedia.org/wiki?curid=5024947" title="Lembaga Eijkman">
Lembaga Eijkman



</doc>
<doc id="5024948" url="https://pl.wikipedia.org/wiki?curid=5024948" title="Lembaga Biologi Molekuler Eijkman">
Lembaga Biologi Molekuler Eijkman



</doc>
<doc id="5024950" url="https://pl.wikipedia.org/wiki?curid=5024950" title="Georgina Dufoix">
Georgina Dufoix

Georgina Dufoix z domu Nègre (ur. 16 lutego 1942 w Paryżu) – francuska działaczka polityczna, samorządowa i społeczna, minister stosunków społecznych i solidarności, deputowana.
Życiorys.
Z wykształcenia ekonomistka, kształciła się na uniwersytetach w Montpellier i Paryżu. Zaangażowała się w działalność polityczną w ramach Partii Socjalistycznej. Zasiadała w radzie miejskiej w Nîmes (1977–1989) oraz w radzie departamentu Gard (1982–1985).
Od maja 1981 do lipca 1984 była sekretarzem stanu ds. rodziny w pierwszym, drugim i trzecim rządzie premiera Pierre’a Mauroy. Później do marca 1986 sprawowała urząd ministra stosunków społecznych i solidarności w gabinecie Laurenta Fabiusa, od grudnia 1984 pełniła również funkcję rzeczniki prasowej rządu. W latach 1986–1988 była deputowaną do Zgromadzenia Narodowego VIII kadencji. Od maja 1988 do czerwca 1988 zajmowała stanowisko ministra delegowanym ds. rodziny, praw kobiet, solidarności i repatriantów w pierwszym gabinecie Michela Rocarda. Od tegoż roku do 1993 sprawowała mandat posłanki IX kadencji.
W latach 1989–1992 pełniła funkcję przewodniczącej Francuskiego Czerwonego Krzyża. Od 1991 do 1997 zasiadała w radzie instytutu UNRISD. W połowie lat 90. zrezygnowała z aktywności politycznej, zajmując się uprawą winorośli i produkcją wina.

</doc>
<doc id="5024953" url="https://pl.wikipedia.org/wiki?curid=5024953" title="Żakowka (obwód smoleński)">
Żakowka (obwód smoleński)

Żakowka () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest w pobliżu rzeki Moszna, 7,5 km od drogi federalnej R135 (Smoleńsk – Krasnyj – Gusino), 7,5 km od drogi federalnej R120 (Orzeł – Briańsk – Smoleńsk – Witebsk), 26 km od drogi magistralnej M1 «Białoruś», 7,5 km od centrum administracyjnego osiedla wiejskiego (Chochłowo), 15 km od Smoleńska, 13,5 km od najbliższego przystanku kolejowego (Dacznaja II).
Demografia.
W 2010 r. miejscowość zamieszkiwała 1 osoba.

</doc>
<doc id="5024957" url="https://pl.wikipedia.org/wiki?curid=5024957" title="Jan Bogusław Gimbutt">
Jan Bogusław Gimbutt

Jan Bogusław Gimbutt herbu własnego – chorąży starodubowski, wojski wileński w 1687 roku, cześnik starodubowski od 1673 roku.
Poseł sejmiku starodubowskiego na sejm nadzwyczajny 1693 roku i sejm 1695 roku.
Był elektorem Augusta II Mocnego z powiatu starodubowskiego w 1697 roku.

</doc>
<doc id="5024958" url="https://pl.wikipedia.org/wiki?curid=5024958" title="Pierchowiczi">
Pierchowiczi

Pierchowiczi () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Wichry, 3 km od drogi federalnej R135 (Smoleńsk – Krasnyj – Gusino), 14 km od drogi federalnej R120 (Orzeł – Briańsk – Smoleńsk – Witebsk), 20,5 km od drogi magistralnej M1 «Białoruś», 8 km od centrum administracyjnego osiedla wiejskiego (Chochłowo), 24 km od Smoleńska, 14 km od najbliższego przystanku kolejowego (443).
Demografia.
W 2010 r. miejscowość zamieszkiwały 2 osoby.

</doc>
<doc id="5024960" url="https://pl.wikipedia.org/wiki?curid=5024960" title="Kazimierz Piotr Gimbut">
Kazimierz Piotr Gimbut



</doc>
<doc id="5024963" url="https://pl.wikipedia.org/wiki?curid=5024963" title="Namaquanula">
Namaquanula

Namaquanula – rodzaj rzadkich roślin z rodziny amarylkowatych, obejmujący dwa gatunki, występujące endemicznie na pustyni w Richtersveld w Południowej Afryce oraz w południowej Namibii.
Nazwa naukowa rodzaju pochodzi od regionu Namaqualand.
Morfologia.
Wieloletnie rośliny zielne, geofity cebulowe, o wysokości do 15-18 cm. Cebula jajowata, o średnicy 1,5-4 cm, niekiedy tworząca cebulki przybyszowe, pokryta kilkoma kruchymi, jasnobrązowymi łuskami zewnętrznymi. Liście od 3 do 4, rzadziej mniej, dystychiczne, nieobecne w czasie kwitnienia, niemal wzniesione do rozłożystych, położone w wąskim wachlarzyku, nagie. Kwiaty zebrane po 6-18 w baldachowaty kwiatostan o średnicy do 70 mm, wyrastający na wzniesionym, nagim głąbiku. Baldach wsparty dwoma wąskolancetowatymi, błoniastymi podsadkami. Przysadki nitkowate. Okwiat promienisty, rozłożysty, gwiaździsty, bladoróżowy i brązowiejący z wiekiem. Listki okwiatu krótko zrośnięte u nasady w rurkę lub wolne, podługowatolancetowate, niekiedy z falistymi brzegami. Sześć pręcików o nitkach tworzących proksymalnie krótką rurkę lub wolnych, odosiowo u nasady pokrytych brodawkowatymi wyrostkami, niekiedy tuż nas nasadą z haczykiem położonym odosiowo. Główki pręcików podługowate, położone grzbietowo. Zalążnia dolna, trójkomorowa, z pojedynczym zalążkiem w każdej komorze. Miodniki położone przegrodowo. Szyjka słupka smukła, zakończona delikatnie trójdzielnym znamieniem. Owocem są małe torebki, o cienkich, błoniastych ściankach. Nasiona jajowate, mięsiste, czerwonawozielone.
Systematyka.
Rodzaj z podplemienia "Strumariinae", plemienia "Amaryllideae", podrodziny amarylkowych "Amaryllidoideae" z rodziny amarylkowatych "Amaryllidaceae".

</doc>
<doc id="5024964" url="https://pl.wikipedia.org/wiki?curid=5024964" title="András Arató">
András Arató

András István Arató (ur. 11 lipca 1945 w Kőszeg) – węgierski inżynier elektryk, model, znany z mema „Hide the pain Harold”, po polsku funkcjonującym także jako „ukrywający ból Harold”, „człowiek mem”, „dziwny pan ze Stocka” (lub „Stocku”).
Życiorys.
Arató urodził i wychował się w mieście Kőszeg. W 1969 ukończył studia z zakresu inżynierii elektrycznej na Uniwersytecie Techniczno-Ekonomicznym w Budapeszcie. Pracował w wyuczonym zawodzie, specjalizując się w oświetleniu.
Po przejściu na emeryturę, w 2010, Arató został dostrzeżony przez profesjonalnego fotografa, który przeglądał w mediach społecznościowych jego zdjęcia z wakacji z przyjaciółmi spędzonych w Turcji. Fotograf skontaktował się z Arató celem przeprowadzenia sesji, podczas której Arató wystąpił jako model. Wykonano podczas niej przeszło sto zdjęć. Arató zgodził się na wykorzystywanie zdjęć z wyjątkiem tematów polityki, religii oraz seksu. Arató widział, że początkowo jego wizerunek był wykorzystywany m.in. w charakterze lekarza czy prawnika. Po kilku miesiącach odkrył, że jego twarz zaczęto wykorzystywać w memach, np. wklejono ją w miejsca czterech prezydentów z Mount Rushmore. Początkowo Arató przyjmował to z dezaprobatą, licząc, że internautom znudzi się wykorzystywanie jego wizerunku. Po pewnym czasie zaakceptował ten fakt, w czym pomogła mu świadomość, że jako uczeń sam przerabiał podobizny innych osób, np. charakteryzował węgierskiego poetę Jánosa Aranya na pirata. Zaczął wykorzystywać uzyskaną popularność i rozpoczął publiczne występy na festiwalach, konferencjach i w reklamach. Przez pięć lat pracował jako DJ w lokalnej rozgłośni radiowej. W 2019 został twarzą kampanii reklamowej Coca-Coli na Węgrzech. W 2020 wystąpił w programie rozrywkowym „Álarcos énekes” stacji telewizyjnej RTL Klub.
Arató mieszka w Budapeszcie. Jest żonaty z Gabriellą, ma syna.

</doc>
<doc id="5024967" url="https://pl.wikipedia.org/wiki?curid=5024967" title="Tiagłowszczina">
Tiagłowszczina

Tiagłowszczina () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest 6,5 km od drogi federalnej R135 (Smoleńsk – Krasnyj – Gusino), 14 km od drogi federalnej R120 (Orzeł – Briańsk – Smoleńsk – Witebsk), 25 km od drogi magistralnej M1 «Białoruś», 7,5 km od centrum administracyjnego osiedla wiejskiego (Chochłowo), 22,5 km od Smoleńska, 17 km od najbliższego przystanku kolejowego (Katyń).
Demografia.
W 2010 r. miejscowość zamieszkiwały 2 osoby.

</doc>
<doc id="5024968" url="https://pl.wikipedia.org/wiki?curid=5024968" title="Zalora Group">
Zalora Group

Zalora Group – singapurskie przedsiębiorstwo zajmujące się handlem elektronicznym, prowadzące internetowe sklepy z modą.
W 2015 r. platforma Zalora była dostępna w siedmiu krajach bądź regionach – w Hongkongu, Malezji, Singapurze, Tajlandii, Indonezji, Wietnamie oraz na Filipinach. W Australii i Nowej Zelandii funkcjonuje pod nazwą The Iconic.

</doc>
<doc id="5024970" url="https://pl.wikipedia.org/wiki?curid=5024970" title="Gmyri">
Gmyri

Gmyri () – wieś (ros. деревня, trb. dieriewnia) w zachodniej Rosji, w osiedlu wiejskim Chochłowskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Trostianki, 4,5 km od drogi federalnej R135 (Smoleńsk – Krasnyj – Gusino), 10 km od drogi federalnej R120 (Orzeł – Briańsk – Smoleńsk – Witebsk), 24 km od drogi magistralnej M1 «Białoruś», 5 km od centrum administracyjnego osiedla wiejskiego (Chochłowo), 28 km od Smoleńska, 14 km od najbliższej stacji kolejowej (Gniezdowo).
Demografia.
W 2010 r. miejscowość zamieszkiwało 5 osób.

</doc>
<doc id="5024973" url="https://pl.wikipedia.org/wiki?curid=5024973" title="Zawidczyce">
Zawidczyce

Zawidczyce (; ) – wieś na Białorusi, w obwodzie brzeskim, w rejonie pińskim, w sielsowiecie Pleszczyce.
Dawniej wieś i majątek ziemski. W XIX w. istniała tu kaplica katolicka parafii Wniebowzięcia Najświętszej Maryi Panny w Pińsku.
W dwudziestoleciu międzywojennym leżały w Polsce, w województwie poleskim, w powiecie pińskim, w gminie Chojno. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5024976" url="https://pl.wikipedia.org/wiki?curid=5024976" title="Doraisamy Raja">
Doraisamy Raja



</doc>
<doc id="5024978" url="https://pl.wikipedia.org/wiki?curid=5024978" title="Iwaniki (sielsowiet Pleszczyce)">
Iwaniki (sielsowiet Pleszczyce)

Iwaniki (; ) – wieś na Białorusi, w obwodzie brzeskim, w rejonie pińskim, w sielsowiecie Pleszczyce.
W dwudziestoleciu międzywojennym leżały w Polsce, w województwie poleskim, w powiecie pińskim, w gminie Chojno. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5024982" url="https://pl.wikipedia.org/wiki?curid=5024982" title="Michnowka (obwód smoleński)">
Michnowka (obwód smoleński)

Michnowka () – wieś (ros. деревня, trb. dieriewnia) w zachodniej Rosji, centrum administracyjne osiedla wiejskiego Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad jeziorem Aleksandrowskoje, przy drodze federalnej R135 (Smoleńsk – Krasnyj – Gusino), 3 km od drogi federalnej R120 (Orzeł – Briańsk – Smoleńsk – Witebsk), 12 km od drogi magistralnej M1 «Białoruś», 6 km od Smoleńska, 3,5 km od najbliższego przystanku kolejowego (Dacznaja I).
W granicach miejscowości znajdują się ulice: Chwojnaja, Krasninskaja, Lesnaja, Nowaja, Mira, Mołodiożnaja, Oziornaja, 1-yj Oziornyj pierieułok, 2-oj Oziornyj pierieułok, 3-ij Oziornyj pierieułok, Rożdiestwienskaja, Sadowaja, 1-yj Sadowyj pierieułok, 2-oj Sadowyj pierieułok, 3-ij Sadowyj pierieułok, Siewiernaja, Sołniecznaja, Sołniecznyj pierieułok, Lesnoj pierieułok, Zielonyj pierieułok.
Demografia.
W 2010 r. miejscowość zamieszkiwały 592 osoby.

</doc>
<doc id="5024983" url="https://pl.wikipedia.org/wiki?curid=5024983" title="Knubowo">
Knubowo

Knubowo (; ) – wieś na Białorusi, w obwodzie brzeskim, w rejonie pińskim, w sielsowiecie Pleszczyce, nad Prypecią.
Historia.
W dwudziestoleciu międzywojennym leżały w Polsce, w województwie poleskim, w powiecie pińskim, w gminie Lemieszewicze. W tym okresie we wsi mieściło się muzeum Piłsudskiego.
Podczas kampanii wrześniowej na Prypeci na wysokości Knubowa Flotylla Rzeczna Marynarki Wojennej samozatopiła trzy kanionerki: 18 września 1939 Zaradną oraz 19 września 1939 Zawziętą i Zuchwałą. Kanonierki, z wyjątkiem Zuchwałej, zostały później podniesione przez Sowietów.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5024986" url="https://pl.wikipedia.org/wiki?curid=5024986" title="Katyń-Pokrowskaja">
Katyń-Pokrowskaja

Katyń-Pokrowskaja () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad Dnieprem, 0,5 km od drogi federalnej R120 (Orzeł – Briańsk – Smoleńsk – Witebsk), 9 km od drogi magistralnej M1 «Białoruś», 16 km od centrum administracyjnego osiedla wiejskiego (Michnowka), 22 km od Smoleńska, 1,5 km od najbliższego przystanku kolejowego (443 km).
Demografia.
W 2010 r. miejscowość zamieszkiwało 13 osób.

</doc>
<doc id="5024992" url="https://pl.wikipedia.org/wiki?curid=5024992" title="Tieleszy (rejon smoleński)">
Tieleszy (rejon smoleński)

Tieleszy () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad Łubnią, 1 km od drogi federalnej R120 (Orzeł – Briańsk – Smoleńsk – Witebsk), 15 km od drogi magistralnej M1 «Białoruś», 7,5 km od centrum administracyjnego osiedla wiejskiego (Michnowka), 13,5 km od Smoleńska, 3,5 km od najbliższej stacji kolejowej (Gniezdowo).
W granicach miejscowości znajdują się ulice: Jełowaja, Kalinowaja, Kasztanowaja, Klenowaja, Krajniaja, Lesnaja, Lesnaja usadźba, Malinowaja, Mirnaja, Naczalnaja, Nowaja, Polewaja, Sadowaja, Sirieniewaja, Sosnowaja, Sriedniaja, Stroitielej, pierieułok Zielonyj Ruczej.
Demografia.
W 2010 r. miejscowość zamieszkiwało 36 osób.

</doc>
<doc id="5024995" url="https://pl.wikipedia.org/wiki?curid=5024995" title="Szahrak-e Sadd-e Nouruzlu">
Szahrak-e Sadd-e Nouruzlu

Szahrak-e Sadd-e Nouruzlu – osiedle w Iranie, w ostanie Azerbejdżan Zachodni, w szahrestanie Mijandoab. W 2006 roku liczyło 107 mieszkańców.

</doc>
<doc id="5024998" url="https://pl.wikipedia.org/wiki?curid=5024998" title="Future Processing">
Future Processing

Future Processing (w skrócie FP) – polskie przedsiębiorstwo informatyczne z siedzibą w Gliwicach wytwarzające oprogramowanie komputerowe na potrzeby handlu, przemysłu i usług, sprzedając dla klientów w większości pochodzących z Wielkiej Brytanii, Niemiec i krajów skandynawskich.
Historia.
Firma została założona w 2000 r. przez Jarosława Czaję. Obecnie FP zatrudnia ponad 800 osób, a główna siedziba firmy – zlokalizowana jest w Gliwicach.
Future Processing została utworzona w przez i Jarosława Czaję jako Future Processing . Jej pierwszym produktem był SkyNavigator, oprogramowanie, które miało wspomagać szukanie obiektów niegwiazdowych na obrazach nieba. W tym roku firma podpisała również umowę na stworzenie oprogramowania sterującego aparaturą Planetarium Śląskiego w Chorzowie. Do czasu remontu Planetarium, który rozpoczął się w 2018 r. seanse odbywały się tam przy automatycznym sterowaniu z komputera z wykorzystaniem oprogramowania opracowanego przez FP.
Future Processing rozpoczęła własne prace nad produktem do prototypowania systemów wizyjnych, Adaptive Vision Studio (obecnie osobna spółka).
Rok 2008 to kolejny kontrakt FP z firmą pochodzącą z Wielkiej Brytanii, która specjalizuje się w ubezpieczeniach. W związku ze wzrostem członków zespołu, we wrześniu spółka przeniosła swoją siedzibę do biur gliwickiego Centrum Edukacji i Biznesu „Nowe Gliwice” prowadzonego przez miejską spółkę GAPR sp. z o.o. inkubatora nowych firm.
W 2009 r. Future Processing pozyskała londyńską firmę wydawniczą oraz kolejnych dwóch klientów. W kwietniu 2009 r. FP zorganizowała swój pierwszy dwudziestoczterogodzinny maraton programistyczny, Deadline 24, organizowany przez FP we współpracy z Politechniką Śląską. Był to pierwszy tego typu konkurs w Polsce.
FP zorganizowała pierwszą edycję World Usuability Day (WUD Silesia) – konferencję poświęconą użyteczności (z ang. – UX, user experience).
W 2012 r. spółka otworzyła drugi budynek FParku, Future Two.
W 2013 r. FP otrzymała nagrody: za innowacyjność od International Alternative Investment Review, tytuł National Champion oraz Ruban d’Honneur w konkursie European Business Awards 2013/2014, wyróżnienie „Diamenty Forbesa 2013″.
Jarosław Czaja został uhonorowany indywidualnym wyróżnieniem Finalista w rankingu Przedsiębiorca Roku 2013 firmy Ernst &amp; Young.
W 2014 r. powstał kolejny budynek w FParku, pn. Future Three i rozpoczęła się budowa Future Four. Spółka uruchomiła także Progress Bar, czyli kompleks, w skład którego wchodzi restauracja, spa i nowa siłownia.
W 2016 r. spółka ogłosiła partnerstwo z firmą Microsoft w zakresie inicjatywy CityNext.
Rozwiązania R&amp;D.
Podpisane z firmą Microsoft partnerstwo zaowocowało kilkoma projektami oraz zaangażowaniem przedstawicieli spółki w debaty nt. nowoczesnych miast.
SmartFlow (obecnie GridFlow).
SmartFlow to narzędzie do inteligentnego zarządzania siecią wodociągową, które zbiera dane z czujników rozmieszczonych na obszarze miasta. Wdrożone m.in. we Wrocławiu przyniosło oszczędności 500 mln ilość litrów zaoszczędzonej wody. Satya Nadella, CEO Microsoft, wspomniał o SmartFlow w czasie swojej wizyty w Polsce: „To (rozwiązanie jest) ilustracją z sektora publicznego w Polsce i przykładem przedsiębiorstwa zarządzającego siecią wodociągów, które stosuje technologię chmurową. Byłem bardzo zaskoczony tym, jak wykorzystują Microsoft Azure. Okazuje się, że zarządzają rurociągami o długości 3500 km we Wrocławiu. Po zdigitalizowaniu całej swojej infrastruktury technicznej, stworzeniu cyfrowych map sieci wodociągowej, dołożyli do tego system czujników, który jest w stanie wskazywać jeden z największych problemów sieci wodociągowej, jakim jest ukryty wyciek, a nawet przewidywać go, zanim się jeszcze pojawi".
Sens.AI.
Sens.AI (wcześniej znany jako ECONIB), projekt R&amp;D wsparty przez NCBiR) to system do automatycznej analizy badań mózgu wykonanych przy użyciu rezonansu magnetycznego (MRI). Analizuje sekwencje obrazów medycznych w poszukiwaniu istotnych informacji diagnostycznych. Celem jest poprawa skuteczności diagnostyki pacjentów z LGG i HGG oraz zobiektywizowanie pomiarów rozwoju zmiany. Działanie Sens.AI jest oparte na algorytmach wykorzystujących zaawansowane techniki uczenia maszynowego (ang. Machine Learning), zwłaszcza uczenia głębokiego.
PW-Sat2.
Future Processing była zaangażowana jako sponsor oraz partner w budowę czwartego polskiego satelity, PW-Sat2. Inżynierowe FP odpowiadali za oprogramowanie OBC (On Board Computer) PW-Sat2, którego kod źródłowy jest dostępny jako open-source w serwisie GitHub. Satelita wykonał pierwsze w historii polskie zdjęcie satelitarne Ziemi zarejestrowane przez polskiego sztucznego satelitę.
Future Processing a kultura organizacyjna.
Deadline24.
Deadline24 był popularyzującym algorytmikę międzynarodowym, drużynowym maratonem programistycznym. Jego głównym organizatorem była gliwicka firma Future Processing. W finale prestiżowych zawodów informatycznych brali udział pracujący m.in. dla SpaceX, Google, Oracle, Yandex czy Facebook, a także studenci i pracownicy naukowi uczelni z całego świata. Future Processing organizowała na terenie zabytków technicznych Górnego Śląska. Były to m.in. Muzeum Śląskie w Katowicach, Galeria Sztuki Współczesnej „Elektrownia” w Czeladzi czy Kopalnia Węgla Kamiennego Guido, w której zawody odbyły się 320 metrów pod ziemią. 10 edycja, która odbyła się na Stadionie Śląskim w 2018 r. była ostatnią.
WUD Silesia.
Światowy Dzień Użyteczności (z ang. World Usability Day) to międzynarodowa inicjatywa, odbywająca się od 2005 roku w ponad 40 krajach. W pierwszych tygodniach listopada organizowane są różnorodne wydarzenia poświęcone tematyce użyteczności, User Experience i projektowania nakierowanego na człowieka. World Usability Day to przede wszystkim spotkania o charakterze konferencyjnym, panele wymiany wiedzy i doświadczeń, miejsce spotkań ekspertów ze świata nauki oraz biznesu. Pierwszy WUD Silesia Future Processing zorganizowała w 2010 r. Od 2016 r. WUD Silesia jest organizowany niezależnie od FP.
Startnearshoring.com.
Future Processing uruchomiła serwis edukacyjny dla menadżerów pragnących rozpocząć proces outsourcingu wytwarzania oprogramowania, w którym znajdują się artykuły, poradniki oraz narzędzia analityczne. Portal jest prowadzony wyłącznie w języku angielskim i niemieckim.
Współpraca z uczelniami.
Laboratoria FP.
W marcu 2013 roku spółka ufundowała za 66.000 zł pracownię komputerową na Wydziale Informatyki i Nauki o Materiałach Uniwersytetu Śląskiego w Sosnowcu.
W grudniu 2013 roku na Wydziale Automatyki, Elektroniki i Informatyki Politechniki Śląskiej oficjalnie zostało otwarte drugie laboratorium ufundowane przez firmę Future Processing. Laboratorium, posiada 27 stanowisk komputerowych z 21-calowymi monitorami oraz dwa projektory, będą prowadzone zajęcia związane z programowaniem.
Dobre Praktyki Tworzenia Oprogramowania.
Dobre Praktyki Tworzenia Oprogramowania (DPTO) to cykl bezpłatnych wykładów i warsztatów skierowanych do młodych programistów, podczas których specjaliści z firmy Future Processing dzielą się z uczestnikami swoją wiedzą i prezentują różne aspekty pracy projektowej. Zajęcia odbywają się na Politechnice Śląskiej oraz Uniwersytecie Śląskim. DPTO po raz pierwszy zostało zorganizowane w 2014 r. na Wydziale AEI Politechniki Śląskiej.
Praktyki studenckie.
Future Processing począwszy od 2012 r. realizowała projekt wakacyjnych praktyk studenckich. Jego celem było pokazanie studentom, jak wygląda praca w firmie IT oraz czym jest proces wytwarzania oprogramowania. Future Processing w konkursie Praktykodawca Roku Województwa Śląskiego (organizatorem był Uniwersytet Śląski), otrzymała tytuł Praktykodawcy Roku w latach 2014 i 2016, a w 2015 r. wyróżnienie. Praktyki miały charakter szkoleniowy, a program dopasowywany był do potrzeb uczestników kursu. Przez dwa miesiące praktykanci pod czujnym okiem dwóch mentorów oraz kilkunastu trenerów uczyli się modelowania, analizy i projektowania, doboru architektury, pisania kodu, testowania, refaktoryzacji, test-driven development (TDD), dobrych praktyk tworzenia oprogramowania.
Wybrane nagrody i wyróżnienia.
Clutch.
Tytuł Top Software Developers 2020 uzyskany w rankingu Clutch.
HRM Institute.
Future Processing otrzymała tu nagrodę za kampanię rekrutacyjno-wizerunkową „Better Future”, w kategorii skuteczna i przyjazna rekrutacja kandydatów.
W 2015 r. Future Processing zdobyła pierwszą nagrodę w ogólnopolskim konkursie Employer Branding Excellence Awards 2015 w kategorii „Doskonała kampania rekrutacyjna off-line”.
European Business Awards.
W 2014 r. Future Processing znalazła się w gronie stu europejskich firm – finalistów konkursu European Business Awards (EBA). Otrzymała tytuł „Mistrz krajowy” EBA w kategorii „Strategia ukierunkowanego, neutralnego rozwoju BP – Nagroda roku 2013/14”.
Deloitte.
W 14 edycji rankingu „Deloitte Technology Fast 50 Central Europe” spółka zajęła 20 miejsce.
Global Sourcing Association Award.
W 2016 r. FP została Dostawcą roku w zakresie usług outsourcingowych 2016 Global Sourcing Association.
ITWizz.
Największe firmy IT w Polsce w roku 2019 – ranking ITwiz Best100 – miejsce 95.
Future Processing wg magazynu branżowego ITWizz znalazła się w pierwszej dziesiątce największych eksporterów produktów i usług IT w roku 2014.
Universum – Most Attractive Employers.
Tytuł Most Attractive Employers Future Processing otrzymał trzykrotnie w rankingu Most Attractive Employers doradczej firmy Universum. Ranking powstał na podstawie badania 23 584 studentów z 70 polskich uczelni.
Praktykodawca Roku.
Future Processing zdobyła I wyróżnienie w konkursie Praktykodawca Roku 2015 Województwa Śląskiego.
Siła Przyciągania.
FP jest laureatem konkursu „Siła przyciągania, zorganizowanego przez „Puls Biznesu” i jego partnerów – Work Service, PwC i Orange Polska. Spółka otrzymała wyróżnienie w kategorii „Najlepszy program wdrożenia nowego pracownika”.
EB Kreator.
W 2016 r. w konkursie pn. EB Kreator, organizowanym przez GoldenLine, FP otrzymała nagrodę za najlepsze wideo wizerunkowo-rekrutacyjne pn. „Better Future – Medical Imaging Project”. FP prezentowała w nim projekt medyczny, nad którym pracuje i do którego potrzebowała nowych pracowników. Rozpoznawalny, zapadający w pamięć motyw Rembrandta i storytelling pozwolił zatrudnić 10 osób z rekrutacji wewnętrznej i 15 nowych osób do firmy.

</doc>
<doc id="5025003" url="https://pl.wikipedia.org/wiki?curid=5025003" title="Hadżdżi Lak">
Hadżdżi Lak

Hadżdżi Lak () – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 749 mieszkańców.

</doc>
<doc id="5025004" url="https://pl.wikipedia.org/wiki?curid=5025004" title="Ghale Rasul Sejat">
Ghale Rasul Sejat

Ghale Rasul Sejat – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 478 mieszkańców.

</doc>
<doc id="5025005" url="https://pl.wikipedia.org/wiki?curid=5025005" title="Gharendże-je Bozorg">
Gharendże-je Bozorg

Gharendże-je Bozorg – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 462 mieszkańców.

</doc>
<doc id="5025007" url="https://pl.wikipedia.org/wiki?curid=5025007" title="Hosejn Mame">
Hosejn Mame

Hosejn Mame – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 702 mieszkańców.

</doc>
<doc id="5025008" url="https://pl.wikipedia.org/wiki?curid=5025008" title="Ata Bolaghi">
Ata Bolaghi

Ata Bolaghi – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 336 mieszkańców.

</doc>
<doc id="5025009" url="https://pl.wikipedia.org/wiki?curid=5025009" title="Rahim Chan">
Rahim Chan

Rahim Chan – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 1738 mieszkańców.

</doc>
<doc id="5025011" url="https://pl.wikipedia.org/wiki?curid=5025011" title="Armani Bolaghi">
Armani Bolaghi

Armani Bolaghi – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 388 mieszkańców.

</doc>
<doc id="5025013" url="https://pl.wikipedia.org/wiki?curid=5025013" title="Lista filmów oryginalnych Disney+">
Lista filmów oryginalnych Disney+

Poniżej znajduje się lista filmów oryginalnych stworzonych lub zapowiedzianych dla platformy streamingowej Disney+.
Premier Access.
Filmy udostępnione w serwisie Disney+ jako dodatkowa usługa „Premier Access” w krajach, gdzie serwis został uruchomiony. Jest to strategia firmy przyjęta na czas pandemii COVID-19. Były one dystrybuowane hybrydowo, zarówno w kinach, jak i w serwisie Disney+.
Filmy dokumentalne.
Specjalne programy dokumentalne.
Programy dokumentalne powiązane głównie z produkcjami innymi produkcjami Disney+. Należą do nich głównie dokumenty o kulisach powstania produkcji lub je promujące.

</doc>
<doc id="5025014" url="https://pl.wikipedia.org/wiki?curid=5025014" title="Gug Tape">
Gug Tape

Gug Tape – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 113 mieszkańców.

</doc>
<doc id="5025021" url="https://pl.wikipedia.org/wiki?curid=5025021" title="Uzun Gheszlagh">
Uzun Gheszlagh

Uzun Gheszlagh – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 323 mieszkańców.

</doc>
<doc id="5025022" url="https://pl.wikipedia.org/wiki?curid=5025022" title="Abdollahabad">
Abdollahabad

Abdollahabad (pers. عبداله اباد) – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 107 mieszkańców.

</doc>
<doc id="5025025" url="https://pl.wikipedia.org/wiki?curid=5025025" title="Simmine">
Simmine

Simmine – miasto w Iranie, w ostanie Azerbejdżan Zachodni, w szahrestanie Bukan. W 2006 roku liczyło 1345 mieszkańców.

</doc>
<doc id="5025026" url="https://pl.wikipedia.org/wiki?curid=5025026" title="Pirwali Baghi">
Pirwali Baghi

Pirwali Baghi – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 300 mieszkańców.

</doc>
<doc id="5025027" url="https://pl.wikipedia.org/wiki?curid=5025027" title="Ghousabad">
Ghousabad

Ghousabad – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 96 mieszkańców.

</doc>
<doc id="5025028" url="https://pl.wikipedia.org/wiki?curid=5025028" title="Aghlijan">
Aghlijan

Aghlijan – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 186 mieszkańców.

</doc>
<doc id="5025029" url="https://pl.wikipedia.org/wiki?curid=5025029" title="Gol Marzanik">
Gol Marzanik

Gol Marzanik – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 434 mieszkańców.

</doc>
<doc id="5025030" url="https://pl.wikipedia.org/wiki?curid=5025030" title="Hesar Bolaghi">
Hesar Bolaghi

Hesar Bolaghi – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 52 mieszkańców.

</doc>
<doc id="5025031" url="https://pl.wikipedia.org/wiki?curid=5025031" title="Aszkutan">
Aszkutan

Aszkutan – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 170 mieszkańców.

</doc>
<doc id="5025032" url="https://pl.wikipedia.org/wiki?curid=5025032" title="Kani Szaghaghan">
Kani Szaghaghan

Kani Szaghaghan – wieś w Iranie, w ostanie Azerbejdżan Zachodni, w szahrestanie Bukan. W 2006 roku liczyła 93 mieszkańców.

</doc>
<doc id="5025050" url="https://pl.wikipedia.org/wiki?curid=5025050" title="Andrzej Mikołaj Gimbutt">
Andrzej Mikołaj Gimbutt

Andrzej Mikołaj Gimbutt herbu własnego – podkomorzy starodubowski od 1710 roku, chorąży starodubowski w latach 1700-1710, podsędek starodubowski w latach 16199-1700, wojski starodubowski w latach 1693/1694-1699.
Był elektorem Augusta II Mocnego z powiatu starodubowskiego w 1697 roku. Poseł na sejm 1703 roku z powiatu starodubowskiego. 

</doc>
<doc id="5025052" url="https://pl.wikipedia.org/wiki?curid=5025052" title="Jerzy Palemon Gimbutt">
Jerzy Palemon Gimbutt

Jerzy Palemon Gimbutt herbu własnego – stolnik starodubowski od 1697 roku.
Był elektorem Augusta II Mocnego z powiatu starodubowskiego w 1697 roku.

</doc>
<doc id="5025053" url="https://pl.wikipedia.org/wiki?curid=5025053" title="Michał Faszcz">
Michał Faszcz

Michał Faszcz herbu Prus II – sędzia ziemski starodubowski w latach 1699-1712, podsędek starodubowski w latach 1692-1697, miecznik starodubowski w latach 1681-1692/1693.
Był elektorem Augusta II Mocnego z powiatu starodubowskiego w 1697 roku.

</doc>
<doc id="5025063" url="https://pl.wikipedia.org/wiki?curid=5025063" title="Kudłata Grańka">
Kudłata Grańka

Kudłata Grańka – południowo-wschodnie, boczne ramię zwornikowego szczytu Wielka Kopa Koprowa (2052 m) w Kopach Liptowskich znajdujących się w słowackiej części Tatr. Opada do dna głównego ciągu Doliny Koprowej oddzielając dwa jej odgałęzienia: Dolinkę Garajową (północno-wschodnie stoki Kudłatej Grańki) i Dolinkę Turkową (południowo-zachodnie stoki). Grzbiet Kudłatej Grańki jest postrzępiony; jest w nim kilka kopek, wybrzuszeń i przełączek między nimi. Początkowo biegnie w kierunku południowo-wschodnim, niżej zakręca na południe i opada do Doliny Koprowej pomiędzy ujściem Doliny Ciemnosmreczyńskiej i Doliny Hlińskiej. Obydwa zbocza są łagodne, w górnej części trawiaste, niżej zarastające kosodrzewiną, w dolnej części porośnięte lasem.
Kudłata Grańka, podobnie jak cały rejon Kop Liptowskich, była wypasany co najmniej od XVIII wieku. Od 1949 Liptowskie Kopy są obszarem ochrony Tatrzańskiego Parku Narodowego z zakazem wstępu.

</doc>
<doc id="5025073" url="https://pl.wikipedia.org/wiki?curid=5025073" title="Niżni Rycerowy Zawracik">
Niżni Rycerowy Zawracik

Niżni Rycerowy Zawracik (, , ) – położona na wysokości 1860 m przełęcz w Liptowskich Kopach w słowackich Tatrach Wysokich. Znajduje się w ich bocznym grzbiecie, pomiędzy Wyżnią Magurą Rycerową (1997 m), a położoną po jej północnej stronie Rycerową Kopą (1901 m). Jest to szeroka i trawiasta przełęcz, będąca jedynym miejscem, z którego łatwo można dostać się na szczyt Rycerowej Kopy. Wschodnie stoki przełęczy opadają do dna Wielkiego Rycerowego, zachodnie do dna Małego Rycerowego. Obydwa to mało strome trawniki z zanikającymi śladami ścieżynek, o których Władysław Cywiński w 2005 r. pisał: "raczej zwierzęcych, niż ludzkich".
Cały rejon Kop Liptowskich był wypasany co najmniej od XVIII wieku. Od 1949 r. Liptowskie Kopy są obszarem ochrony ścisłej Tatrzańskiego Parku Narodowego z zakazem wstępu. 

</doc>
<doc id="5025079" url="https://pl.wikipedia.org/wiki?curid=5025079" title="Mistrzostwa Świata w Narciarstwie Alpejskim 2021 – superkombinacja mężczyzn">
Mistrzostwa Świata w Narciarstwie Alpejskim 2021 – superkombinacja mężczyzn

Superkombinacja mężczyzn na 46. Mistrzostwach Świata w Narciarstwie Alpejskim odbyła się 15 lutego 2021 roku. Tytułu mistrza świata z Åre nie obronił Francuz Alexis Pinturault, który tym razem był drugi ze stratą 0,04 sekundy. Nowym mistrzem świata został Austriak Marco Schwarz, a brązowy medal wywalczył Loïc Meillard ze Szwajcarii, który stracił do zwycięzcy 1,12 sekundy.

</doc>
<doc id="5025080" url="https://pl.wikipedia.org/wiki?curid=5025080" title="Puchar Włoch w piłce siatkowej kobiet (2020/2021)">
Puchar Włoch w piłce siatkowej kobiet (2020/2021)

Rozgrywki o Puchar Włoch w piłce siatkowej kobiet w sezonie 2020/2021 zainaugurowane zostały 10 marca 2021 roku. Składały się one z ćwierćfinałów, półfinałów i finału.
W turnieju o Puchar Włoch brało udział osiem najlepszych drużyn po 13. kolejce fazy zasadniczej Serie A1.
Półfinały i finał rozegrane zostały w dniach 13-14 marca 2021 roku w RDS Stadium w Rimini.
Puchar Włoch zdobyła drużyna .

</doc>
<doc id="5025084" url="https://pl.wikipedia.org/wiki?curid=5025084" title="Gustave Reese">
Gustave Reese

Gustave Reese (ur. 29 listopada 1899 w Nowym Jorku, zm. 7 września 1977 w Berkeley w Kalifonii) – amerykański muzykolog.
Życiorys.
Studiował na Uniwersytecie Nowojorskim, gdzie uzyskał bakalaureat z prawa (1921) i muzyki (1930). W latach 1927–1933, 1934–1937 i 1945–1974 był wykładowcą tej uczelni. Gościnnie prowadził wykłady także na innych uczelniach. Od 1924 do 1945 roku był pracownikiem wydawnictwa muzycznego G. Schirmer, Inc., w latach 1940–1945 był kierownikiem działu publikacji. Od 1944 do 1955 roku był też kierownikiem działu publikacji wydawnictwa Carl Fischer Music. Od 1933 roku współredagował „The Musical Quarterly”, w latach 1944–1945 pełnił obowiązki jego redaktora naczelnego.
Współzałożyciel American Musicological Society (1934), którego był sekretarzem (1935–1946), wiceprezesem (1946–1950 i 1950–1958) oraz prezesem (1950–1952). W latach 1949–1952 i od 1958 roku zasiadał w radzie Międzynarodowego Towarzystwa Muzykologicznego. Od 1962 roku był członkiem American Academy of Arts and Sciences. Otrzymał doktoraty honoris causa Chicago Musical College (1947), Rutgers University (1972) oraz Northwestern University (1976). W 1972 roku Uniwersytet Nowojorski przyznał mu prestiżowy tytuł „Great Teacher”.
Twórczość.
Był jedną z najważniejszych postaci amerykańskiego życia muzykologicznego w XX wieku, intensywną działalność dydaktyczną łączył z badaniami nad muzyką dawną. Najważniejszymi publikacjami Reese’a były "Music in the Middle Ages" (wyd. Nowy Jork 1940) oraz "Music in the Reneissance" (wyd. Nowy Jork 1954). Przy ich pisaniu przeprowadził dogłębne studia, w zakresie słabo poznanych tematów kultur muzycznych Bliskiego Wschodu, chrześcijańskich kościołów wschodnich i wschodniej Europy konsultował się ze specjalistami w tych dziedzinach, niekiedy zlecając napisanie im całych partii tekstu. Monografię poświęconą muzyce w średniowieczu podzielił na trzy części: obszerny wstęp dotyczący muzyki w starożytności oraz rozdziały omawiające monodię religijną i świecką i rozwój polifonii. Jako umowną datę końca epoki przyjął 1453 rok, a ostatnim chronologicznie omawianym kompozytorem jest Guillaume Dufay. Pracę dotyczącą renesansu podzielił na dwa okresy, których granicą jest twórczość Josquina des Prés. Muzyka renesansowa zdaniem Reese’a ukształtowała się z zapoczątkowanego w poźnym średniowieczu uniezależnienia rytmicznego głosów i była wynikiem rezygnacji ze strukturalnej roli konsonansów doskonałych na rzecz emancypacji konsonansów niedoskonałych.

</doc>
<doc id="5025088" url="https://pl.wikipedia.org/wiki?curid=5025088" title="Katedra w Luçon">
Katedra w Luçon

Katedra w Luçon (właściwie katedra pw. Wniebowzięcia Najświętszej Maryi Panny, fr. "Cathédrale Notre-Dame-de-l'Assomption") – rzymskokatolicka katedra we francuskiej gminie Luçon, w Kraju Loary. Siedziba diecezji Luçon.
Historia.
W VII roku na miejscu obecnej katedry uczniowie św. Filiberta założyli klasztor. Zakon benedyktynów, który przejął założenie, podniósł go do rangi opactwa, z którego zachował się jedynie XI-wieczny, romański transept katedry. Mnisi okolicznego klasztoru kazali rozbudować kościół klasztorny. W 1317 roku papież Jan XXII utworzył diecezję Luçon, którą wyodrębnił z diecezji Poitiers. Biskupem został opat klasztoru, Pierre de la Voyri. Od XIII do XV wieku budynek był kilkakrotnie przebudowywany. W XVII wieku zawaliła się wieża katedry, podczas rewolucji francuskiej świątynia została zdesakralizowana i początkowo służyła jako stajnia, później przekształcono ją w bazę wojskową. W XIX roku odbudowano dzwonnicę.
Architektura.
Budowla gotycka, trójnawowa, posiada układ bazylikowy. Wieża ma wysokość 85 metrów.

</doc>
<doc id="5025090" url="https://pl.wikipedia.org/wiki?curid=5025090" title="Yves Pajot">
Yves Pajot

Yves Pajot (ur. 20 kwietnia 1952 w La Baule-Escoublac) – francuski żeglarz sportowy, dwukrotny olimpijczyk Letnich Igrzysk Olimpijskich 1972 w Monachium i Letnich Igrzysk Olimpijskich 1972 w Montréalu. Uczestnik Pucharu Louisa Vuittona w 1987. Mistrz świata klas 5O5 oraz Latający Holender.
Biografia.
Yves Pajot startował w Latającym Holendrze na Letnich Igrzyskach Olimpijskich 1972 i zdobył srebrny medal olimpijski ze swoim bratem Markiem Pajotem. Obaj startowali w tej samej imprezie na Letnich Igrzyskach Olimpijskich 1976, zajmując ósme miejsce.
Yves Pajot jest współzałożycielem stoczni żeglarskiej Fountaine-Pajot.
Klasa Latający Holender.
Tabela zawiera tylko wybrane starty, ukończone na medalowych pozycjach.
Klasa 5O5.
Tabela zawiera tylko wybrane starty, ukończone na medalowych pozycjach.

</doc>
<doc id="5025092" url="https://pl.wikipedia.org/wiki?curid=5025092" title="Mistrzostwa Świata w Narciarstwie Alpejskim 2021 – slalom gigant mężczyzn">
Mistrzostwa Świata w Narciarstwie Alpejskim 2021 – slalom gigant mężczyzn

Slalom gigant mężczyzn na 46. Mistrzostwach Świata w Narciarstwie Alpejskim odbył się 19 lutego 2021 roku. Tytułu mistrza świata z Åre nie obronił Norweg Henrik Kristoffersen, który tym razem był dziewiąty. Nowym mistrzem świata został Francuz Mathieu Faivre. Drugie miejsce zajął Włoch Luca De Aliprandini ze stratą 0,63 sekundy, a brązowy medal wywalczył Austriak Marco Schwarz, który stracił do zwycięzcy 0,87 sekundy.

</doc>
<doc id="5025093" url="https://pl.wikipedia.org/wiki?curid=5025093" title="Zaleszczotki Argentyny">
Zaleszczotki Argentyny

Zaleszczotki Argentyny – ogół taksonów pajęczaków z rzędu zaleszczotków (Pseudoscorpiones), których występowanie stwierdzono na terytorium Argentyny.
Do 2021 roku z terenu Argentyny wykazano 70 gatunków zaleszczotków należących do 14 rodzin.
Podrząd: Epiocheirata.
Nadrodzina: Chthonioidea.
Rodzina: Chthoniidae.
Z Argentyny podano następujące gatunki:
Rodzina: Lechytiidae.
Z Argentyny podano następujący gatunek:
Rodzina: Tridenchthoniidae.
Z Argentyny podano następujące gatunki:
Podrząd: Iocheirata.
Nadrodzina: Cheiridioidea.
Rodzina: Cheiridiidae.
Z Argentyny podano następujące gatunki:
Nadrodzina: Cheliferoidea.
Rodzina: Atemnidae.
Z Argentyny podano następujący gatunek:
Rodzina: Cheliferidae.
Z Argentyny podano następujące gatunki:
Rodzina: Chernetidae.
Z Argentyny podano następujące gatunki:
Rodzina: Withiidae.
Z Argentyny podano następujące gatunki:
Nadrodzina: Garypoidea.
Rodzina: Garypinidae.
Z Argentyny podano następujące gatunki:
Rodzina: Geogarypidae.
Z Argentyny podano tylko:
Rodzina: Menthidae.
Z Argentyny podano tylko:
Rodzina: Olpiidae.
Z Argentyny podano następujące gatunki:
Nadrodzina: Neobisioidea.
Rodzina: Gymnobisiidae.
Z Argentyny podano tylko:
Rodzina: Ideoroncidae.
Z Argentyny podano tylko:

</doc>
<doc id="5025096" url="https://pl.wikipedia.org/wiki?curid=5025096" title="Dracohors">
Dracohors

Dracohors – klad czworonogów obejmujący dinozaury i Silesauridae.
Nowy klad zdefiniował w 2018 Andrea Cau, rozważając powstanie ptaków. Badacz przeprowadził analizę filogenetyczną z udziałem 132 jednostek taksonomicznych i 1791 cech. Uzyskał w ten sposób kladogram, na którym udało mu się wyróżnić nienazwane wcześniej klady: Maniraptoromorpha oraz właśnie Dracohors.
Tą drugą nazwą badacz określił klad obejmujący wszystkie taksony bliższe megalozaurowi ("Megalosaurus bucklandi") niż "Marasuchus lilloensis" (co oznacza klad typu "branch-based"). Nazwę dla niego zaczerpnął z łaciny. Jej pierwszy człon pochodzi od "draco" oznaczającego smoka. Drugi natomiast od "cohors" oznaczającego okręg, kohortę. Tak skonstruowany klad obejmuje Silesauridae i wszystkie grupy dinozaurów, których wzajemne pokrewieństwo nie zostało jeszcze ponad wszelką rozsądną wątpliwość ustalone. Jako synapomorfie proponowanego kladu Cau wymienia przedni zachyłek bębenkowy, epipofyzy obrotnika, blaszki "centrodiapophyseal laminae" kręgów przedkrzyżowych, względne powiększenie wyrostka zapanewkowego kości biodrowej, wydłużenie kości łonowej, bruzdę bliższą i redukcję guza więzadłowego głowy kości udowej oraz redukcję długości czwartego promienia śródstopia i stopy względem trzeciego. Klad taki obejmuje wszystkie dinozaury, w tym ptaki.
Kladogram z pracy Cau (2018) (znacznie uproszczono):
W literaturze funkcjonuje też inna definicja: dinozaury (Dinosauria) + silezaury (Silesauridae).
Klad taki został zaakceptowany przez kolejnych badaczy. Niektórzy zaliczają doń "Herrerasaurus ischigualastensis" jako grupę zewnętrzną dinozaurów.

</doc>
<doc id="5025098" url="https://pl.wikipedia.org/wiki?curid=5025098" title="Mica (gmina w okręgu Marusza)">
Mica (gmina w okręgu Marusza)

Mica – gmina w Rumunii, w okręgu Marusza. Obejmuje miejscowości Abuș, Căpâlna de Sus, Ceuaș, Deaj, Hărănglab, Mica i Șomoștelnic. W 2011 roku liczyła 4539 mieszkańców. 

</doc>
<doc id="5025100" url="https://pl.wikipedia.org/wiki?curid=5025100" title="Maple Leaf Foods">
Maple Leaf Foods

Maple Leaf Foods, Inc. – kanadyjska firma spożywcza założona w 1927 roku. Jej siedziba znajduje się w Mississauga.

</doc>
<doc id="5025101" url="https://pl.wikipedia.org/wiki?curid=5025101" title="Abuș">
Abuș

Abuș () – wieś w Rumunii, w okręgu Marusza, w gminie Mica. W 2011 roku liczyła 300 mieszkańców.

</doc>
<doc id="5025102" url="https://pl.wikipedia.org/wiki?curid=5025102" title="Teofil Michał Bisping">
Teofil Michał Bisping

Teofil Michał Bisping herbu własnego – podstoli starodubowski do 1713 roku, miecznik starodubowski w latach 1692-1703.
Jako poseł na sejm elekcyjny 1697 roku i deputat do "pacta conventa" był elektorem Augusta II Mocnego z powiatu starodubowskiego w 1697 roku. Poseł na sejm 1701 roku i sejm z limity 1701-1702 roku z powiatu starodubowskiego. W styczniu 1702 roku podpisał akt pacyfikacji Wielkiego Księstwa Litewskiego.

</doc>
<doc id="5025103" url="https://pl.wikipedia.org/wiki?curid=5025103" title="Căpâlna de Sus">
Căpâlna de Sus

Căpâlna de Sus – wieś w Rumunii, w okręgu Marusza, w gminie Mica. W 2011 roku liczyła 160 mieszkańców.

</doc>
<doc id="5025104" url="https://pl.wikipedia.org/wiki?curid=5025104" title="Ceuaș">
Ceuaș

Ceuaș () – wieś w Rumunii, w okręgu Marusza, w gminie Mica. W 2011 roku liczyła 917 mieszkańców.

</doc>
<doc id="5025105" url="https://pl.wikipedia.org/wiki?curid=5025105" title="Deaj">
Deaj

Deaj () – wieś w Rumunii, w okręgu Marusza, w gminie Mica. W 2011 roku liczyła 1463 mieszkańców.

</doc>
<doc id="5025106" url="https://pl.wikipedia.org/wiki?curid=5025106" title="Hărănglab">
Hărănglab

Hărănglab () – wieś w Rumunii, w okręgu Marusza, w gminie Mica. W 2011 roku liczyła 857 mieszkańców.

</doc>
<doc id="5025107" url="https://pl.wikipedia.org/wiki?curid=5025107" title="Mica (okręg Marusza)">
Mica (okręg Marusza)

Mica () – wieś w Rumunii, w okręgu Marusza, w gminie Mica. W 2011 roku liczyła 544 mieszkańców.

</doc>
<doc id="5025108" url="https://pl.wikipedia.org/wiki?curid=5025108" title="Șomoștelnic">
Șomoștelnic

Șomoștelnic – wieś w Rumunii, w okręgu Marusza, w gminie Mica. W 2011 roku liczyła 298 mieszkańców.

</doc>
<doc id="5025109" url="https://pl.wikipedia.org/wiki?curid=5025109" title="Zaleszczotki Australii">
Zaleszczotki Australii

Zaleszczotki Australii – ogół taksonów pajęczaków z rzędu zaleszczotków (Pseudoscorpiones), których występowanie stwierdzono na terytorium Australii.
Do 2021 roku z terenu Australii wykazano 178 gatunków zaleszczotków należących do 21 rodzin.
Podrząd: Epiocheirata.
Nadrodzina: Chthonioidea.
Rodzina: Chthoniidae.
Z Australii podano następujące gatunki:
Rodzina: Lechytiidae.
Z Australii podano następujący gatunek:
Rodzina: Pseudotyrannochthoniidae.
Z Australii podano następujące gatunki:
Rodzina: Tridenchthoniidae.
Z Australii podano następujące gatunki:
Nadrodzina: Feaelloidea.
Rodzina: Feaellidae.
Z Australii podano następujący gatunek:
Rodzina: Pseudogarypidae.
Z Australii podano następujący gatunek:
Podrząd: Iocheirata.
Nadrodzina: Cheiridioidea.
Rodzina: Cheiridiidae.
Z Australii podano następujący gatunek:
Rodzina: Pseudocheiridiidae.
Z Australii podano następujący gatunek:
Nadrodzina: Cheliferoidea.
Rodzina: Atemnidae.
Z Australii podano następujące gatunki:
Rodzina: Cheliferidae.
Z Australii podano następujące gatunki:
Rodzina: Chernetidae.
Z Australii podano następujące gatunki:
Rodzina: Withiidae.
Z Australii podano następujące gatunki:
Nadrodzina: Garypoidea.
Rodzina: Garypidae.
Z Australii podano następujące gatunki:
Rodzina: Garypinidae.
Z Australii podano następujące gatunki:
Rodzina: Geogarypidae.
Z Australii podano następujące gatunki:
Rodzina: Menthidae.
Z Australii podano następujące gatunki:
Rodzina: Olpiidae.
Z Australii podano następujące gatunki:
Nadrodzina: Neobisioidea.
Rodzina: Hyidae.
Z Australii podano następujące gatunki:
Rodzina: Parahyidae.
Z Australii podano następujący gatunek:
Rodzina: Syarinidae.
Z Australii podano następujące gatunki:
Nadrodzina: Sternophoroidea.
Rodzina: Sternophoridae.
Z Australii podano następujące gatunki:

</doc>
<doc id="5025110" url="https://pl.wikipedia.org/wiki?curid=5025110" title="Miheșu de Câmpie (gmina)">
Miheșu de Câmpie (gmina)

Miheșu de Câmpie – gmina w Rumunii, w okręgu Marusza. Obejmuje miejscowości Bujor, Cirhagău, Groapa Rădăii, Miheșu de Câmpie, Mogoaia, Răzoare, Șăulița i Ștefanca. W 2011 roku liczyła 2447 mieszkańców. 

</doc>
<doc id="5025113" url="https://pl.wikipedia.org/wiki?curid=5025113" title="Miheșu de Câmpie">
Miheșu de Câmpie

Miheșu de Câmpie – wieś w Rumunii, w okręgu Marusza, w gminie Miheșu de Câmpie. W 2011 roku liczyła 1359 mieszkańców.

</doc>
<doc id="5025115" url="https://pl.wikipedia.org/wiki?curid=5025115" title="Bujor (okręg Marusza)">
Bujor (okręg Marusza)

Bujor – wieś w Rumunii, w okręgu Marusza, w gminie Miheșu de Câmpie. W 2011 roku liczyła 70 mieszkańców.

</doc>
<doc id="5025116" url="https://pl.wikipedia.org/wiki?curid=5025116" title="Cirhagău">
Cirhagău

Cirhagău – wieś w Rumunii, w okręgu Marusza, w gminie Miheșu de Câmpie. W 2011 roku liczyła 11 mieszkańców.

</doc>
<doc id="5025117" url="https://pl.wikipedia.org/wiki?curid=5025117" title="Groapa Rădăii">
Groapa Rădăii

Groapa Rădăii – wieś w Rumunii, w okręgu Marusza, w gminie Miheșu de Câmpie. W 2011 roku liczyła 45 mieszkańców.

</doc>
<doc id="5025118" url="https://pl.wikipedia.org/wiki?curid=5025118" title="Mogoaia">
Mogoaia

Mogoaia – wieś w Rumunii, w okręgu Marusza, w gminie Miheșu de Câmpie. W 2011 roku liczyła 14 mieszkańców.

</doc>
<doc id="5025119" url="https://pl.wikipedia.org/wiki?curid=5025119" title="Răzoare (okręg Marusza)">
Răzoare (okręg Marusza)

Răzoare – wieś w Rumunii, w okręgu Marusza, w gminie Miheșu de Câmpie. W 2011 roku liczyła 607 mieszkańców.

</doc>
<doc id="5025120" url="https://pl.wikipedia.org/wiki?curid=5025120" title="Șăulița">
Șăulița

Șăulița – wieś w Rumunii, w okręgu Marusza, w gminie Miheșu de Câmpie. W 2011 roku liczyła 129 mieszkańców.

</doc>
<doc id="5025121" url="https://pl.wikipedia.org/wiki?curid=5025121" title="Ștefanca (okręg Marusza)">
Ștefanca (okręg Marusza)

Ștefanca – wieś w Rumunii, w okręgu Marusza, w gminie Miheșu de Câmpie. W 2011 roku liczyła 32 mieszkańców.

</doc>
<doc id="5025122" url="https://pl.wikipedia.org/wiki?curid=5025122" title="Mistrzostwa Świata w Narciarstwie Alpejskim 2021 – gigant równoległy mężczyzn">
Mistrzostwa Świata w Narciarstwie Alpejskim 2021 – gigant równoległy mężczyzn

Slalom gigant równoległy mężczyzn na 46. Mistrzostwach Świata w Narciarstwie Alpejskim odbył się 16 lutego 2021 roku. Był to debiut tej konkurencji w programie mistrzostw świata; pierwszym mistrzem świata został Francuz Mathieu Faivre. Drugie miejsce zajął Filip Zubčić z Chorwacji ze stratą 0,48 sekundy, a brązowy medal wywalczył Loïc Meillard ze Szwajcarii, który pokonał w walce o podium Niemca Alexandra Schmida.

</doc>
<doc id="5025124" url="https://pl.wikipedia.org/wiki?curid=5025124" title="Nadeș (gmina)">
Nadeș (gmina)

Nadeș – gmina w Rumunii, w okręgu Marusza. Obejmuje miejscowości Măgheruș, Nadeș, Pipea i Țigmandru. W 2011 roku liczyła 2484 mieszkańców. 

</doc>
<doc id="5025126" url="https://pl.wikipedia.org/wiki?curid=5025126" title="Civicus">
Civicus

CIVICUS – międzynarodowa organizacja pozarządowa, która określa się jako „globalny sojusz poświęcony wzmocnieniu działań obywatelskich i społeczeństwa obywatelskiego na całym świecie”. Została założona w 1993 i liczy przeszło 9000 członków z ponad 175 krajów. Siedziba znajduje się w Johannesburgu, biura w Genewie i Nowym Jorku.
Historia.
W 1991 20 liderów organizacji pozarządowych (NGO) i ruchów społecznych z różnych krajów zebrało się, by ustalić sposoby wspierania udział obywateli w rządowych procesach decyzyjnych [3]. 1993 ukonstytuował się zarząd założycielski, który powołał CIVICUS (od łacińskiego terminu oznaczającego „dotyczący społeczności”).
Misja i wartości.
Organizacja działa na rzecz ochrony i rozwoju przestrzeni obywatelskiej, w której ludzie mogą wyrażać się i organizować. W szczególności organizacja koncentruje się na regionach, w których demokracja uczestnicząca i wolność zrzeszania się są zagrożone. CIVICUS zalicza się do jej głównych wartości: "Sprawiedliwości" i "Równości", w ramach których wszyscy ludzie mogą swobodnie korzystać ze swoich praw obywatelskich określonych w Powszechnej Deklaracji Praw Człowieka.
Społeczeństwo obywatelskie.
Społeczeństwo obywatelskie, określane jako „trzeci sektor” społeczeństwa, jest głównym celem CIVICUS. Najważniejsze projekty i programy mają na celu wzmocnienie i służenie społeczeństwu obywatelskiemu, szczególnie na południowej półkuli globu. Na swojej stronie internetowej CIVICUS opisuje społeczeństwo obywatelskie jako szerokie, które „obejmuje organizacje pozarządowe, działaczy, koalicje i sieci społeczeństwa obywatelskiego, ruchy protestacyjne i społeczne, organizacje wolontariackie, organizacje prowadzące kampanie, organizacje charytatywne, grupy wyznaniowe, związki zawodowe i fundacje filantropijne”. Te grupy, osoby i organizacje uczestniczą w CIVICUS.
Pola działania.
Głównymi projektami organizacji są m.in.:
Polska.
W latach 2017–2021 CIVICUS sformułował serię alertów dotyczących stanu społeczeństwa obywatelskiego w Polsce. W lutym 2021 CIVICUS dodał Polskę do listy krajów obserwowanych w związku z naruszeniami praw człowieka przytaczając w Monitorze serię przykładów.

</doc>
<doc id="5025127" url="https://pl.wikipedia.org/wiki?curid=5025127" title="Nadeș">
Nadeș

Nadeș () – wieś w Rumunii, w okręgu Marusza, w gminie Nadeș. W 2011 roku liczyła 1207 mieszkańców.

</doc>
<doc id="5025128" url="https://pl.wikipedia.org/wiki?curid=5025128" title="Mistrzostwa Ukrainy w Skokach Narciarskich 2021">
Mistrzostwa Ukrainy w Skokach Narciarskich 2021

Mistrzostwa Ukrainy w Skokach Narciarskich 2021 – zawody mające na celu wyłonić mistrza Ukrainy, które rozegrane zostały 16 i 17 lutego w Worochcie na skoczniach średniej i normalnej wchodzących w skład kompleksu Awanhard.
Tytuły mistrza kraju wywalczyli Jewhen Marusiak (skocznia średnia) i Witalij Kaliniczenko wśród mężczyzn oraz Tetiana Pyłypczuk (skocznia średnia) wśród kobiet.
Wyniki.
Konkurs indywidualny mężczyzn na skoczni średniej (16.02.2021).
Opracowano na podstawie:
Konkurs indywidualny mężczyzn na skoczni normalnej (17.02.2021).
Opracowano na podstawie:
Konkurs indywidualny kobiet na skoczni średniej (17.02.2021).
Opracowano na podstawie:

</doc>
<doc id="5025129" url="https://pl.wikipedia.org/wiki?curid=5025129" title="Măgheruș (okręg Marusza)">
Măgheruș (okręg Marusza)

Măgheruș – wieś w Rumunii, w okręgu Marusza, w gminie Nadeș. W 2011 roku liczyła 131 mieszkańców.

</doc>
<doc id="5025130" url="https://pl.wikipedia.org/wiki?curid=5025130" title="Kazimierz Jerzy Ptak">
Kazimierz Jerzy Ptak

Kazimierz Jerzy Ptak herbu Lubicz – pisarz ziemski starodubowski w latach 1703-1708, pisarz grodzki starodubowski od 1697 roku.
Był elektorem Augusta II Mocnego z powiatu starodubowskiego w 1697 roku. Jako poseł na sejm elekcyjny 1697 roku i deputat podpisał jego "pacta conventa".

</doc>
<doc id="5025131" url="https://pl.wikipedia.org/wiki?curid=5025131" title="Pipea">
Pipea

Pipea () – wieś w Rumunii, w okręgu Marusza, w gminie Nadeș. W 2011 roku liczyła 68 mieszkańców.

</doc>
<doc id="5025132" url="https://pl.wikipedia.org/wiki?curid=5025132" title="Țigmandru">
Țigmandru

Țigmandru () – wieś w Rumunii, w okręgu Marusza, w gminie Nadeș. W 2011 roku liczyła 1078 mieszkańców.

</doc>
<doc id="5025133" url="https://pl.wikipedia.org/wiki?curid=5025133" title="Neaua (gmina)">
Neaua (gmina)

Neaua – gmina w Rumunii, w okręgu Marusza. Obejmuje miejscowości Ghinești, Neaua, Rigmani, Sânsimion i Vădaș. W 2011 roku liczyła 1369 mieszkańców. 

</doc>
<doc id="5025135" url="https://pl.wikipedia.org/wiki?curid=5025135" title="Neaua">
Neaua

Neaua () – wieś w Rumunii, w okręgu Marusza, w gminie Neaua. W 2011 roku liczyła 379 mieszkańców.

</doc>
<doc id="5025138" url="https://pl.wikipedia.org/wiki?curid=5025138" title="Glińskie (rejon postawski)">
Glińskie (rejon postawski)

Glińskie (; ) – wieś na Białorusi, w obwodzie witebskim, w rejonie postawkim, w sielsowiecie Wołki.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 58 osób, wszystkie były wyznania rzymskokatolickiego i zadeklarowały polską przynależność narodową. Było tu 13 budynków mieszkalnych. W 1931 w 12 domach zamieszkiwało 55 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Do 1960 wieś w składzie sielsowietu Struki. Od 1991 roku w Republice Białorusi.

</doc>
<doc id="5025139" url="https://pl.wikipedia.org/wiki?curid=5025139" title="Star (typ jachtu)">
Star (typ jachtu)



</doc>
<doc id="5025141" url="https://pl.wikipedia.org/wiki?curid=5025141" title="Ghinești (okręg Marusza)">
Ghinești (okręg Marusza)

Ghinești () – wieś w Rumunii, w okręgu Marusza, w gminie Neaua. W 2011 roku liczyła 288 mieszkańców.

</doc>
<doc id="5025142" url="https://pl.wikipedia.org/wiki?curid=5025142" title="Rigmani">
Rigmani

Rigmani () – wieś w Rumunii, w okręgu Marusza, w gminie Neaua. W 2011 roku liczyła 248 mieszkańców.

</doc>
<doc id="5025143" url="https://pl.wikipedia.org/wiki?curid=5025143" title="Aleksandrowka (rejon smoleński)">
Aleksandrowka (rejon smoleński)

Aleksandrowka () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Jasiennaja, 2,5 km od drogi federalnej R120 (Orzeł – Briańsk – Smoleńsk – Witebsk), 13,5 km od drogi magistralnej M1 «Białoruś», 2 km od centrum administracyjnego osiedla wiejskiego (Michnowka), 5 km od Smoleńska, 5 km od najbliższego przystanku kolejowego (Dacznaja I).
W granicach miejscowości znajdują się ulice: Ługowaja, Krasninskoje szossieje, Lesnoj pierieułok, Nowyj pierieułok, Parkowaja, Prigorodnaja, Riecznaja, Smolenskij pierieułok.
Demografia.
W 2010 r. miejscowość zamieszkiwały 152 osoby.

</doc>
<doc id="5025145" url="https://pl.wikipedia.org/wiki?curid=5025145" title="Hwozdy">
Hwozdy

Hwozdy (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Inna nazwa miejscowości – Gwozdy.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 131 osób, wszystkie były wyznania rzymskokatolickiego i zadeklarowały polską przynależność narodową. Było tu 29 budynków mieszkalnych. W 1931 w 29 domach zamieszkiwało 131 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025146" url="https://pl.wikipedia.org/wiki?curid=5025146" title="Gwozdy">
Gwozdy



</doc>
<doc id="5025148" url="https://pl.wikipedia.org/wiki?curid=5025148" title="Komosa ciernista">
Komosa ciernista



</doc>
<doc id="5025149" url="https://pl.wikipedia.org/wiki?curid=5025149" title="Mistrzostwa Świata w Narciarstwie Alpejskim 2021 – gigant równoległy kobiet">
Mistrzostwa Świata w Narciarstwie Alpejskim 2021 – gigant równoległy kobiet

Slalom gigant równoległy kobiet na 46. Mistrzostwach Świata w Narciarstwie Alpejskim odbył się 16 lutego 2021 roku. Był to debiut tej konkurencji w programie mistrzostw świata; pierwszymi mistrzyniami świata zostały ex aequo Włoszka Marta Bassino i Austriaczka Katharina Liensberger. Brązowy medal wywalczyła Francuzka Tessa Worley, która pokonała w walce o podium Paulę Moltzan z USA.

</doc>
<doc id="5025152" url="https://pl.wikipedia.org/wiki?curid=5025152" title="Władysław Wójtowicz">
Władysław Wójtowicz



</doc>
<doc id="5025153" url="https://pl.wikipedia.org/wiki?curid=5025153" title="Parafia św. Anny w Jelonkach">
Parafia św. Anny w Jelonkach

Parafia pw. Świętej Anny w Jelonkach – parafia rzymskokatolicka należąca do dekanatu Ostrów Mazowiecka – Wniebowzięcia NMP, diecezji łomżyńskiej, metropolii białostockiej. 
Erygowana została w 1510 roku. Jest prowadzona przez księży diecezjalnych.
Zasięg parafii.
Do parafii należą wierni z miejscowości: Jelonki, Czesin, Grądziki, Jelenie, Malinowo Nowe, Malinowo Stare, Modlinek, Przyborowie, Przyborowie-Kolonia, Przyjmy, Rynek, Seroczyn, Sulęcin Szlachecki, Sulęcin Włościański, Trynosy, Trynosy (osada), Zakrzewek, Zalesie i Zgorzałowo.

</doc>
<doc id="5025154" url="https://pl.wikipedia.org/wiki?curid=5025154" title="Walter Romberg">
Walter Romberg

Walter Romberg (ur. 27 grudnia 1928 w Schwerinie, zm. 23 maja 2014 w Teltow) – niemiecki polityk i matematyk, w 1990 minister w rządach NRD, poseł do Volkskammer i obserwator w Parlamencie Europejskim.
Życiorys.
Od 1948 do 1950 studiował matematykę i fizykę na Uniwersytet w Rostocku, następnie do 1954 na Uniwersytecie Humboldtów w Berlinie. Na drugiej z uczelni w 1965 uzyskał doktorat z matematyki, następnie przez wiele lat pracował w Instytucie Czystej Matematyki Akademii Nauk NRD. Od 1965 do 1978 był redaktorem naczelnym periodyku naukowego „Zentralblatt für Mathematik”, potem do 1990 kierował w AN NRD działem informacji naukowej, edytorstwa i biblioteką. Od lat 60. związany z ruchem świeckich w Kościele ewangelickim, należał do referatu ds. pokoju, bezpieczeństwa i rozbrojenia w ramach federacji Kościołów ewangelickich NRD. Został również członkiem międzynarodowej Chrześcijańskiej Konferencji Pokojowej.
W październiku 1989 wstąpił do Socjaldemokratycznej Partii Niemiec. 5 lutego 1990 został ministrem bez teki w rządzie Hansa Modrowa. W marcu tegoż roku wybrano go do Volkskammer (jego mandat wygasł wraz ze zjednoczeniem Niemiec w październiku 1990). 12 kwietnia 1990 przeszedł na fotel ministra finansów w gabinecie Lothara de Maizière, za jego kadencji w NRD przyjęto jako walutę markę zachodnioniemiecką. Zdymisjonowany ze stanowiska 15 sierpnia tegoż roku, co poskutkowało wyjściem SPD z koalicji rządzącej. Od lutego 1991 do lipca 1994 był obserwatorem w Parlamencie Europejskim reprezentującym dawną NRD z rekomendacji SPD. Później pracował jako konsultant organizacji pozarządowej GTZ.
Życie prywatne.
Ewangelik. Był żonaty, miał dwoje dzieci.

</doc>
<doc id="5025155" url="https://pl.wikipedia.org/wiki?curid=5025155" title="Sânsimion (okręg Marusza)">
Sânsimion (okręg Marusza)

Sânsimion () – wieś w Rumunii, w okręgu Marusza, w gminie Neaua. W 2011 roku liczyła 69 mieszkańców.

</doc>
<doc id="5025156" url="https://pl.wikipedia.org/wiki?curid=5025156" title="Vădaș">
Vădaș

Vădaș () – wieś w Rumunii, w okręgu Marusza, w gminie Neaua. W 2011 roku liczyła 385 mieszkańców.

</doc>
<doc id="5025157" url="https://pl.wikipedia.org/wiki?curid=5025157" title="Hajduki">
Hajduki

Hajduki (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 67 osób, wszystkie były wyznania rzymskokatolickiego i zadeklarowały polską przynależność narodową. Było tu 11 budynków mieszkalnych. W 1931 w 10 domach zamieszkiwało 59 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Do 1960 wieś w składzie sielsowietu Struki. Od 1991 roku w Republice Białorusi.

</doc>
<doc id="5025159" url="https://pl.wikipedia.org/wiki?curid=5025159" title="C10H22">
C10H22



</doc>
<doc id="5025160" url="https://pl.wikipedia.org/wiki?curid=5025160" title="Haranowszczyzna">
Haranowszczyzna

Haranowszczyzna (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 77 osób, wszystkie były wyznania rzymskokatolickiego i zadeklarowały polską przynależność narodową. Było tu 15 budynków mieszkalnych. W 1931 w 17 domach zamieszkiwały 73 osoby.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Do 1960 wieś w składzie sielsowietu Struki. Od 1991 roku w Republice Białorusi.

</doc>
<doc id="5025161" url="https://pl.wikipedia.org/wiki?curid=5025161" title="Borowaja (rejon smoleński)">
Borowaja (rejon smoleński)

Borowaja () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad Dnieprem, 2 km od drogi federalnej R120 (Orzeł – Briańsk – Smoleńsk – Witebsk), 10 km od drogi magistralnej M1 «Białoruś», 3 km od centrum administracyjnego osiedla wiejskiego (Michnowka), 8 km od Smoleńska, 1,5 km od najbliższego przystanku kolejowego (Dacznaja II).
W granicach miejscowości znajdują się ulice: 1-ja, 2-ja, 3-ja, 4-ja, 5-ja, Centralnaja, Dnieprowskaja, Dobryj pierieułok, Dworcowyj, Jubilejnyj pierieułok, Kolcewaja, Lesnaja, Letniaja, Ługowaja, Majskaja, Malinowaja, Mira, Mirnaja, Mirnyj pierieułok, Nowaja, Osienniaja, Parkowaja, 1-yj Parkowyj pierieułok, 2-oj Parkowyj pierieułok, 3-ij Parkowyj pierieułok, 4-yj Parkowyj pierieułok, 5-yj Parkowyj pierieułok, Pribrieżnaja, Recznoj pierieułok, Rublewskij pierieułok, Snieżnyj pierieułok, Sołniecznyj pierieułok, Swietłyj pierieułok, Swobody, Tienistaja, Wiesiennij pierieułok, pierieułok Wietieranow, Wiszniewaja, 1-yj Wiszniewskij pierieułok, Wysokobierieżnaja, 1-yj Wysokobierieżnyj pierieułok, 2-oj Wysokobierieżnyj pierieułok, Ziemlanicznaja, Zołotaja.
Demografia.
W 2010 r. miejscowość zamieszkiwało 78 osób.

</doc>
<doc id="5025163" url="https://pl.wikipedia.org/wiki?curid=5025163" title="Wydział Kompozycji, Dyrygentury, Teorii Muzyki i Rytmiki Akademii Muzycznej im. Ignacego Jana Paderewskiego w Poznaniu">
Wydział Kompozycji, Dyrygentury, Teorii Muzyki i Rytmiki Akademii Muzycznej im. Ignacego Jana Paderewskiego w Poznaniu



</doc>
<doc id="5025166" url="https://pl.wikipedia.org/wiki?curid=5025166" title="Mistrzostwa Świata w Narciarstwie Alpejskim 2021 – superkombinacja kobiet">
Mistrzostwa Świata w Narciarstwie Alpejskim 2021 – superkombinacja kobiet

Superkombinacja kobiet na 46. Mistrzostwach Świata w Narciarstwie Alpejskim odbyła się 15 lutego 2021 roku. Tytułu mistrzyni świata z Åre nie obroniła Wendy Holdener ze Szwajcarii, która nie ukończyła zawodów. Nową mistrzynią świata została Mikaela Shiffrin z USA. Druga ze stratą 0,86 sekundy była Petra Vlhová ze Słowacji, a brązowy medal wywalczyła Szwajcarka Michelle Gisin, która straciła do zwyciężczyni 0,89 sekundy.

</doc>
<doc id="5025170" url="https://pl.wikipedia.org/wiki?curid=5025170" title="Antoni Szaster">
Antoni Szaster

Antoni Szaster (ur. 15 czerwca 1759 w Krakowie, zm. 10 września 1837 tamże) – polski farmaceuta, lekarz, wykładowca i rektor Uniwersytetu Jagiellońskiego.
Życiorys.
Urodził się dnia 15 czerwca 1759 w Krakowie w rodzinie Mikołaja doktora medycyny i jego żony Barbary z domu Krauz. Ukończył studia na wydziale filozoficznym Uniwersytetu Jagiellońskiego i otrzymał w 1776 tytuł magistra. Celem pogłębienia wiedzy wyjechał na dalsze nauki do Wiednia i Paryża. Na uniwersytecie bolońskim w 1789 uzyskał dyplom doktora medycyny.
Po powrocie do Krakowa prowadził aptekę "Pod Złotą Głową" i jednocześnie zarządzał apteką "Pod Słońcem". 
W 1793 objął Katedrę Farmacji i Materii Medycznej w Szkole Głównej Krakowskiej, gdzie jego poprzednikiem był Jan Szaster – brat stryjeczny.
W 1807 został Dyrektorem Wydziału Lekarskiego i w 1808 rektorem Uniwersytetu Jagiellońskiego. 
Był członkiem czynnym od 1816 Towarzystwa Naukowego Krakowskiego. Żonaty z Anną Martyną Marią z domu Schaster i miał jedną córkę Emilię Teklę Franciszkę. Zmarł dnia 10 września 1837 w Krakowie.

</doc>
<doc id="5025172" url="https://pl.wikipedia.org/wiki?curid=5025172" title="Gorochowka (rejon smoleński)">
Gorochowka (rejon smoleński)

Gorochowka () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad Jefimją, 6 km od drogi federalnej R120 (Orzeł – Briańsk – Smoleńsk – Witebsk), 13,5 km od drogi magistralnej M1 «Białoruś», 14,5 km od centrum administracyjnego osiedla wiejskiego (Michnowka), 21 km od Smoleńska, 6,5 km od najbliższego przystanku kolejowego (443 km).
W granicach miejscowości znajduje się ulica Miedowaja.
Demografia.
W 2010 r. miejscowości nikt nie zamieszkiwał.

</doc>
<doc id="5025174" url="https://pl.wikipedia.org/wiki?curid=5025174" title="Guglielmo Burelli">
Guglielmo Burelli

Guglielmo Burelli (ur. 30 czerwca 1936 w Vicenzy) – włoski piłkarz, grający na pozycji obrońcy.
Kariera piłkarska.
Wychowanek klubu Lanerossi Vicenza, w barwach którego w 1956 rozpoczął karierę piłkarską. W 1960 bronił barw Juventusu. Następnie do 1966 występował w klubach Bologna, Udinese i Varese. W 1967 zakończył karierę piłkarską w kanadyjskim Toronto Falcons.

</doc>
<doc id="5025175" url="https://pl.wikipedia.org/wiki?curid=5025175" title="Mistrzostwa Świata w Narciarstwie Alpejskim 2021 – slalom gigant kobiet">
Mistrzostwa Świata w Narciarstwie Alpejskim 2021 – slalom gigant kobiet

Slalom gigant kobiet na 46. Mistrzostwach Świata w Narciarstwie Alpejskim odbył się 18 lutego 2021 roku. Tytułu mistrzyni świata z Åre nie obroniła Petra Vlhová ze Słowacji, która tym razem zajęła dwunaste miejsce. Nową mistrzynią świata została Szwajcarka Lara Gut-Behrami. Druga ze stratą 0,02 sekundy była Mikaela Shiffrin z USA, a brązowy medal wywalczyła Austriaczka Katharina Liensberger, która straciła do zwyciężczyni 0,09 sekundy.

</doc>
<doc id="5025179" url="https://pl.wikipedia.org/wiki?curid=5025179" title="Kamienszczina">
Kamienszczina

Kamienszczina () – wieś w zachodniej Rosji, na osiedlu wiejskim Michnowskoje w rejonie smoleńskimo (obwód smoleński).
Geografia.
Miejscowość położona jest 3 km od drogi federalnej R120 (Orzeł – Briańsk – Smoleńsk – Witebsk), 13 km od drogi magistralnej M1 «Białoruś», 8 km od centrum administracyjnego osiedla wiejskiego (Michnowka), 14 km od Smoleńska, 5,5 km od najbliższej stacji kolejowej (Gniezdowo).
W granicach miejscowości znajduje się ulica Wozrożdienija.
Demografia.
W 2010 miejscowość zamieszkiwało 17 osób.

</doc>
<doc id="5025180" url="https://pl.wikipedia.org/wiki?curid=5025180" title="Krasowa (Białoruś)">
Krasowa (Białoruś)

Krasowa (; ) – wieś na Białorusi, w obwodzie brzeskim, w rejonie pińskim, w sielsowiecie Pleszczyce, nad Prypecią.
W dwudziestoleciu międzywojennym leżała w Polsce, w województwie poleskim, w powiecie pińskim, w gminie Chojno. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5025181" url="https://pl.wikipedia.org/wiki?curid=5025181" title="Jabłońce">
Jabłońce

Jabłońce – obecnie część wsi Horodyszcze na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów wieś w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 201 osób, wszystkie były wyznania rzymskokatolickiego. Jednocześnie 146 mieszkańców zadeklarowało polską przynależność narodową, 47 białoruską a 8 litewską. Było tu 41 budynków mieszkalnych. W 1931 w 46 domach zamieszkiwało 216 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025184" url="https://pl.wikipedia.org/wiki?curid=5025184" title="Pro-Environment Polska">
Pro-Environment Polska

Pro-Environment Polska Sp. z o.o. – oficjalny dystrybutor aparatury PerkinElmer w Polsce od 2015 roku.
Dostawca aparatury analitycznej i badawczej oraz akcesoriów i materiałów zużywalnych dla branży chemicznej, farmaceutycznej, biotechnologicznej, jakości żywności i ochrony środowiska. Firma dystrybuuje aparaturę z technik spektroskopowych, w tym analizy pierwiastkowej, chromatograficznych, spektrometrii mas, analizy termicznej, technik łączonych, a także obrazowania i czytników płytek.
Od 2017 roku firma zajmuje się również działalnością naukowo-badawczą poprzez realizację projektów B+R mających na celu opracowanie czujników wykrywających laktozę, metale ciężkie, gluten, fruktany oraz szkodliwe metabolity pleśni w żywności.
W 2019 roku firma uzyskała certyfikat ISO 9001:2015.

</doc>
<doc id="5025192" url="https://pl.wikipedia.org/wiki?curid=5025192" title="Krzywe Sioło (rejon piński)">
Krzywe Sioło (rejon piński)

Krzywe Sioło (; ) – wieś na Białorusi, w obwodzie brzeskim, w rejonie pińskim, w sielsowiecie Pleszczyce.
W dwudziestoleciu międzywojennym leżało w Polsce, w województwie poleskim, w powiecie pińskim, w gminie Lemieszewicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5025193" url="https://pl.wikipedia.org/wiki?curid=5025193" title="Filip Pierzchalski">
Filip Pierzchalski

Filip Pierzchalski – polski politolog, doktor habilitowany nauk społecznych, adiunkt na Wydziale Nauk Politycznych i Studiów Międzynarodowych Uniwersytetu Warszawskiego (WNPiSM). Specjalista w zakresie metodologii badań politologicznych i teorii polityki. 
Kariera naukowa.
W 2003 r. ukończył studia na kierunku politologia na ówczesnej Akademii Bydgoskiej im. Kazimierza Wielkiego. W dniu 14 grudnia 2008 r. uzyskał stopień doktora nauk humanistycznych w zakresie nauk o polityce na Wydziale Nauk Politycznych Akademii Humanistycznej im. Aleksandra Gieysztora w Pułtusku na podst. pracy "Podmiotowość polityczna w perspektywie indywidualistycznej i holistycznej", której promotorem był Mirosław Karwat. 20 maja 2014 r. uzyskał na Wydziale Politologii i Studiów Międzynarodowych Uniwersytetu Mikołaja Kopernika w Toruniu stopień doktora habilitowanego nauk społecznych w dyscyplinie nauk o polityce na podst. dorobku naukowego i pracy "Morfogeneza przywództwa politycznego. Pomiędzy strukturą a podmiotowością sprawczą". 
Był profesorem uczelni Uniwersytetu Kazimierza Wielkiego w Bydgoszczy (UKW), gdzie wykładał w Instytucie Nauk Politycznych. Po przejściu na UW został adiunktem w Katedrze Teorii Polityki i Myśli Politycznej WNPiSM. Był promotorem doktoratu Joanny Wieczorek-Orlikowskiej, obronionego w 2018 r. na UKW. 
Jest członkiem Polskiego Towarzystwa Nauk Politycznych. 

</doc>
<doc id="5025194" url="https://pl.wikipedia.org/wiki?curid=5025194" title="Katedra św. Apolinarego w Valence">
Katedra św. Apolinarego w Valence

Katedra św. Apolinarego ("Cathédrale Saint-Apollinaire") – rzymskokatolicka katedra we francuskim mieście Valence, w regionie Owernia-Rodan-Alpy, pod wezwaniem św. Apolinarego z Valence, biskupa diecezji Valence.
Historia.
Biskupstwo założono 314 roku. Kościół 5 sierpnia 1095 roku konsekrował papież Urban II. Kościół został zniszczony podczas wojen wyznaniowych, odbudowano go w XVII wieku. W XIX wieku przebudowano dzwonnicę. Zabytek od 1862.
Architektura.
Kościół trójnawowy, posiada układ halowy. Bryła romańska, posiada renesansowe ornamenty. 

</doc>
<doc id="5025196" url="https://pl.wikipedia.org/wiki?curid=5025196" title="Bombe (1885)">
Bombe (1885)

Bombe – francuska kanonierka torpedowa z lat 80. XIX wieku, jedna z ośmiu zbudowanych jednostek typu "Bombe". Okręt został zwodowany 16 kwietnia 1885 roku w stoczni Société Nouvelle des Forges et Chantiers de la Méditerranée w La Seyne-sur-Mer, a do służby w Marine nationale przyjęto go w październiku 1887 roku. Jednostka została skreślona z listy floty w 1911 roku i następnie złomowana.
Projekt i budowa.
Kanonierki torpedowe typu "Bombe" zaprojektowano jako niewielkie, jednokominowe jednostki o trzech masztach (początkowo z ożaglowaniem), z taranowymi dziobami, wystającymi rufaami i pochylonymi dośrodkowo burtami. Kadłuby jednostek wykonano ze stali.
„Bombe” zbudowany został w stoczni Société Nouvelle des Forges et Chantiers de la Méditerranée. Stępkę okrętu położono w listopadzie 1883 roku, a zwodowany został 16 kwietnia 1885 roku.
Dane taktyczno–techniczne.
Okręt był kanonierką torpedową o długości między pionami 59,2 metra, szerokości całkowitej 5,97 metra i maksymalnym zanurzeniu 3,17 metra. Wyporność normalna wynosiła 395 ton. Okręt napędzany był przez dwie pionowe maszyny parowe o łącznej mocy 1800 KM, do których parę dostarczały cztery kotły lokomotywowe. Maksymalna prędkość napędzanej dwiema śrubami jednostki wynosiła 18–19 węzłów. Okręt zabierał maksymalnie 108 ton węgla.
Uzbrojenie artyleryjskie jednostki składało się początkowo z dwóch pojedynczych dział Hotchkiss M1885 L/40 kalibru 47 mm, umieszczonych na dziobie i rufie oraz pięciu rewolwerowych działek kal. 37 mm L/20 M1885. Okręt wyposażony był w dwie pojedyncze nadwodne wyrzutnie torped kal. 350 mm.
Opancerzenie obejmowało jedynie nadbudówkę, która miała ściany o grubości 13 mm.
Załoga okrętu składała się z 70 oficerów, podoficerów i marynarzy.
Służba.
„Bombe” został przyjęty do służby w Marine nationale w październiku 1887 roku. W latach 90. XIX wieku sprawiające problemy kotły lokomotywowe wymieniono na kotły Guyot du Temple. Dokonano też modernizacji uzbrojenia okrętu, montując na sponsonach w miejscu dwóch rewolwerowych działek kal. 37 mm dwa działa kal. 47 mm. Jednostka została wycofana ze służby w 1911 roku, a następnie złomowana.

</doc>
<doc id="5025201" url="https://pl.wikipedia.org/wiki?curid=5025201" title="Rycerowa Przehyba">
Rycerowa Przehyba

Rycerowa Przehyba (, , , 1784 m) – prawie poziomy odcinek grzbietu po wschodniej stronie Niżniej Magury Rycerowej (1785 m) w Liptowskich Kopach w słowackich Tatrach. Ma długość kilkudziesięciu metrów i jest w nim głęboki na 5 m rów grzbietowy o długości około 30 m. Rów jest trawiasty, poza tym Rycerową Przehybę porasta kosodrzewina.
Nazwę tej formacji nadał Władysław Cywiński w 11. tomie przewodnika wspinaczkowego "Tatry". Kopy Liptowskie od 1949 r. są obszarem ochrony ścisłej TANAP-u z zakazem wstępu.

</doc>
<doc id="5025202" url="https://pl.wikipedia.org/wiki?curid=5025202" title="Bombe">
Bombe

„Bombe” – nazwa noszona na przestrzeni dziejów przez okręty Marine nationale:

</doc>
<doc id="5025203" url="https://pl.wikipedia.org/wiki?curid=5025203" title="Aleksino (rejon smoleński)">
Aleksino (rejon smoleński)

Aleksino () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest 1,5 km od drogi federalnej R120 (Orzeł – Briańsk – Smoleńsk – Witebsk), 13,5 km od drogi magistralnej M1 «Białoruś», 2 km od centrum administracyjnego osiedla wiejskiego (Michnowka), 6 km od Smoleńska, 6 km od najbliższego przystanku kolejowego (Dacznaja I).
W granicach miejscowości znajdują się ulice: Chutorskaja, Dacznaja, Lesnaja, Oziornaja, Sadowaja, Sołniecznaja, Swietłaja, Wasilkowaja, Winogradnaja, Wiszniewaja, Zapadnaja, Ziemlanicznaja.
Demografia.
W 2010 r. miejscowość zamieszkiwało 20 osób.

</doc>
<doc id="5025207" url="https://pl.wikipedia.org/wiki?curid=5025207" title="SY Spray">
SY Spray



</doc>
<doc id="5025215" url="https://pl.wikipedia.org/wiki?curid=5025215" title="Korieniewszczina (obwód smoleński)">
Korieniewszczina (obwód smoleński)

Korieniewszczina () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest przy drodze federalnej R135 (Smoleńsk – Krasnyj – Gusino), 1,5 km od drogi federalnej R120 (Orzeł – Briańsk – Smoleńsk – Witebsk), 12 km od drogi magistralnej M1 «Białoruś», 2 km od centrum administracyjnego osiedla wiejskiego (Michnowka), 8,5 km od Smoleńska, 4 km od najbliższego przystanku kolejowego (Dacznaja II).
W granicach miejscowości znajdują się ulice: Łuczistyj, Rodnikowaja, Sadowaja, Sadowyj pierieułok, Oziornaja, Oziornyj 1-yj pierieułok, Oziornyj 2-oj pierieułok, Promyszlennaja, Wietieranow.
Demografia.
W 2010 r. miejscowość zamieszkiwało 50 osób.

</doc>
<doc id="5025218" url="https://pl.wikipedia.org/wiki?curid=5025218" title="Robert Pietrzak">
Robert Pietrzak

Robert Andrzej Pietrzak – polski chemik, dr hab. nauk chemicznych, profesor Zakładu Chemii Stosowanej i prodziekan Wydziału Chemii Uniwersytetu im. Adama Mickiewicza w Poznaniu.
Życiorys.
24 maja 2002 obronił pracę doktorską "Wpływ utleniania na związki siarki zawarte w węglach kopalnych", 7 maja 2010 habilitował się na podstawie rozprawy zatytułowanej "Otrzymywanie i wykorzystanie adsorbentów węglowych w procesach usuwania zanieczyszczeń gazowych". 15 września 2017 nadano mu tytuł profesora w zakresie nauk chemicznych. Został zatrudniony na stanowisku adiunkta w Pracowni Chemii Stosowanej na Wydziale Chemii Uniwersytetu im. Adama Mickiewicza.
Jest profesorem w Zakładzie Chemii Stosowanej i prodziekanem na Wydziale Chemii Uniwersytetu im. Adama Mickiewicza w Poznaniu, oraz członkiem Polskiego Towarzystwa Chemicznego.

</doc>
<doc id="5025222" url="https://pl.wikipedia.org/wiki?curid=5025222" title="Couleuvrine (1885)">
Couleuvrine (1885)

Couleuvrine – francuska kanonierka torpedowa z lat 80. XIX wieku, jedna z ośmiu zbudowanych jednostek typu "Bombe". Okręt został zwodowany 30 czerwca 1885 roku w stoczni Société Nouvelle des Forges et Chantiers de la Méditerranée w La Seyne-sur-Mer, a do służby w Marine nationale przyjęto go w 1887 roku. Jednostka została skreślona z listy floty w 1911 roku i następnie złomowana.
Projekt i budowa.
Kanonierki torpedowe typu "Bombe" zaprojektowano jako niewielkie, jednokominowe jednostki o trzech masztach (początkowo z ożaglowaniem), z taranowymi dziobami, wystającymi rufaami i pochylonymi dośrodkowo burtami. Kadłuby jednostek wykonano ze stali.
„Couleuvrine” zbudowany został w stoczni Société Nouvelle des Forges et Chantiers de la Méditerranée. Stępkę okrętu położono w 1883 roku, a zwodowany został 30 czerwca 1885 roku.
Dane taktyczno–techniczne.
Okręt był kanonierką torpedową o długości między pionami 59,2 metra, szerokości całkowitej 5,97 metra i maksymalnym zanurzeniu 3,17 metra. Wyporność normalna wynosiła 369 ton. Okręt napędzany był przez dwie pionowe maszyny parowe o łącznej mocy 1800 KM, do których parę dostarczały cztery kotły lokomotywowe. Maksymalna prędkość napędzanej dwiema śrubami jednostki wynosiła 18–19 węzłów. Okręt zabierał maksymalnie 108 ton węgla.
Uzbrojenie artyleryjskie jednostki składało się początkowo z dwóch pojedynczych dział Hotchkiss M1885 L/40 kalibru 47 mm, umieszczonych na dziobie i rufie oraz pięciu rewolwerowych działek kal. 37 mm L/20 M1885. Okręt wyposażony był w dwie pojedyncze nadwodne wyrzutnie torped kal. 350 mm.
Opancerzenie obejmowało jedynie nadbudówkę, która miała ściany o grubości 13 mm.
Załoga okrętu składała się z 70 oficerów, podoficerów i marynarzy.
Służba.
„Couleuvrine” został przyjęty do służby w Marine nationale w 1887 roku. W latach 90. XIX wieku dokonano modernizacji uzbrojenia okrętu, montując na sponsonach w miejscu dwóch rewolwerowych działek kal. 37 mm dwa działa kal. 47 mm. Jednostka została wycofana ze służby w 1911 roku, a następnie złomowana.

</doc>
<doc id="5025226" url="https://pl.wikipedia.org/wiki?curid=5025226" title="Art&amp;Science (sztuka współczesna)">
Art&amp;Science (sztuka współczesna)

Art&amp;science – nurt w obrębie sztuki współczesnej, zapoczątkowany w drugiej połowie lat 60. XX wieku, mający charakter inter- i transdyscyplinarny.
Praktyka art&amp;science charakteryzująca się łączeniem różnych form artystycznych z badaniami naukowymi, mediami i nowoczesnymi technologiami. Celem tego typu działalności, realizowanej niejednokrotnie w multikompetencyjnych zespołach twórczych, jest poszerzanie granic i narzędzi praktyki artystycznej w oparciu o naukowe koncepcje i też procedury. Sztuka i nauka traktowane są jako uzupełniające się perspektywy wchodzące w interakcję. Wiele ze współczesnych praktyk art&amp;science można odnaleźć także w obrębie takich nurtów sztuki jak np. sztuka nowych mediów, bio art, sztuka technologiczna, sztuka hybrydowa, sztuka robotyczna, nano art.
Art&amp;science na świecie.
Źródeł współczesnych praktyk art&amp;science można poszukiwać w przemianach form artystycznych w drugiej połowie lat 60. XX wieku. Jednymi z pionierskich projektów angażujących we wspólnej pracy zespołowej twórców i naukowców było wydarzenie 9 Evenings: Theatre and Engineering, które odbyło się z inicjatywy Billy’ego Klüvera oraz Roberta Rauschenberga w Nowym Jorku w 1966 roku. W ramach 9 Evenings współpracowali ze sobą przez dziesięć miesięcy artyści oraz inżynierowie z amerykańskich Bell Laboratories. W następstwie tego projektu w 1967 roku powstała międzynarodowa organizacja inicjująca współpracę pomiędzy artystami, naukowcami, projektantami i inżynierami: E.A.T. (Experiments in Art and Technology). W tym samym czasie w Europie odbywały się takie wydarzenia jak kuratorowana przez Jasię Reichardt w 1968 roku w Institute Contemporary Art w Londynie wystawa Cybernetic Serendipity. Wystawa ta była pierwszym wydarzeniem prezentującym zastosowanie cybernetyki, algorytmów i komputerów w działalności artystycznej. Na ekspozycji prezentowane były między innymi rzeźby SAM – Sound Activated Mobile Edwarda Ichnatowicza, które dały początek do rozwoju jednego z ważniejszych projektów z zakresu sztuki robotycznej tamtego czasu – Senstera. W tym samym roku w Paryżu artysta i pionier inżynierii aeronautycznej Frank Malina założył czasopismo Leonardo, które zaczęło skupiać artystów, naukowców, projektantów i inżynierów. W późniejszych latach w ramach tego środowiska powołane do życia zostało Leonardo/The International Society for the Arts, Sciences and Technology, towarzystwo zrzeszające twórców i naukowców zaangażowanych w praktyki art&amp;science. W następnych dekadach ukonstytuowały się kolejne ważne instytucje i festiwale wspierające rozwój nowych praktyk. Powstały między innymi festiwal Ars Electronica w 1979, International Symposium on Electronic Art w 1988, a także programy badawcze, edukacyjne i rezydencyjne zakładane przez pionierów art&amp;science takie jak na przykład Planetary Collegium założone przez Roya Ascotta w 1994 roku, czy Artists-in-Labs zainicjowane w 2003 roku przez Jill Scott.
Do artystów, których twórczość w sposób szczególny wpłynęła na rozwój nurtu, zaliczyć można m.in.: Kena Feingolda, Stelarca, Christę Sommerer i Laurenta Mignonneau, Orona Cattsa i Ionat Zurr (Symbiotica), Victorię Vesnę, Eduarda Kaca, Joego Davisa.
Art&amp;science w Polsce.
Podobnie jak w innych krajach polskie środowisko skupione wokół praktyk art&amp;science kształtowało się od lat 60. XX wieku. Ze względu na uwarunkowania polityczne polscy twórcy i naukowcy przez lata mieli utrudniony dostęp do nowych technologii i możliwości swobodnego współpracowania. Szczególną rolę w rozwoju nowych eksperymentalnych praktyk w Polsce odegrało organizowane od 1989 roku przez Piotra Krajewskiego, Violettę Kutlubasis-Krajewską oraz Zbigniewa Kupisza Międzynarodowe Biennale Sztuki Mediów Wro. W XXI wieku powstały nowe jednostki rozwijające ideę pracy inter- i transdycyplinarnej, między innymi: Humanities/Art/Technology Research Center na Uniwersytecie im. Adama Mickiewicza w Poznaniu założone w 2011 roku przez Agnieszkę Jelewską oraz Michała Krawczaka, Pracownia Projektów i Badań Transdyscyplinarnych na Uniwersytecie Artystycznym w Poznaniu założona przez Joannę Hoffmann-Dietrich. Od 2011 roku rozwijany jest także projekt Art+Science Meeting pod kierownictwem Ryszarda Kluszczyńskiego w Centrum Sztuki Współczesnej Łaźnia w Gdańsku.

</doc>
<doc id="5025231" url="https://pl.wikipedia.org/wiki?curid=5025231" title="Couleuvrine">
Couleuvrine

„Couleuvrine” – nazwa noszona na przestrzeni dziejów przez okręty Marine nationale:

</doc>
<doc id="5025248" url="https://pl.wikipedia.org/wiki?curid=5025248" title="Martin Igwe Uzoukwu">
Martin Igwe Uzoukwu



</doc>
<doc id="5025249" url="https://pl.wikipedia.org/wiki?curid=5025249" title="Dague (1885)">
Dague (1885)

Dague – francuska kanonierka torpedowa z lat 80. XIX wieku, jedna z ośmiu zbudowanych jednostek typu "Bombe". Okręt został zwodowany w czerwcu 1885 roku w stoczni Société Nouvelle des Forges et Chantiers de la Méditerranée w La Seyne-sur-Mer, a do służby w Marine nationale przyjęto go w 1888 roku. Jednostka została skreślona z listy floty w 1905 roku i następnie złomowana.
Projekt i budowa.
Kanonierki torpedowe typu "Bombe" zaprojektowano jako niewielkie, jednokominowe jednostki o trzech masztach (początkowo z ożaglowaniem), z taranowymi dziobami, wystającymi rufaami i pochylonymi dośrodkowo burtami. Kadłuby jednostek wykonano ze stali.
„Dague” zbudowany został w stoczni Société Nouvelle des Forges et Chantiers de la Méditerranée. Stępkę okrętu położono w czerwcu 1884 roku, a zwodowany został w czerwcu 1885 roku.
Dane taktyczno–techniczne.
Okręt był kanonierką torpedową o długości między pionami 59,2 metra, szerokości całkowitej 5,97 metra i maksymalnym zanurzeniu 3,17 metra. Wyporność normalna wynosiła 395 ton. Okręt napędzany był przez dwie pionowe maszyny parowe o łącznej mocy 1800 KM, do których parę dostarczały cztery kotły lokomotywowe. Maksymalna prędkość napędzanej dwiema śrubami jednostki wynosiła 18–19 węzłów. Okręt zabierał maksymalnie 108 ton węgla.
Uzbrojenie artyleryjskie jednostki składało się początkowo z dwóch pojedynczych dział Hotchkiss M1885 L/40 kalibru 47 mm, umieszczonych na dziobie i rufie oraz pięciu rewolwerowych działek kal. 37 mm L/20 M1885. Okręt wyposażony był w dwie pojedyncze nadwodne wyrzutnie torped kal. 350 mm.
Opancerzenie obejmowało jedynie nadbudówkę, która miała ściany o grubości 13 mm.
Załoga okrętu składała się z 70 oficerów, podoficerów i marynarzy.
Służba.
„Dague” został przyjęty do służby w Marine nationale w 1888 roku. W latach 90. XIX wieku sprawiające problemy kotły lokomotywowe wymieniono na kotły Guyot du Temple. Dokonano też modernizacji uzbrojenia okrętu, montując na sponsonach w miejscu dwóch rewolwerowych działek kal. 37 mm dwa działa kal. 47 mm. Jednostka została wycofana ze służby w 1905 roku, a następnie złomowana.

</doc>
<doc id="5025251" url="https://pl.wikipedia.org/wiki?curid=5025251" title="Rakitowy Żleb">
Rakitowy Żleb

Rakitowy Żleb () – żleb w Liptowskich Kopach w słowackich Tatrach. Wcina się między ramiona Niżniej Magury Rycerowej. Opada w kierunku północno-zachodnim do dna Doliny Cichej. Uchodzi do niej prawie naprzeciwko wylotu Doliny Tomanowej Liptowskiej (nieco niżej). Dnem żlebu spływa potok Magurský jarok. Przekracza go mostem droga biegnąca dnem Doliny Cichej
Na polskiej mapie Polkartu Rakitowy Żleb jest opisany jako Magurski Żleb ("Magurský žľab"). Na słowackiej mapie turystycznej żleb ten nie jest zaznaczony, natomiast nazwą Magurský žľab opisany jest Rycerowy Żleb. 
Rakitowy Żleb jest całkowicie porośnięty lasem. Liptowskie Kopy są niedostępne turystycznie, od 1949 stanowią obszar ochrony ścisłej. Rakitowy Żleb jest dobrze widoczny od polskiej strony, z czerwonego szlaku biegnącego główną granią Tatr od Ciemniaka na Kasprowy Wierch.

</doc>
<doc id="5025254" url="https://pl.wikipedia.org/wiki?curid=5025254" title="Magurski Żleb">
Magurski Żleb



</doc>
<doc id="5025257" url="https://pl.wikipedia.org/wiki?curid=5025257" title="Diemidowka (obwód smoleński)">
Diemidowka (obwód smoleński)

Diemidowka () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad Łubnią, przy drodze federalnej R120 (Orzeł – Briańsk – Smoleńsk – Witebsk), 11 km od drogi magistralnej M1 «Białoruś», 7 km od centrum administracyjnego osiedla wiejskiego (Michnowka), 13 km od Smoleńska, 3 km od najbliższej stacji kolejowej (Gniezdowo).
W granicach miejscowości znajdują się ulice: Centralnaja, Kasztanowaja, Kasztanowyj pierieułok, Kiedrowaja, Kiedrowyj pierieułok, Klenowaja, Klenowyj pierieułok, Krasnyj Ruczej, Majskij pierieułok, Polewoj pierieułok, Promyszlennyj pierieułok, Sołniecznyj pierieułok, Sosnowyj pierieułok, Zielonaja, pierieułok Zielonyj Ruczej.
Demografia.
W 2010 r. miejscowość zamieszkiwały 104 osoby.

</doc>
<doc id="5025263" url="https://pl.wikipedia.org/wiki?curid=5025263" title="Korolówka (rejon brodzki)">
Korolówka (rejon brodzki)



</doc>
<doc id="5025265" url="https://pl.wikipedia.org/wiki?curid=5025265" title="Tadeusz Zbigniew Zbiegień">
Tadeusz Zbigniew Zbiegień

Tadeusz Zbigniew Zbiegień (ur. 24 sierpnia 1901 w Lubaczowie, zm. 8 marca 1997) – kapitan piechoty Wojska Polskiego II RP i pułkownik ludowego Wojska Polskiego.
Życiorys.
Tadeusz Zbigniew Zbiegień urodził się 24 sierpnia 1901 w Lubaczowie. Był synem Romualda (w 1914 oficjał kancelaryjny C. K. Sądu Powiatowego w Jarosławiu). Uczył się w C. K. Gimnazjum w Jarosławiu, gdzie w 1918 ukończył V klasę.
W Wojsku Polskim został mianowany podporucznikiem piechoty ze starszeństwem z dniem 15 sierpnia 1927. Służył w 6 pułku Strzelców Podhalańskich w Stryju. Następnie awansowany na porucznika ze starszeństwem z dniem 15 sierpnia 1929. W 1932 pozostawał w dyspozycji szefa Departamentu Piechoty Ministerstwa Spraw Wojskowych. W latach 30. został awansowany na stopień kapitana piechoty. Według stanu z marca 1939 był oficerem 24 pułku piechoty i pełnił funkcję dowódcy plutonu strzeleckiego przy Dywizyjny Kursie Podchorążych Rezerwy 27 Dywizji Piechoty. Po wybuchu II wojny światowej w 1939 podczas kampanii wrześniowej pełnił funkcję II adiutanta dowódcy 24 pułku piechoty.
Po zakończeniu II wojny światowej był oficerem ludowego Wojska Polskiego. Służył w Oficerskiej Szkoły Piechoty i Kawalerii Nr 1, w 1945 w stopniu majora, w 1946 w stopniu podpułkownika był w kadrze Oficerskiej Szkoły Piechoty i Kawalerii Nr 1. Od 22 października 1946 do 7 maja 1947 sprawował stanowisko dowódcy 16 Kołobrzeskiego pułku piechoty w Krakowie. Według informacji opublikowanych po latach przez Instytut Pamięci Narodowej był podejrzewany o współpracę z obcym wywiadem, a sprawę w tym zakresie prowadził od 1946 do 1955 Wojewódzki Urząd Spraw Wewnętrznych w Krakowie. Do końca życia był w stopniu pułkownika.
Zmarł 8 marca 1997. Został pochowany na cmentarzu Powązkowskim w Warszawie.

</doc>
<doc id="5025266" url="https://pl.wikipedia.org/wiki?curid=5025266" title="Kościół Matki Bożej Częstochowskiej w Warszawie (Targówek)">
Kościół Matki Bożej Częstochowskiej w Warszawie (Targówek)

Kościół Matki Bożej Częstochowskiej w Warszawie – rzymskokatolicki kościół parafialny należący do parafii św. Wincentego a Paulo w Warszawie (dekanat praski archidiecezji warszawskiej). Znajduje się w warszawskiej dzielnicy Targówek, na terenie cmentarza Bródnowskiego.
Opis.
Parafia św. Wincentego a Paulo została erygowana w dniu 1 września 1952 roku. Pierwszym proboszczem został mianowany ks. Zdzisław Waś. Z terenu nekropolii wydzielona została mała działka budowlana. Duszpasterze przy znaczącym wsparciu parafian rozpoczęli starania o wydanie zgody na budowę nowej świątyni i plebanii. Ich starania zostały uwieńczone sukcesem.
Fundamenty zostały poświęcone przez kardynała Stefana Wyszyńskiego w dniu 13 lipca 1957 roku. Następnie rozpoczęto budowę kościoła zaprojektowanego przez Stanisława Marzyńskiego. Zgodnie z ustaleniami z 1952 roku miała to być replika kaplicy – mauzoleum hrabiów Przeździeckich, ufundowanej dla parafii św. Barbary na Koszykach pod koniec XIX wieku. Była to budowla imitująca gotyk z kamiennymi rzeźbami. Podczas działań wojennych w 1939 roku kaplica w znaczącym stopniu została zniszczona. Ocalały jedynie jej nieliczne elementy, które przewiezione zostały na Bródno i osadzone w analogicznych miejscach jak w oryginale. Wystarczyło to tylko do zbudowania portalu nowo wznoszonego kościoła.
Uroczystego poświęcenia świątyni, za patronkę której wybrana została Matka Boża Częstochowska dokonał w dniu 24 sierpnia 1960 roku biskup Wacław Majewski. W następnych latach dobudowane zostały przez księdza proboszcza Stanisława Hermanowicza dwie nawy boczne. Zostały one poświęcone przez biskupa Bronisława Dąbrowskiego w dniu 2 lutego 1980 roku. Uroczyście konsekrował świątynię 22 września 1984 roku prymas Polski Józef kardynał Glemp.
Architektura nawy środkowej nawiązuje do gotyku - żebrowe sklepienie jest jednak mniej strzeliste, a łuki łagodniejsze. Budowa świątyni pochłonęła wszystkie zgromadzone na ten cel fundusze, w związku z tym oryginalne jej wyposażenie było bardzo skromne. Gruntowna i zasadnicza modernizacja, wyposażenie i upiększenie wnętrza oraz zagospodarowanie terenu przykościelnego zostało rozpoczęte w 1994 roku. Trzynawowe wnętrze świątyni, z kaplicą Zaśnięcia Najświętszej Maryi Panny, zakrystią i chórem zaprojektował profesor Akademii Sztuk Pięknych Kazimierz Zieliński.

</doc>
<doc id="5025267" url="https://pl.wikipedia.org/wiki?curid=5025267" title="Jasienowce">
Jasienowce

Jasienowce (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów wieś rządowa w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 129 osób, wszystkie były wyznania rzymskokatolickiego i zadeklarowały polską przynależność narodową. Były tu 24 budynki mieszkalne. W 1931 w 24 domach zamieszkiwało 124 osoby.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025273" url="https://pl.wikipedia.org/wiki?curid=5025273" title="Kimstaczewo">
Kimstaczewo

Kimstaczewo – obecnie część wsi Szylki na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów wieś rządowa w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 77 osób, 76 było wyznania rzymskokatolickiego a 1 prawosławnego. Jednocześnie 9 mieszkańców zadeklarowało polską przynależność narodową, 68 białoruską. Było tu 12 budynków mieszkalnych. W 1931 w 14 domach zamieszkiwało 61 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025274" url="https://pl.wikipedia.org/wiki?curid=5025274" title="Dragonne (1885)">
Dragonne (1885)

Dragonne – francuska kanonierka torpedowa z lat 80. XIX wieku, jedna z ośmiu zbudowanych jednostek typu "Bombe". Okręt został zwodowany 28 sierpnia 1885 roku w stoczni Société Nouvelle des Forges et Chantiers de la Méditerranée w La Seyne-sur-Mer, a do służby w Marine nationale przyjęto go w 1888 roku. Jednostka została skreślona z listy floty w 1910 roku i następnie złomowana.
Projekt i budowa.
Kanonierki torpedowe typu "Bombe" zaprojektowano jako niewielkie, jednokominowe jednostki o trzech masztach (początkowo z ożaglowaniem), z taranowymi dziobami, wystającymi rufaami i pochylonymi dośrodkowo burtami. Kadłuby jednostek wykonano ze stali.
„Dragonne” zbudowany został w stoczni Société Nouvelle des Forges et Chantiers de la Méditerranée. Stępkę okrętu położono w październiku 1884 roku, a zwodowany został 28 sierpnia 1885 roku.
Dane taktyczno–techniczne.
Okręt był kanonierką torpedową o długości między pionami 59,2 metra, szerokości całkowitej 5,97 metra i maksymalnym zanurzeniu 3,17 metra. Wyporność normalna wynosiła 395 ton. Okręt napędzany był przez dwie pionowe maszyny parowe o łącznej mocy 1800 KM, do których parę dostarczały cztery kotły lokomotywowe. Maksymalna prędkość napędzanej dwiema śrubami jednostki wynosiła 18–19 węzłów. Okręt zabierał maksymalnie 108 ton węgla.
Uzbrojenie artyleryjskie jednostki składało się początkowo z dwóch pojedynczych dział Hotchkiss M1885 L/40 kalibru 47 mm, umieszczonych na dziobie i rufie oraz pięciu rewolwerowych działek kal. 37 mm L/20 M1885. Okręt wyposażony był w dwie pojedyncze nadwodne wyrzutnie torped kal. 350 mm.
Opancerzenie obejmowało jedynie nadbudówkę, która miała ściany o grubości 13 mm.
Załoga okrętu składała się z 70 oficerów, podoficerów i marynarzy.
Służba.
„Dragonne” został przyjęty do służby w Marine nationale w 1888 roku. W latach 90. XIX wieku dokonano modernizacji uzbrojenia okrętu, montując na sponsonach w miejscu dwóch rewolwerowych działek kal. 37 mm dwa działa kal. 47 mm. W 1896 roku na „Dragonne” prowadzono testy haubic. Jednostka została wycofana ze służby w 1910 roku, a następnie złomowana.

</doc>
<doc id="5025280" url="https://pl.wikipedia.org/wiki?curid=5025280" title="Dragonne">
Dragonne

„Dragonne” – nazwa noszona na przestrzeni dziejów przez kilka okrętów Marine nationale:

</doc>
<doc id="5025281" url="https://pl.wikipedia.org/wiki?curid=5025281" title="Pos Malaysia">
Pos Malaysia

Pos Malaysia Berhad – operator pocztowy oferujący usługi pocztowe w Malezji, z siedzibą w Kuala Lumpur.

</doc>
<doc id="5025283" url="https://pl.wikipedia.org/wiki?curid=5025283" title="Ługowcy (obwód smoleński)">
Ługowcy (obwód smoleński)

Ługowcy () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest 3 km od drogi federalnej R120 (Orzeł – Briańsk – Smoleńsk – Witebsk), 11 km od drogi magistralnej M1 «Białoruś», 10 km od centrum administracyjnego osiedla wiejskiego (Michnowka), 16 km od Smoleńska, 4 km od najbliższej stacji kolejowej (Gniezdowo).
Demografia.
W 2010 r. miejscowości nikt nie zamieszkiwał.

</doc>
<doc id="5025285" url="https://pl.wikipedia.org/wiki?curid=5025285" title="Herb gminy Budzyń">
Herb gminy Budzyń



</doc>
<doc id="5025286" url="https://pl.wikipedia.org/wiki?curid=5025286" title="Łosicze">
Łosicze

Łosicze (; ) – wieś na Białorusi, w obwodzie brzeskim, w rejonie pińskim, w sielsowiecie Pleszczyce.
W dwudziestoleciu międzywojennym leżały w Polsce, w województwie poleskim, w powiecie pińskim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5025287" url="https://pl.wikipedia.org/wiki?curid=5025287" title="Kisiewo">
Kisiewo

Kisiewo (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów wieś rządowa w gminie Wołkołata, w powiecie wilejskim, w guberni wileńskiej Imperium Rosyjskiego. W 1866 w 6 domach zamieszkiwało 60 osób.
W dwudziestoleciu międzywojennym istniały Kisiewo I i Kisiewo II. Wsie leżały w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej w Wołkołacie. Miejscowości podlegały pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025288" url="https://pl.wikipedia.org/wiki?curid=5025288" title="Flèche (1885)">
Flèche (1885)

Flèche – francuska kanonierka torpedowa z lat 80. XIX wieku, jedna z ośmiu zbudowanych jednostek typu "Bombe". Okręt został zwodowany 8 listopada 1885 roku w stoczni Société Nouvelle des Forges et Chantiers de la Méditerranée w La Seyne-sur-Mer, a do służby w Marine nationale przyjęto go w 1888 roku. Jednostka została skreślona z listy floty w 1912 roku i następnie złomowana.
Projekt i budowa.
Kanonierki torpedowe typu "Bombe" zaprojektowano jako niewielkie, jednokominowe jednostki o trzech masztach (początkowo z ożaglowaniem), z taranowymi dziobami, wystającymi rufaami i pochylonymi dośrodkowo burtami. Kadłuby jednostek wykonano ze stali.
„Flèche” zbudowany został w stoczni Société Nouvelle des Forges et Chantiers de la Méditerranée. Stępkę okrętu położono w październiku 1884 roku, a zwodowany został 8 listopada 1885 roku.
Dane taktyczno–techniczne.
Okręt był kanonierką torpedową o długości między pionami 59,2 metra, szerokości całkowitej 5,97 metra i maksymalnym zanurzeniu 3,17 metra. Wyporność normalna wynosiła 395 ton. Okręt napędzany był przez dwie pionowe maszyny parowe o łącznej mocy 1800 KM, do których parę dostarczały cztery kotły lokomotywowe. Maksymalna prędkość napędzanej dwiema śrubami jednostki wynosiła 18–19 węzłów. Okręt zabierał maksymalnie 108 ton węgla.
Uzbrojenie artyleryjskie jednostki składało się początkowo z dwóch pojedynczych dział Hotchkiss M1885 L/40 kalibru 47 mm, umieszczonych na dziobie i rufie oraz pięciu rewolwerowych działek kal. 37 mm L/20 M1885. Okręt wyposażony był w dwie pojedyncze nadwodne wyrzutnie torped kal. 350 mm.
Opancerzenie obejmowało jedynie nadbudówkę, która miała stalowe ściany o grubości 13 mm.
Załoga okrętu składała się z 70 oficerów, podoficerów i marynarzy.
Służba.
„Flèche” został przyjęty do służby w Marine nationale w 1888 roku. W latach 90. XIX wieku sprawiające problemy kotły lokomotywowe wymieniono na kotły Lagrafel-d’Allest. Dokonano też modernizacji uzbrojenia okrętu, montując na sponsonach w miejscu dwóch rewolwerowych działek kal. 37 mm dwa działa kal. 47 mm. Jednostka została wycofana ze służby w 1912 roku, a następnie złomowana.

</doc>
<doc id="5025291" url="https://pl.wikipedia.org/wiki?curid=5025291" title="Szpaki (obwód smoleński)">
Szpaki (obwód smoleński)

Szpaki () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Jefimja, 5,5 km od drogi federalnej R120 (Orzeł – Briańsk – Smoleńsk – Witebsk), 14,5 km od drogi magistralnej M1 «Białoruś», 12 km od centrum administracyjnego osiedla wiejskiego (Michnowka), 18,5 km od Smoleńska, 6 km od najbliższego przystanku kolejowego (Katyń).
W granicach miejscowości znajdują się ulice: Carskaja, Chutorskaja, Impieratorskaja, Izumrudnaja, Jużnaja, Kasztanowaja, Lesnaja, Letniaja, Ługowaja, Malinowaja, Mołodiożnaja, Nowaja, Parkowaja, Radużnaja, Riecznaja, Sczastliwaja, Sołniecznaja, Swietłaja, Triumfalnaja, Ujutnaja, Wiesiołaja, Zapowiednaja, Zołotaja, Zwiezdnaja.
Demografia.
W 2010 r. miejscowość zamieszkiwało 45 osób.

</doc>
<doc id="5025294" url="https://pl.wikipedia.org/wiki?curid=5025294" title="Muzeum Pana Tadeusza">
Muzeum Pana Tadeusza



</doc>
<doc id="5025295" url="https://pl.wikipedia.org/wiki?curid=5025295" title="Andoni Monforte Arregui">
Andoni Monforte Arregui

Andoni Monforte Arregui (ur. 12 czerwca 1946 w Mallabii) – hiszpański i baskijski polityk, prawnik oraz samorządowiec, członek Kongresu Deputowanych, od 1986 do 1989 eurodeputowany II kadencji.
Życiorys.
W 1968 ukończył studia prawnicze na Uniwersytecie w Walencji. Od 1972 do 1977 pracował jako dyrektor ds. personelu w ramach spółdzielni Mondragon w Arrasate.
Zaangażował się w działalność Nacjonalistycznej Partii Basków. W 1977 wybrany do Zgromadzenia Konstytucyjnego, w 1979 i 1982 uzyskiwał reelekcję już do Kongresu Deputowanych I i II kadencji. Jednocześnie w latach 1978–1980 pozostawał asesorem ds. zdrowia i zabezpieczenia społecznego we władzach Kraju Basków, a w latach 1980–1983 zastępcą reprezentanta Hiszpanii w Zgromadzeniu Parlamentarnym Rady Europy.
Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej, w 1987 wybrano go w wyborach powszechnych. Przystąpił do Europejskiej Partii Ludowej, od 1987 do 1989 był wiceprzewodniczącym Delegacji ds. stosunków z państwami Ameryki Południowej. W latach 1989–1991 zastępca asesora ds. handlu we władzach Kraju Basków. Później powrócił do praktyki prawniczej, został prezesem firmy Eurocom i szefem zrzeszenia supermarketów w Walencji.
Życie prywatne.
Żonaty z Carmen Duart Tudelą, ma dwoje dzieci.

</doc>
<doc id="5025296" url="https://pl.wikipedia.org/wiki?curid=5025296" title="Kościół Wszystkich Świętych w Golejewku">
Kościół Wszystkich Świętych w Golejewku

Kościół Wszystkich Świętych w Golejewku – rzymskokatolicki kościół parafialny należący do parafii pod tym samym wezwaniem (dekanat jutrosiński archidiecezji poznańskiej).
Obecna świątynia została zbudowana w latach 1900–1903, na miejscu starszej o kilkaset lat drewnianej świątyni. Budowniczym obecnego kościoła był Stanisław Charaszkiewicz z Ponieca. Charakterystyczną cechą świątyni jest jej układ przestrzenny oparty na planie krzyża greckiego z szeroką nawą poprzeczną – czyli transeptem. Północna fasada jest zwieńczona wieżą ozdobioną półkolumnami korynckimi, trójkątnymi tympanonami i dachem hełmowym z latarnią. 
Nad głównym wejściem znajduje się płaskorzeźba przedstawiająca tonącego jeźdźca na koniu, a w tle dawna świątynia. Jest to symboliczne nawiązanie do genezy miejscowej parafii, opartej na legendzie o cudownym ocaleniu dziedzica Chojeńskiego. Wnętrze kościoła ma wystrój w stylu neobarokowym. W prezbiterium znajduje się ołtarz główny z wizerunkiem Trójcy Świętej otoczonej przez postaci aniołów, świętych, proroków i papieży (jest to replika z XX wieku słynnego obrazu Albrechta Dürera. wykonana przez Antoniego Procajłowicza). Nastawa ołtarzowa jest otoczona rzeźbami oraz obrazami św. Piotra i Pawła z atrybutami, a także witrażami przedstawiającymi sceny biblijne: chrzest Jezusa w Jordanie i powrót syna marnotrawnego. Bezpośrednio do prezbiterium przylega ozdobiona malowidłami loża kolatorska, pod którą w podziemiach jest umieszczona krypta grobowa fundatorów świątyni – Jana i Wandy Czarneckich oraz ich potomków. Przestrzeń sakralna jest uzupełniona ołtarzami bocznymi: św. Antoniego, św. Józefa, Najświętszego Serca Pana Jezusa oraz Niepokalanego Poczęcia Najświętszej Maryi Panny. Najcenniejszym elementem wystroju wnętrza, decydującym o wyjątkowej, niepowtarzalnej wartości zabytku jest namalowana około 1910 roku przez Antoniego Procajłowicza, polichromia, pokrywająca ściany wszystkich naw, prezbiterium i sklepienie kościoła. Malowidła przedstawiają najważniejsze motywy artystyczne zaczerpnięte ze Starego i Nowego Testamentu, symbole sakramentów, postaci Trójcy Świętej, Maryi, aniołów, czterech ewangelistów oraz elementy związane z lokalną historią – kartusze herbowe kolejnych dziedziców Golejewka: Chojeńskich, Rogalińskich i Czarneckich. Sklepienie jest pokryte złotymi gwiazdami na niebieskim tle, a wszystkie ściany ornamentami roślinnymi.

</doc>
<doc id="5025297" url="https://pl.wikipedia.org/wiki?curid=5025297" title="Młodzieżowy Ośrodek Socjoterapii im. św. Brata Alberta w Szczecinie">
Młodzieżowy Ośrodek Socjoterapii im. św. Brata Alberta w Szczecinie

Młodzieżowy Ośrodek Socjoterapii im. św. Brata Alberta w Szczecinie – niepubliczny ośrodek specjalny i placówka opiekuńczo-wychowawcza dla chłopców. MOS prowadzi działalność edukacyjno-terapeutyczną w formie pracy ciągłej, całodobowej (jest placówką nieferyjną). Położony jest w centrum Lasku Arkońskiego.
Ośrodek wraz ze szkołą działa jako niepubliczna placówka oświatowa. Od 2012 roku funkcjonuje w ramach Centrum Edukacyjnego Archidiecezji Szczecińsko – Kamieńskiej. Od roku szkolnego 2017/2018 w Ośrodku znajduje się Specjalna Szkoła Podstawowa im. św. Brata Alberta z oddziałami gimnazjalnymi.
Historia ośrodka.
XIX wiek.
Początki gospodarowania gruntów dzisiejszego ośrodka sięgają pierwszej połowy XIX wieku, już wówczas zakład wodoleczniczy, przekształcony następnie w zakład kąpielowy, tzw. „rzymską łaźnię”. W obiekcie tym powstał w 1860 roku zakład lecznictwa zimną wodą, lecz zburzono go 30 lat później. W miejsce wyburzonych zabudowań powstał budynek sanatorium zwanego też „zakładem wodoleczniczym” lub „zakładem zdrojowym”
Obecne tam sanatorium było miejscem:
XX wiek.
Na oddalonym o kilkaset metrów Wzgórzu Arkony, istniała wieża widokowa wybudowania w 1903 roku, tzw. „Wieża Quistorpa”.
Niedługo po II wojnie światowej obiekt dzisiejszego Młodzieżowego Ośrodka Socjoterapii uzyskał oficjalną nazwę „Uzdrowisko”, który następnie przekształcono w Państwowy Dom Wczasów Dziecięcych i Sanatorium Rehabilitacyjne dla Dzieci o nazwie „Cichy Kącik”.
Od 1991 roku oddział Caritas Archidiecezji Szczecińsko-Kamieńskiej prowadzi w ośrodku Ognisko Świętego Brata Alberta – internat dla chłopców, znajdujących się w trudnej sytuacji życiowej. W 2005 r. Ognisko przekształcono w Młodzieżowy Ośrodek Socjoterapii.
Na terenie ośrodka, prowadzonego wówczas przez księdza Andrzeja Dymera, miały miejsce regularne akty dokonywanego przez niego wykorzystywania seksualnego chłopców w wieku nastoletnim, m.in. wychowanków.
Architektura ośrodka.
Bryła budynku usytuowana jest na terenie o znacznym stopniu nachylenia. Bryła ta murowana jest z cegły, gdzie zachowano elementy o konstrukcji ryglowej. Budynek otoczony jest dwupoziomową, drewnianą werandą. W latach 90. XX wieku w budynku dobudowano kuchnię. W kaplicy obecna jest polichromia autorstwa A. Malinowskiego z 2006r.
Przyroda w ośrodku.
Flora.
Na posesji ośrodka okazy roślinne, zaliczają się do nich...
Przyrodę znajdującą się na terenie obiektu, wraz z propozycją ponownego zagospodarowania, szczegółowo opisuje jedna z prac magisterskich napisana w 2008 roku na Akademii Rolniczej w Szczecinie.
Cele ośrodka.
Do zadań ośrodka należą:
Jak deklaruje dyrekcja, ośrodek przykłada uwagę w szczególności do:
kierując się przy tym:
Podmioty partnerskie.
Ośrodek współpracuje z następującymi podmiotami:

</doc>
<doc id="5025298" url="https://pl.wikipedia.org/wiki?curid=5025298" title="Juan Antonio Gangoiti Llaguno">
Juan Antonio Gangoiti Llaguno



</doc>
<doc id="5025300" url="https://pl.wikipedia.org/wiki?curid=5025300" title="Slizniewo (rejon smoleński)">
Slizniewo (rejon smoleński)

Slizniewo () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest 3 km od drogi federalnej R120 (Orzeł – Briańsk – Smoleńsk – Witebsk), 13 km od drogi magistralnej M1 «Białoruś», 10 km od centrum administracyjnego osiedla wiejskiego (Michnowka), 16 km od Smoleńska, 4,5 km od najbliższej stacji kolejowej (Gniezdowo).
W granicach miejscowości znajdują się ulice: Centralnaja, Centralnyj pierieułok.
Demografia.
W 2010 r. miejscowość zamieszkiwało 14 osób.

</doc>
<doc id="5025301" url="https://pl.wikipedia.org/wiki?curid=5025301" title="Czworogratka">
Czworogratka

Czworogratka ("Amphigerontia") – rodzaj owadów z rzędu psotników i rodziny psotnikowatych. Zalicza się do niego 33 opisane gatunki.
Morfologia.
Psotniki o ciele mierzonym wraz ze złożonymi skrzydłami osiągającym poniżej 6 mm długości; u gatunków środkowoeuropejskich długość przedniego skrzydła wynosi od 3,7 do 4,8 mm. Ubarwienie ich bywa od jasnego z ciemniejszymi elementami aż do prawie całkiem brunatnoczarnego. Przednie skrzydła są przezroczyste lub mają skąpy, brunaty wzór w formie plam lub przepasek. Użyłkowanie skrzydła odznacza się dobrze rozwiniętą żyłką poprzeczną łączącą żyłkę radialną i medialną, lekko zwężoną ku wierzchołkowi komórką dyskoidalną, brakiem szczątkowej żyłki poprzecznej w tylnym kącie pterostygmy oraz wierzchołkową częścią areoli postiki wyraźnie dłuższą od pierwszego odcinka żyłki kubitalnej. Odnóża mają stopy o pazurkach wyposażonych w ząbek przedwierzchołkowy. Genitalia samca cechują się niezrośniętymi z prąciem paramerami oraz symetrycznym hypandrium o trójkątnym wierzchołku. Samica ma znak w kształcie krzyża lub litery „T” na płytce sugenitalnej i dwupłatowe walwy zewnętrzne.
Taksonomia.
Rodzaj ten wprowadzony został w 1880 roku przez Hermanna Juliusa Kolbego na łamach "Jahresbericht des Westfälischen Provinzial-Vereins für Wissenschaft und Kunst". Zalicza się do niego 33 opisane gatunki:

</doc>
<doc id="5025304" url="https://pl.wikipedia.org/wiki?curid=5025304" title="Amphigerontia">
Amphigerontia



</doc>
<doc id="5025306" url="https://pl.wikipedia.org/wiki?curid=5025306" title="Nadleśnictwo Olecko">
Nadleśnictwo Olecko

Nadleśnictwo Olecko – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Olecku, w powiecie oleckim, w województwie warmińsko-mazurskim.
Nadleśnictwo obejmuje część powiatów oleckiego, ełckiego, gołdapskiego i niewielki fragment powiatu giżyckiego w województwie warmińsko-mazurskim oraz część powiatu suwalskiego w województwie podlaskim.
Historia.
Przedwojenne losy tutejszych lasów nie są dobrze znane, ze względu na spłonięcie dokumentacji w czasie II wojny światowej.
W 1945 powstało Nadleśnictwo Jucha, później również Nadleśnictwo Olecko. W 1953 dokonano reorganizacji tutejszej administracji leśnej, w wyniku której z części nadleśnictw Czerwony Dwór, Gołdap i Olecko powstały nadleśnictwa Kowale i Olecko. Kolejna zmiana granic miała miejsce w 1972. Połączono wówczas nadleśnictwa Kowale i Olecko oraz część nadleśnictwa Jucha. Nowa jednostka przyjęła nazwę "Nadleśnictwo Olecko".
Ochrona przyrody.
Na terenie nadleśnictwa znajdują się dwa rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi ponad 283 m3/ha, a średni wiek 52 lata.

</doc>
<doc id="5025307" url="https://pl.wikipedia.org/wiki?curid=5025307" title="Lance (1886)">
Lance (1886)

Lance – francuska kanonierka torpedowa z lat 80. XIX wieku, jedna z ośmiu zbudowanych jednostek typu "Bombe". Okręt został zwodowany 20 kwietnia 1886 roku w stoczni Société Nouvelle des Forges et Chantiers de la Méditerranée w La Seyne-sur-Mer, a do służby w Marine nationale przyjęto go w 1890 roku. Jednostka została skreślona z listy floty w 1914 roku i następnie złomowana.
Projekt i budowa.
Kanonierki torpedowe typu "Bombe" zaprojektowano jako niewielkie, jednokominowe jednostki o trzech masztach (początkowo z ożaglowaniem), z taranowymi dziobami, wystającymi rufaami i pochylonymi dośrodkowo burtami. Kadłuby jednostek wykonano ze stali.
„Lance” zbudowany został w stoczni Société Nouvelle des Forges et Chantiers de la Méditerranée. Stępkę okrętu położono w grudniu 1884 roku, a zwodowany został 20 kwietnia 1886 roku.
Dane taktyczno–techniczne.
Okręt był kanonierką torpedową o długości między pionami 59,2 metra, szerokości całkowitej 5,97 metra i maksymalnym zanurzeniu 3,17 metra. Wyporność normalna wynosiła 395 ton. Okręt napędzany był przez dwie pionowe maszyny parowe o łącznej mocy 1800 KM, do których parę dostarczały cztery kotły lokomotywowe. Maksymalna prędkość napędzanej dwiema śrubami jednostki wynosiła 18–19 węzłów. Okręt zabierał maksymalnie 108 ton węgla.
Uzbrojenie artyleryjskie jednostki składało się początkowo z dwóch pojedynczych dział Hotchkiss M1885 L/40 kalibru 47 mm, umieszczonych na dziobie i rufie oraz pięciu rewolwerowych działek kal. 37 mm L/20 M1885. Okręt wyposażony był w dwie pojedyncze nadwodne wyrzutnie torped kal. 350 mm.
Opancerzenie obejmowało jedynie nadbudówkę, która miała stalowe ściany o grubości 13 mm.
Załoga okrętu składała się z 70 oficerów, podoficerów i marynarzy.
Służba.
„Lance” został przyjęty do służby w Marine nationale w 1890 roku. W latach 90. XIX wieku sprawiające problemy kotły lokomotywowe wymieniono na kotły Guyot du Temple. Dokonano też modernizacji uzbrojenia okrętu, montując na sponsonach w miejscu dwóch rewolwerowych działek kal. 37 mm dwa działa kal. 47 mm. Jednostka została wycofana ze służby w 1914 roku, a następnie złomowana.

</doc>
<doc id="5025310" url="https://pl.wikipedia.org/wiki?curid=5025310" title="Froły (Michnowskoje)">
Froły (Michnowskoje)

Froły () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest 4 km od drogi federalnej R120 (Orzeł – Briańsk – Smoleńsk – Witebsk), 13 km od drogi magistralnej M1 «Białoruś», 12,5 km od centrum administracyjnego osiedla wiejskiego (Michnowka), 19 km od Smoleńska, 4,5 km od najbliższego przystanku kolejowego (Katyń).
Demografia.
W 2010 r. miejscowość zamieszkiwało 11 osób.

</doc>
<doc id="5025312" url="https://pl.wikipedia.org/wiki?curid=5025312" title="Flaga Budzynia">
Flaga Budzynia

Flaga Budzynia – jeden z trzech urzędowych symboli gminy Budzyń.
Blazon.
"Flagę stanowi płat dwudzielny w słup, z czego pas czołowy i skrajny biały, a środkowy czerwony, na którym umieszczone centralnie godło gminy."
Opis.
Flagą gminy Budzyń jest płat o proporcjach 5:8 podzielony na 3 pionowe pasy w barwach odzwierciedlających tynkturę herbu. Porządek podziału płata składa się z pasa czołowego (od drzewca) i skrajnego oraz pasa środkowego. Pasom skrajnym przyporządkowana została barwa biała, a pasowi środkowemu barwa czerwona. Na pasie środkowym osadzone jest godło gminy
Ustanowienie.
Flaga została ustanowiona przez Radę Miasta i Gminy w Budzyniu 10 lutego 2021 r.
Informacje.
Wzór flagi wykonany został w roku 2020 przez Aleksandra Bąka, specjalistę projektowania grafiki użytkowej oraz heraldyki samorządowej, wraz z pozostałymi symbolami gminy Budzyń. Umieszczony na fladze wizerunek heraldyczny stanowi odtworzenie historycznego przedstawienia godła Budzynia, zachowanego na lakowym odcisku pieczęci miejskiej z XVIII wieku. Jest ono zgodne z treścią przywileju lokacyjnego, wystawionego przez króla Władysława IV Wazę 20 lipca 1641 roku.

</doc>
<doc id="5025313" url="https://pl.wikipedia.org/wiki?curid=5025313" title="Sainte-Barbe (1885)">
Sainte-Barbe (1885)

Sainte-Barbe – francuska kanonierka torpedowa z lat 80. XIX wieku, jedna z ośmiu zbudowanych jednostek typu "Bombe". Okręt został zwodowany 10 października 1885 roku w stoczni Claparède w Le Petit-Quevilly, a do służby w Marine nationale przyjęto go w 1890 roku. Jednostka została skreślona z listy floty w 1911 roku i następnie złomowana.
Projekt i budowa.
Kanonierki torpedowe typu "Bombe" zaprojektowano jako niewielkie, jednokominowe jednostki o trzech masztach (początkowo z ożaglowaniem), z taranowymi dziobami, wystającymi rufaami i pochylonymi dośrodkowo burtami. Kadłuby jednostek wykonano ze stali.
„Sainte-Barbe” zbudowany został w stoczni Claparède. Stępkę okrętu położono w 1884 roku, a zwodowany został 10 października 1885 roku.
Dane taktyczno–techniczne.
Okręt był kanonierką torpedową o długości między pionami 59,2 metra, szerokości całkowitej 5,97 metra i maksymalnym zanurzeniu 3,17 metra. Wyporność normalna wynosiła 430 ton. Okręt napędzany był przez dwie pionowe maszyny parowe o łącznej mocy 1800 KM, do których parę dostarczały cztery kotły lokomotywowe. Maksymalna prędkość napędzanej dwiema śrubami jednostki wynosiła 18–19 węzłów. Okręt zabierał maksymalnie 108 ton węgla.
Uzbrojenie artyleryjskie jednostki składało się początkowo z dwóch pojedynczych dział Hotchkiss M1885 L/40 kalibru 47 mm, umieszczonych na dziobie i rufie oraz pięciu rewolwerowych działek kal. 37 mm L/20 M1885. Okręt wyposażony był w dwie pojedyncze nadwodne wyrzutnie torped kal. 350 mm.
Opancerzenie obejmowało jedynie nadbudówkę, która miała stalowe ściany o grubości 13 mm.
Załoga okrętu składała się z 70 oficerów, podoficerów i marynarzy.
Służba.
„Sainte-Barbe” został przyjęty do służby w Marine nationale w 1890 roku. W latach 90. XIX wieku sprawiające problemy kotły lokomotywowe wymieniono na kotły Guyot du Temple. Dokonano też modernizacji uzbrojenia okrętu, montując na sponsonach w miejscu dwóch rewolwerowych działek kal. 37 mm dwa działa kal. 47 mm. Jednostka została wycofana ze służby w 1911 roku, a następnie złomowana.

</doc>
<doc id="5025316" url="https://pl.wikipedia.org/wiki?curid=5025316" title="Renault Scénic Conquest">
Renault Scénic Conquest



</doc>
<doc id="5025318" url="https://pl.wikipedia.org/wiki?curid=5025318" title="The Hit Sound of Dean Martin">
The Hit Sound of Dean Martin

The Hit Sound of Dean Martin – album studyjny autorstwa Deana Martina z 1966 roku zaaranżowany przez Erniego Freemana i Billy’ego Strange’a, wydany przez wytwórnię Reprise Records.
"The Hit Sound of Dean Martin" został ponownie wydany na płytę CD przez Hip-O Records w 2009 roku.

</doc>
<doc id="5025319" url="https://pl.wikipedia.org/wiki?curid=5025319" title="Diemienszczina">
Diemienszczina

Diemienszczina () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest przy drodze federalnej R120 (Orzeł – Briańsk – Smoleńsk – Witebsk), 15 km od drogi magistralnej M1 «Białoruś», 2,5 km od centrum administracyjnego osiedla wiejskiego (Michnowka), 7,5 km od Smoleńska, 6,5 km od najbliższego przystanku kolejowego (Dacznaja I).
W granicach miejscowości znajdują się ulice: Miecztatielej, Polewaja, Polewoj pierieułok, Sadowaja, Sołniecznaja, Swietłaja, 1-yj Swietłyj pierieułok, 2-oj Swietłyj pierieułok, Wostocznaja.
Demografia.
W 2010 r. miejscowość zamieszkiwało 37 osób.

</doc>
<doc id="5025321" url="https://pl.wikipedia.org/wiki?curid=5025321" title="Salve (1886)">
Salve (1886)

Salve – francuska kanonierka torpedowa z lat 80. XIX wieku, jedna z ośmiu zbudowanych jednostek typu "Bombe". Okręt został zwodowany 6 lutego 1886 roku w stoczni Claparède w Le Petit-Quevilly, a do służby w Marine nationale przyjęto go w 1890 roku. Jednostka została skreślona z listy floty w 1906 roku i następnie złomowana.
Projekt i budowa.
Kanonierki torpedowe typu "Bombe" zaprojektowano jako niewielkie, jednokominowe jednostki o trzech masztach (początkowo z ożaglowaniem), z taranowymi dziobami, wystającymi rufaami i pochylonymi dośrodkowo burtami. Kadłuby jednostek wykonano ze stali.
„Salve” zbudowany został w stoczni Claparède. Stępkę okrętu położono w 1884 roku, a zwodowany został 6 lutego 1886 roku.
Dane taktyczno–techniczne.
Okręt był kanonierką torpedową o długości między pionami 59,2 metra, szerokości całkowitej 5,97 metra i maksymalnym zanurzeniu 3,17 metra. Wyporność normalna wynosiła 395 ton. Okręt napędzany był przez dwie pionowe maszyny parowe o łącznej mocy 1800 KM, do których parę dostarczały cztery kotły lokomotywowe. Maksymalna prędkość napędzanej dwiema śrubami jednostki wynosiła 18–19 węzłów. Okręt zabierał maksymalnie 108 ton węgla.
Uzbrojenie artyleryjskie jednostki składało się początkowo z dwóch pojedynczych dział Hotchkiss M1885 L/40 kalibru 47 mm, umieszczonych na dziobie i rufie oraz pięciu rewolwerowych działek kal. 37 mm L/20 M1885. Okręt wyposażony był w dwie pojedyncze nadwodne wyrzutnie torped kal. 350 mm.
Opancerzenie obejmowało jedynie nadbudówkę, która miała stalowe ściany o grubości 13 mm.
Załoga okrętu składała się z 70 oficerów, podoficerów i marynarzy.
Służba.
„Salve” został przyjęty do służby w Marine nationale w 1890 roku. W latach 90. XIX wieku sprawiające problemy kotły lokomotywowe wymieniono na kotły Guyot du Temple. Dokonano też modernizacji uzbrojenia okrętu, montując na sponsonach w miejscu dwóch rewolwerowych działek kal. 37 mm dwa działa kal. 47 mm. Jednostka została wycofana ze służby w 1906 roku, a następnie złomowana.

</doc>
<doc id="5025324" url="https://pl.wikipedia.org/wiki?curid=5025324" title="Salve (okręt)">
Salve (okręt)

„Salve” – nazwa noszona na przestrzeni dziejów przez kilka okrętów Marine nationale:

</doc>
<doc id="5025327" url="https://pl.wikipedia.org/wiki?curid=5025327" title="Nadleśnictwo Ełk">
Nadleśnictwo Ełk

Nadleśnictwo Ełk – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Mrozach Wielkich, w powiecie ełckim, w województwie warmińsko-mazurskim.
Nadleśnictwo obejmuje większość powiatu ełckiego oraz niewielkie fragmenty powiatów giżyckiego, oleckiego i piskiego.
Historia.
W 1945 powstały nadleśnictwa Ełk, Pisanica i Jucha. W 1973 połączono nadleśnictwa Ełk i Pisanica oraz część nadleśnictwa Jucha. Nowa jednostka przyjęła nazwę "Nadleśnictwo Ełk".
Ochrona przyrody.
Na terenie nadleśnictwa znajduje się jeden rezerwat przyrody - Bartosze.
Drzewostany.
Typy siedliskowe lasów nadleśnictwa (z ich udziałem procentowym):
Głównym gatunkiem lasotwórczym lasów nadleśnictwa jest sosna, panująca w 64,37% drzewostanów. Ważnym gatunkiem jest także świerk. Ponadto tutejsze lasy w mniejszym stopniu tworzą buk, dąb, olsza i jesion.

</doc>
<doc id="5025328" url="https://pl.wikipedia.org/wiki?curid=5025328" title="Bruno Mazzia">
Bruno Mazzia

Bruno Mazzia (ur. 14 marca 1941 w Vigliano Biellese) – włoski piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek Juventusu. W 1957 rozpoczął karierę piłkarską w drużynie Biellese. W latach 1959-1962 i 1964-1966 bronił barw Juventusu, skąd został wypożyczony do Venezii i Lazio. Następnie do 1977 występował w klubach Brescia, Perugia, Reggina, Alessandria, ponownie Biellese i Pro Vercelli.
Kariera reprezentacyjna.
W 1959 występował w młodzieżowej reprezentacji Włoch.
Kariera trenerska.
W 1977 roku rozpoczął pracę trenerską w Pro Vercelli. Potem prowadził kluby Nocerina, Lecce, Forlì, Lanerossi Vicenza, Mantova, Campobasso, Cremonese, Udinese, Brescia i Padova. 

</doc>
<doc id="5025329" url="https://pl.wikipedia.org/wiki?curid=5025329" title="Škoda Superb Outdoor">
Škoda Superb Outdoor



</doc>
<doc id="5025334" url="https://pl.wikipedia.org/wiki?curid=5025334" title="Jan Krása">
Jan Krása

Jan Krása (ur. ?, zm. 15 marca 1420 we Wrocławiu) – czeski mieszczanin, husyta, spalony na stosie we Wrocławiu.
Kupiec z Pragi, emigrant czeski i zwolennik nauk Jana Husa. Po odmowie wyrzeczenia się husytyzmu, z rozkazu króla czeskiego Zygmunta Luksemburskiego (po wleczeniu końmi po mieście) 15 marca 1420 roku spalony na stosie.

</doc>
<doc id="5025335" url="https://pl.wikipedia.org/wiki?curid=5025335" title="Julen Guimón Ugartechea">
Julen Guimón Ugartechea

Julen (Julián) Guimón Ugartechea (bask. "Julen Gimon"; ur. 3 października 1931 w Bilbao, zm. 11 grudnia 2001 tamże) – hiszpański i baskijski polityk, prawnik oraz samorządowiec, członek Kongresu Deputowanych, od 1986 do 1987 eurodeputowany II kadencji, w latach 1983–1985 sekretarz generalny Demokratycznej Partii Ludowej.
Życiorys.
Zaangażowany w ruch antyfrankistowski, uczestniczył w konferencji polityków przeciwnych Francisco Franco w Monachium w 1962.
Ukończył studia prawnicze na Universidad de Deusto, kształcił się też na Uniwersytecie Yale. Obranił doktorat, pracował jako nauczyciel akademicki i wykładowca prawa politycznego na macierzystej uczelni. Praktykował też jako adwokat.
W 1976 należał do założycieli Baskijskiej Chrześcijańskiej Demokracji, potem od 1977 do 1982 pozostawał członkiem Unii Demokratycznego Centrum. W 1982 wraz z częścią działaczy przeszedł do Demokratycznej Partii Ludowej, do 1985 pozostawał jej sekretarzem generalnym i liderem w Kraju Basków. W 1979 i 1982 wybierany do Kongresu Deputowanych I i II kadencji. Od 1979 do 1990 należał też do lokalnego parlamentu Kraju Basków (Eusko Legebiltzarra). W latach 1983–1986 członek Zgromadzenia Parlamentarnego Rady Europy.
Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej. Przystąpił do Europejskiej Partii Ludowej, należał do jej prezydium. Później związany z Partią Ludową, do 1989 był jej sekretarzem generalnym w Kraju Basków. W 1990 przeszedł na polityczną emeryturę, zostając sędzią Audiència Provincial d'Àlaba.

</doc>
<doc id="5025336" url="https://pl.wikipedia.org/wiki?curid=5025336" title="Happy in Love">
Happy in Love

Happy in Love – kompilacyjny album muzyczny piosenkarza Deana Martina wydany w 1966 roku przez wytwórnię Tower Records za pośrednictwem Capitol Records. Zawierał wcześniej nagrane single oraz utwory, które nigdy nie ukazały się do momentu wydania tego albumu. 

</doc>
<doc id="5025338" url="https://pl.wikipedia.org/wiki?curid=5025338" title="Czworogratka modrzewiak">
Czworogratka modrzewiak

Czworogratka modrzewiak ("Amphigerontia intermedia") – gatunek owada z rzędu psotników i rodziny psotnikowatych.
Taksonomia.
Gatunek ten opisał jako pierwszy Alfred Tetens w 1891 roku pod nazwą "Psocus intermedius". Do rodzaju "Amphigerontia" przeniesiony został w XX wieku.
Morfologia.
Owad ten osiąga 3,9 mm długości przedniego skrzydła. Głowa jest żółtawa z brunatnymi plamami biegnącymi zbieżnie od środka ciemienia ku policzkom. Wyposażona jest w jednolicie brunatnoczarne oczy złożone. Czułki u samca trochę przekraczają długość przedniego skrzydła. Przednie skrzydła są przezroczyste ze skąpym, brunatnym wzorem w formie plam i przepasek. Tergity tułowia są błyszczące. Genitalia samca cechują się symetrycznym hypandrium podzielonym u wierzchołka na trzy płaty, z których środkowy ma trójkątne wyżłobienie. Paramery są rozszerzone, na krawędziach karbowane, nieprzyrośnięte do prącia. Samica ma T-kształtny znak na płytce subgenitalnej i dwupłatowe walwy zewnętrzne.
Ekologia i występowanie.
Biotopem tego owada są lasy, sady, ogrody, parki oraz inne zadrzewienia i zarośla. Żeruje na porostach i grzybach strzępkowych. Bytuje głównie na konarach i gałęziach drzew i krzewów iglastych, rzadziej wybierając gatunki liściaste, np. z rodzaju brzoza.
Gatunek palearktyczny, europejski. Znany jest z Francji, Holandii, Niemiec, Szwajcarii, Włoch, Szwecji, Finlandii, Polski, Czech, Słowacji, Węgier, Rumunii i Ukrainy. Na „Czerwonej liście gatunków zagrożonych Republiki Czeskiej” umieszczony został jako gatunek bliski zagrożenia wyginięciem (NT). W Polsce jest owadem rzadko spotykanym.

</doc>
<doc id="5025339" url="https://pl.wikipedia.org/wiki?curid=5025339" title="Pierwsze Prezydium">
Pierwsze Prezydium

Pierwsze Prezydium – najwyższy organ zarządzający w wyznaniach zaliczanych do ruchu świętych w dniach ostatnich.
Pochodzenie i ewolucja organu.
Ukształtowało się już w początkach mormońskiej historii. W praktyce prekursorem prezydium jako gremium były odpowiednio stanowiska pierwszego i drugiego starszego, utworzone w dniu zorganizowania Kościoła Jezusa Chrystusa Świętych w Dniach Ostatnich (6 kwietnia 1830). Zapowiedziane w objawieniu, które mormoński przywódca miał otrzymać w listopadzie 1831, zostało ostatecznie utworzone w pełnym składzie w marcu 1832. 
Struktura organizacyjna Pierwszego Prezydium była przedmiotem objawienia, które Joseph Smith miał otrzymać w 1835, zapisanego ostatecznie w rozdziale 107. Nauk i Przymierzy. Niektórzy przywódcy Kościoła, w tym sam Smith, powoływali również dodatkowych doradców. Niektórzy z członków Pierwszego Prezydium nigdy nie wchodzili w skład Kworum Dwunastu Apostołów.
W Kościele Jezusa Chrystusa Świętych w Dniach Ostatnich.
We współczesnym Kościele Jezusa Chrystusa Świętych w Dniach Ostatnich Pierwsze Prezydium jest uznawane za bezpośredniego sukcesora podobnego ciała powołanego niegdyś przez Chrystusa. W pierwotnym składzie Pierwszego Prezydium mieli się znaleźć apostołowie Piotr, Jakub i Jan. Pogląd ten opiera się na mormońskiej interpretacji niektórych ustępów ewangelicznych. 
Wszyscy członkowie Pierwszego Prezydium są wyświęceni w kapłaństwie Melchizedeka, jednym z dwóch typów kapłaństwa powszechnie występujących w Kościele. Jako apostołowie są wybierani pod natchnieniem przez urzędującego proroka (prezydenta). Dzierżą również wszystkie klucze kapłaństwa. Zgodnie z doktryną Kościoła mężczyźni zasiadający w Pierwszym Prezydium najczęściej uznawani są za "proroków, widzących i objawicieli", podobnie jak członkowie Kworum Dwunastu Apostołów. Nie są przy tym uznawani za nieomylnych. Jako najwyższemu kworum kapłańskiemu wspólnoty przysługuje im tytuł przewodniczących wyższych kapłanów.
W strukturze organizacyjnej tej wspólnoty religijnej znajduje się przed Kworum Dwunastu Apostołów oraz Prezydium Siedemdziesięciu. Składa się z prezydenta Kościoła oraz jego dwóch doradców, niemal zawsze będących także apostołami. Stanowi najwyższe kworum czy też najwyższą radę istniejącą w tej wspólnocie religijnej. Ze względu na swą centralną pozycję w hierarchii Kościoła bywa porównywane do urzędu papieża w Kościele katolickim.
Rolą wchodzących doń mężczyzn jest bycie "szczególnymi świadkami Jezusa Chrystusa". By wypełnić swoje podstawowe zadanie, jego członkowie zazwyczaj intensywnie podróżują po świecie. Każdorazowo śmierć proroka (prezydenta) Kościoła powoduje automatyczne rozwiązanie Pierwszego Prezydium, natomiast jego dotychczasowi członkowie powracają na swoje wcześniejsze miejsca w Kworum Dwunastu Apostołów. Odtworzone zostaje, czasem w zmienionym składzie osobowym, po wyborze i wyświęceniu oraz ustanowieniu nowego przywódcy. Zakres jego zadań i obowiązków jest bardzo szeroki, obejmując w zasadzie wszystkie aspekty ogólnoświatowej działalności Kościoła, w tym pracę misjonarską oraz budowę świątyń. Zarezerwowana dlań jest również interpretacja mormońskiej doktryny. Wybór Pierwszego Prezydium jest wyłączną prerogatywą prezydenta, który nie jest związany jakimkolwiek precedensem czy wcześniejszymi ustaleniami.
Pierwsze Prezydium nie stanowi jednocześnie grupy mężczyzn o równym sobie statusie i uprawnieniach. Całość władzy spoczywa w rękach prezydenta Kościoła, któremu z kolei podlegają doradcy. Dodatkowo, zgodnie z tradycją, pierwszy doradca ma pierwszeństwo przed drugim. Pod nieobecność prezydenta (proroka) doradcy przewodniczą spotkaniom rad zarządzających Kościołem, jak również konferencjom kościelnym. Jeżeli prorok jest niezdolny do wykonywania swoich obowiązków ze względu na problemy zdrowotne, mogą przejąć jego obowiązki, działając w takim przypadku w ścisłej współpracy z Kworum Dwunastu Apostołów. W tym przypadku wszakże prezydent Kościoła pozostaje osobą z ostateczną mocą decyzyjną.
Członkowie Pierwszego Prezydium zazwyczaj spotykają się przynajmniej raz w tygodniu w swoim gronie. Odbywają również cotygodniowe spotkania z Kworum Dwunastu Apostołów w świątyni w Salt Lake City. W pierwszy czwartek każdego miesiąca spotykają się także ze wszystkimi przedstawicielami wyższych władz kościelnych, przekazując im wówczas informacje o wszelkich istotnych zmianach i innych zagadnieniach związanych z funkcjonowaniem Kościoła. Proces decyzyjny w Pierwszym Prezydium opiera się na zasadzie jednomyślności. 
Od 2018 Pierwsze Prezydium Kościoła Jezusa Chrystusa Świętych w Dniach Ostatnich tworzą kolejno prezydent Kościoła Russell M. Nelson, Dallin H. Oaks (pierwszy doradca) oraz Henry B. Eyring (drugi doradca).
W Społeczności Chrystusa.
Jako integralna część historii mormonizmu organ ten stanowi część struktury różnych organizmów religijnych wywodzących swój rodowód od Josepha Smitha. Występuje zatem w Społeczności Chrystusa, do 2001 znanej jako Zreorganizowany Kościół Jezusa Chrystusa Świętych w Dniach Ostatnich. Jest to druga największa denominacja w łonie całego ruchu świętych w dniach ostatnich, zaraz po omówionym powyżej Kościele Jezusa Chrystusa Świętych w Dniach Ostatnich. 
W tej wspólnocie w skład Pierwszego Prezydium wchodzą kolejno Stephen M. Veazey (prezydent, od 2005), Scott Murphy (doradca, od 2013) oraz Stassi Cramm (doradczyni, jednocześnie posługująca jako przewodnicząca biskupka). Obecność kobiet w najwyższym kworum kapłańskim Społeczności Chrystusa sięga 2007.
W Kościele Jezusa Chrystusa.
W Kościele Jezusa Chrystusa, relatywnie niewielkiej wspólnocie, której członków nazywa się niekiedy bikertonitami organ ten funkcjonuje jako Kworum Trzech. Pierwotnie stanowił w niej gremium odrębne od Kworum Dwunastu Apostołów, w harmonii z wzorcem administracyjnym powielanym w wielu innych denominacjach mormońskich. Budziło to jednak kontrowersje i wątpliwości, głównie dlatego, że zwiększało liczbę apostołów do piętnastu. Z biegiem czasu zatem Kworum Trzech zintegrowano z kworum macierzystym, grupującym wyświęconych apostołów. Co za tym idzie, stanowisko prezydenta Kościoła stało się tożsame z funkcją przewodniczącego Kworum Dwunastu Apostołów.
Współcześnie Kworum Trzech Kościoła Jezusa Chrystusa wybierane jest dorocznie przez konferencję generalną Kościoła. Składa się z prezydenta oraz dwóch doradców, żaden z nich jednak indywidualnie nie jest uznawany za proroka. Tworzą je Joel Gehly (prezydent), Peter Scolaro (pierwszy doradca) oraz Frank J. Natoli Jr. (drugi doradca).
W kościołach założonych przez Sidneya Rigdona.
Sidney Rigdon był jedną z najistotniejszych postaci we wczesnej historii świętych w dniach ostatnich. Posługiwał jako doradca w Pierwszym Prezydium, natomiast po śmierci Josepha Smitha próbował bezskutecznie przejąć kontrolę nad Kościołem. Ekskomunikowany przez Brighama Younga, ostatecznie stał za utworzeniem dwóch odrębnych kościołów.
Pierwszy z nich początkowo występował pod nazwą Kościół Jezusa Chrystusa Świętych w Dniach Ostatnich. Później powrócił do określania się jako Kościół Chrystusa, pragnąc nawiązać w ten sposób do samych korzeni organizacji powołanej przez Smitha. Zaprzestał on jakiejkolwiek aktywności w 1847. Pierwsze Prezydium zachowało w grupie tej swą nadrzędną pozycję, władzę dzieliło wszakże z tak zwaną "wielką radą", złożoną z siedemdziesięciu trzech osób.
W innych denominacjach ruchu świętych w dniach ostatnich.
Zapoczątkowany przez Josepha Smitha ruch świętych w dniach ostatnich cechuje niezwykle daleko posunięta fragmentaryzacja. Jak wskazano w literaturze, częściowo wynika to z tego, że rozmaite odłamy odwołują się w swej teologii i praktyce do różnych okresów religijnej aktywności Smitha. Innym źródłem głębokich podziałów wśród świętych w dniach ostatnich jest stosunek do poligamii, czyli do nakazu zawierania małżeństw pluralistycznych. Fragmentaryzacja szerszej tradycji, obecna we wszystkich jej odłamach, w tym wśród tak zwanych mormońskich fundamentalistów, powoduje, iż trudno jest wymienić wszystkie wspólnoty, w których funkcjonuje Pierwsze Prezydium. Jest ich niemniej znacznie więcej niż te opisane powyżej. Występuje chociażby w Przywróconym Kościele Jezusa Chrystusa założonym przez Eugene'a O. Waltona, Kościele Chrystusa - Społeczności Świętych w Dniach Ostatnich, Prawdziwym i Żywym Kościele Jezusa Chrystusa w Dniach Końca, czy wreszcie w Przywróconym Kościele Jezusa Chrystusa założonym przez Stanleya M. Kinga.
Nie we wszystkich kościołach przy tym Pierwsze Prezydium przyjmuje tę samą, zwyczajową formę. W Domu Aaronowym, wspólnocie założonej w 1943 w EskDale w stanie Utah, odpowiedzialność za sprawy doczesne i duchowe w organizacji spoczywa na barkach dwóch osób, prezydenta-głównego wyższego kapłana oraz pierwszego wyższego kapłana. Im z kolei podlega urząd drugiego wyższego kapłana. Istnieje możliwość powołania kilku bądź nawet kilkunastu drugich wyższych kapłanów. W Szkole Proroków, założonej przez Roberta C. Crossfielda w Boise w stanie Idaho (1982) kościołem kieruje prorok wspomagany przez sześciu doradców.

</doc>
<doc id="5025340" url="https://pl.wikipedia.org/wiki?curid=5025340" title="Ufinje">
Ufinje

Ufinje () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Ufinja, 3,5 km od drogi federalnej R120 (Orzeł – Briańsk – Smoleńsk – Witebsk), 10,5 km od drogi magistralnej M1 «Białoruś», 16 km od centrum administracyjnego osiedla wiejskiego (Michnowka), 22 km od Smoleńska, 3,5 km od najbliższego przystanku kolejowego (443 km).
W granicach miejscowości znajdują się ulice: Cwietocznaja, 1-ja Lesnaja, 2-ja Lesnaja, Ługowaja, Riecznaja.
Demografia.
W 2010 r. miejscowość zamieszkiwało 39 osób.

</doc>
<doc id="5025341" url="https://pl.wikipedia.org/wiki?curid=5025341" title="Amphigerontia intermedia">
Amphigerontia intermedia



</doc>
<doc id="5025343" url="https://pl.wikipedia.org/wiki?curid=5025343" title="Ilişeşti">
Ilişeşti



</doc>
<doc id="5025344" url="https://pl.wikipedia.org/wiki?curid=5025344" title="The Best of Dean Martin">
The Best of Dean Martin

The Best of Dean Martin – kompilacyjny album muzyczny zawierający piosenki Deana Martina, wydany przez Capitol Records w 1966 roku. 

</doc>
<doc id="5025347" url="https://pl.wikipedia.org/wiki?curid=5025347" title="FC Barcelona w sezonie 2011/2012">
FC Barcelona w sezonie 2011/2012

Sezon 2011/12 był 112. sezonem w historii FC Barcelony i 81. z rzędu sezonem tego klubu w najwyższej klasie hiszpańskiego futbolu. Obejmuje on okres od 1 lipca 2011 do 30 czerwca 2012 r.
Przebieg sezonu.
Sezon 2011/12 FC Barcelona rozpoczęła od przeprowadzenia kilku transferów. W ramach nich do klubu dołączyli: Alexis Sánchez sprowadzony z Udinese Calcio za 26 milionów euro oraz Cesc Fàbregas, wykupiony z Arsenalu za 34 miliony euro. Z zespołu rezerw awansował natomiast Thiago Alcântara. Zespół definitywnie opuścili: Zlatan Ibrahimović, który przeniósł się do A.C. Milanu za 24 miliony euro, Martín Cáceres, który został wykupiony przez Sevillę FC za 3 miliony euro, Víctor Sánchez, który na zasadzie wolnego transferu odszedł do Neuchâtel Xamax, Bojan Krkić, który przeszedł do AS Romy za 12 milionów euro, Jeffrén Suárez, który przeniósł się do Sportingu CP za 3,75 miliona euro oraz Gabriel Milito, który na zasadzie wolnego transferu odszedł do CA Independiente. Na roczne wypożyczenia udali się natomiast Henrique do SE Palmeiras, Keirrison do Cruzeiro EC oraz Alaksandr Hleb do VfL Wolfsburg. Sezon 2011/12 był 4 sezonem pod wodzą trenera Pepa Guardioli.
Przed sezonem Barcelona rozegrała mecz towarzyski z wzięła udział w dwóch turniejach towarzyskich. W Audi Cup zmierzyła się w 1/2 finału z SC Internacional (remis 2:2, wygrana w rzutach karnych 4:2) oraz w finale z Bayernem Monachium (wygrana 2:0). W World Football Challenge Duma Katalonii rozegrała mecze z Manchesterem United (przegrana 1:2), z Chivas de Guadalajara (przegrana 1:4) oraz z Club América (wygrana 2:0). Barca rozegrała także coroczny, tradycyjny mecz o Trofeu Joan Gamper. Tym razem rywalem Barcelony był klub SSC Napoli, który Blaugrana pokonała pewnie 5:0.
Pierwszy oficjalny mecz w sezonie Barcelona rozegrała 17 sierpnia 2011 roku. Zmierzyła się w nim z Realem Madryt w pierwszym meczu o Supercopa España, gdzie padł remis 2:2. W meczu rewanżowym Barcelona pokonała rywali 3:2 i zdobyła pierwsze oficjalne trofeum w sezonie. Był to 10. Superpuchar Hiszpanii zdobyty przez Barcelonę w historii.
26 sierpnia 2011 roku FC Barcelona rozgrała mecz o Superpuchar Europy z FC Porto. Barca wygrała to spotkanie 2:0 i zdobyła to trofeum po raz czwarty w swojej historii.
Zmagania ligowe FC Barcelona rozpoczęła wyjątkowo od 2 kolejki (z powodu uczestnictwa w Superpucharze Hiszpanii oraz Europy) od meczu z Villarrealem CF, którego pokonała 5:0. W kolejnej kolejce Barca po raz pierwszy w sezonie straciła punkty w lidze remisując z Realem Sociedad 2:2. Następnie podopieczni Guardioli rogromili CA Osasunę aż 8:0. W kolejnym meczu Barca ponownie straciła punkty remisując 2:2 z Valencią CF. Następnie Barca zaliczyła serię zwycięstw aż do bezbramkowego remisu z Sevillą FC. Pierwszy ligowy mecz Barcelona przegrała 26 listopada 2011 ulegając Getafe CF 0:1. 10 grudnia 2011 roku w pierwszym ligowym El Clásico, FC Barcelona pokonała Real Madryt 3:1. Przez resztę sezonu ligowego Barcelona miała kilka serii zwycięstw jednak też kilka remisów oraz porażki 2:3 z Osasuną oraz 1:2 w drugim ligowym El Clásico z Realem Madryt. To wszystko złożyło się na to, że to Real Madryt został Mistrzem Hiszpanii w tym sezonie z rekordowymi 100 punktami. FC Barcelona musiała zadowolić się wicemistrzostwem z 9 punktami straty do mistrza, tracąc szansę na obronę tytułu z poprzedniego sezonu.
W 1/16 finału Copa del Rey FC Barcelona zmierzyła się z CE L’Hospitalet. Po wygranych 1:0 i 9:0 (w dwumeczu 10:0) Barcelona pewnie awansowała do 1/8 finału. W 1/8 finału Duma Katalonii zmierzyła się z Osasuną. Po wygranych 4:0 i 2:1 (w dwumeczu 6:1) Barcelona awansowała do ćwierćfinału. W ćwierćfinale Barca trafiła na odwiecznych rywali – Real Madryt. Po wygranej 2:1 i remisie 2:2 (w dwumeczu 4:3) Barcelona awansowała do półfinału. W półfinale podopieczni Guardioli zmierzyli się z Valencią CF. Po remisie 1:1 i wygranej 2:0 (w dwumeczu 3:1) FC Barcelona awansowała do finału. 25 maja 2012 roku FC Barcelona zdobyła Puchar Króla pokonując w finale Athletic Bilbao 3:0. Był to 26 Puchar Króla zdobyty przez Barcelonę.
W Lidze Mistrzów FC Barcelona trafiła do grupy H razem z A.C. Milanem, Viktorią Pilzno oraz BATE Borysów. Po wygranych 2:0 i 4:0 z Viktorią Pilzno, 4:0 i 5:0 z BATE Borysów, 3:2 z AC Milanem oraz po remisie 2:2 z Milanem, Barca pewnie awansowała do 1/8 finału z 1 miejsca w grupie. W 1/8 finału Duma Katalonii zmierzyła się z Bayerem Leverkusen. Po wygranej 3:1 i 7:1 (w dwumeczu 10:2) Barca pewnie awansowała do ćwierćfinału. W ćwierćfinale podopieczni Guardioli trafili ponownie na AC Milan. Po bezbramkowym remisie i wygranej 3:1 Barcelona awansowała do półfinału. W półfinale Blaugrana zmierzyła się z Chelsea. Po przegranej 0:1 i remisie 2:2 (w dwumeczu 2:3) FC Barcelona odpadła z rozgrywek, tracąc szansę na obronę tytułu z poprzedniego sezonu.
W półfinale Klubowych Mistrzostw Świata FC Barcelona pokonała Al Sadd 4:0 awansując do finału. 18 grudnia 2011 roku Barcelona zdobyła Klubowe Mistrzostwo Świata pokonując w finale Santos FC 4:0. Był to drugi tytuł Barcelony w tych rozgrywkach w historii.
W zimowym oknie transferowym FC Barcelona dokonała kilku transferów. W ramach nich klub definitywnie opuścili: Maxwell, który odszedł do Paris Saint-Germain za 3,5 miliona euro oraz Alaksandr Hleb, który na zasadzie wolnego transferu przeniósł się do Krylja Sowietow Samara. Natomiast na ponowne, tym razem 2,5 letnie wypożyczenie do Coritiba FBC, udał się Keirrison.
Ostatecznie sezon 2011/12 FC Barcelona zakończyła z 4 oficjalnymi trofeami: Superpucharem Hiszpanii, Superpucharem Europy, Klubowym Mistrzostwem Świata oraz Pucharem Króla. Została także wicemistrzem Hiszpanii i dotarła do półfinału Ligi Mistrzów. Najlepszym strzelcem zespołu w sezonie został Lionel Messi, który trafiał do bramki rywali 73 razy. Został on także królem strzelców La Liga i zdobywcą Złotego Buta z 50 golami, a także królem strzelców Ligi Mistrzów z 14 golami.
27 kwietnia 2012 roku trener drużyny – Pep Guardiola – ogłosił, iż z końcem sezonu rezygnuje z pełnionej funkcji.
Transfery.
Do klubu.
Źródło:
Bilans meczów oficjalnych.
Statystyki meczów.
Źródło:
Statystyki piłkarzy w oficjalnych meczach.
Statystyki występów i goli.
(X) – piłkarze, którzy odeszli z klubu w trakcie sezonu lub piłkarze, którzy nie zostali zgłoszeni do rozgrywek.(R) – piłkarze, którzy nie byli oficjalnie w pierwszej drużynie a jedynie byli powoływani z drużyny rezerw.Źródło:
Tabele.
Primera División.
 ||rowspan=3 style="background:white;"|
 ||rowspan=7 style="background:white;"|
Copa del Rey.
Finał:
Liga Mistrzów UEFA.
Grupa H:
Faza Pucharowa:

</doc>
<doc id="5025349" url="https://pl.wikipedia.org/wiki?curid=5025349" title="Chlewiszczeno">
Chlewiszczeno

Chlewiszczeno () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest 0,7 km od drogi federalnej R135 (Smoleńsk – Krasnyj – Gusino), 2 km od drogi federalnej R120 (Orzeł – Briańsk – Smoleńsk – Witebsk), 13 km od drogi magistralnej M1 «Białoruś», 1 km od centrum administracyjnego osiedla wiejskiego (Michnowka), 7 km od Smoleńska, 4,5 km od najbliższego przystanku kolejowego (Dacznaja I).
W granicach miejscowości znajdują się ulice: Krasninskaja, Kriemlowskaja, Ruczejnaja, Smolenskaja, Tichij pierieułok.
Demografia.
W 2010 r. miejscowość zamieszkiwały 24 osoby.

</doc>
<doc id="5025352" url="https://pl.wikipedia.org/wiki?curid=5025352" title="Lajos Bárdos">
Lajos Bárdos

Lajos Bárdos (ur. 1 października 1899 w Budapeszcie, zm. 19 listopada 1986 tamże) – węgierski kompozytor, dyrygent chóralny i muzykolog.
Życiorys.
W latach 1920–1925 studiował w konserwatorium w Budapeszcie u Alberta Siklósa, Zoltána Kodálya i Artúra Harmata. Od 1925 do 1929 roku pracował jako nauczyciel muzyki i dyrygent chóru w szkole średniej. W latach 1928–1967 był profesorem konserwatorium w Budapeszcie, wprowadził w tym okresie do programu nauczania historię muzyki kościelnej, teorię muzyki i prozodię oraz kształcenie dyrygentów chóralnych. Dyrygował chórami Cecília Kórus (1926–1941), Palestrina Kórus (1929–1933), Budapest Kórus (1941–1947) oraz chórem kościoła św. Macieja w Budapeszcie (1942–1962). W latach 1931–1950 był redaktorem czasopisma „Magyar Kórus”.
Swoją działalnością przyczynił się do podniesienia węgierskiej muzyki chóralnej na poziom międzynarodowy, był orędownikiem tworzenia chórów na prowincji. Otrzymał nagrodę im. Ferenca Erkela (1953) i nagrodę im. Kossutha (1955) oraz tytuł Zasłużonego Artysty Węgierskiej Republiki Ludowej (1954). Był autorem prac na temat chorału gregoriańskiego, a także studiów na temat twórczości Liszta (1968 i 1976), Bartóka (1970 i 1971), Strawinskiego (1971) i Kodálya (1972). Komponował utwory wokalne i kameralne, dokonywał też aranżacji pieśni ludowych.

</doc>
<doc id="5025353" url="https://pl.wikipedia.org/wiki?curid=5025353" title="Măneuţi">
Măneuţi



</doc>
<doc id="5025354" url="https://pl.wikipedia.org/wiki?curid=5025354" title="Żleb Pitnej Wody">
Żleb Pitnej Wody

Żleb Pitnej Wody () – żleb w Liptowskich Kopach w słowackich Tatrach. Wcina się w północno-zachodnie stoki Wielkiej Brdarowej Grapy i opada na dno Doliny Cichej Liptowskiej nieco powyżej Ubogich Polan z leśniczówką Tatrzańskiego Parku Narodowego ("chata Tábor"). Od Ubogich Polan do wylotu żlebu jest około 5 minut pieszo.
Brdarowe Grapy to rozległy, dziki masyw, od 1949 r. będący obszarem ochrony ścisłej TANAP-u.

</doc>
<doc id="5025356" url="https://pl.wikipedia.org/wiki?curid=5025356" title="Kanonierki torpedowe typu Bombe">
Kanonierki torpedowe typu Bombe

Kanonierki torpedowe typu Bombe – francuskie kanonierki torpedowe z lat 80. XIX wieku. W latach 1883–1890 w stoczniach Société Nouvelle des Forges et Chantiers de la Méditerranée w La Seyne-sur-Mer i Claparède w Le Petit-Quevilly zbudowano osiem okrętów tego typu. Jednostki weszły w skład Marine nationale w latach 1887–1890, a z listy floty skreślono je w latach 1905–1914 i następnie złomowano.
Projekt i budowa.
Kanonierki torpedowe typu "Bombe" zaprojektowano jako niewielkie, jednokominowe jednostki o trzech masztach (początkowo z ożaglowaniem), z taranowymi dziobami, wystającymi rufaami i pochylonymi dośrodkowo burtami. Kadłuby jednostek wykonano ze stali.
Spośród ośmiu okrętów typu "Bombe" sześć powstało w stoczni Société Nouvelle des Forges et Chantiers de la Méditerranée (FCM), zaś dwa w stoczni Claparède. Stępki okrętów położono w latach 1883–1884, a zwodowane zostały w latach 1885–1886.
Dane taktyczno–techniczne.
Okręty były kanonierkami torpedowymi o długości między pionami 59,2 metra, szerokości całkowitej 5,97 metra i maksymalnym zanurzeniu 3,17 metra. Wyporność normalna wynosiła od 369 do 430 ton. Okręty napędzane były przez dwie pionowe maszyny parowe o łącznej mocy 1800 KM, do których parę dostarczały cztery kotły lokomotywowe. Maksymalna prędkość napędzanych dwiema śrubami jednostek wynosiła 18–19 węzłów. Okręty zabierały maksymalnie 108 ton węgla.
Uzbrojenie artyleryjskie jednostek składało się początkowo z dwóch pojedynczych dział Hotchkiss M1885 L/40 kalibru 47 mm, umieszczonych na dziobie i rufie oraz pięciu rewolwerowych działek kal. 37 mm L/20 M1885. Okręty wyposażone były w dwie pojedyncze nadwodne wyrzutnie torped kal. 350 mm.
Opancerzenie obejmowało jedynie nadbudówki, które miały stalowe ściany o grubości 13 mm.
Załoga pojedynczego okrętu składała się z 70 oficerów, podoficerów i marynarzy.
Służba.
Wszystkie okręty typu "Bombe" („Bombe”, „Couleuvrine”, „Dague”, „Dragonne”, „Flèche”, „Lance”, „Sainte-Barbe” i „Salve”) weszły do służby w Marine nationale między 1887 a 1890 rokiem. W latach 90. XIX wieku na większości jednostek wymieniono sprawiające problemy kotły lokomotywowe (oprócz „Couleuvrine” i „Dragonne”). Dokonano też modernizacji uzbrojenia, montując na sponsonach w miejscu dwóch rewolwerowych działek kal. 37 mm dwa działa kal. 47 mm. Jednostki zostały wycofane ze służby w latach 1905–1914, a następnie złomowane.

</doc>
<doc id="5025358" url="https://pl.wikipedia.org/wiki?curid=5025358" title="Teresa Mroczko">
Teresa Mroczko

Teresa Mroczko (ur. 2 marca 1932 w Warszawie, zm. 11 września 1990 tamże) – polska historyczka sztuki, badaczka sztuki średniowiecznej.
Życiorys.
Była córką Józefa i Marii, z d. Kuleszyńskiej. 
Jej ojciec był kartografem wojskowym, matka polonistką.
W 1944 ukończyła szkołę powszechną w ramach tajnego nauczania. Była członkiem Szarych Szeregów. W 1948 ukończyła Gimnazjum im. Klementyny Hoffmanowej w Warszawie, następnie rozpoczęła naukę w Liceum Sztuk Artystycznych w Warszawie, a w 1950 studia z zakresu historii sztuki na Uniwersytecie Warszawskim, które ukończyła w 1955.
Po studiach rozpoczęła pracę na macierzystej uczelni, w Instytucie Historii Sztuki Uniwersytetu Warszawskiego. W 1965 obroniła pracę doktorską "Studia nad Apokalipsą wrocławską" napisaną pod kierunkiem Michała Walickiego. W kolejnych latach zajmowała się sztuką romańską w Polsce, a także jej związkami ze sztuką włoską, w szczególności architekturę i rzeźbę Kościoła Zwiastowania Najświętszej Marii Panny w Czerwińsku nad Wisłą. Była także autorką zeszytu "Dawny powiat chełmiński" (1976) oraz współautorką zeszytu "Płońsk i okolice" (1979) w serii "Katalog Zabytków Sztuki w Polsce". W 1977 otrzymała stopień doktor habilitowanej na podstawie pracy "Architektura gotycka na ziemi chełmińskiej".
Od 1 października 1980 była zatrudniona w Instytucie Sztuki Polskiej Akademii Nauk, gdzie zorganizowała i do 1986 kierowała Pracownią Sztuki Średniowiecznej. Podjęła wówczas badania nad architekturą gotycką na Pomorzu. Równocześnie w latach 1981–1987 prowadziła w Instytucie Historii Sztuki UW seminarium magisterskie i wykłady monograficzne. Była redaktorem tomów "Architektura gotycka w Polsce" wydanych już po jej śmierci, w 1995 w serii "Dzieje sztuki polskiej".
W 1988 Rada Naukowa IS PAN wystąpiła z wnioskiem o nadanie jej tytułu profesor nadzwyczajnej, czego jednak nie doczekała.

</doc>
<doc id="5025360" url="https://pl.wikipedia.org/wiki?curid=5025360" title="The Dean Martin Christmas Album">
The Dean Martin Christmas Album

The Dean Martin Christmas Album – studyjny album piosenkarza Deana Martina składający się z piosenek świątecznych, zaaranżowany przez Erniego Freemana i Billiego Justisa, wydany w 1966 roku przez Reprise Records. Był to jedyny album muzyczny Martina, który zawierał typowe utwory bożonarodzeniowe. 

</doc>
<doc id="5025362" url="https://pl.wikipedia.org/wiki?curid=5025362" title="Kuryłowicze">
Kuryłowicze



</doc>
<doc id="5025366" url="https://pl.wikipedia.org/wiki?curid=5025366" title="Škoda Roomster Scout">
Škoda Roomster Scout



</doc>
<doc id="5025369" url="https://pl.wikipedia.org/wiki?curid=5025369" title="Northvolt">
Northvolt

Northvolt AB – szwedzkie przedsiębiorstwo projektowo-wytwórcze, specjalizujące się w technologii akumulatorów litowo-jonowych do pojazdów elektrycznych.
Historia.
Przedsiębiorstwo zostało założone jako SGF Energy w 2015 przez Petera Carlssona (obecnie prezesa), który był wcześniej dyrektorem w Tesla Motors. W 2017 zmieniło nazwę na Northvolt. Profil produkcji to akumulatory do pojazdów elektrycznych. W maju 2019 Europejski Bank Inwestycyjny zaoferował pożyczkę w wysokości 3,5 miliarda SEK (około 350 milionów euro). Maroš Šefčovič, ówczesny komisarz UE ds. Energii, powiedział: „z zadowoleniem przyjmuję znaczące wsparcie zaproponowane przez EBI dla wielkiej wytwórni Northvolt jako odskocznię do budowy konkurencyjnego, zrównoważonego i innowacyjnego łańcucha wartości z ogniwami akumulatorowymi produkowanymi na dużą skalę, tutaj, w Europie”.
W 2021 Peter Carlsson zapowiedział zainwestowanie 200 mln dolarów w budowę w Gdańsku "największej w Europie fabryki systemów magazynowania energii". W grudniu 2021 gdański oddział przedsiębiorstwa podpisał umowę o współpracy z Politechniką Gdańską i Politechniką Poznańską.

</doc>
<doc id="5025370" url="https://pl.wikipedia.org/wiki?curid=5025370" title="Michał Antoni Gimbutt">
Michał Antoni Gimbutt

Michał Antoni Gimbutt herbu własnego – stolnik mścisławski w latach 1713-1719, horodniczy mścisławski w latacjh 1693-1713.
Był elektorem Augusta II Mocnego z powiatu starodubowskiego w 1697 roku.

</doc>
<doc id="5025376" url="https://pl.wikipedia.org/wiki?curid=5025376" title="Kuryłowicze (sielsowiet Wołki)">
Kuryłowicze (sielsowiet Wołki)

Kuryłowicze (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 196 osób, wszystkie były wyznania rzymskokatolickiego. Jednocześnie 178 mieszkańców zadeklarowało polską przynależność narodową, 18 białoruską. Były tu 42 budynki mieszkalne. W 1931 w 43 domach zamieszkiwało 189 osób.
Wierni należeli do parafii rzymskokatolickiej w Wołkołacie i prawosławnej w Mańkowiczach. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Do 1960 wieś w składzie sielsowietu Struki. Od 1991 roku w Republice Białorusi.

</doc>
<doc id="5025379" url="https://pl.wikipedia.org/wiki?curid=5025379" title="Bilet parkingowy">
Bilet parkingowy

Bilet parkingowy – dokument wydany przez parkomat, potwierdzający dokonanie zapłaty opłaty jednorazowej za parkowanie pojazdu samochodowego w strefie płatnego parkowania. Dokument taki może zawierać m.in.: termin wydania i ważności (dzień, godzina) oraz numer rejestracyjny pojazdu samochodowego.

</doc>
<doc id="5025380" url="https://pl.wikipedia.org/wiki?curid=5025380" title="Curkowka">
Curkowka

Curkowka () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad Jefinją, 3 km od drogi federalnej R135 (Smoleńsk – Krasnyj – Gusino), 6 km od drogi federalnej R120 (Orzeł – Briańsk – Smoleńsk – Witebsk), 15 km od drogi magistralnej M1 «Białoruś», 13 km od centrum administracyjnego osiedla wiejskiego (Michnowka), 19,5 km od Smoleńska, 7 km od najbliższego przystanku kolejowego (Katyń).
Demografia.
W 2010 r. miejscowości nikt nie zamieszkiwał.

</doc>
<doc id="5025381" url="https://pl.wikipedia.org/wiki?curid=5025381" title="Volkswagen CrossUp!">
Volkswagen CrossUp!



</doc>
<doc id="5025382" url="https://pl.wikipedia.org/wiki?curid=5025382" title="Katarzyna Kotarska">
Katarzyna Kotarska

Katarzyna Marzena Kotarska – polska doktor habilitowana nauk o kulturze fizycznej, prorektor Uniwersytetu Szczecińskiego.
Życiorys.
Katarzyna Kotarska w 1994 uzyskała dyplom magistra wychowania fizycznego w specjalności nauczycielskiej w Instytucie Kultury Fizycznej na Wydziale Nauk Przyrodniczych Uniwersytetu Szczecińskiego. W 1999 doktoryzowała się z nauk o kulturze fizycznej na Akademii Wychowania Fizycznego w Poznaniu na podstawie rozprawy "Biospołeczne uwarunkowania rozwoju fizycznego i sprawności fizycznej dzieci przedszkolnych ze Szczecina i Stargardu Szczecińskiego" (promotor – Zbigniew Drozdowski). W 2016 habilitowała się tamże, przedstawiając monotematyczny cykl publikacji naukowych pod wspólnym tytułem "Prospektywna ocena aktywności fizycznej, jakości życia, wydolności fizycznej osób po przeszczepie wątroby".
Jej zainteresowania naukowe obejmują problematykę uwarunkowań aktywności fizycznej w różnych grupach społecznych i wiekowych, w tym u osób przewlekle chorych, ocenę poziomu rozwoju oraz rozwoju sprawności fizycznej małych dzieci, prospektywnej oceny aktywności fizycznej, jakości życia i wydolności fizycznej osób po przeszczepie wątroby. Przedstawia aktywność fizyczną jako kluczowy integrujący element zdrowego stylu życia oraz jako czynnik wspomagający profilaktykę zdrowia.
Od 1994 związana zawodowo z macierzystym instytutem, początkowo jako asystentka, a od 1999 jako adiunktka. Pełniła szereg funkcji na uczelni: dyrektorki Instytutu Kultury Fizycznej, kierowniczki Katedry Kinezyprofilaktyki, przez 8 lat prodziekanki ds. studenckich Wydziału Kultury Fizycznej i Promocji Zdrowia. Prorektor US ds. studenckich w kadencji 2020–2024.
W 2018 wyróżniona Laurem Uniwersyteckim w kategorii Uniwersytecki Ambasador.

</doc>
<doc id="5025383" url="https://pl.wikipedia.org/wiki?curid=5025383" title="Kościół św. Jana Chrzciciela w Valence">
Kościół św. Jana Chrzciciela w Valence

Kościół św. Jana Chrzciciela (fr. "Église Saint-Jean-Baptiste") – rzymskokatolicka, zabytkowa świątynia we francuskiej gminie Valence, w regionie Owernia-Rodan-Alpy. 
Historia.
Kościół pochodzi z XII wieku, pierwsza wzmianka pochodzi z 1189 roku. Został zniszczony podczas rewolucji francuskiej. Odbudowano go w latach czterdziestych XIX według projektu Alexandre'a Epailly, dzięki czemu dzwonnica kościoła zyskała neoromański wygląd. W 1978 roku świątynię wpisano na listę zabytków.

</doc>
<doc id="5025384" url="https://pl.wikipedia.org/wiki?curid=5025384" title="Lista światowego dziedzictwa UNESCO na Filipinach">
Lista światowego dziedzictwa UNESCO na Filipinach

Lista światowego dziedzictwa UNESCO na Filipinach – lista miejsc na Filipinach wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Filipiny. 
Na początku 2021 roku na liście znajdowało się 6 obiektów światowego dziedzictwa: trzy dziedzictwa kulturowego i trzy o charakterze przyrodniczym. 
Obiekty na liście światowego dziedzictwa UNESCO.
Poniższa tabela przedstawia filipińskie obiekty na liście światowego dziedzictwa UNESCO:

</doc>
<doc id="5025386" url="https://pl.wikipedia.org/wiki?curid=5025386" title="Nadleśnictwo Drygały">
Nadleśnictwo Drygały

Nadleśnictwo Drygały – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Drygałach, w powiecie piskim, w województwie warmińsko-mazurskim.
Nadleśnictwo obejmuje część powiatów piskiego i ełckiego. Znaczna część tutejszych lasów znajduje się na terenie poligonu Orzysz.
Historia.
W 1945 powstały nadleśnictwa Grondówka i Drygały. Objęły one przedwojenne niemieckie lasy skarbowe, lasy prywatne oraz grunty rolne niskich klas, które zostały przez polską administrację przeznaczone pod zalesienie.
1 stycznia 1973 nadleśnictwa Grondówka i Drygały zostały połączone. Nowa jednostka przyjęła nazwę "Nadleśnictwo Drygały".
Ochrona przyrody.
Na terenie nadleśnictwa znajduje się jeden rezerwat przyrody - Jezioro Zdedy.
Drzewostany.
Głównym typem siedliskowym lasów nadleśnictwa są bory sosnowe z domieszką świerka. Zajmują one 87% powierzchni lasów nadleśnictwa.

</doc>
<doc id="5025389" url="https://pl.wikipedia.org/wiki?curid=5025389" title="Grzybówka włoskowatotrzonowa">
Grzybówka włoskowatotrzonowa

Grzybówka włoskowatotrzonowa ("Mycena capillaris" (Schumach.) P. Kumm.) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1803 r. Heinrich Christian Friedrich Schumacher nadając mu nazwę "Agaricus capillaris". Obecną, uznaną przez Index Fungorum nazwę nadał mu Paul Kummer w 1871 r.
Synonimy:
Maria Lisiewska w 1987 r. nadała mu nazwę grzybówka włoskowata, Władysław Wojewoda w 2003 r. zaproponował nazwę grzybówka rurkowatotrzonowa.
Morfologia.
Średnica do 3 mm, kształt stożkowy, półkulisty, dzwonkowaty lub paraboliczny, w stanie dojrzałym czasem z zagłębionym środkiem, bruzdowany, półprzezroczyście prążkowany. Powierzchnia oprószona, o barwie od bladoszarej do białej, czasami z ciemniejszym środkiem.
Blaszki w liczbie 6–10, dochodzące do trzonu, wąskie lub dość szerokie, wąsko przyrośnięte, o barwie od białej do białoszarej. Ostrza białe.
Wysokość 20–40 mm, bardzo cienki (nitkowaty), zwykle zgięty. Powierzchnia błyszcząca, czarniawa lub ciemnoszara, pokryta promieniście włókienkami o barwie od ciemnobrązowej do czarnej.
Bez zapachu.
Podstawki 17–21 × 6–8,5 µm, maczugowate, 2–zarodnikowe bez sprzążek lub 4-zarodnikowe ze sprzążkami. Zarodniki 8,5–13,5 × 2,8–4,5 µm, wydłużone, amyloidalne. Cheilocystydy 14–26 × 7–15 µm, tworzące sterylne pasmo, maczugowate lub wrzecionowate. U form 2-zarodnikowych bez sprzążek, u form 4-zarodnikowych ze sprzążkami. Są równomiernie pokryte brodawkami, lub krótkimi cylindrycznymi wyrostkami. Pleurocystyd brak. Strzępki w skórce kapelusza o szerokości do 4–15 µm, gęsto pokryte brodawkami lub krótkimi, cylindrycznymi wyrostkami. Strzępki warstwy korowej trzonu o szerokości do 3,5 µm, gęsto pokryte krótkimi cylindrycznymi wyrostkami o długości do 2 µm. Kaulocystydy u podstawy trzonu o szerokości 5–15 µm, maczugowate, grudkowate lub kulisto-nieregularne, gęsto pokryte krótkimi cylindrycznymi wyrostkami.
Występowanie i siedlisko.
Znane jest występowanie tego gatunku w Ameryce Północne i w Europie. Władysław Wojewoda w zestawieniu grzybów wielkoowocnikowych Polski w 2003 r. przytacza liczne stanowiska z uwagą, że jego rozprzestrzenienie w Polsce i stopień zagrożenia nie są znane.
Grzyb saprotroficzny. W Polsce występuje w lasach liściastych, mieszanych i w parkach leśnych. Rośnie na opadłych liściach, głównie buka, rzadziej dębu.
Gatunki podobne.
"Mycena capillaris" charakteryzuje się niewielkim rozmiarem, biało-szarawym kapeluszem, rzadkimi blaszkami, ciemnym trzonem (przynajmniej u młodszych osobników), cheilocystydami i strzępkami skórki pokrytymi brodawkami lub krótkimi cylindrycznymi naroślami oraz występowaniem na liściach buka. Jest podobna do grzybówki dębowej ("Mycena polyadelpha"), ale różni się kilkoma cechami, takimi jak kolor kapelusza i trzonu, przyczepność blaszek i szerokość zarodników.

</doc>
<doc id="5025390" url="https://pl.wikipedia.org/wiki?curid=5025390" title="Konwikt Szaniawskich">
Konwikt Szaniawskich



</doc>
<doc id="5025391" url="https://pl.wikipedia.org/wiki?curid=5025391" title="Mycena capillaris">
Mycena capillaris



</doc>
<doc id="5025392" url="https://pl.wikipedia.org/wiki?curid=5025392" title="Grzybówka włoskowata">
Grzybówka włoskowata



</doc>
<doc id="5025393" url="https://pl.wikipedia.org/wiki?curid=5025393" title="Czekulino">
Czekulino

Czekulino () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest 1,5 km od drogi federalnej R120 (Orzeł – Briańsk – Smoleńsk – Witebsk), 10,5 km od drogi magistralnej M1 «Białoruś», 14,5 km od centrum administracyjnego osiedla wiejskiego (Michnowka), 20,5 km od Smoleńska, 2,5 km od najbliższego przystanku kolejowego (Katyń).
W granicach miejscowości znajdują się ulice: Centralnaja, Centralnyj pierieułok, Cwietocznaja, Dnieprowskaja, Lesnaja, Lesnoj pierieułok, Ługowaja, Piesczanaja, Polewaja, Rakitnaja, Ruczejnaja, Sadowaja, Smolenskaja, 1-yj Smolenskij pierieułok, 2-oj Smolenskij pierieułok, Sosnowaja, Zaruczejnaja.
Demografia.
W 2010 r. miejscowość zamieszkiwało 210 osób.

</doc>
<doc id="5025394" url="https://pl.wikipedia.org/wiki?curid=5025394" title="Franciszek Rodziewicz (oficer kawalerii)">
Franciszek Rodziewicz (oficer kawalerii)

Franciszek Karol Rodziewicz (ur. 15 października 1894 w Bandyszówce, zm. ?) – major kawalerii Wojska Polskiego, kawaler Orderu Virtuti Militari.
Życiorys.
Urodził się w majątku Bandyszówka, w ówczesnym powiecie jampolskim, guberni podolskiej, w rodzinie Władysława i Kazimiery z Wysockich.
Do Wojska Polskiego został przyjęty z byłych Korpusów Wschodnich i byłej armii rosyjskiej. Do wiosny 1933 służył nieprzerwanie w 5 Pułku Ułanów Zasławskich. 3 maja 1922 został zweryfikowany w stopniu rotmistrza ze starszeństwem z 1 czerwca 1919 roku i 201. lokatą w korpusie oficerów jazdy (od 1924 roku – kawalerii), a 18 lutego 1928 mianowany majorem ze starszeństwem z 1 stycznia 1928 i 12. lokatą w korpusie oficerów kawalerii. W kwietniu tego roku został przesunięty ze stanowiska dowódcy szwadronu na stanowisko kwatermistrza, a w marcu 1930 przesunięty na stanowisko dowódcy szwadronu zapasowego. W kwietniu 1933 został przeniesiony z 5 puł. na stanowisko rejonowego inspektora koni Czortków. Obowiązki na tym stanowisku wykonywał do 1939. Latem 1944 pełnił służbę w Komendzie Obszaru Lwowskiego Armii Krajowej na stanowisku szefa służby taborowej.
Był żonaty z Janiną Wandą z Grochowskich (1904–1955), z którą miał syna Stanisława Marię.

</doc>
<doc id="5025395" url="https://pl.wikipedia.org/wiki?curid=5025395" title="Miejska Biblioteka Publiczna im. Zofii Urbanowskiej w Koninie">
Miejska Biblioteka Publiczna im. Zofii Urbanowskiej w Koninie

Miejska Biblioteka Publiczna im.Zofii Urbanowskiej w Koninie – samorządowa instytucja kultury Konina, miasta na prawach powiatu. Działa na podstawie statutu nadanego przez Radę Miasta Konina. Biblioteka od 24 lutego 2021 r. nosi imię Zofii Urbanowskiej. Do zadań biblioteki należy: gromadzenie, opracowywanie, udostępnianie, przechowywanie i ochrona materiałów bibliotecznych; prowadzenie działalności bibliograficznej, dokumentacyjnej, edukacyjnej i wydawniczej. Biblioteka pełni zadania powiatowej biblioteki publicznej dla Powiatu Konińskiego (Statut Miejskiej Biblioteki Publicznej w Koninie, Rozdz. II, §4, pkt 3), na mocy co roku podpisywanego porozumienia pomiędzy Powiatem Konińskim a Miastem Konin. 
Historia.
1 stycznia 1947 roku na mocy dekretu "O bibliotekach i opiece nad zbiorami bibliotecznym" powstała Powiatowa Biblioteka Publiczna, która przejęła zbiory liczące 3398 woluminów należące do Biblioteki Ludowej (1945). Organizatorem i pierwszym kierownikiem Powiatowej Biblioteki Publicznej był Ryszard Michalski (1905–1985) nauczyciel, bibliofil, regionalista i publicysta. Biblioteka mieściła się początkowo przy ulicy Urbanowskiej, a od 1948 roku przy ulicy Ogrodowej 9. W 1951 roku bibliotekę ulokowano na parterze budynku przy ulicy Słupeckiej 2. Biblioteka prowadziła dla mieszkańców Konina wypożyczalnię z czytelnią oraz oddział dla dzieci. Na wniosek kierownika Powiatowej Biblioteki Publicznej z dnia 17 kwietnia 1947 roku w Koninie i decyzją Prezydium Miejskiej Rady Narodowej z dnia 21 grudnia 1948 roku utworzona została Miejska Biblioteka Publiczna, której kierowniczką została Feliksa Kwiatkowska. Biblioteka zajmowała lokal przy ul. 11 Listopada (Wiosny Ludów) pod numerem 3. W 1961 roku księgozbiór biblioteki liczył 9600 woluminów. 
W 1954 roku decyzją Prezydium WRN w Poznaniu powołano jedną wspólną Powiatową i Miejską Bibliotekę Publiczną w lokalu przy Słupeckiej, a jej kierownikiem został Zygmunt Bielaj. W okresie funkcjonowania PiMBP od 1954–1975 nastąpił dynamiczny wzrost księgozbioru biblioteki. W 1954 księgozbiór liczył 38 529 woluminów, a pod koniec 1974 roku 107 776 woluminów. Wraz z rozwojem przemysłowym miasta rosła sieć fili (z 3 do 11 filii w 1975 roku). Nastąpił wzrost liczby czytelników, wypożyczeń, usług informacyjnych i oferty oświatowej. Po odwołaniu Zygmunta Bielaja kolejno funkcje kierowników pełnili: Anna Przybysławska, Zygmunt Lipiński, Marianna Kołodziejczak (Jóźwiak) i Roman Sobczak, który przeniósł w 1973 roku bibliotekę do wybudowanego w końcu XIX wieku żydowskiego domu modlitwy zwanego "bet midrasz" przy ulicy Mickiewicza 2"." Dzięki przebudowie wnętrza budynku uzyskano dużą przestrzeń na potrzeby biblioteki. W budynku funkcjonowała Wypożyczalnia dla Dzieci i Młodzieży, Czytelnia Prasy, Wypożyczalnia Muzyczna, sala wystaw. W tym obiekcie funkcjonowała utworzona 1 sierpnia 1975 roku decyzją wojewody Henryka Kaźmierczaka Wojewódzka Biblioteka Publiczna. Dyrektorem biblioteki był Roman Sobczak, a po nim Lech Hejman. Po zmianach administracyjnych od stycznia 1999 roku biblioteka otrzymała nazwę Miejska Biblioteka Publiczna i pod dotychczasowym adresem funkcjonowała do końca 2004 roku. 
Od 6 stycznia 2005 roku Miejska Biblioteka Publiczna w Koninie funkcjonuje w nowej siedzibie, w budynku po Narodowym Banku Polskim przy ul. Dworcowej 13. Dyrektorem biblioteki w latach 2005–2019 był Henryk Janasek. Od 1 lipca 2019 roku funkcję dyrektora pełni Damian Kruczkowski.
Miejskiej Bibliotece Publicznej w Koninie nadano imię Zofii Urbanowskiej na podstawie uchwały nr 507 Rady Miasta Konina z dnia 24 lutego 2021 roku.
Struktura.
Siedziba główna biblioteki, ul. Dworcowa 13
Filie biblioteczne
Działalność edukacyjna i kulturalna.
Stałe wydarzenia: Ferie w Bibliotece, Ogólnopolski Konkurs Poetycki "Milowy Słup", Liryczne Spotkania z Norwidem,
Powiatowy Konkurs Poetycki na wiersz o tematyce przyrodniczo-ekologicznej "Zielone rymy", Tydzień Bibliotek, Wakacje w Bibliotece, Narodowe czytanie.
Popularne akcje, konkursy: "Zapiski z czasu dobrowolnej izolacji" - ogólnopolski konkurs literacki, "Bibliotekarze jak dzieła sztuki -" akcja tworzenia żywych obrazów polegającej na odtwarzaniu/rekonstruowaniu dzieł sztuki, "Storytime! Czas opowieści - zabawy z językiem angielski dla dzieci do lat 5""."
Digitalizacja.
Wielkopolska Biblioteka Cyfrowa.
W ramach współpracy z Wielkopolską Biblioteką Cyfrową zdigitalizowano 7 książek (stan na 31.12.2020 r.) autorstwa Zofii Urbanowskiej: 
Konińskie Archiwum Społeczne.
Konińskie Archiwum Społeczne (KAS), utworzone zostało przez Miejska Bibliotekę Publiczną w Koninie na stronie Otwarty System Archiwizacji (OSA) stworzony przez Ośrodek KARTA i działa od 12.11.2020 r. Wszystkie prace związane z przygotowaniem, opracowaniem, a potem publikacją dokumentów w KAS odbywają się w pracowni Centrum Edukacji Elektronicznej im. Jana Zemełki w Miejskiej Bibliotece Publicznej w Koninie. Opracowane dokumenty publikowane są w jednostce archiwalnej PL_2104, czyli Konińskim Archiwum Społecznym. W KAS opublikowano 405 dokumentów archiwalnych [stan na 31.12.2020 r.]. 
Wydawnictwo Setidava.
Przy Miejskiej Bibliotece Publicznej im. Zofii Urbanowskiej od 2005 roku działa Wydawnictwo Setidava. Pełna nazwa wydawnictwa to Wydawnictwo Setidava Miejskiej Biblioteki Publicznej w Koninie Instytucji kultury Miasta Konina. 
Książki wydane przez Wydawnictwo Setidava w 2020 roku: Mikołaj Michalski – "Ja, prosty poeta", Alicja Wardęcka-Gościńska – "Korespondencja Witolda Friemanna", Jacek Bugaj – "Gosławice. Historia niezbyt odległa," "Czterdzieści edycji Ogólnopolskiego Konkursu Poetyckiego MILOWY SŁUP".
Wcześniej wydane
"Andrzej Łaskarz. Dyplomata, duchowny:1362-1426" / aut. Paweł Dembiński i inni, "Civitas Konin. Cz. 1. Dzieje miasta i starostwa do schyłku XVIII w." / red. Jerzy Łojko, "Historia pewnego rejsu. Z pokładu Powstańca Wielkopolskiego A.D. 1992" / Leonard Paczesny, "Konin jak Colorado. Zapomniana podróż Ryszarda Kapuścińskiego" / Izabela Bobrowska: [fotografie Ryszard Kapuściński], "Na służbie u Kopciuszka. Biografia i twórczość Zofii Urbanowskiej" / Barbara Kosmowska; ze wstępem krytycznoliterackim Joanny Papuzińskiej.
Podstawa prawna działania biblioteki.
Miejska Biblioteka Publiczna im. Zofii Urbanowskiej w Koninie działa na podstawie obowiązującego prawa, a w szczególności:
Nadzór merytoryczny nad biblioteką sprawuje Wojewódzka Biblioteka Publiczna i Centrum Animacji Kultury w Poznaniu.

</doc>
<doc id="5025399" url="https://pl.wikipedia.org/wiki?curid=5025399" title="Zilla (zwierzę)">
Zilla (zwierzę)



</doc>
<doc id="5025403" url="https://pl.wikipedia.org/wiki?curid=5025403" title="Michał Teodor Boreysza">
Michał Teodor Boreysza

Michał Teodor Boreysza herbu Wadwicz – wojski starodubowski od 1699 roku, skarbnik starodubowski w latach 1695-1699.
Był elektorem Augusta II Mocnego z powiatu starodubowskiego w 1697 roku.

</doc>
<doc id="5025405" url="https://pl.wikipedia.org/wiki?curid=5025405" title="Skurkino">
Skurkino

Skurkino () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest 4,5 km od drogi federalnej R135 (Smoleńsk – Krasnyj – Gusino), 5,5 km od drogi federalnej R120 (Orzeł – Briańsk – Smoleńsk – Witebsk), 13,5 km od drogi magistralnej M1 «Białoruś», 14,5 km od centrum administracyjnego osiedla wiejskiego (Michnowka), 21 km od Smoleńska, 6 km od najbliższego przystanku kolejowego (Katyń).
Demografia.
W 2010 r. miejscowość zamieszkiwały 3 osoby.

</doc>
<doc id="5025406" url="https://pl.wikipedia.org/wiki?curid=5025406" title="OFDMA">
OFDMA

OFDMA (ang. "Orthogonal frequency-division multiple access", czyli wielodostęp z ortogonalnym podziałem częstotliwości) – rodzaj modulacji i podziału kanału przesyłowego, który umożliwia jednoczesny dostęp dla wielu użytkowników (urządzeń).
Podział kanału odbywa się podobnie jak w modulacji z ortogonalnym podziałem częstotliwości – poprzez podzielenie pasma częstotliwości na podnośne, które są do siebie ortogonalne, co umożliwia lepsze wykorzystanie pasma w porównaniu do klasycznej modulacji częstotliwości. Wielodostęp uzyskuje się w OFDMA poprzez przypisanie podzbiorów podnośnych do poszczególnych urządzeń. Dzięki temu kanał nie powinien być blokowany w całości przez jednego użytkownika (urządzenie). Ma to umożliwić obsługę wielu urządzeń o różnorodnym zapotrzebowaniu na dane.
Zastosowanie.
OFDMA jest używany w:

</doc>
<doc id="5025407" url="https://pl.wikipedia.org/wiki?curid=5025407" title="Kuziomszczyzna">
Kuziomszczyzna

Kuziomszczyzna (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Inna nazwa miejscowości – Kuziemszczyzna.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 39 osób, wszystkie były wyznania rzymskokatolickiego i zadeklarowały polską przynależność narodową. Było tu 7 budynków mieszkalnych. W 1931 w 9 domach zamieszkiwało 57 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025408" url="https://pl.wikipedia.org/wiki?curid=5025408" title="Kuziemszczyzna">
Kuziemszczyzna



</doc>
<doc id="5025409" url="https://pl.wikipedia.org/wiki?curid=5025409" title="Ludwik Michał Kiersnowski">
Ludwik Michał Kiersnowski

Ludwik Michał Kiersnowski herbu Pobóg – łowczy starodubowski w latach 1699-1728.
Był elektorem Augusta II Mocnego z powiatu starodubowskiego w 1697 roku.

</doc>
<doc id="5025410" url="https://pl.wikipedia.org/wiki?curid=5025410" title="Maciejki">
Maciejki



</doc>
<doc id="5025412" url="https://pl.wikipedia.org/wiki?curid=5025412" title="Jerzy Józef Kaszuba">
Jerzy Józef Kaszuba

Jerzy Józef Kaszuba Rymgayło herbu Poraj – łowczy starodubowski w latach 1697-1718.
Był elektorem Augusta II Mocnego z powiatu starodubowskiego w 1697 roku.

</doc>
<doc id="5025419" url="https://pl.wikipedia.org/wiki?curid=5025419" title="Maciejki (sielsowiet Wołki)">
Maciejki (sielsowiet Wołki)

Maciejki (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 86 osób, wszystkie były wyznania rzymskokatolickiego. Jednocześnie 78 mieszkańców zadeklarowało polską przynależność narodową, 8 białoruską. Było tu 17 budynków mieszkalnych. W 1931 w 17 domach zamieszkiwało 78 osób.
Wierni należeli do parafii rzymskokatolickiej w Wołkołacie i prawosławnej w Habach. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Do 1960 wieś wchodziła w skład sielsowietu Struki. Od 1991 roku w Republice Białorusi.

</doc>
<doc id="5025420" url="https://pl.wikipedia.org/wiki?curid=5025420" title="Wojciech Szacki">
Wojciech Szacki

Wojciech Szacki (ur. 9 września 1978) – polski dziennikarz, związany z tygodnikiem „Polityka”, szef działu politycznego w projekcie "Polityka Insight".
Życiorys.
Wnuk Barbary i Jerzego Szackich. Ukończył studia prawnicze na Uniwersytecie Warszawskim. W latach 2002–2012 pracował w „Gazecie Wyborczej”, gdzie zajmował się relacjonowaniem spraw politycznych i społecznych. Od lutego 2013 współpracuje z tygodnikiem „Polityka”, w którym oddelegowany został do projektu serwisu "Polityka Insight" – początkowo jako analityk, następnie szef działu politycznego. Odpowiedzialny jest za utrzymywanie kontaktów z politykami Platformy Obywatelskiej i Prawa i Sprawiedliwości.

</doc>
<doc id="5025425" url="https://pl.wikipedia.org/wiki?curid=5025425" title="Drowietczino">
Drowietczino

Drowietczino () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest 2 km od drogi federalnej R135 (Smoleńsk – Krasnyj – Gusino), 1,5 km od drogi federalnej R120 (Orzeł – Briańsk – Smoleńsk – Witebsk), 12 km od drogi magistralnej M1 «Białoruś», 3 km od centrum administracyjnego osiedla wiejskiego (Michnowka), 9 km od Smoleńska, 3,5 km od najbliższego przystanku kolejowego (Dacznaja II).
W granicach miejscowości znajdują się ulice: imieni Baranowa, Ługowaja, Sirieniewaja, Sołowjinaja, Wiesieniaja, Wiesiennij pierieułok.
Demografia.
W 2010 r. miejscowość zamieszkiwały 33 osoby.

</doc>
<doc id="5025429" url="https://pl.wikipedia.org/wiki?curid=5025429" title="SV Elemka">
SV Elemka



</doc>
<doc id="5025431" url="https://pl.wikipedia.org/wiki?curid=5025431" title="Małgorzata Piasecka">
Małgorzata Piasecka



</doc>
<doc id="5025433" url="https://pl.wikipedia.org/wiki?curid=5025433" title="Maciuszonki">
Maciuszonki

Maciuszonki (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 80 osób, wszystkie były wyznania rzymskokatolickiego. Jednocześnie 75 mieszkańców zadeklarowało polską przynależność narodową, 5 białoruską. Było tu 14 budynków mieszkalnych. W 1931 w 15 domach zamieszkiwało 87 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025434" url="https://pl.wikipedia.org/wiki?curid=5025434" title="S/y Baltic Star">
S/y Baltic Star



</doc>
<doc id="5025436" url="https://pl.wikipedia.org/wiki?curid=5025436" title="S/y Barlovento II">
S/y Barlovento II



</doc>
<doc id="5025440" url="https://pl.wikipedia.org/wiki?curid=5025440" title="Tratwa Nord">
Tratwa Nord



</doc>
<doc id="5025441" url="https://pl.wikipedia.org/wiki?curid=5025441" title="S/y Ocean A">
S/y Ocean A



</doc>
<doc id="5025443" url="https://pl.wikipedia.org/wiki?curid=5025443" title="S/y Zjawa IV">
S/y Zjawa IV



</doc>
<doc id="5025448" url="https://pl.wikipedia.org/wiki?curid=5025448" title="Charles Fiterman">
Charles Fiterman

Charles Fiterman (ur. 28 grudnia 1933 w Saint-Étienne jako Chilek Fiterman) – francuski polityk, działacz komunistyczny, deputowany oraz minister.
Życiorys.
Jego rodzice byli pochodzącymi z Polski Żydami. W trakcie II wojny światowej jego ojciec został w 1943 zatrzymany, a następnie osadzony w niemieckim obozie koncentracyjnym Auschwitz-Birkenau, gdzie zmarł w 1944. Charles Fiterman był ukrywany m.in. na wsi w rodzinie katolików. Kształcił się w zawodzie elektryka. Działał w UJRF, przekształconej potem w młodzieżówkę komunistyczną. W latach 1954–1957 odbywał służbę wojskową. Wstąpił do związku zawodowego CGT i do Francuskiej Partii Komunistycznej. W latach 60. obejmował funkcje zastępcy dyrektora centralnej szkoły partyjnej i sekretarza lidera PCF Waldecka Rocheta. Wszedł w skład komitetu centralnego komunistów.
Był radnym departamentu Dolina Marny (1973–1979) oraz regionu Rodan-Alpy (1986–1993). W latach 1978–1981 i 1986–1988 sprawował mandat posła do Zgromadzenia Narodowego. Od czerwca 1981 do lipca 1984 pełnił funkcję ministra transportu w drugim i trzecim rządzie Pierre’a Mauroy. W pierwszym z tych gabinetów (urzędującym do marca 1983) był również ministrem stanu
. W latach 1989–2001 zajmował stanowisko mera miejscowości Tavernes.
Krytykował z czasem kierownictwo PCF, w 1994 odszedł z komitetu centralnego i znalazł się poza partią. W 1998 dołączył do Partii Socjalistycznej, wystąpił z niej w 2017.

</doc>
<doc id="5025449" url="https://pl.wikipedia.org/wiki?curid=5025449" title="Bucenino">
Bucenino

Bucenino () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad Sieriebrianką, 1 km od drogi federalnej R135 (Smoleńsk – Krasnyj – Gusino), 0,5 km od drogi federalnej R120 (Orzeł – Briańsk – Smoleńsk – Witebsk), 13,5 km od drogi magistralnej M1 «Białoruś», 4,5 km od centrum administracyjnego osiedla wiejskiego (Michnowka), 11 km od Smoleńska, 5,5 km od najbliższego przystanku kolejowego (Dacznaja II).
W granicach miejscowości znajdują się ulice: Akademiczeskaja, Bieriezowaja, 1-yj Bieriezowyj pierieułok, 2-oj Bieriezowyj pierieułok, 3-ij Bieriezowyj pierieułok, Dubrawnaja, Elektriczeskij pierieułok, Kiedrowaja, Małyj perieułok, Nieczetnaja, Polewoj pierieułok, Rajskaja, Riabinowaja, 1-yj Riabinowyj pierieułok, 2-oj Riabinowyj pierieułok, Tichaja, Tienistaja, Trudowaja, Sosnowyj, Owrażnyj, Wstriecznaja.
Demografia.
W 2010 r. miejscowość zamieszkiwało 38 osób.

</doc>
<doc id="5025457" url="https://pl.wikipedia.org/wiki?curid=5025457" title="Carlos Manuel Bencomo Mendoza">
Carlos Manuel Bencomo Mendoza

Carlos Manuel Bencomo Mendoza (ur. 2 września 1939 w Hermigua) – hiszpański polityk i inżynier górnictwa, senator, od 1986 do 1987 eurodeputowany II kadencji.
Życiorys.
Z zawodu inżynier górnictwa. Przepracował w tym zawodzie około 40 lat i uzyskał doktorat w tej dziedzinie. Związał się z Unią Demokratycznego Centrum, a następnie z Centrum Demokratycznym i Społecznym. Należał do władz regionu Wyspy Kanaryjskie, na początku lat 80. był ministrem ds. wody, urbanistyki i prac publicznych w lokalnym rządzie. W 1979 i 1982 wybierany do Senatu I i II kadencji z okręgów obejmujących Teneryfę. Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej. Przystąpił do frakcji liberalno-reformatorskiej, od stycznia do lipca 1987 był wiceprzewodniczącym Delegacji ds. stosunków z państwami Ameryki Południowej. Później do 1993 był dyrektorem prowincjonalnego zakładu przemysłu i energetyki w Santa Cruz de Tenerife.
Żonaty, ma dwoje dzieci. W 2007 przeszedł na emeryturę. W 2011 odznaczony komandorią Orderu Zasługi Cywilnej.

</doc>
<doc id="5025464" url="https://pl.wikipedia.org/wiki?curid=5025464" title="Mistrzostwa Świata w Narciarstwie Alpejskim 2021 – slalom kobiet">
Mistrzostwa Świata w Narciarstwie Alpejskim 2021 – slalom kobiet

Slalom kobiet na 46. Mistrzostwach Świata w Narciarstwie Alpejskim odbył się 20 lutego 2021 roku. Tytułu mistrzyni świata z Åre nie obroniła Mikaela Shiffrin z USA, która tym razem zajęła trzecie miejsce. Nową mistrzynią świata została Austriaczka Katharina Liensberger, a srebrny medal wywalczyła Petra Vlhová ze Słowacji, która straciła do zwyciężczyni 1 sekundę.

</doc>
<doc id="5025467" url="https://pl.wikipedia.org/wiki?curid=5025467" title="Zalora">
Zalora



</doc>
<doc id="5025469" url="https://pl.wikipedia.org/wiki?curid=5025469" title="Jasiennaja">
Jasiennaja

Jasiennaja () – wieś (ros. деревня, trb. dieriewnia) w zachodniej Rosji, w osiedlu wiejskim Michnowskoje rejonu smoleńskiego w obwodzie smoleńskim.
Geografia.
Miejscowość położona jest nad Dnieprem, przy drodze federalnej R135 (Smoleńsk – Krasnyj – Gusino), 2 km od drogi federalnej R120 (Orzeł – Briańsk – Smoleńsk – Witebsk), 10 km od drogi magistralnej M1 «Białoruś», 2 km od centrum administracyjnego osiedla wiejskiego (Michnowka), 6 km od Smoleńska, 2 km od najbliższego przystanku kolejowego (Dacznaja I).
W granicach miejscowości znajdują się ulice: Bieriezowaja, Czerieszniewaja, 1-yj Dacznyj pierieułok, 2-oj Dacznyj pierieułok, Dnieprowskaja, Dnieprowskij tupik, Jabłocznaja, Jubilejnyj pierieułok, Kasztanowaja, Klenowaja, 1-ja Kottiedżnaja, 2-ja Kottiedżnaja, 3-ja Kottiedżnaja, Prigorodnyj pierieułok, Riabinowaja, Sołniecznaja, Sołniecznyj pierieułok, Sportiwnyj pierieułok, Wierchniaja, Wiszniewaja, Zariecznaja, Zielonyje Chołmy, Ziemlanicznaja, Żywopisnyj pierieułok.
Demografia.
W 2010 r. miejscowość zamieszkiwały 262 osoby.

</doc>
<doc id="5025475" url="https://pl.wikipedia.org/wiki?curid=5025475" title="Nadleśnictwo Pisz">
Nadleśnictwo Pisz

Nadleśnictwo Pisz – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Piszu, w powiecie piskim, w województwie warmińsko-mazurskim. Nadleśnictwo wchodzi w skład Leśnego Kompleksu Promocyjnego "Lasy Mazurskie".
Nadleśnictwo obejmuje część powiatu piskiego.
Historia.
W 1945 powstały nadleśnictwa Pisz, Szeroki Bór, Turośl, Kulik i Wilcze Bagno. W kolejnych latach likwidacji uległy nadleśnictwa Turośl i Kulik.
1 stycznia 1973 nadleśnictwa Pisz, Szeroki Bór i Wilcze Bagno zostały połączone. Nowa jednostka przyjęła nazwę "Nadleśnictwo Pisz".
Ochrona przyrody.
Na terenie nadleśnictwa znajdują się dwa rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):
Szczegółowy udział procentowy typów siedliskowych:
Gatunki lasotwórcze lasów nadleśnictwa (z ich udziałem procentowym):
Średni wiek drzewostanów nadleśnictwa wynosi 60 lat.

</doc>
<doc id="5025477" url="https://pl.wikipedia.org/wiki?curid=5025477" title="Malakowo">
Malakowo

Malakowo (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 54 osoby, wszystkie były wyznania rzymskokatolickiego i zadeklarowały polską przynależność narodową. Było tu 10 budynków mieszkalnych. W 1931 w 13 domach zamieszkiwało 49 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025483" url="https://pl.wikipedia.org/wiki?curid=5025483" title="Włodzimierz Gronowski">
Włodzimierz Gronowski

Włodzimierz Gronowski (ur. w 1943 roku, zm. 5 stycznia 2009 roku), z wykształcenia elektronik medyczny, w młodości kierowca rajdowy, dyrektor Polskiej Rewii Konnej, instruktor jazdy konnej szkolący polskich aktorów, trener koni do ról filmowych, teatralnych i pokazów historycznych.
Działalność zawodowa.
Pełnił funkcję dyrektora Polskiej Rewii Konnej do momentu jej likwidacji w 1981 roku. Po likwidacji zakupił niektóre z występujących w niej koni.
W latach 1984-2000 prowadził (początkowo z żoną Haliną, kaskaderką Rewii, instruktorką i trenerką koni) Ośrodek Rekreacji Konnej „Wiarus” na Żoliborzu.
Jako trener przygotowywał polskich aktorów do ról wymagających umiejętności jazdy konnej (m.in. Michał Bajor, Mateusz Damięcki, Janusz Gajos, Dominika Ostałowska, Izabella Scorupco, Agnieszka Sitek, Dorota Stalińska).
Udostępniał wyszkolone przez siebie konie do ról filmowych (m.in. "Ogniem i mieczem", "Wrota Europy", "Szuler"), teatralnych (m.in. "Skrzypek na dachu", "Nabucco", "Carmen" i "Traviata" w Teatrze Wielkim w Warszawie) i pokazów historycznych.
Życie prywatne.
Dwukrotnie żonaty, ojciec Izabeli (dublerka Izabelli Scorupco w "Ogniem i mieczem") i Tomasza (który również pracuje zawodowo z końmi i po śmierci ojca kontynuował współpracę z Teatrem Wielkim w Warszawie).
Był wieloletnim przyjacielem Daniela Olbrychskiego, któremu wypożyczał konie na wakacyjne wyprawy oraz do występów i sesji fotograficznych. Jeden z jego koni (wałach Akryl) wziął udział w benefisie Olbrychskiego w Teatrze Rampa w 1997 roku.
Po śmierci pochowany na cmentarzu w Wólce Węglowej, w pogrzebie brał udział jeden z należących do niego koni (klacz Nutka vel Pipi).

</doc>
<doc id="5025490" url="https://pl.wikipedia.org/wiki?curid=5025490" title="Marcinielewicze">
Marcinielewicze

Marcinielewicze (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 82 osoby, wszystkie były wyznania rzymskokatolickiego i zadeklarowały polską przynależność narodową. Było tu 15 budynków mieszkalnych. W 1931 w 15 domach zamieszkiwało 61 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025492" url="https://pl.wikipedia.org/wiki?curid=5025492" title="Pięciornik siedmiolistkowy">
Pięciornik siedmiolistkowy

Pięciornik siedmiolistkowy ("Potentilla heptaphylla" L.) – gatunek rośliny z rodziny różowatych ("Rosaceae"). Rośnie głównie w Europie Środkowej. W Polsce dość rozpowszechniony w znacznej części kraju, rzadki w centrum, na północnym wschodzie i w Karpatach. 
Zasięg geograficzny.
Zwarty zasięg gatunku obejmuje Europę Środkową na wschód od Francji po wschodnią Polskę i Ukrainę, w rozproszeniu gatunek rośnie także w Krajach bałtyckich, w środkowej i południowej europejskiej części Rosji. Na północy sięga po Skanię i Danię, na południu po góry na Półwyspie Bałkańskim i Apenińskim. Nieliczne stanowiska ma także w Azji Mniejszej.
W Polsce rośnie głównie na północnym zachodzie, poza tym też na ogół rozpowszechniony z wyjątkiem Karpat i pogórza oraz województw: łódzkiego, mazowieckiego i podlaskiego, gdzie jest rzadki.
Biologia i ekologia.
Bylina, hemikryptofit. Kwitnie od kwietnia do czerwca. Liczba chromosomów: 2n = 14 (28–43). 
Siedlisko: Rośnie w miejscach widnych i suchych, czasem też skalistych – w murawach, na skrajach borów i zarośli. W Polsce rośnie głównie na niżu, w górach rzadko (sięga do ok. 1564 m n.p.m. w Tatrach).
Zmienność i mieszańce.
Gatunek jest bardzo zmienny, ale nie wyróżnia się w jego obrębie podgatunków. Zmienność wynika z dużej plastyczności roślin, czasem istotnie zmieniających wygląd w ciągu jednego sezonu wegetacyjnego. Rośliny ogruczolone opisano jako formę "glandulosa" 
Gatunek tworzy mieszańce z pięciornikiem wiosennym "P. neumanniana" ("P." ×"aurulenta" ≡ "P." ×"matzialekii" ), omszonym "P. pusilla" i piaskowym "P. arenaria".

</doc>
<doc id="5025494" url="https://pl.wikipedia.org/wiki?curid=5025494" title="Potentilla heptaphylla">
Potentilla heptaphylla



</doc>
<doc id="5025495" url="https://pl.wikipedia.org/wiki?curid=5025495" title="Ernest Cline">
Ernest Cline

Ernest Cline (ur. 29 marca 1972 w Ashland, Ohio) – amerykański pisarz, tworzący fantastykę naukową i scenarzysta. Autor powieści "Player One", "Armada" i "Ready Player Two" (która nie ukazała się w Polsce) oraz współautor scenariuszy do filmowej adaptacji "Player One" oraz filmu "Fanboys". Zamieszkały w Austin w Teksasie.

</doc>
<doc id="5025496" url="https://pl.wikipedia.org/wiki?curid=5025496" title="Największe przedsiębiorstwa świata">
Największe przedsiębiorstwa świata



</doc>
<doc id="5025498" url="https://pl.wikipedia.org/wiki?curid=5025498" title="Lista największych przedsiębiorstw świata">
Lista największych przedsiębiorstw świata



</doc>
<doc id="5025500" url="https://pl.wikipedia.org/wiki?curid=5025500" title="Open Sud de France 2021">
Open Sud de France 2021

Open Sud de France 2021 – tenisowy turniej ATP kategorii ATP Tour 250 w sezonie 2021 z cyklu Open Sud de France rozgrywany w dniach 22–28 lutego 2021 roku w Montpellier na kortach twardych w hali o puli nagród wynoszącej 323 970 euro.

</doc>
<doc id="5025502" url="https://pl.wikipedia.org/wiki?curid=5025502" title="Martule">
Martule

Martule (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 53 osoby, wszystkie były wyznania rzymskokatolickiego i zadeklarowały polską przynależność narodową. Było tu 10 budynków mieszkalnych. W 1931 w 12 domach zamieszkiwało 46 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Do 1960 w wieś wchodziła w skład sielsowietu Struki. Od 1991 roku w Republice Białorusi.

</doc>
<doc id="5025503" url="https://pl.wikipedia.org/wiki?curid=5025503" title="Lentopallon SM-liiga">
Lentopallon SM-liiga



</doc>
<doc id="5025507" url="https://pl.wikipedia.org/wiki?curid=5025507" title="Mestaruusliiga (2020/2021)">
Mestaruusliiga (2020/2021)

Lentopallon Mestaruusliiga 2020/2021 – 65. sezon walki o mistrzostwo Finlandii w piłce siatkowej zorganizowany przez Fiński Związek Piłki Siatkowej ("Suomen Lentopalloliitto"). Zainaugurowany został 1 października 2020 roku i trwał do 30 marca 2021 roku.
W rozgrywkach uczestniczyło 10 drużyn. Rywalizowały one w fazie zasadniczej oraz w fazie play off składającej się z ćwierćfinałów, półfinałów, meczu o 3. miejsce oraz finałów. Po raz szósty mistrzostwo Finlandii zdobył klub , który w finale fazy play-off pokonał . Trzecie miejsce zajął .
W sezonie 2020/2021 w eliminacjach do Ligi Mistrzów Finlandię reprezentował klub , natomiast w Pucharze Challenge – .
System rozgrywek.
Faza zasadnicza.
W fazie zasadniczej 10 drużyn rozgrywa ze sobą po dwa spotkania systemem kołowym (każdy z każdym – mecz u siebie i rewanż na wyjeździe). Do fazy play-off awans uzyskuje 8 najlepszych drużyn. Pozostałe zespoły kończą rywalizację na odpowiednio dziewiątym i dziesiątym miejscu. Żadna drużyna nie spada do niższej ligi.
Faza play-off.
Ćwierćfinały
W ćwierćfinałach fazy play-off uczestniczy osiem najlepszych zespołów fazy zasadniczej. Pary ćwierćfinałowe tworzone są według klucza: 1-8; 2-7; 3-6; 4-5. Rywalizacja toczy się do dwóch wygranych meczów. Gospodarzami pierwszego spotkania są zespoły, które w fazie zasadniczej zajęły niższe miejsce, natomiast drugiego i potencjalnie trzeciego – te, które w fazie zasadniczej zajęły wyższe miejsce.
Zwycięzcy w poszczególnych parach uzyskują awans do półfinałów, natomiast przegrani podlegają klasyfikacji na miejscach 5-8 na podstawie pozycji z fazy zasadniczej.
Półfinały
W półfinałach fazy play-off uczestniczą wygrani w parach ćwierćfinałowych. Pary półfinałowe powstają na podstawie miejsc z fazy zasadniczej, tj. pierwszą parę tworzą drużyna, która w fazie zasadniczej zajęła najwyższe miejsce spośród drużyn uczestniczących w półfinałach oraz ta, która zajęła najniższe miejsce, drugą parę – dwa pozostałe zespoły. Rywalizacja toczy się do dwóch wygranych meczów. Gospodarzami pierwszego spotkania są zespoły, które w fazie zasadniczej zajęły niższe miejsce, natomiast drugiego i potencjalnie trzeciego – te, które w fazie zasadniczej zajęły wyższe miejsce.
Zwycięzcy w poszczególnych parach uzyskują awans do finału, natomiast przegrani rywalizują o 3. miejsce.
Mecz o 3. miejsce
O 3. miejsce rywalizują przegrani w parach półfinałowych. Grają oni jeden mecz. Gospodarzem spotkania jest drużyna, która w fazie zasadniczej zajęła wyższe miejsce.
Finały
O mistrzostwo grają zwycięzcy w parach półfinałowych. Rywalizacja toczy się do dwóch wygranych meczów ze zmianą gospodarza po każdym meczu. Gospodarzem pierwszego spotkania jest zespół, który w fazie zasadniczej zajął wyższe miejsce.
Drużyny uczestniczące.
Uwagi:

</doc>
<doc id="5025514" url="https://pl.wikipedia.org/wiki?curid=5025514" title="Chinami Yoshida">
Chinami Yoshida

 – japońska curlerka, srebrna medalistka Zimowych Igrzysk Olimpijskich 2022, brązowa medalistka Zimowych Igrzysk Olimpijskich 2018.
Życie prywatne.
Chinami Yoshida jest siostrą innej japońskej curlerki, Yuriki Yoshidy.

</doc>
<doc id="5025515" url="https://pl.wikipedia.org/wiki?curid=5025515" title="Córdoba Open 2021">
Córdoba Open 2021

Córdoba Open 2021 – tenisowy turniej ATP kategorii ATP Tour 250 w sezonie 2021 z cyklu Córdoba Open rozgrywany w dniach 22–28 lutego 2021 roku w Córdobie na kortach ceglanych o puli nagród wynoszącej 393 935 dolarów amerykańskich.

</doc>
<doc id="5025517" url="https://pl.wikipedia.org/wiki?curid=5025517" title="Mistrzostwa Świata w Narciarstwie Alpejskim 2021 – rywalizacja drużynowa">
Mistrzostwa Świata w Narciarstwie Alpejskim 2021 – rywalizacja drużynowa

Zawody drużynowe na 46. Mistrzostwach Świata w Narciarstwie Alpejskim zostały rozegrane 17 lutego 2021 roku. Tytułu mistrzów świata z 2019 roku broniła reprezentacja Szwajcarii, która tym razem zajęła czwarte miejsce. Nowymi mistrzami świata zostali reprezentanci Norwegii, drugie miejsce zajęli Szwedzi, a brązowy medal zdobyli Niemcy.
Zasady.
16 najlepszych państw w rankingu punktowym FIS kwalifikowało się do udziału w konkurencji drużynowej. Każda drużyna musiała składać się z co najmniej 4 zawodników opcjonalnie dwóch rezerwowych, wymienionych poniżej.
Zawody zostały rozegrane w systemie pucharowym. Każda runda rozegrana została w czterech przejazdach, zgodnie z zasadami slalomu równoległego.

</doc>
<doc id="5025518" url="https://pl.wikipedia.org/wiki?curid=5025518" title="HMS Daring (1893)">
HMS Daring (1893)

HMS Daring − brytyjski niszczyciel (w oryginalnej nomenklaturze "Torpedo Boat Destroyer") typu Daring. Był jedną z sześciu jednostek prototypowych, które są uważane za jedne z pierwszych okrętów tej klasy na świecie. Do służby w Royal Navy wszedł w 1895 roku. Wycofany ze służby w 1912 roku.
Projekt i budowa.
Na początku lat 90. XIX wieku Royal Navy stanęła w obliczu zagrożenia jakie stwarzały nowe francuskie torpedowce. W 1892 roku trzecim lordem Admiralicji został admirał John Fisher, który był odpowiedzialny za proces modernizacji Royal Navy. Opracował on koncepcję nowych okrętów, które dzięki większej prędkości i silniejszemu uzbrojeniu, były by w stania zwalczać torpedowce. W celu przetestowania nowej koncepcji złożył zamówienie w trzech stoczniach na 6 okrętów. Stocznie otrzymały ogólną specyfikację okrętów, dokładny projekt techniczny musiały jednak opracować same. Koszt jednego okrętu wynosił ok 36 tysięcy funtów.
W ramach projektu budowy 6 prototypowych niszczycieli, dwa z nich miała zbudować stocznia Thornycroft. Budowa okrętów „Daring” i „Decoy” rozpoczęła się w lipcu 1892 roku. „Daring” został zwodowany 25 listopada 1893 roku, wszedł do służby w lutym 1895 roku. Okręt został wycofany ze służby w 1912 roku.

</doc>
<doc id="5025520" url="https://pl.wikipedia.org/wiki?curid=5025520" title="Katedra św. Szczepana w Saint-Brieuc">
Katedra św. Szczepana w Saint-Brieuc

Katedra św. Szczepana (fr. "Cathédrale Saint-Étienne") – rzymskokatolicka katedra we francuskiej gminie Saint-Brieuc, w regionie Bretania, przy Place Général de Gaulle.
Historia.
Budowę katedry rozpoczęto w XII wieku, trwała do wieku XIII. W 1353 roku w katedrze wybuchł pożar. Tuż po ukończeniu odbudowy, w 1394 roku, podczas oblężenia bretonów, armia Oliviera de Clisson doszczętnie zniszczyła kościół. Odbudowa trwała do XV wieku. W XVIII wieku przebudowano nawę świątyni oraz wstawiono nowy ołtarz główny. Podczas prac konserwatorskich na przełomie XIX i XX wieku, wyremontowano sklepienia transeptu, wymieniono witraże. Zabytek od 1906 roku.
Architektura.
Świątynia trójnawowa, gotycka. Posiada układ bazylikowy.

</doc>
<doc id="5025521" url="https://pl.wikipedia.org/wiki?curid=5025521" title="Halowe Mistrzostwa Polski Seniorów w Lekkoatletyce 2021">
Halowe Mistrzostwa Polski Seniorów w Lekkoatletyce 2021

65. Halowe Mistrzostwa Polski Seniorów w Lekkoatletyce – zawody lekkoatletyczne, które odbyły się 20 i 21 lutego 2021 w Arenie Toruń.

</doc>
<doc id="5025525" url="https://pl.wikipedia.org/wiki?curid=5025525" title="Nishiyama Onsen Keiunkan">
Nishiyama Onsen Keiunkan

 – ryokan znajdujący się w mieście Hayakawa, w prefekturze Yamanashi, w Japonii. Założony w 705 n.e., w 2011 uznany został przez Księgę rekordów Guinnessa za najstarszy działający hotel na świecie.
Historia i opis.
Hotel znajduje się u podnóża gór Akaishi, a jego założycielem jest Mahito Fujiwara, syn doradcy cesarza Tenji. Nazwa hotelu pochodzi od ery Keiun (704–708). Od momentu założenia jest nieprzerwanie prowadzony przez tę samą rodzinę (zarządzało nim już ponad 50 pokoleń), a przez lata swojej działalności gościł takie osoby jak Ieyasu Tokugawa czy Shingen Takeda.
Działalność hotelu związana jest z obecnością gorących źródeł, których wody pobierane są przez pompy o wydajności ponad 1500 litrów na minutę. W sumie w hotelu znajdują się 4 łaźnie zewnętrzne i 2 wewnętrzne, ponadto każdy pokój wyposażony jest w prywatne wanny z dostępem do wody z gorących źródeł. Wystrój wnętrz hotelu utrzymany jest w tradycyjnej japońskiej stylistyce.
Kosztowne modernizacje, malejąca liczba gości oraz konkurencja ze strony tańszych hoteli sprawiły, że przychody ryokanu spadły z ok. 996 mln jenów w 2000 do 596 mln jenów w 2016. W 2017 firma Yushima, do której należał hotel, zdecydowała o utworzeniu spółki Nishiyama Onsen Keiunkan, która stała się nowym właścicielem obiektu. W następnym roku Yushima została zlikwidowana.
W 2011 ryokan został uznany przez Księgę rekordów Guinnessa za najstarszy działający hotel na świecie.

</doc>
<doc id="5025527" url="https://pl.wikipedia.org/wiki?curid=5025527" title="Primipara">
Primipara



</doc>
<doc id="5025528" url="https://pl.wikipedia.org/wiki?curid=5025528" title="Medaliści igrzysk olimpijskich w piłce wodnej">
Medaliści igrzysk olimpijskich w piłce wodnej

Medaliści igrzysk olimpijskich w piłce wodnej – lista zawodników, zawodniczek i reprezentacji, które przynajmniej raz stanęły na podium zawodów olimpijskich w piłce wodnej.
Piłka wodna zadebiutowała na II Letnich Igrzyskach Olimpijskich, które odbyły się w 1900 roku w Paryżu. Od tego momentu piłka wodna była obecna na wszystkich igrzyskach. Na tych igrzyskach, jak i następnych w St. Louis, państwa były reprezentowane przez kluby pływackie lub sportowe. Międzynarodowy Komitet Olimpijski uznaje wyniki obu turniejów za oficjalne, mimo kontrowersji związanych z turniejem w Stanach Zjednoczonych (nie dopuszczono do startu niemieckiej drużyny oraz nie zapewniono sportowcom bezpiecznych warunków rywalizacji, w wyniku czego czterech olimpijczyków, w przeciągu roku, zmarło na dur brzuszny).
Od 1908, IV Letnich Igrzysk Olimpijskich w Londynie w piłce wodnej występowały wyłącznie reprezentacje narodowe. Po stu latach od pierwszego rozegranego turnieju mężczyzn, w programie XXVII Letnich Igrzysk Olimpijskich (2000, Sydney) pojawił się turniej kobiet w piłce wodnej, który był kontynuowany na wszystkich następnych igrzyskach.
Pierwsze miejsce w klasyfikacji medalowej wszech czasów zajmują Węgry z dorobkiem 9 złotych medali, 3 srebrnych i 3 brązowych. Są również reprezentacją, mającą największą liczbę wszystkich medali (15). Drugie w klasyfikacji są Włochy z 4 złotymi medalami, 3 srebrnymi i 3 brązowymi. Trzecia natomiast jest Wielka Brytania ze 4 złotymi medalami, wywalczonymi na początku XX wieku. W turnieju mężczyzn dwa razy jedno państwo sięgnęło po przynajmniej dwa medale na jednych igrzyskach (Francja – 1900, Paryż oraz Stany Zjednoczone – 1904, St. Louis), ze względu na charakter rozgrywanego turnieju (uczestniczyły wyłącznie kluby sportowe). Według obowiązujących przepisów, wedle których do udziału uprawnione są jedynie reprezentacje, ani w turnieju kobiet ani mężczyzn, taka sytuacja się nie powtórzy. W 1900 na II Letnich Igrzyskach Olimpijskich przyznano brązowy medal obu zespołom, które przegrały swoje mecze półfinałowe.
Najbardziej utytułowanym piłkarzem wodnym w turniejach mężczyzn na igrzyskach olimpijskich jest Węgier Dezső Gyarmati, który zdobył 3 złote medale, 1 srebrny i 1 brązowy w latach 1948–1964. Jest również zdobywcą największej liczby, pięciu medali.
Najbardziej utytułowaną piłkarką wodną w turniejach kobiet na igrzyskach olimpijskich jest Amerykanka Kami Craig, która zdobyła 2 złote medale i 1 srebrny w latach 2008–2016. Dwie Amerykanki, Heather Petri i Brenda Villa, zdobyły największą liczbę medali (4 medale – 1 złoty, 2 srebrne i 1 brązowy), w latach 2000–2012.
Lista nie uwzględnia zawodniczek i zawodników, którzy znaleźli się w kadrze, ale nie wstąpili w żadnym meczu. Nie uwzględnia również zawodników, odnośnie do których są wątpliwości, czy wystartowali w zawodach. Dotyczy to zawodników brytyjskiego Osborne Swimming Club, których pierwotnie przedstawiano jako zdobywców medali: Johna Derbyshire’a, Williama Listera, Arthura Robertsona, Erica Robinsona i George’a Wilkinsona. Lister na pewno zmarł na tyfus podczas II wojny burskiej. Wilkinson grał w innym meczu w Walsall podczas turnieju olimpijskiego, a Robinson i Derbyshire grali w Manchesterze dwa dni po meczu finałowym. Nie ma żadnych dowodów, że Robertson został wybrany do kadry olimpijskiej.
Medaliści chronologicznie.
Mężczyźni.
W poniższej tabeli przedstawiono wszystkich medalistów igrzysk olimpijskich w piłce wodnej w latach 1900–2016.
Kobiety.
W poniższej tabeli przedstawiono wszystkie medalistki igrzysk olimpijskich w piłce wodnej w latach 2000–2016.
Turniej nieoficjalny (pokazowy).
W 1920 roku podczas igrzysk olimpijskich rozegrany zostały nieoficjalny mecz pokazowy w piłce wodnej kobiet, który nie był zaliczany do klasyfikacji medalowej. Mecz między sobą rozegrały zawodniczki Hollandsche Dames Zwemclub. Spotkanie zakończyło się remisem.
Klasyfikacje medalowe.
Klasyfikacja zawodników.
W poniższym zestawieniu ujęto klasyfikację zawodników, którzy zdobyli przynajmniej jeden medal olimpijski w piłce wodnej. W przypadku, gdy dany zawodnik zdobywał medale dla dwóch lub więcej krajów, podano wszystkie państwa, w barwach których startował. W przypadku, gdy dwóch lub więcej zawodników zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja zawodniczek.
W poniższym zestawieniu ujęto klasyfikację zawodniczek, które zdobyły przynajmniej jeden medal olimpijski w piłce wodnej. W przypadku, gdy dwie lub więcej zawodniczek zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja państw.
Poniższa tabela przedstawia klasyfikację państw, które zdobyły przynajmniej jeden medal olimpijski w piłce wodnej.
Klasyfikacja państw według lat.
W poniższej tabeli zestawiono państwa według liczby medali zdobytych w piłce wodnej podczas kolejnych edycji letnich igrzysk olimpijskich.
Klasyfikacja państw według konkurencji.
W poniższej tabeli przedstawiono liczbę medali zdobytych przez poszczególne państwa w konkurencjach w piłce wodnej.
Medaliści jako zawodnicy i trenerzy.
Czterech piłkarzy wodnych zdobyło medale, a następnie trenowało drużyny zajmujące miejsce medalowe. Po rozpadzie Jugosławii Ratko Rudić występował jako chorwacki trener.

</doc>
<doc id="5025533" url="https://pl.wikipedia.org/wiki?curid=5025533" title="Angelo Caroli">
Angelo Caroli

Angelo Caroli (ur. 7 kwietnia 1937 w L’Aquila, zm. 17 listopada 2020 w Turynie) – włoski piłkarz, grający na pozycji obrońcy.
Kariera piłkarska.
Kariera klubowa.
W 1954 rozpoczął karierę piłkarską w drużynie L’Aquila. W latach 1955–1957 i 1960-1962 bronił barw Juventusu. Również do 1963 występował w klubach Catania, Lucchese, Pordenone i Lecco.
Zmarł w listopadzie 2020 w wieku 83 lat.

</doc>
<doc id="5025536" url="https://pl.wikipedia.org/wiki?curid=5025536" title="Józef Wróblewski">
Józef Wróblewski



</doc>
<doc id="5025539" url="https://pl.wikipedia.org/wiki?curid=5025539" title="Adrian Kordoński">
Adrian Kordoński

Adrian Kordoński (ur. 13 kwietnia 1999) – polski lekkoatleta specjalizujący się w skoku wzwyż.
Rekord życiowy: stadion – 2,13 m (20 września 2020, Słupsk); hala – 2,12 m (3 lutego 2019, Spała).

</doc>
<doc id="5025542" url="https://pl.wikipedia.org/wiki?curid=5025542" title="Giovanni Romano">
Giovanni Romano

Giovanni Romano (ur. 21 sierpnia 1931 w Basiliano; zm. 24 sierpnia 2010 w Udine) – włoski piłkarz, grający na pozycji bramkarza.
Kariera piłkarska.
Kariera klubowa.
W 1950 rozpoczął karierę piłkarską w drużynie Udinese. Potem występował w klubach Monza i Roma. W sezonie 1959/60 bronił barw Juventusu. Następnie do 1968 grał w klubach Sampdoria, Brescia, ponownie Monza, Cinisello i Pro Sesto.
Kariera reprezentacyjna.
W 1955 występował we włoskiej reprezentacji B.

</doc>
<doc id="5025545" url="https://pl.wikipedia.org/wiki?curid=5025545" title="Yumi Egami">
Yumi Egami

 – japońska siatkarka, medalistka igrzysk olimpijskich, mistrzostw świata, pucharu świata, igrzysk azjatyckich i mistrzostw Azji oraz wielokrotna mistrzyni Japonii.
Życiorys.
Egami urodziła się w tokijskim okręgu Setagaya. 1978 wraz z reprezentacją Japonii zdobyła srebrny medal na mistrzostwach świata odbywających się w Związku Radzieckim oraz złoty medal na Igrzyskach Azjatyckich w Bangkoku. Zdobyła srebrne medale podczas Pucharu Świata 1981 w rozgrywanego Osace oraz Igrzyskach Azjatyckich 1982 w Nowym Delhi. Tryumfowała podczas mistrzostw Azji 1983 w Fukuoce. Reprezentowała Japonię na Letnich Igrzyskach Olimpijskich 1984 odbywających się w Los Angeles, podczas których zagrała we wszystkich meczach turnieju, w tym zwycięskim pojedynku o brąz z reprezentacją Peru. Zdobyła srebro podczas mistrzostw Azji 1987 w Szanghaju. Wystąpiła na Igrzyskach Olimpijskich 1988 w Seulu, gdzie wstąpiła we wszystkich spotkaniach turnieju, w tym w przegranym meczu o 3. miejsce z Chinami.
W latach 1976–1985 była zawodniczką klubu Hitachi Belle Fille, z którym sześciokrotnie zdobyła mistrzostwo ligi japońskiej, w 1977, 1978, 1982, 1983, 1984 i 1985, a ponadto zajęła w tych rozgrywkach 2. miejsce w 1979 oraz 3. miejsce w 1981. Od 1986 była trenerką, a od 1987 do 1989 zawodniczką zespołu Odakyu Juno.
Jej mężem jest Takashi Maruyama, siatkarz i olimpijczyk.

</doc>
<doc id="5025548" url="https://pl.wikipedia.org/wiki?curid=5025548" title="Ralph Pratt">
Ralph Pratt

Ralph Pratt (ur. 17 marca 1910 w Portage, zm. 15 grudnia 1981 w Fayetteville) – amerykański kierowca wyścigowy.
Życiorys.
W 1939 roku rozpoczął rywalizację w mistrzostwach IMCA Sprint Car Championship. W 1940 roku zdobył mistrzostwo Kansas City. Był czynnym żołnierzem podczas II wojny światowej. Po zakończeniu wojny kontynuował karierę wyścigową, rywalizując przeważnie w wyścigach midgetów. W latach 1946–1947 był mistrzem Fort Miami, w 1947 roku zdobył mistrzostwo Great Lakes Auto Racing Association, w sezonach 1948–1949 był mistrzem AAA stanów Ohio/Michigan, a w 1949 roku wygrał zawody w Chicago Amphitheatre. Ogółem w latach 1946–1949 wygrał 142 wyścigi midgetów.
W latach 1949–1950 ścigał się w serii AAA National Championship. W debiutanckim sezonie wystartował w pięciu wyścigach w zespole Belanger Motors, najlepiej finiszując na torze Michigan State Fairgrounds Speedway – na czwartym miejscu. Sezon 1949 Pratt ukończył na 17. miejscu w klasyfikacji serii. W 1950 roku sklasyfikowano go na 51. pozycji. Ponadto trzykrotnie podejmował nieudaną próbę kwalifikacji do Indianapolis 500.
Po zakończeniu kariery wyścigowej pracował w firmie produkującej broń palną. Został wcielony do National Midget Auto Racing Hall of Fame.
Wyniki.
Formuła 1.
"W latach 1950–1960 wyścig Indianapolis 500 był eliminacją Mistrzostw Świata Formuły 1".

</doc>
<doc id="5025549" url="https://pl.wikipedia.org/wiki?curid=5025549" title="Osówek (rejon dokszycki)">
Osówek (rejon dokszycki)

Osówek (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 69 osób, wszystkie były wyznania rzymskokatolickiego i zadeklarowały polską przynależność narodową. Było tu 14 budynków mieszkalnych. W 1931 w 16 domach zamieszkiwało 79 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025553" url="https://pl.wikipedia.org/wiki?curid=5025553" title="Kameido Tenjin-sha">
Kameido Tenjin-sha

 – chram shintō w Tokio, w dzielnicy Kōtō, w Japonii. Znany z Festiwalu Glicynii. 
Historia i opis.
Nazwa chramu pochodzi od żółwia ("kame") i do dzisiaj w stawie koło chramu żyje wiele tych gadów. Chram powstał w 1646 w rezultacie działalności misyjnej kapłana Shinsuke Sugawary, którego przodkiem był słynny poeta Michizane Sugawara (845–903), który był ofiarą intryg politycznych i zesłany na wygnanie. Po śmierci jednak został „ułaskawiony”, a jego duch deifikowany jako bóg nauki, literatury i kaligrafii pod imieniem Tenman (wym. Temman) lub Tenjin. 
Shinsuke Sugawara popularyzował kult "kami" swojego przodka, zakładając chramy ku jego czci o nazwie "tenman-gū" także w ówczesnej wiosce Kameido. W 1661 w chramie Kameido ustawiono kultowy posąg Tenjina wyrzeźbiony ze świętej śliwy. Ponieważ w tym czasie spłonęło Edo (obecne Tokio), siogun przeniósł się do pobliskiej Kameido i uczynił tamtejszy chram Tenjina swoim oficjalnym sanktuarium. Chram uzyskał wówczas swój charakterystyczny wygląd, wzorowany na chramie Dazaifu Tenman-gū w Fukuoce. 
II wojna światowa spowodowała całkowite zniszczenie chramu. Powojenna odbudowa trwała od 1949 do 1979. Główny budynek chramu z 1979 ma wspaniały dach w stylu "hełmu samuraja" ze złotymi okapami. Został odbudowany na wzór oryginału z XVII wieku. Chram otacza ogród japoński ze śliwami i glicyniami. Znajduje się tu posąg z brązu Michizane Sugawary, przedstawiający go w wieku 5 lat, kiedy podobno napisał swój pierwszy wiersz. Są tu także stare, kamienne latarnie oraz dwa mosty łukowe i posąg z brązu tzw. "krowy do głaskania na szczęście" ("nade-ushi"), charakterystyczny dla chramów Tenjina. Nad chramem góruje wieża telewizyjna Tokyo Skytree. Jak wszystkie chramy Tenjin, także ten odwiedzają uczniowie i studenci, modlący się o dobre oceny i o zdanie egzaminów. 
W chramie odbywa się Festiwal Usokae w dniach 24 i 25 stycznia. Coroczne święto kwitnącej moreli japońskiej (Ume Matsuri) ma miejsce od połowy lutego do początku marca. Od połowy kwietnia do początku maja odbywa się coroczny słynny Festiwal Glicynii (Fuji Matsuri).

</doc>
<doc id="5025554" url="https://pl.wikipedia.org/wiki?curid=5025554" title="José Cabrera Bazán">
José Cabrera Bazán

José Cabrera Bazan (ur. 16 października 1929 w La Algaba, zm. 27 kwietnia 2007 w Sewilli) – hiszpański polityk, prawnik i piłkarz, nauczyciel akademicki, senator, od 1986 do 1989 eurodeputowany II kadencji.
Życiorys.
Od młodości grał w piłkę nożną, karierę sportową zakończył w 1958 roku. Występował m.in. w drużynach Sevilla FC (1949–1951), Real Jaén (1952–1953) i Real Betis (1955–1956). Ukończył liceum jezuickie i studia prawnicze na Uniwersytecie w Sewilli, w 1958 obronił doktorat na podstawie pracy poświęconej naturze kontraktu piłkarza z drużyną. Pracował jako wykładowca prawa pracy na Universidad de Santiago de Compostela i Universidad de Cádiz, praktykował jako adwokat. W 1980 należał do założycieli stowarzyszenia hiszpańskich piłkarzy ASE.
Od 1968 działał w podziemnych strukturach Hiszpańskiej Socjalistycznej Partii Robotniczej. W 1980 w wyborach uzupełniających wybrano go do Senatu I kadencji, w 1982 uzyskał reelekcję. Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej, w 1987 wybrano go w wyborach bezpośrednich. Przystąpił do frakcji socjalistycznej, od 1987 do 1989 był wiceprzewodniczącym Delegacji ds. stosunków z Austrią. Od 1989 do 1996 pozostawał dyrektorem lokalnego organu fiskalnego Cámara de Cuentas de Andalucía.
Życie prywatne.
Był żonaty, miał siedmioro dzieci.

</doc>
<doc id="5025562" url="https://pl.wikipedia.org/wiki?curid=5025562" title="BYD Song">
BYD Song

BYD Song – samochód osobowy typu SUV klasy średniej produkowany pod chińską marką BYD w latach 2015–2019.
Historia i opis modelu.
Na początku 2015 roku BYD zapowiedział poszerzenie swojej oferty SUV-ów, dotychczas reprezentowaną tylko przez topowy model S6. Średniej wielkości model utrzymany został w awangardowym wzornictwie, charakteryzując się agresywnie stylizowanymi lampami i reflektorami, a także dużym chromowanym panelem ozdobnym atrapy chłodnicy. 
Poza opcjonalnie dwubarwnym malowaniem nadwozia zdobionym licznymi przetłoczeniami, z kolei kabinę pasażerską zdominował masywny kokpit z czterema wlotami kratek nawiewów i dotykowym wyświetlaczem systemu multimedialnego.
Jako BYD S3 samochód zadebiutował w kwietniu podczas wystawy samochodowej w Szanghaju, do sprzedaży na rynku chińskim trafiając 5 miesięcy później. Z początkiem producent zdecydował się zmienić nazwę na BYD Song, adaptując ją od hybrydowego wariantu i wdrażając nową politykę zastępującą oznaczenia alfanumeryczne. W 2018 roku pojazd ponownie przemianowano na BYD Song Classic, aby zaakcentować jego pozycjonowanie wobec droższych i większych modeli Song Pro i Song Plus.
Song DM.
Równolegle ze spalinowym BYD-em S3, chiński producent przedstawił hybrydowy wariant pod nazwą BYD Song DM ze spalinowo-elektrycznym układem "Dual Mode" współtworzonym przez 1,5-litrowy silnik benzynowy i dwie jednostki elektryczne. Oprócz mocy silnika spalinowego, 308 KM, cały układ napędowy rozwija 467 KM i oferuje 82 kilometrów zasięgu w trybie elektrycznym.
Lifting.
W 2018 roku BYD Song przeszedł gruntowną restylizację, adaptując kluczowe cechy wyglądu od nowszych modeli w gamie. Pas przedni zyskał agresywnie stylizowane reflektory i trapezoidalny wlot powietrza, powstając w estetyce "Dragon Face". Tylne lampy zyskały podłużny, wąski kształt i łączącą je chromowaną listwę. Zastosowano też nową deskę rozdzielczą, z dużym dotykowym ekranem systemu multimedialnego w centralnym punkcie kokpitu.
Song EV.
BYD Song EV został zaprezentowany po raz pierwszy w 2017 roku.
2 lata po debiucie SUV-a Song w odmianach spalinowej oraz spalinowo-elektrycznej, BYD zdecydował się skompletować gamę wariantów napędowych o odmianę w pełni elektryczną, adaptując politykę stosowaną wobec innych pojazdów w gamie chińskiego producenta. Pod kątem wizualnym pojazd zyskał inne ozdoby zderzaków oraz zaślepkę zamiast tradycyjnej atrapy chłodnicy.
Do oferty w pierwszej kolejności trafił podstawowy wariant EV300, a topowa EV400 z przeprojektowanym wyglądem przedniej części nadwozia dołączyła do oferty rok później, wiosną 2018 roku.
Lifting.
Niespełna półtora roku po debiucie, BYD Song EV we wrześniu 2018 roku zaadaptował nowy język stylistyczny spod znaku przodu "Dragon Face" i razem z droższym, wyżej pozycjonowanym modelem Song Pro przeszedł obszerną restylizację przedniej i tylnej części nadwozia, a także kokpitu. Z początkiem 2021 roku Song EV zniknął z oferty na rzecz nowocześniejszego Song Pro EV, pozostając w ofercie tylko w spalinowym wariantcie Song Classic.
Dane techniczne.
Podstawowy wariant EV300 sprzed modernizacji napędzany był przez 218-konny silnik elektryczny, który oferował 310 Nm maksymalnego momentu obrotowego i ok. 300 kilometrów zasięgu na jednym ładowaniu. Topowy EV400 umożliwiał szybsze tempo ładowania akumulatorów i większy zasięg, ok. 360 kilometrów.
Wariant po modernizacji oferowany był z silnikami elektrycznymi o większej mocy: 163 KM lub 184 KM. Na jednym ładowaniu podstawowy umożliwiał zasięg 405 kilometrów, a topowy do ok. 502 kilometrów.

</doc>
<doc id="5025565" url="https://pl.wikipedia.org/wiki?curid=5025565" title="Danilewiczowie herbu Ostoja">
Danilewiczowie herbu Ostoja

Danilewicze (Danielewicze) – ród szlachecki pochodzący z Wielkiego Księstwa Litewskiego, pieczętujący się herbem Ostoja, należący do heraldycznego rodu Ostojów (Mościców). Danilewicze wspomnieni zostali przez Kaspra Niesieckiego w "Herbarzu Polskim".
Majątki ziemskie należące do rodu.
Poniżej wymienione są ważniejsze dobra ziemskie należące do Danilewiczów herbu Ostoja.
Nieżyłowy, Teszyłowy, Chrołcewicze, Połciew, Tułowo, Leszna, Nosiłów, Kolendzin, Świrany, Bolniki, Wierzchówka, Zanarocz (alias Koziniec), Wielkie Sioło, Uzła Wielka, Ołseta, Sakowicze, Korciany, Multanka, Średnik, Bohdanów, Pierzchaiły, Bukaty, Dziertyniki, Poludy, Kozierowce, Rymowicze, Nowosady, Dziesiętniki, Dowkniewicze, Goreckowszczyzna, Hołoblewszczyzna, Jachimowszczyzna, Danilewicze, Sulżyn, Sokoleńszczyzna, Lewszany, Gudziany, Piełaniszki, Skierzabola, Szłowin, Kalniszki.

</doc>
<doc id="5025566" url="https://pl.wikipedia.org/wiki?curid=5025566" title="BYD Song EV">
BYD Song EV



</doc>
<doc id="5025568" url="https://pl.wikipedia.org/wiki?curid=5025568" title="BYD S3">
BYD S3



</doc>
<doc id="5025572" url="https://pl.wikipedia.org/wiki?curid=5025572" title="Gabronthus">
Gabronthus

Gabronthus – rodzaj chrząszczy z rodziny kusakowatych i podrodziny kusaków.
Chrząszcze te przypominają przedstawicieli rodzaju chudzik ("Gabrius") i nawozak ("Philonthus"). Od tego pierwszego różnią się rozszerzeniem stóp przednich odnóży samców oraz ich asymetrycznym aparatem kopulacyjnym z paramerą zlokalizowaną w bocznej części ciała. Od nawozaków odróżniają się głaszczkami wargowymi o ostatnim członie smukłym i węższym od przedostatniego.
Przedstawiciele rodzaju występują we wszystkich krainach zoogeograficznych. W Polsce stwierdzono tylko "Gabronthus thermarum" (zobacz też: kusakowate Polski).
Rodzaj ten został wprowadzony w 1955 roku przez Charlesa Edwarda Tottenhama. Należy doń 39 opisanych gatunków:

</doc>
<doc id="5025573" url="https://pl.wikipedia.org/wiki?curid=5025573" title="Neobisnius">
Neobisnius

Neobisnius – rodzaj chrząszczy z rodziny kusakowatych i podrodziny kusaków.
Chrząszcze o bardzo smukłym ciele. Głowę mają silnie punktowaną, mocno z tyłu zwężoną, zaopatrzoną w małe oczy, krótkie i krępe czułki o drugim członie nie szerszym niż trzeci oraz głaszczki wargowe o wrzecionowatym, zaostrzonym u szczytu ostatnim członie. Szyja jest nie szersza niż połowa szerokości głowy. Przedplecze jest wydłużone, o bokach prawie równoległych, przednich kątach prostych, tylnych kątach zaokrąglonych, a powierzchni, z wyjątkiem szerokiej linii wzdłuż środka, silnie punktowanej. Epipleury przedtułowia mają górne krawędzie przed środkiem długości silnie ku dołowi wygięte. Pokrywy są znacznie szersze od przedplecza i mniej więcej tak szerokie jak odwłok, o bokach prawie równoległych. Samce mają trzy początkowe człony stóp przednich odnóży rozszerzone a odwłok z trójkątnym wykrojeniem pośrodku tylnego brzegu szóstego sternitu.
Przedstawiciele rodzaju występują w krainach: palearktycznej, nearktycznej, orientalnej, australijskiej i etiopskiej z Madagaskarem włącznie. W Polsce stwierdzono 4 gatunki (zobacz też: kusakowate Polski)
Rodzaj ten został wprowadzony w 1895 roku przez Ludwiga Ganglbauera. Należą doń 72 opisane gatunki:

</doc>
<doc id="5025576" url="https://pl.wikipedia.org/wiki?curid=5025576" title="Erichsonius">
Erichsonius

Erichsonius – rodzaj chrząszczy z rodziny kusakowatych i podrodziny kusaków.
Rodzaj ten został wprowadzony w 1874 roku przez Charlesa A. Alberta Fauvela.
Chrząszcze o wydłużonym, smukłym ciele. Głowę mają z tyłu zwężoną. Głaszczki szczękowe cechuje wrzecionowaty, zaostrzony na końcu ostatni człon o długość prawie dwa razy większej niż przedostatni. Szyja jest w ⅔ tak szeroka jak głowa. Powierzchnia przedplecza jest silnie punktowana z wyjątkiem szerokiej, gładkiej linii wzdłuż jego środka. Trójkątne epimery przedtułowia są słabo zesklerotyzowane. Śródpiersie jest pozbawione poprzecznej listwy i zaopatrzone w wąski, klinowaty wyrostek międzybiodrowy. Odnóża przedniej pary mają rozszerzone stopy, przy czym u samców ich rozszerzenie jest silniejsze. Odwłok samca cechuje się trójkątnie wykrojoną tylną krawędzią szóstego sternitu, a jego aparat kopulacyjny dwuramienną paramerą.
Przedstawiciele rodzaju występują w krainach: palearktycznej, nearktycznej, orientalnej, australijskiej i etiopskiej z Madagaskarem włącznie. W Polsce stwierdzono 3 gatunki (zobacz też: kusakowate Polski)
Należy tu 155 opisanych gatunków:

</doc>
<doc id="5025577" url="https://pl.wikipedia.org/wiki?curid=5025577" title="Filthy Rich">
Filthy Rich



</doc>
<doc id="5025580" url="https://pl.wikipedia.org/wiki?curid=5025580" title="Chudzik (rodzaj)">
Chudzik (rodzaj)

Chudzik ("Gabrius") – rodzaj chrząszczy z rodziny kusakowatych i podrodziny kusaków.
Chrząszcze te mają wydłużone ciało o prawie równoległych bokach głowy i przedplecza, bardziej smukłe niż u nawozaków. Głowę mają czworokątną i wydłużoną w zarysie, o skroniach znacznie dłuższych od oka i poprzecznym rzędzie czterech punktów na czole z odległością między punktami środkowymi znacznie większą niż między nimi a punktami zewnętrznymi. Głaszczki wargowe mają ostatni człon znacznie węższy i co najwyżej nieco dłuższy od przedostatniego. Grzbietowe rzędy przedplecza złożone są z 5 lub 6 punktów. Odnóża przedniej pary mają nierozszerzone stopy. Tylna para odnóży ma pierwszy człon stóp nie dłuższy od ostatniego. Odwłok samca cechuje się trójkątnie wykrojoną tylną krawędzią szóstego sternitu, a jego symetryczny aparat kopulacyjny często rozwidloną lub płytkowatą paramerą.
Przedstawiciele rodzaju występują we wszystkich krainach zoogeograficznych. Zasiedlają ściółkę, wilgotny mech, gnijącą roślinność, a niektóre chodniki ksylofagów pod korą i w próchnie. W Polsce stwierdzono 18 gatunków (zobacz też: kusakowate Polski)
Rodzaj ten został wprowadzony w 1829 roku przez Jamesa Francisa Stephensa. Należy doń 337 opisanych gatunków:

</doc>
<doc id="5025581" url="https://pl.wikipedia.org/wiki?curid=5025581" title="Gabrius">
Gabrius



</doc>
<doc id="5025584" url="https://pl.wikipedia.org/wiki?curid=5025584" title="Owsianiki (rejon dokszycki)">
Owsianiki (rejon dokszycki)

Owsianiki (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 180 osób, wszystkie były wyznania rzymskokatolickiego i zadeklarowały polską przynależność narodową. Było tu 36 budynków mieszkalnych. W 1931 w 39 domach zamieszkiwały 202 osoby.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025585" url="https://pl.wikipedia.org/wiki?curid=5025585" title="Roger Quilliot">
Roger Quilliot

Roger Quilliot (ur. 19 czerwca 1925 w Hermaville, zm. 17 lipca 1998 w Clermont-Ferrand) – francuski polityk, nauczyciel i samorządowiec, senator, deputowany, minister.
Życiorys.
Uzyskał "agrégation" z gramatyki. Pracował jako nauczyciel w szkołach średnich, następnie jako nauczyciel akademicki na wydziale literaturoznawstwa w Clermont-Ferrand. Autor licznych publikacji, w tym eseju "La Mer et les Prisons" z 1956, który poświęcił twórczości Alberta Camusa.
W drugiej połowie lat 40. krótko należał do "Rassemblement démocratique révolutionnaire", w którym działał m.in. Jean-Paul Sartre. W 1950 wstąpił do Francuskiej Sekcji Międzynarodówki Robotniczej, w połowie lat 50. deklarował się jako zwolennik porozumienia z komunistami. Należał do komitetu sterującego SFIO (1963–1969), w 1965 został zastępcą członka komitetu wykonawczego lewicowej federacji FGDS. Wraz z tym ugrupowaniem współtworzył Partię Socjalistyczną, w latach 1969–1971 i 1977–1979 należał do jej kierownictwa.
Działał w samorządzie, w 1954 wybrano go na radnego w Angers. W 1971 został jednym z zastępców burmistrza Clermont-Ferrand, latach 1973–1997 zajmował stanowisko merem tej miejscowości. W latach 1973–1979 i 1985–1989 wchodził w skład rady departamentu. Pełnił funkcję przewodniczącego zrzeszenia merów dużych miast AMGVF (1977–1983).
Od września do października 1981, od września 1983 do kwietnia 1986 i od września 1986 do lipca 1998 zasiadał w Senacie, reprezentując departament Puy-de-Dôme. Od maja 1981 do czerwca 1981 był ministrem mieszkalnictwa w pierwszym rządzie Pierre’a Mauroy. Od czerwca 1981 do października 1983 pełnił funkcję ministra urbanizacji i mieszkalnictwa w drugim i trzecim gabinecie tegoż premiera. W 1986 przez kilka miesięcy wykonywał mandat deputowanego do Zgromadzenia Narodowego V Republiki VIII kadencji.
Zmarł śmiercią samobójczą.

</doc>
<doc id="5025606" url="https://pl.wikipedia.org/wiki?curid=5025606" title="Mała Konstytucja z 1947">
Mała Konstytucja z 1947



</doc>
<doc id="5025611" url="https://pl.wikipedia.org/wiki?curid=5025611" title="Celestyn Lachowski">
Celestyn Lachowski

Celestyn Lachowski (ur. 23 stycznia 1865 w Drohobyczu, zm. ?) – polski nauczyciel.
Życiorys.
Urodził się 23 stycznia 1865 w Drohobyczu. Był wyznania rzymskokatolickiego.
14 stycznia 1888 został mianowany zastępcą nauczyciela w C. K. Gimnazjum w Złoczowie. Pracę w szkolnictwie podjął 6 lutego 1888. W powyższej szkole uczył języka łacińskiego, języka polskiego. W drugim półroczu roku szkolnego 1891/1892 otrzymał urlop. 29 listopada 1892 złożył egzamin nauczycielski i od tego czasu liczyła się jego służba. 1 września 1893 mianowany nauczycielem rzeczywistym w C. K. Gimnazjum w Jaśle. Tam uczył języka łacińskiego, języka greckiego, języka polskiego, a także gimnastyki oraz był zawiadowcą biblioteki uczniów. 24 czerwca 1898 został mianowany c. k. profesorem w C. K. Gimnazjum im. Franciszka Józefa we Lwowie. Uczył tam języka łacińskiego, języka greckiego. 29 sierpnia 1901 został przeniesiony do filii C. K. V Gimnazjum we Lwowie, od 1902 działającej jako samodzielne C. K. VI Gimnazjum we Lwowie. Uczył tam języka łacińskiego, języka greckiego, kaligrafii.
Reskryptem C. K. Ministra Wyznań i Oświecenia z 29 sierpnia 1906 został mianowany kierownikiem oddziałów równorzędnych C. K. I Gimnazjum w Stanisławowie, a postanowieniem cesarza Franciszka Józefa z 25 września 1907 mianowany dyrektorem tego zakładu tj. C. K. II Gimnazjum w Stanisławowie. Początkowo uczył w szkole języka greckiego. W kolejnych latach sprawował wyłącznie stanowisko dyrektora, w tym podczas I wojny światowej
. Dyrektorem II Gimnazjum w Stanisławowie był też po odzyskaniu przez Polskę niepodległości u zarania II Rzeczypospolitej, po czym 27 października 1920 został mianowany kierownikiem II Państwowego Gimnazjum we Lwowie (na czas urlopu dyrektora dr. Ferdynanda Bostela) i pozostawał na stanowisku w kolejnych latach. Od połowy lat 20. był dyrektorem VIII Gimnazjum im. Króla Kazimierza Wielkiego we Lwowie. Pod koniec lat 30. był emerytowanym dyrektorem gimnazjum, zamieszkującym we Lwowie.
W 1903 został członkiem Komisji urządzającej Polskie Muzeum Szkolne we Lwowie. Podczas pracy w Stanisławowie był członkiem zarządu Towarzystwa „Prywatne Gimnazjum Żeńskie w Stanisławowie” oraz członkiem zarządu tamtejszego koła Towarzystwa Nauczycieli Szkół Wyższych. W latach 20. był członkiem komisji rewizyjnej zarządu Okręgu Lwowskiego Towarzystwa Nauczycieli Szkół Średnich i Wyższych.
Był żonaty z Klementyną z domu Łodzia-Moszyńskich, z którą miał synów Jerzego Celestyna (ur. 1889, doktor praw, radca Prokuratorii Generalnej we Lwowie) i Mariana Jeremiego Klemensa (ur. 1897, naczelny inżynier Huty „Bankowa”) – obaj absolwenci C. K. II Gimnazjum w Stanisławowie, którzy jako oficerowie rezerwy Wojska Polskiego podczas II wojny światowej zostali zamordowani przez sowietów w Charkowie w ramach zbrodni katyńskiej. Inny Celestyn Lachowski (ur. 1889) także był nauczycielem, w latach 20. pracował w szkole Uhercach Niezabitowskich, a w 1936 został mianowany kierownikiem 4-klasowej szkoły im. marszałka Józefa Piłsudskiego w Gródku Jagiellońskim.
Odznaczenia.
austro-węgierskie

</doc>
<doc id="5025612" url="https://pl.wikipedia.org/wiki?curid=5025612" title="Pietrelewo (rejon miadzielski)">
Pietrelewo (rejon miadzielski)

Pietrelewo (; ) – wieś na Białorusi, w obwodzie mińskim, w rejonie miadzielskim, w sielsowiecie Słoboda.
Inna nazwa miejscowości – Petrelewo.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wsie Pietrelewo I i Pietrelewo II leżały w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata, a następnie w gminie Żośno.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej w Wesołusze i prawosławnej w Starych Habach. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie.
Po agresji ZSRR na Polskę w 1939 roku wsie znalazły się w granicach BSRR. W latach 1941–1944 były pod okupacją niemiecką. Od 1945 leżały w BSRR. Od 1991 roku w Republice Białorusi.

</doc>
<doc id="5025613" url="https://pl.wikipedia.org/wiki?curid=5025613" title="Pomnik Drzewa Pawiackiego">
Pomnik Drzewa Pawiackiego

Pomnik Drzewa Pawiackiego – pomnik wykonany z brązu, znajdujący się na dziedzińcu Muzeum Więzienia Pawiak, przy ul. Dzielnej w Warszawie. Został odsłonięty 8 czerwca 2005 roku. Stanowi odwzorowanie (powtórzenie) wiązu szypułkowego, który istniał w tym samym miejscu od początków XX wieku do listopada 2004 roku. Pień kopii drzewa otaczają tabliczki upamiętniające ofiary więzienia Pawiak z okresu okupacji niemieckiej.
Historia.
Wiąz limak rósł na dziedzińcu więzienia Pawiak (obok bramy wjazdowej) od początków XX wieku. W czasie II wojny światowej Pawiak zamieniono na więzienie śledcze gestapo, w jego murach przetrzymywano i torturowano ok. 100 tys. Polaków, z których ponad 37 tys. straciło wówczas życie. Rosnące na dziedzińcu drzewo było dla więźniów jednym z nielicznych symboli niosących wiarę i nadzieję na lepsze jutro. Wspomnienia z nim związane pojawiają się w wielu relacjach i listach więźniów z tego okresu.
Wiąz, obok fragmentu bramy, był jedynym reliktem ocalałym z wysadzania budynków więzienia przez Niemców w czasie powstania warszawskiego, 21 sierpnia 1944 roku. Już na początku 1945 roku na drzewie pojawiły się pierwsze nekrologi z nazwiskami ofiar, przytwierdzane przez rodziny pomordowanych, lub ogłoszenia o poszukiwaniu zaginionych osób. Z czasem cały pień został pokryty tabliczkami, stając się jednym z symboli męczeństwa narodowego i martyrologii Warszawy.
W 1965 roku otwarto Muzeum Więzienia Pawiak, a wiąz stał się jego integralną częścią. Był on celem pielgrzymek, m.in. 18 czerwca 1983 roku, przy okazji swej pielgrzymki do Polski, modlił się przy nim papież Jan Paweł II. Choroba wiązu, tzw. grafioza, a także gwoździe wbijane w pień do przytwierdzania tabliczek stały się przyczyną pogorszenia stanu zdrowotnego drzewa aż do jego całkowitego obumarcia w 1984 roku.
Ze względu na wyjątkową wartość historyczną, obumarłe drzewo starano się za wszelką cenę zachować. W latach 1992–1993 wykonano szereg zabiegów konserwatorskich, m.in. nasączono je płynami impregnacyjnymi, korzenie wzmocniono żelbetową konstrukcją i dokonano cięcia kosmetycznego drobnych gałęzi. Wykonano również metalową obręcz, do której przymocowano tabliczki. Mimo tych zabiegów, pod koniec 2002 roku drzewo zaczęło się niebezpiecznie przechylać, grożąc wywrotem. Aby temu zapobiec, wzmocniono je dodatkowo podporami.
Na początku 2004 roku, na podstawie trzech ekspertyz, uznano, że trwałe zabezpieczenie narażonego na czynniki atmosferyczne drewna nie jest możliwe. Postanowiono ściąć drzewo i zastąpić je kopią-pomnikiem, wykonanym z brązu. Dzięki staraniom stołecznej konserwator zabytków Ewy Nekandy-Trepki Rada m.st. Warszawy wyasygnowała na ten cel 280 tys. zł. Ze względu na nietypowy charakter prac, wykonanie pomnika postanowiono zamówić z wolnej ręki. Wybór poprzedziły spotkania dyrekcji Muzeum Więzienia Pawiak z potencjalnymi wykonawcami. Ostatecznie zadanie stworzenia odlewu otrzymały Gliwickie Zakłady Urządzeń Technicznych.
Drzewo zostało ścięte w ciągu dwóch dni, 24 i 25 listopada 2004 roku. Po ścięciu na przekroju pnia naliczono 80 słoi, dzięki czemu określono wiek drzewa w chwili jego obumarcia w 1984 roku na około 80 lat. Drzewo pocięto następnie na kawałki i przewieziono do Gliwic, w celu wykonania kopii. Łącznie 74 fragmenty posłużyły jako modele, na podstawie których wykonano formy odlewnicze i odlano części przyszłego pomnika. Części te następnie połączono poprzez spawanie. Powierzchnia pomnika została obrobiona i oczyszczona, a następnie spatynowana. Drzewo odwzorowano bardzo dokładnie, w skali 1:1, z uwzględnieniem wszystkich detali, w tym pęknięć, sęków, śladów po gwoździach i owadach drążących korę. Łączna waga odlewu wyniosła 4,5 tony. 
Przed transportem gotowego odlewu do Warszawy, 29 kwietnia 2005 roku zorganizowano w hali Starej Odlewni gliwickich zakładów uroczystość pożegnalną, w której udział wzięli pracownicy zakładów, przedstawiciele władz wojewódzkich i zaproszeni goście z Warszawy. Ceremonię uświetnił koncert Orkiestry Akademii Beethovenowskiej z Krakowa i recytacja wierszy Karola Wojtyły przez Jerzego Kuczerę.
W celu transportu konieczne okazało się odpiłowanie trzech gałęzi, gdyż drzewo po umiejscowieniu na lawecie przekraczało dopuszczalną wysokość (gałęzie te dospawano z powrotem po dostarczeniu pomnika na miejsce). Obiekt dotarł do Warszawy wczesnym rankiem 8 maja 2005 roku i został osadzony na betonowym fundamencie, dokładnie w miejscu, w którym dawniej rosło drzewo. Akcja wzbudziła duże zainteresowanie mediów i mieszkańców stolicy. Pomnik po osadzeniu nie był jeszcze w pełni gotowy, m.in. należało przywrócić zdjęte z pnia drzewa tabliczki (w tym celu wykonano specjalną kratownicę, na której zostały ponownie zawieszone). W międzyczasie tabliczki (140 sztuk) zostały odrestaurowane (większość tych prac wykonano bezpłatnie w pracowni Sławomira Szubko, krewnego dwóch ofiar Pawiaka).
Uroczystego odsłonięcia pomnika dokonano 8 czerwca 2005 roku. Podczas ceremonii przemówienia wygłosili m.in. prezydent Warszawy Lech Kaczyński i marszałek województwa mazowieckiego Adam Struzik. Uroczystość zgromadziła byłych więźniów i ich rodziny, przedstawicieli środowisk kombatanckich, samorządowców oraz mieszkańców stolicy, obecna była także delegacja z Gliwic.
W Muzeum Więzienia Pawiak, w dawnej sali kinowej, utworzono stałą ekspozycję poświęconą wyłącznie historii drzewa. Są tam prezentowane archiwalne fotografie wiązu, fragmenty konarów drzewa, zakonserwowane i umieszczone w gablocie, czy oryginalne tabliczki.

</doc>
<doc id="5025615" url="https://pl.wikipedia.org/wiki?curid=5025615" title="Petrelewo">
Petrelewo



</doc>
<doc id="5025622" url="https://pl.wikipedia.org/wiki?curid=5025622" title="Jules Mahieu">
Jules Mahieu

Jules Émile Cornil Mahieu (ur. 23 kwietnia 1884 w Ghyvelde, zm. 7 lutego 1962) – francuski strzelec, olimpijczyk.
Brał udział w Letnich Igrzyskach Olimpijskich 1924. Zajął 17. miejsce w rundzie pojedynczej do sylwetki jelenia i 25. pozycję w rundzie podwójnej do sylwetki jelenia. 

</doc>
<doc id="5025623" url="https://pl.wikipedia.org/wiki?curid=5025623" title="Stanisław Czermiński">
Stanisław Czermiński

Stanisław Czermiński herbu Wieniawa – chorąży podlaski w latach 1700-1730, chorąży parnawski w latach 1692-1700.
Był elektorem Augusta II Mocnego z województwa podolskiego w 1697 roku.

</doc>
<doc id="5025626" url="https://pl.wikipedia.org/wiki?curid=5025626" title="Eugène Duflot">
Eugène Duflot

Eugène Auguste Antoine Duflot (ur. 9 maja 1885 w Fontaine-lès-Vervins, zm. 11 marca 1957 tamże) – francuski strzelec, olimpijczyk.
Brał udział w Letnich Igrzyskach Olimpijskich 1924. Zajął 24. miejsce w rundzie pojedynczej do sylwetki jelenia i 28. pozycję w rundzie podwójnej do sylwetki jelenia. 

</doc>
<doc id="5025627" url="https://pl.wikipedia.org/wiki?curid=5025627" title="Marcel Adelon">
Marcel Adelon

Marcel Louis Ernest Alfred Charles Albert Adelon, zapisywany także jako Michel Adelon (ur. 20 lutego 1886 w Paryżu, zm. 30 października 1968 w Saint-Jean-de-Luz) – francuski strzelec, olimpijczyk.
Brał udział w Letnich Igrzyskach Olimpijskich 1924. Zajął 23. miejsce w rundzie pojedynczej do sylwetki jelenia i 21. pozycję w rundzie podwójnej do sylwetki jelenia. 

</doc>
<doc id="5025628" url="https://pl.wikipedia.org/wiki?curid=5025628" title="Michel Adelon">
Michel Adelon



</doc>
<doc id="5025630" url="https://pl.wikipedia.org/wiki?curid=5025630" title="René Texier">
René Texier

Louis René Texier (ur. 28 października 1882 w Chantilly, zm. 10 października 1967 w Paryżu) – francuski strzelec, olimpijczyk.
Trzykrotnie brał udział w igrzyskach olimpijskich (IO 1912, IO 1920, IO 1924). Startował tylko w trapie. W Sztokholmie uplasował się na 48. miejscu indywidualnie i na 6. pozycji w zawodach drużynowych. W Antwerpii osiągnął z drużyną 7. lokatę, zaś w Paryżu był 11. w zawodach drużynowych (jego wynik nie był jednak wliczany do punktacji zespołu). 

</doc>
<doc id="5025632" url="https://pl.wikipedia.org/wiki?curid=5025632" title="Marcel Rigout">
Marcel Rigout

Marcel Rigout (ur. 10 maja 1928 w Verneuil-sur-Vienne, zm. 23 sierpnia 2014 w Limoges) – francuski polityk, długoletni działacz Francuskiej Partii Komunistycznej, deputowany i minister.
Życiorys.
Z zawodu robotnik, pracował jako murarz i w przemyśle metalurgicznym, odbył też szkolenie w zawodzie tokarza. Od połowy lat 40. związany ze środowiskiem komunistów w Limoges. W 1948 ukończył szkołę partyjną prowadzoną przez PCF. Od 1951 etatowy działacz partii komunistycznej, był członkiem kierownictwa młodzieżówki UJRF. W 1956 wszedł w skład sekretariatu PCF w departamencie Haute-Vienne, w 1959 objął dyrektorskie stanowisko w partyjnej gazecie „L’Écho du Centre”, które zajmował do 1987. Od 1961 członek władz centralnych komunistów.
Od 1967 do 1968, od 1973 do 1981 i od 1986 do 1988 wykonywał mandat deputowanego do Zgromadzenia Narodowego III, V, VI, VII, VIII kadencji. W latach 1970–2001 wchodził w skład rady departamentu Haute-Vienne. Od czerwca 1981 do lipca 1984 był ministrem szkoleń zawodowych w drugim i trzecim rządzie premiera Pierre’a Mauroy. W 1987 odszedł z komitetu centralnego i stanowiska w gazecie. W 1990 wystąpił z PCF, później współtworzył ugrupowanie Alternative démocratie socialisme.

</doc>
<doc id="5025638" url="https://pl.wikipedia.org/wiki?curid=5025638" title="André Fleury">
André Fleury

Edmond André Fleury (ur. 30 marca 1882 w Paryżu, zm. 23 lipca 1974 w Gouvieux) – francuski strzelec, olimpijczyk.
Dwukrotnie brał udział w igrzyskach olimpijskich (IO 1912, IO 1920). Startował tylko w trapie. W Sztokholmie uplasował się na 27. miejscu indywidualnie i na 6. pozycji w zawodach drużynowych. W Antwerpii osiągnął z drużyną 7. lokatę.

</doc>
<doc id="5025642" url="https://pl.wikipedia.org/wiki?curid=5025642" title="Pleszkuny">
Pleszkuny

Pleszkuny (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 129 osób, wszystkie były wyznania rzymskokatolickiego i zadeklarowały polską przynależność narodową. Były tu 22 budynki mieszkalne. W 1931 w 25 domach zamieszkiwało 121 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Do 1960 w składzie sielsowietu Struki. Od 1991 roku w Republice Białorusi.

</doc>
<doc id="5025646" url="https://pl.wikipedia.org/wiki?curid=5025646" title="André Chauvet">
André Chauvet

André Chauvet (ur. 1878, zm. ?) – francuski strzelec, olimpijczyk.
Brał udział w Letnich Igrzyskach Olimpijskich 1924. Zajął 26. miejsce w rundzie pojedynczej do sylwetki jelenia i 22. pozycję w rundzie podwójnej do sylwetki jelenia. 

</doc>
<doc id="5025649" url="https://pl.wikipedia.org/wiki?curid=5025649" title="Charles Riotteau">
Charles Riotteau

Charles Louis Joseph Albert Riotteau (ur. 20 maja 1875 w Granville, zm. 9 kwietnia 1954 w Monako) – francuski strzelec, olimpijczyk.
Brał udział w Letnich Igrzyskach Olimpijskich 1924. Wystartował wyłącznie w pistolecie szybkostrzelnym z 25 m, w którym uplasował się na 21. pozycji. 

</doc>
<doc id="5025653" url="https://pl.wikipedia.org/wiki?curid=5025653" title="Georges Bordier">
Georges Bordier

Nicolas Georges Bordier (ur. 7 kwietnia 1880 w Nancy, zm. 9 października 1948 tamże) – francuski strzelec, olimpijczyk.
Brał udział w Letnich Igrzyskach Olimpijskich 1924. Wystartował wyłącznie w karabinie małokalibrowym leżąc z 50 m, w którym uplasował się na 31. pozycji. 

</doc>
<doc id="5025654" url="https://pl.wikipedia.org/wiki?curid=5025654" title="Wiąz z Pawiaka">
Wiąz z Pawiaka



</doc>
<doc id="5025655" url="https://pl.wikipedia.org/wiki?curid=5025655" title="Fumiko Enchi">
Fumiko Enchi

, właśc. , primo voto Yoshimatsu (ur. 2 października 1905 w Tokio, zm. 14 listopada 1986 tamże) – japońska pisarka.
Życiorys.
Urodziła się 2 października 1905 roku w Tokio. Jej ojcem był Ueda Kazutoshi, profesor językoznawstwa na Uniwersytecie Tokijskim. W dzieciństwie uczęszczała na przedstawienia teatru kabuki i słuchała opowieści z okresu Edo. Ze względu na słabe zdrowie była często nieobecna w szkole, a zamiast uczyć się wolała czytać. Studiowała przez cztery lata na żeńskim uniwersytecie, lecz nie uzyskała tytułu naukowego. W tym okresie postanowiła zostać dramatopisarką. Codziennie odwiedzała bibliotekę Ueno, by czytać zachodnie sztuki, chodziła na przedstawienia do teatru założonego przez Kaoru Osanai i, jako jedyna kobieta, uczęszczała na jego wykłady. Była jedną z pierwszych kobiet, których sztuki z powodzeniem wystawiano w jego teatrze. Jej pierwsza sztuka została opublikowana w 1926 roku, pisała także do wiodących czasopism literackich. Należała do kręgów lewicowej inteligencji, lecz nie angażowała się znacząco w działania polityczne, by nie zaszkodzić karierze ojca.
W 1930 roku wyszła za mąż za dziennikarza Enchi Yoshimatsu. Choć małżeństwo nie było udane, Fumiko Enchi pozostała u boku męża do jego śmierci. Po urodzeniu w 1932 roku córki, Fumiko Enchi porzuciła teatr na rzecz powieści, lecz nie udało jej się zarobić na publikacjach. W 1938 roku zachorowała na raka piersi i została poddana zabiegowi mastektomii. W okresie rekonwalescencji nabawiła się gruźlicy. Po wojnie, podczas której straciła dom, ponownie zachorowała raka, czego finałem był zabieg histerektomii. W trakcie powrotu do zdrowia, dla zarobku, zaczęła pisać książki dla młodzieży, w których przybliżała klasykę japońskiej literatury. Jej twórczość dla dorosłych była z początku odrzucana przez redakcje, lecz w latach 50. zaczęła zdobywać rozgłos oraz została wyróżniona nagrodami literackimi. Nowym tematem, który podjęła Enchi w swoich tekstach, była opresyjność życia domowego.
Lata 50. były najpłodniejszym okresem w karierze Enchi. Pierwszym dziełem, które zostało docenione przez krytykę, było opowiadanie "Himojii tsukihi" z 1953 roku opisujące historię umęczonej żony niewiernego męża, który nie potrafi zapewnić rodzinie środków do życia. Krótka proza została wyróżniona nagrodą Joryu Bungakusho (nagrodą dla japońskich pisarek). Z kolei sukces powieści "Onnazaka" (wyd. pol.: "Onnazaka: droga kobiety") z 1957 roku pozwolił Enchi skupić się na karierze literackiej. Bohaterką dzieła osadzonego w okresie Meiji jest kobieta całkowicie posłuszna mężowi. Powieść opisuje cierpienia i poniżenie, któremu poddane były Japonki w patriarchalnym społeczeństwie.
Dzięki pozycji, którą z biegiem lat wyrobiła sobie Enchi, autorka mogła pozwolić sobie na poruszenie bliskich sobie tematów, które zwykle nie byłyby łatwo przyjęte przez wydawnictwa. Choć większość jej twórczości osadzona była we współczesnych czasach, można było znaleźć w niej wiele nawiązań do wątków z XI-wiecznego dzieła "Genji monogatari". Jej powieść "Namamiko monogatari" z 1965 roku jest rzekomo oparta na manuskrypcie z okresu Heian opisującym rywalizację dworów dwóch żon cesarza Ichijō. Przez niektórych krytyków literackich powieść została nazwana arcydziełem. W 1967 roku Enchi rozpoczęła pracę nad tłumaczeniem "Genji monogatari" na współczesny japoński, któremu poświęciła razem sześć lat. Przekład był powszechnie ceniony.
W 1973 roku musiała poddać się kolejnej operacji, tym razem ze względu na odwarstwienie siatkówki. Ponieważ nie odzyskała w pełni wzroku, zamiast pisać, swoje kolejne prace literackie tworzyła dyktując ich treść innym. W 1985 roku otrzymała Order Kultury z rąk cesarza Hirohito.Publikowała do końca życia.
Zmarła 14 listopada 1986 w Tokio.
Twórczość.
Twórczość Enchi charakteryzują nawiązania do klasycznej literatury okresu Heian i Edo, które autorka łączyła ze współczesnymi głosami zbuntowanych kobiet. Sławę przyniosły jej dzieła opisujące zmagania kobiet w japońskim społeczeństwie. Sposobem na wzmocnienie pozycji kobiet była dla niej tradycyjna religia Shintō, elementem której były szamanki. Stawiała ją w opozycji do buddyzmu, który według niej narzucał podporządkowanie się kobiety mężczyźnie.

</doc>
<doc id="5025656" url="https://pl.wikipedia.org/wiki?curid=5025656" title="Płoteczno">
Płoteczno

Płoteczno (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 56 osób, wszystkie były wyznania rzymskokatolickiego i zadeklarowały polską przynależność narodową. Było tu 10 budynków mieszkalnych. W 1931 w 11 domach zamieszkiwało 56 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025658" url="https://pl.wikipedia.org/wiki?curid=5025658" title="Prudziszcze">
Prudziszcze



</doc>
<doc id="5025661" url="https://pl.wikipedia.org/wiki?curid=5025661" title="Krętolin">
Krętolin

Krętolin ("Hessea" ) – rodzaj roślin z rodziny amarylkowatych. Obejmuje 13 gatunków, występujących rzadko w Kraju Przylądkowym w Republice Południowej Afryki i w Namibii. 
Systematyka.
Rodzaj z podplemienia "Strumariinae", plemienia "Amaryllideae", podrodziny amarylkowych "Amaryllidoideae" z rodziny amarylkowatych "Amaryllidaceae".
Zagrożenie i ochrona.
Krętoliny są roślinami rzadkimi. Wszystkie gatunki obejmuje Czerwona Lista Roślin Południowej Afryki. Gatunek "H. mathewsii" jest krytycznie zagrożony, a "H. cinnamomea" zagrożony wyginięciem. Trzy gatunki są narażone. Największym zagrożeniem dla większości gatunków jest utrata siedlisk, głównie z powodu zwiększonego zapotrzebowania na grunty rolne, oraz wypieranie przez gatunki inwazyjne.

</doc>
<doc id="5025667" url="https://pl.wikipedia.org/wiki?curid=5025667" title="BYD Song Pro">
BYD Song Pro

BYD Song Pro – samochód osobowy typu SUV klasy średniej produkowany pod chińską marką BYD od 2019 roku.
Historia i opis modelu.
Podczas wystawy samochodowej Shanghai Auto Show w kwietniu 2019 roku BYD przedstawił model Song Pro jako kolejnego SUV-a w ofercie, plasującego się w gamie powyżej mniejszego modelu Song i poniżej sztandarowego Tanga.
Samochód utrzymano w nowym wydaniu wprowadzonego w 2017 języka stylistycznego autorstwa niemieckiego stylisty Wolfganga Eggera, charakteryzując się agresywnie stylizowanym przodem w stylu "Dragon Face 2.0". Charakterystycznym akcentem stylistycznym stały się przetłoczenia na nadkolach, a także chromowana nakładka w słupku C.
Konstruując Songa Pro, BYD jako priorytet obrał wysoki komfort podróży na każdym z pięciu foteli w kabinie pasażerskiej. Producent zadeklarował skupienie się na kwestii redukcji hałasu, a także bogatej liście wyposażenia jak m.in. panoramiczne okno dachowe czy oświetlenie wnętrza typu ambient.
Lifting.
W marcu 2021 roku BYD Song Pro przeszedł obszerną restylizację, zyskując nowy pas przedni z większym wlotem powietrza w stylu trapezu, a także chromowaną listwą pomiędzy reflektorami w stylu modeli Han EV i Qin Plus. Ponadto, w kabinie pasażerskiej pojawiła się nowa deska rozdzielcza z większym wyświetlaczem systemu multimedialnego i przeprojektowanym kształtem nawiewów.
Song Pro DM.
Poza wariantem spalinowym, ofertę poszerzył wariant hybrydowy typu plug-in. Współtworzył go spalinowy silnik benzynowy z turbodoładowaniem o pojemności 1,5-litra i mocy 161 KM, który połączono z dwoma silnikami elektrycznymi. Pojazd rozpędza się do 100 km/h w 6,5 sekundy i umożliwia przejechanie w trybie elektrycznym do 80 kilometrów na jednym ładowaniu.
Song Pro EV.
Trzecim wariantem napędowym BYD-a Song Pro była odmiana w pełni elektryczna. Napędza ją 181-konny silnik elektryczny, który w połączeniu z baterią o pojemności 71 kWh oferuje zasięg na jednym ładowaniu do 501 kilometrów i rozpędza się do 100 km/h w 9,1 sekundy.

</doc>
<doc id="5025668" url="https://pl.wikipedia.org/wiki?curid=5025668" title="BYD Song Pro EV">
BYD Song Pro EV



</doc>
<doc id="5025669" url="https://pl.wikipedia.org/wiki?curid=5025669" title="Bitwa pod Temesvárem">
Bitwa pod Temesvárem

Bitwa pod Temesvárem – decydujące starcie zbrojne mające miejsce w 1514 roku pod Temesvárem, stoczone w czasie powstania chłopskiego dowodzonego przez Györgya Dózsa.
Do walnej bitwy w czasie powstania Dozsy doszło pod Temesvárem. Bitwa rozpoczęła się od ataku powstańców chłopskich na Temesvár w którym broniły się oddziały magnackie. Obroną dowodził Stefan Batory (daleki krewny króla Stefana Batorego). Gdy atakujący byli przekonani że zdobędą miasto i twierdzę, obrońcom przyszły z odsieczą wojska feudalne którymi dowodził Jan Zápolya, wojewoda siedmiogrodzki. To zadecydowało, że armia chłopska została rozbita, a ranny György Dózsa dostał się do niewoli. Po tej klęsce na czele powstańców stanął jeszcze ksiądz Lörinc Mészáros, ale i on poniósł porażkę. Po stłumieniu powstania stracono wielu chłopów, a pozostałych obciążono za zniszczenia wojenne oraz skazano na wieczne poddaństwo.

</doc>
<doc id="5025671" url="https://pl.wikipedia.org/wiki?curid=5025671" title="Prudziszcze (rejon dokszycki)">
Prudziszcze (rejon dokszycki)

Prudziszcze (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 48 osób, wszystkie były wyznania rzymskokatolickiego i zadeklarowały polską przynależność narodową. Było tu 7 budynków mieszkalnych. W 1931 w 8 domach zamieszkiwało 41 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025673" url="https://pl.wikipedia.org/wiki?curid=5025673" title="The Dean Martin TV Show (album)">
The Dean Martin TV Show (album)

The Dean Martin TV Show – studyjny album muzyczny Deana Martina z 1966 roku zaaranżowany przez Erniego Freemana i wydany przez Reprise Records. Został tak nazwany, aby wykorzystać ogromny sukces jego programu telewizyjnego "The Dean Martin Show", ale nie jest ścieżką dźwiękową z programu. Martin odszedł w nim od swojego stylu country-pop i wykonał zamieszczone na nim utwory w stylu jazzu wokalnego i popu tradycyjnyjnego, który ostatni raz zaprezentował w swoim albumie "Dream with Dean" z 1964 roku. 
Jest to ostatni z pięciu albumów studyjnych, które Martin wydał w 1966 roku. Poprzednie z nich to na przykład "The Hit Sound of Dean Martin" lub "Dean Martin Sings Songs from „The Silencers”". 

</doc>
<doc id="5025675" url="https://pl.wikipedia.org/wiki?curid=5025675" title="Françoise de Graffigny">
Françoise de Graffigny

Françoise d'Issembourg d'Happoncourt de Graffigny znana jako Madame de Graffigniy (ur. 13 lutego 1695 w Nancy, zm. 12 grudnia 1758 w Paryżu) – francuska pisarka epoki Oświecenia, prowadziła salon literacki.
Biografia.
Françoise de Graffigny była córką oficera kawalerii Françoisa d'Happoncourt oraz Marguerite Christine Callot. W młodym wieku poślubiła Françoisa Hugueta de Graffigny, oficer na służbie u księcia Lotaryngii Leopolda I Józefa. Ślub odbył się 19 stycznia 1712 roku w bazylice św. Mikołaja w Saint-Nicolas-de-Port. Para zamieszkała w Villers-lès-Nancy w rezydencji odziedziczonej po matce, która obecnie nazywana jest Château de Madame de Graffigny. 
W ciągu 11 lat małżeństwa para miała troje dzieci:
Małżeństwo było nieudane, mąż był hazardzistą, nadużywał alkoholu i stosował przemoc wobec żony. Françoise de Graffigny złożyła wniosek prawny w celu uzyskanie orzeczenia o separacji, którą otrzymała dzięki zeznaniom świadków w 1723 r. Dwa lata później, w 1725 r. François Huguet de Graffigny zmarł.
Françoise zamieszkała w Lunéville pod opieką i wsparciem wdowy po księciu, księżnej wdowy i regentki Elżbiety Charlotty Orleańskiej. Tam spotkała, młodszego o trzynaście lat, oficera kawalerii Léopolda Desmarest, którego ojciec Henry Desmarest był odpowiedzialny za muzykę dworską. Około 1727 r. rozpoczął się ich romans, który trwał do 1743 r. Tam też poznała Françoisa-Antoine Devaux, który stał się jej najbliższym przyjacielem i powiernikiem, a w 1733 r. rozpoczęli korespondencję, która trwała aż do jej śmierci.
Mieszkając w Lotaryngii, Françoise de Graffigny często odwiedzała zamek Cirey w Cirey-sur-Blaise, należący do Émilie du Châtelet, przyjaciółki Voltaire'a, gdzie artysta przebywał ze soją kochanką od 1734 r. W grudniu 1738 r. Françoise zamieszkała tam i przebywała do marca 1738 r. a następnie udała się do Paryża. Po przyjeździe do Paryża znalazła protektorkę w osobie księżnej de Richelieu, po jej śmierci służyła jako dama do towarzystwa u księżnej de Ligne. W końcu zdecydowała się na samodzielność — wynajęła mieszkanie i założyła mały salon literacki, gdzie przyjmowała znane osobistości francuskiej nauki i kultury, wśród nich był: książę de Choiseul, Mademoiselle Clairon, Bernard Fontenelle, Élie Fréron, Marie Thérèse Rodet Geoffrin, Claude Adrien Helvétius, Guillaume-Chrétien de Lamoignon de Malesherbes, Pierre de Marivaux, Monteskiusz, Jean Pâris de Monmarte, Antoine Prévost, Jean-Jacques Rousseau i Anne-Robert-Jacques Turgot.
Twórczość.
Debiutowała nowelą "Zły przykład źródłem zarówno cnót, jak i wad" ("Le mauvais exemple produit autant de vertus que de vices"). Największym osiągnięciem Françoise de Graffigny były "Listy Peruwianki" (Lettres d’une Péruvienne), powieść epistolarna. Pierwsza redakcja, opublikowana w roku 1748, zawierała trzydzieści osiem listów. Druga wersja, wzbogacona o trzy listy, z dodanym wprowadzeniem historycznym, wydana została w roku 1752. Listy Peruwianki były jednym z największych sukcesów wydawniczych Oświecenia. Miały czterdzieści dwa wydania, powieść przetłumaczono na języki włoski, angielski, rosyjski, niemiecki, hiszpański, portugalski, szwedzki, także polski. Polski przekład, w tłumaczeniu Jacka Idziego Przybylskiego, ukazał się w 1784 r.
W 1750 r. napisała sztukę "Cénie", która odniosła sukces teatralny, wystawiana była m.in. przez Comédie-Française. Kolejna sztuka "Córka Arystyda" ("La Fille d’Aristide", 1758) nie cieszyła się już tak dużą popularnością.

</doc>
<doc id="5025677" url="https://pl.wikipedia.org/wiki?curid=5025677" title="Rakitowszczyzna">
Rakitowszczyzna

Rakitowszczyzna (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów wieś włościańska w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 104 osób, wszystkie były wyznania rzymskokatolickiego i zadeklarowały polską przynależność narodową. Było tu 15 budynków mieszkalnych. W 1931 w 20 domach zamieszkiwało 91 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025681" url="https://pl.wikipedia.org/wiki?curid=5025681" title="Louis Percy">
Louis Percy

Louis Percy (ur. 15 września 1872 w Lorquin, zm. ?) – francuski strzelec, olimpijczyk, mistrz świata.
W 1912 roku wystąpił na igrzyskach olimpijskich w pięciu konkurencjach. Najwyższe miejsce indywidualnie osiągnął w karabinie wojskowym w dowolnej postawie z 600 m (20. pozycja), zaś drużynowo osiągnął najlepszy wynik w karabinie dowolnym w trzech postawach z 300 m (4. miejsce).
Percy trzykrotnie zdobył medale na mistrzostwach świata. Złoto wywalczył na turnieju w 1911 roku w karabinie wojskowym w trzech postawach z 300 m. Ponadto został srebrnym medalistą w pistolecie dowolnym z 50 m drużynowo (1913) i brązowym medalistą w karabinie dowolnym w trzech postawach z 300 m (1921).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5025684" url="https://pl.wikipedia.org/wiki?curid=5025684" title="Axel Disasi">
Axel Disasi

Axel Disasi (ur. 11 marca 1998 w Gonesse) – francuski piłkarz pochodzenia kongijskiego występujący na pozycji obrońcy w monakijskim klubie AS Monaco.
Kariera klubowa.
Paris FC.
1 lipca 2015 podpisał kontrakt z klubem Paris FC. Zadebiutował 11 grudnia 2015 w meczu Ligue 2 przeciwko RC Lens (0:1). Pierwszą bramkę zdobył 8 stycznia 2016 w meczu ligowym przeciwko Tours FC (1:3).
Stade de Reims.
2 lipca 2016 przeszedł do drużyny Stade de Reims. Zadebiutował 12 grudnia 2016 w meczu Ligue 2 przeciwko US Orléans (2:2). Pierwszą bramkę zdobył 28 lipca 2017 w meczu ligowym przeciwko Nîmes Olympique (0:1). W sezonie 2017/2018 jego zespół zajął pierwsze miejsce w tabeli i awansował do najwyższej ligi. W Ligue 1 zadebiutował 25 sierpnia 2018 w meczu przeciwko Amiens SC (4:1). Pierwszą bramkę w lidze zdobył 23 listopada 2019 w meczu przeciwko FC Metz (1:1).
AS Monaco.
7 sierpnia 2020 podpisał kontrakt z zespołem AS Monaco. Zadebiutował 23 sierpnia 2020 w meczu Ligue 1 przeciwko Stade de Reims (2:2), w którym zdobył swoją pierwszą bramkę.
Życie prywatne.
Disasi urodził się w Gonesse, we Francji. Jego rodzice pochodzą z Demokratycznej Republiki Konga.

</doc>
<doc id="5025688" url="https://pl.wikipedia.org/wiki?curid=5025688" title="Jan Kazimierz Kościuszko">
Jan Kazimierz Kościuszko

Jan Kazimierz Kościuszko Siechnowicki herbu Roch III – wojski czerwonogrodzki w latach 1697-1699.
Był elektorem Augusta II Mocnego z województwa podolskiego w 1697 roku.

</doc>
<doc id="5025691" url="https://pl.wikipedia.org/wiki?curid=5025691" title="Sanktuarium Matki Bożej Królowej Pokoju w Neviges">
Sanktuarium Matki Bożej Królowej Pokoju w Neviges

Sanktuarium Matki Bożej Królowej Pokoju w Neviges – późnomodernistyczny kościół w Neviges, dzielnicy miasta Velbert w Niemczech, wybudowany w latach 1966–1968 według projektu Gottfrieda Böhma. Budowla jest przykładem brutalizmu w architekturze.
Historia.
Pod koniec XVIII wieku Neviges stało się celem pielgrzymek do cudownego obrazu Niepokalanego Poczęcia. Liczba pielgrzymów znacznie przekraczała możliwości lokalowe kościoła oraz barokowego klasztoru znajdującego się w mieście. Pomysły budowy nowego, większego kościoła pojawiały się regularnie od początku XX wieku, dopiero jednak w 1960 rozpoczęto konkretne przygotowania do ich realizacji. Przedstawiono wizję kościoła, który pomieściłby 7–8 tys. wiernych, z łatwo dostępnym miejscem ekspozycji obrazu, który można by umieścić odpowiednio nisko i we własnej kaplicy. Kościół powinien mieć odpowiednio szerokie ciągi komunikacyjne, ołtarz w wielkim stylu, dwuczęściową zakrystię – osobną dla kapłanów, osobną dla ministrantów, jak też dzwonnicę z pięcioma dzwonami. Rozpisano konkurs, w którym wzięło udział 15 architektów. Arcybiskup Kolonii Joseph Frings, który współdecydował o wyborze projektu, zwrócił się do projektantów o przedstawienie prac konkursowych w formie modelu przestrzennego, co spowodowane było jego słabnącym wzrokiem. Zwyciężyła praca Gottfrieda Böhma, której bryła przypominała kryształ bądź skalistą górę. Nie bez znaczenia przy wyborze projektu był fakt, że Frings był uczestnikiem soboru, gdzie „duchowni pragnęli, by Kościół wszczął duszpasterski dialog ze współczesnością”, a projekt Gottfrieda Böhma w pełni spełniał te założenia.
Kamień węgielny wmurowano w roku 1966. Po trzydziestu miesiącach prac kościół został ukończony i poświęcony 23 maja 1968 roku. Z powodów finansowych nie zamontowano ogrzewania, licząc na obsługę pielgrzymów głównie w miesiącach letnich, jednak ze względu na całoroczne pielgrzymki ostatecznie wyposażono go w ogrzewanie.
We wrześniu 1978, trzy tygodnie przed wyborem na papieża, podczas swojej podróży po Niemczech, sanktuarium odwiedził Karol Wojtyła wraz z kardynałem Stefanem Wyszyńskim. Wizyta została upamiętniona tablicą umiejscowioną w kaplicy z obrazem Niepokalanego Poczęcia. W innej kaplicy bocznej wisi kopia obrazu Matki Boskiej Częstochowskiej, podarowana przez Wyszyńskiego podczas tej samej wizyty.
W 2010 zamontowano organy, przeniesione z kaplicy św. Antoniego w Hildesheim, które zostały zbudowane w 1976 roku przez firmę braci Stockmannów.
W lutym 2016 nieznani sprawcy ukradli obraz Niepokalanego Poczęcia, po czym po kilku dniach porzucili go w pobliżu kościoła, gdzie znaleźli go franciszkanie opiekujący się świątynią.
Architektura.
Betonowa konstrukcja, która przypomina kryształ lub szczyty górskie jest przykładem późnomodernistycznego brutalizmu, nawiązującego do dzieł niemieckich ekspresjonistów z lat 20. XX wieku. 
Bryła kościoła postawiona jest na planie nieregularnej figury o długości 50 m i szerokości 37 m, zajmując powierzchnię około 2000 m2. Dach w kształcie trzech zachodzących na siebie betonowych namiotów wznosi się w najwyższym miejscu na wysokość 34 metrów. Do wnętrza prowadzą schody o łagodnej linii, biegnące wzdłuż hosteli dla pielgrzymów, które swoimi łukowatymi kształtami wyraźnie kontrastują z nieregularnością spiczastych form świątyni. Zamysłem architekta Gottfrieda Böhma było zwieńczenie drogi pielgrzymkowej, która prowadzi wprost do wejścia i dalej do ołtarza umiejscowionego w środku.
Pielgrzymowanie.
Głównym celem pielgrzymek do Neviges jest obraz Niepokalanego Poczęcia – umieszczony w sanktuarium w oddzielnej kaplicy, na bogato rzeźbionej kolumnie. Rzeźba przedstawia podobną do drzewa praroślinę, z której korony wyłania się Madonna z Dziecięciem oraz końce krzyża łacińskiego. Rocznie do świątyni przybywa około 200 tys. osób
Niemiecka Polonia także pielgrzymuje do Neviges, które jest przez nią nazywane potocznie „westfalską Częstochową”. Tradycyjnie pielgrzymki te odbywają się w trzecią sobotę i niedzielę czerwca.
Krytyka.
Betonowa konstrukcja kościoła, prawie pozbawiona okien, przywodzi na myśl bunkier, a ciemne wnętrza, gładkie i gołe ściany sprawiają wrażenie miejskiego rynku. Świątynia nazywana jest złośliwie „namiotem pielgrzymów” lub „małpią górą”.
Zrodziły się wątpliwości, czy bryła kościoła, który został zaprojektowany przez architekta będącego również projektantem Wielkiego Meczetu w Kolonii, nie traci wymiaru sakralnego, ponieważ w ogóle nie przypomina tradycyjnych świątyń. Heinrich Klotz, dyrektor Muzeum Architektury we Frankfurcie nad Menem, określił sanktuarium jako „"wyłaniającą się olbrzymią opokę boską, która wykrystalizowała się z miasta... tak bardzo, że należałoby przebudować całe to miasto, by pasowało do kościoła"”.

</doc>
<doc id="5025692" url="https://pl.wikipedia.org/wiki?curid=5025692" title="Krzysztof Skarbek">
Krzysztof Skarbek



</doc>
<doc id="5025693" url="https://pl.wikipedia.org/wiki?curid=5025693" title="Auguste Marion">
Auguste Marion

Auguste Marie Alban Marion (ur. 11 lipca 1876 w Paryżu, zm. 1 lipca 1955 tamże) – francuski strzelec, olimpijczyk, mistrz świata.
W 1912 roku wystąpił na igrzyskach olimpijskich w trzech konkurencjach. Najwyższe miejsce indywidualnie osiągnął w karabinie dowolnym w trzech postawach z 300 m (45. pozycja). W drużynie zajął 4. miejsce w karabinie dowolnym w trzech postawach z 300 m.
Marion zdobył jeden medal na mistrzostwach świata. Wywalczył złoto w karabinie wojskowym stojąc z 300 m na turnieju w 1911 roku.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5025694" url="https://pl.wikipedia.org/wiki?curid=5025694" title="MUX 4">
MUX 4



</doc>
<doc id="5025699" url="https://pl.wikipedia.org/wiki?curid=5025699" title="Happiness Is Dean Martin">
Happiness Is Dean Martin

Happiness Is Dean Martin – studyjny album muzyczny piosenkarza i aktora Deana Martina wydany w 1967 roku przez wytwórnię Reprise Records. 
"Happiness Is Dean Martin" został wydany ponownie na płytę CD przez Hip-O Records w 2009 roku. 

</doc>
<doc id="5025703" url="https://pl.wikipedia.org/wiki?curid=5025703" title="Mistrzostwa Europy juniorów w wioślarstwie">
Mistrzostwa Europy juniorów w wioślarstwie

 Mistrzostwa Europy juniorów w wioślarstwie – europejskie zawody wioślarskie organizowane co roku pod egidą Europejskiej Federacji Wioślarskiej. W zawodach startują zawodnicy w wieku juniorskim (do lat 18). Mistrzostwa odbywają się od 2011 roku.

</doc>
<doc id="5025705" url="https://pl.wikipedia.org/wiki?curid=5025705" title="Raimo Tammilehto">
Raimo Tammilehto

Raimo Kauko Juhani Tammilehto (ur. 5 lutego 1943 w Tuusuli) – fiński agronom i bankowiec związany z bankowością spółdzielczą, w 2002 minister rolnictwa i leśnictwa.
Życiorys.
Studiował nauki rolnicze, z wykształcenia i zawodu agronom. W latach 1969–1985 pracował w MTK, fińskiej federacji producentów rolnych i leśnych. W 1977 objął w niej stanowisko dyrektorskie. Później pełnił funkcję dyrektora w Osuuspankkien Keskuspankki, centralnym banku spółdzielczym. Od lutego do maja 2002 sprawował urząd ministra rolnictwa i leśnictwa w drugim rządzie Paava Lipponena.

</doc>
<doc id="5025706" url="https://pl.wikipedia.org/wiki?curid=5025706" title="Bataville">
Bataville

Bataville – przemysłowo-miejski kompleks w Mozeli w Lotaryngii zbudowany na wzór fabryki Baty w Zlinie.
Historia.
Tomáš Baťa kupił teren pod budowę fabryki i miasta w 1931 roku. Była to wioska Hellocourt należąca do niemieckiego przemysłowca Wilhelma Lorentza. Przy zakupie wziął pod uwagę bliskość linii kolejowej i kanału Marna–Ren. W wyremontowanych budynkach gospodarstwa do 1934 roku mieściła się siedziba firmy. Jesienią 1932 roku rozpoczęto budowę hal fabrycznych i ukończono ją w 1935 roku. W 1933 roku zbudowano stołówkę i Klub Sportowy, a w 1938 roku basen. W latach 1934–1967 powstały kolejne budynki mieszkalne, sklepy i centrum socjalne. Budynki mieszkalne zbudowane w latach 1932–1935 zostały rozebrane w 1980 roku. Kolejne domy i budynki zostały wybudowane w latach 1950–1960 przez osoby prywatne na gruntach przekazanych przez firmę Bata SA. Na terenie portu i stacji kolejowej powstały budynki zaopatrzenia i przeładunku towarów. W latach 60. XX wieku zbudowano kościół św. Wincentego a Paulo według projektu czeskiego architekta Vladimira Janyty. Przed Ii wojną światową otwarto Międzynarodowe Centrum Kształcenia Zawodowego, przedszkola i szkoły podstawowe. W 1939 roku fabryka zatrudniała 2700, w latach 50. XX wieku 2000, a w latach 90. XX wieku 1500 pracowników. W 2001 roku fabryka ogłosiła upadłość.
Budynki.
Fabryka.
Zakład zbudowano na wzór fabryki w Zlinie. Budynki powstały w latach 1927–1935. Pracownicy mieszkali w Bataville lub byli dowożeni specjalnymi autobusami. Przy fabryce działała garbarnia, stolarnia, ślusarnia i kotłownia, która ogrzewała również budynki mieszkalne. Zbudowano również garaż dla ciężarówek. Produkcję wynoszącą 2500 par butów dziennie wysyłano do 140 sklepów w całym kraju dzięki stacji kolejowej i barkami korzystając z kanału Marna–Ren. Cztery pięciopiętrowe budynki fabryki mają 80 metrów długości i 18 metrów szerokości. Dwa budynki przemysłowe w 2008 roku kupił Ghislain Gad i zajął się ich renowacją. W innych budynkach mieści się firma zatrudniająca 15 osób i produkująca kalosze na starej maszynie Baty, drukarnia i hurtownia sprzętu grzewczego. W budynku o powierzchni 12m² nadal działa centrum logistyczne firmy Bata we Francji. W dwóch budynkach firma ArchiveEco wynajmuje powierzchnię na archiwa firmom publicznym lub prywatnym.
Kościół św. Wincentego a Paulo.
W 1940 roku została zbudowana prowizoryczna drewniana kaplica. Budowę kościoła rozpoczęto w 1962 roku. Kamień węgielny został wmurowany 15 września 1963 roku, a 19 marca 1966 roku kościół został poświęcony. Budynek w kształcie namiotu ma 28 metrów długości i 13 metrów szerokości.
Miasto.
Równocześnie z budową fabryki rozpoczęto budowę budynków mieszkalnych. Najstarsze zbudowano w latach 1932–1935. W budynkach o płaskich dachach, wyposażonych w bieżącą wodę, prąd i łazienki mogło zamieszkać od jednej do czterech rodzin. Z farmy Hellocourt do sklepów dostarczano warzywa, mięso i nabiał. Działały: pralnia, ośrodek zdrowia, salon fryzjerski i warsztat szewski zapewniając miastu samowystarczalność. W lokalnym sklepie sprzedawano obuwie Baty w cenie o 20% niższej. Miasto rozbudowano przed wybuchem Ii wojny światowej. Ostatnie pięć dwurodzinnych budynków powstało w 1965 roku.
Aby mieszkańcy mogli trenować powstał kompleks sportowy. W jego skład weszły: działające jeszcze przed II wojną światową dwa boiska do piłki nożnej, trzy korty tenisowe, zbudowany w 1948 roku stadion lekkoatletyczny, zbudowana w 1957 roku hala do koszykówki, siatkówki i szermierki. W 1938 roku powstał pierwszy w Lotaryngii 25 metrowy basen. Był przy nim brodzik dla dzieci, dwie trampoliny, szatnia i lodziarnia. Został on zasypany w latach 90. XX wieku z powodu zbyt dużych kosztów utrzymania.
La Cantine.
Na parterze budynku mieściła się stołówka. Pierwsze piętro było miejscem spotkań. Odbywały się tam zakładowe uroczystości połączone z wręczaniem odznaczeń, bale i występy artystyczne. Mieścił się tu również bar i restauracja. Na drugim piętrze były pokoje mieszkalne dla pracowników.

</doc>
<doc id="5025707" url="https://pl.wikipedia.org/wiki?curid=5025707" title="Siemieniłowo">
Siemieniłowo

Siemieniłowo (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów wieś w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 53 osoby, wszystkie były wyznania rzymskokatolickiego i zadeklarowały polską przynależność narodową. Było tu 9 budynków mieszkalnych. W 1931 w 10 domach zamieszkiwało 60 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025710" url="https://pl.wikipedia.org/wiki?curid=5025710" title="Sanktuarium górskie na Groniu Jana Pawła II">
Sanktuarium górskie na Groniu Jana Pawła II



</doc>
<doc id="5025712" url="https://pl.wikipedia.org/wiki?curid=5025712" title="Ōji-jinja">
Ōji-jinja

 – chram shintō w Tokio, w dzielnicy Kita, w Japonii.
Historia i opis.
Chram powstał ku czci pięciu tzw. "książęcych kami": Izanami i Izanagi, Amaterasu, Hayatama i Yamano. Trzy pierwsze "kami" są patronami małżeństw, rodziny i szczęśliwych związków i z tego powodu chram odwiedzają głównie nowożeńcy i kobiety w ciąży. Być może miejsce kultu istniało tu już w starożytności, jednak pierwsza wzmianka o chramie Ōji pochodzi z 1322. 
W 1591 siogun Ieyasu Tokugawa nadał chramowi rangę ważnego sanktuarium. Kolejne rozbudowy nastąpiły w 1634, 1703, 1782 i 1820. W 1737 chram otoczono rozległym ogrodem z drzewami wiśni. 
W 1868 chram Ōji został wybrany jako jeden z 10 chramów chroniących Tokio przed złymi wpływami demonów. II wojna światowa przyniosła zniszczenie chramu i otaczającego go parku. Ocalało tylko jedno drzewo, ponad 600-letni miłorząb (pomnik przyrody). Odbudowa chramu trwała od 1959 do 1982. Powstał "honden" w ozdobnym stylu "gongen-zukuri", pomalowany na czarno z dekoracyjnymi złoceniami. 
W chramie odbywają się przedstawienia "dengaku". 
Znajduje się tutaj bardzo rzadki w Japonii niewielki chram Seki-jinja ku czci archaicznego "kami" Semimaru, patrona włosów, peruk oraz muzyki i sztuki.

</doc>
<doc id="5025718" url="https://pl.wikipedia.org/wiki?curid=5025718" title="You Can’t Love ’Em All">
You Can’t Love ’Em All

You Can't Love 'Em All – kompilacyjny album muzyczny piosenkarza Deana Martina wydany w 1967 roku przez Pickwick Records. 

</doc>
<doc id="5025720" url="https://pl.wikipedia.org/wiki?curid=5025720" title="Pierre Gentil">
Pierre Gentil

Pierre Louis Marie Gentil (ur. 12 października 1881 w Paryżu, zm. 4 kwietnia 1958 w Rouen) – francuski strzelec, olimpijczyk. 
Uczestnik Letnich Igrzysk Olimpijskich 1912, na których wystartował w 7 konkurencjach. Indywidualnie najwyższe miejsce zajął w karabinie małokalibrowym w wersji ze znikającą tarczą z 25 m (27. pozycja), zaś w zawodach drużynowych był dwukrotnie na 4. miejscu w karabinie dowolnym w trzech postawach z 300 m, oraz w karabinie małokalibrowym leżąc z 50 m. 

</doc>
<doc id="5025722" url="https://pl.wikipedia.org/wiki?curid=5025722" title="BYD Song Plus">
BYD Song Plus

BYD Song Plus – samochód osobowy typu SUV Coupé klasy średniej produkowany pod chińską marką BYD od 2020 roku.
Historia i opis modelu.
We wrześniu 2020 roku BYD zdecydował się poszerzyć rodzinę średniej wielkości SUV-ów Song o trzeci i największy model Song Plus. Spośród nich zachował on najbardziej luksusowy charakter, plasując się pomiędzy modelami Song Pro i Tang. W porównaniu do pokrewnego Songa Pro, model Song Plus odróżniły oble ukształtowane nadkola, a także łagodnie opadająca linia dachu z pochyloną pod kątem szybą tylną, realizując koncepcję tzw. SUV-ów Coupe.
Poza tym, samochód utrzymano w języku stylistycznym "Dragon Soul" autorstwa niemieckiego stylisty Wolfganga Eggera, z agresywnie stylizowanymi reflektorami wykonanymi w technologii Matrix LED oraz dużym, trapezoidalnym wlotem powietrza.
Kabina pasażerska została zaprojektowana w awangardowym wzornictwie, charakteryzując się tzw. pływająco ukształtowaną konsolą centralną, którą płynnie połączono z deską rozdzielczą, a także gradientową barwą wykorzystanych materiałów wykończeniowych. Deskę rozdzielczą przyozdobiły trzy wyświetlacze, na czele z masywnym ekranem dotykowym systemu multimedialnego i ekranem wkomponowanym w listwę przed pasażerem z m.in. wskazaniami pogody.
Song Plus EV.
W 2021 roku ofertę uzupełnił także wariant o napędzie elektrycznym, który zgodnie z nową polityką BYD-a otrzymał inną stylistykę pasa przedniego z charakterystyczną chromowaną listwą między reflektorami w stylu modelu Han EV. Od sztandarowej limuzyny BYD Song Plus EV zapożyczył także nową baterię "Blade Battery", oferując dwa warianty napędowe: 161 lub 181 KM.

</doc>
<doc id="5025724" url="https://pl.wikipedia.org/wiki?curid=5025724" title="Masakra w Adanie">
Masakra w Adanie

Masakra w Adanie (, ) – pogrom ludności ormiańskiej, który miał miejsce w mieście Adana i innych miejscach wilajetu Adana w Imperium Osmańskim w kwietniu 1909 roku.
Osmańskie i ormiańskie ugrupowania rewolucyjne współpracowały ze sobą w celu doprowadzenia do detronizacji sułtana Abdülhamida II i przywrócenia rządów konstytucyjnych w czasie rewolucji młodoturków w 1908 roku. Rok później fundamentaliści islamscy, sympatycy Abdülhamida II, dokonali próby kontrrewolucji osmańskiej. W odpowiedzi na te wydarzenia 13 kwietnia (według kalendarza muzułmańskiego 31 marca) oddziały wojskowe sympatyzujące z młodotureckim Komitetem Jedności i Postępu opanowały Konstantynopol (indydent 31 marca). Chociaż bunt zwolenników sułtana trwał zaledwie 11 dni, spowodował serię pogromów i masakr na Ormianach, jako grupie sympatyzującej z młodoturkami, w prowincji Adana, które trwały ponad miesiąc. W Adanie i okolicznych miastach zginęło wtedy od 20 000 do 25 000 ludzi, głównie Ormian, lecz również około 1300 Asyryjczyków.
W przeciwieństwie do wcześniejszych masakr hamidiańskich, wydarzenia te nie były organizowane przez rząd centralny, lecz inspirowane przez lokalnych urzędników, intelektualistów i duchownych islamskich, w tym zwolenników Komitetu Jedności i Postępu w Adanie. Geneza masakr była zakorzeniona również w różnicach politycznych, ekonomicznych i religijnych. Ormiańska część populacji Adany została opisana jako „najbogatsza i najlepiej prosperująca”; a pogromy obejmowały także zniszczenie „ciągników rolniczych i innego rodzaju sprzętu zmechanizowanego”. Ronald Grigor Suny stwierdza, że „wydarzenia w Adanie były bardziej jak miejskie zamieszki, które przerodziły się w pogrom, niż masowe mordy zainicjowane przez państwo”.
Tło wydarzeń.
W 1908 roku młodoturcy doszli do władzy w Imperium Osmańskim na drodze bezkrwawej rewolucji. W ciągu roku ludność ormiańska, zachęcona detronizacją sułtana Abdülhamida II, zaczęła udzielać się politycznie na rzecz nowego rządu, który obiecał dać im równe prawa z muzułmanami. Po brutalnych rządach Abdülhamida trwających od 1876 roku, powiązanych ze znoszeniem tak zwanego statusu dhimmi, Ormianie w Cylicji postrzegali powstający rząd młodoturków jako historyczną szansę. Ponieważ ormiańscy chrześcijanie otrzymali teraz prawo do noszenia broni i tworzenia ugrupowań o charakterze politycznym, wkrótce lojaliści Abdülhamida II, sami związani z systemem, który dokonał masakr hamidiańskich w latach 90. XIX wieku, zaczęli postrzegać wzmocnienie pozycji chrześcijan jako zagrożenie. Osmańska kontrrewolucja 1909 roku na moment odebrała władzę świeckim młodoturkom, a Abdülhamid II próbował odzyskać władzę dyktatorską. Zwracając się do reakcyjnej ludności muzułmańskiej z populistyczną retoryką wzywającą do ponownego wprowadzenia prawa szariatu pod sztandarem kalifatu panislamskiego, sułtan zmobilizował dużą część ludności przeciwko młodoturkom, a co za tym idzie, także przeciwko wspierającym ich Ormianom, identyfikując swoją osobę z historycznie islamskim charakterem państwa tureckiego. Choć wielu ormiańskich chrześcijan miało nadzieję na większą równość po rewolucji młodotureckiej, to związany również z ich rządami wzrost tureckiego nacjonalizmu i powszechne postrzeganie Ormian jako grupy o dążeniach separatystycznych, kontrolowanej i finansowanej przez Europejczyków, przyczyniły się do wzrostu wrogości wobec nich.
Przyczyny.
Według jednego ze źródeł, kiedy do Adany dotarły wieści o buncie w Konstantynopolu, wśród ludności muzułmańskiej krążyły spekulacje na temat zbliżającego się powstania ormiańskiego. 14 kwietnia dzielnica ormiańska została zaatakowana przez tłum muzułmanów, a w następnych tygodniach zginęły tysiące Ormian. Inne raporty podkreślają, że „potyczka między Ormianami i Turkami 13 kwietnia wywołała zamieszki, które doprowadziły do grabieży bazarów i ataków na dzielnice ormiańskie”. W wyniku tego dwa dni później zginęło ponad 2000 Ormian.
W swoim raporcie o masakrze w Adanie z sierpnia 1909 roku brytyjski wicekonsul, mjr Charles Doughty-Wylie, stwierdził, że „teoria o przygotowywaniu zbrojnej rewolucji ze strony Ormian jest obecnie powszechnie podważana przez wszystkich, bardziej inteligentnych ludzi”. Jednocześnie podkreślił, że powstanie nie mogłoby się rozpocząć bez pewnej koncentracji sił lub bez wysiłku, aby zająć i wykorzystać różne punkty umocnione, a w każdym razie Ormianie ze względu na swoją niewielką liczbę byliby „łatwym przeciwnikiem dla regularnej armii osmańskiej [...] Nie zostawiliby swoich synów i braci rozproszonych po całej prowincji na czas żniw bez broni, bez żadnej nadziei na ucieczkę”.
Powyższy raport Doughty-Wyliego zawiera rozdział pt. „Przyczyny masakry”. Z tego dokumentu ormiańsko-amerykański historyk Vahakn Dadrian cytuje fragment: 
W tym kontekście Abdülhamid II, zdaniem Doughty-Wyliego, okrył się złą sławą, ponieważ „ustanowił modę na masakry”. Na podstawie tego samego dokumentu turecki politolog Kamuran Gurun wysnuwa wniosek, że rozszerzenie prawa do noszenia broni zapoczątkowało modę na publiczne chodzenie z bronią wśród Ormian. „Co gorsza”, wynikało z tego, jak pisał Doughty-Wylie: 
W schyłkowym okresie istnienia Imperium Osmańskiego Ormianie byli uważani za wrogów również ze względu na ich względną zamożność i spory z poborcami podatkowymi. Z kolei historyk Stephan Astourian zwrócił uwagę na takie przyczyny, jak wzrost niechęci wśród miejscowych muzułmanów wobec rosnącej imigracji ormiańskich chrześcijan do Adany, wprowadzenie przez ormiańskich właścicieli ziemskich nowych, zaawansowanych technologicznie maszyn, które miałaby wyprzeć wielu tureckich rolników i rzemieślników oraz rozpowszechniona plotka, że znany ormiański właściciel ziemski miał zostać koronowany na władcę ormiańskiego królestwa Cylicji.
Masakra.
Szacuje się, że w Adanie zostało spalonych 4437 ormiańskich siedzib, co oznaczało, że prawie połowa miasta została zrównana z ziemią, dlatego po II wojnie światowej nawet część autorów żydowskich zaczęła opisywać te wydarzenia jako „ormiański holokaust”. Do 18 kwietnia ponad 1000 osób zginęło w samej Adanie, a nieznana liczba ofiar w Tarsie i Aleksandretcie. Tysiące uchodźców wypełniło amerykański konsulat w Aleksandretcie, a do jej brzegów został wysłany brytyjski okręt wojenny; z kolei trzy francuskie okręty wojenne przybyły do Mersin, gdzie sytuacja była „rozpaczliwa”, a wiele zachodnich konsulatów oblegali ormiańscy uchodźcy. Podobne sytuacje miały miejsce także w miastach Marasza i Hadjina, a szacunkowa liczba ofiar wkrótce wzrosła do ponad 5000. Rose Lambert, amerykańska misjonarka w Hadjinie, napisała w swojej książce, że bardzo wielu ludzi szukało schronienia w jej ośrodku misyjnym. Miano nadzieję, że brytyjski krążownik HMS „Diana” wywoła efekt „uspokajający”, cumując w porcie Aleksandretta, gdzie nadal szalała przemoc. Pojawiły się doniesienia, że „imperialne władze są albo obojętne, albo przebiegle zaangażowane w rzeź”.
Pewien porządek został przywrócony 20 kwietnia, gdy rozruchy w Mersinie osłabły, a brytyjski krążownik HMS „Swiftsure” był w stanie dostarczyć „zapasy i leki przeznaczone dla Adany”. Raport o Hadjinie wskazywał na to, że w mieście przetrzymywano Ormian „oblężonych przez muzułmańskie plemiona, które tylko czekają na zgromadzenie się w wystarczającej liczbie, aby rzucić się na improwizowane umocnienia wzniesione przez Ormian”. 8000 uchodźców schroniło się na terenie misji w Tarsie, gdzie przywrócono porządek, wprowadzając stan wyjątkowy; do tego czasu zginęło około 50 osób.
Wiadomość od amerykańskiego misjonarza w Hadjinie z 22 kwietnia opisywała, że w mieście co jakiś czas płoną budynki, okoliczne posiadłości ormiańskie zostały spalone, a całkowite oblężenie miasta było nieuniknione. Zgłoszono w niej także, że cała ludność ormiańska w Kırıkhan została „zarżnięta”; ormiańska wioska Dörtyul została otoczona i spalona; kolejny rozlew krwi miał miejsce w Tarsie; masakry miały miejsce w Antiochii, a zamieszki w Birejik. Co najmniej w jednym raporcie pochwalono „urzędników rządu tureckiego w Mersinie” za to, że zrobili „wszystko, co w ich mocy, aby rozwiązać problem”, chociaż „rezultaty ich wysiłków są bardzo ograniczone”. Gdy władze osmańskie starały się powstrzymać przemoc wymierzoną w chrześcijan w Imperium, ludność ormiańska „spogląda(ła) na młodoturków jak na ich przyszłą ochronę”.
Amerykański misjonarz stacjonujący w Tarsie, ale odwiedzający Adanę w tym okresie, Herbert Adams Gibbons z Hartford, opisał scenę z dni poprzedzających 27 kwietnia: 
Rząd osmański wysłał armię, aby przywróciła spokój, ale według licznych doniesień miał tolerować przemoc lub brać w niej udział. Niepodpisany raport „The New York Timesa” z 3 maja 1909 roku wskazywał, że na miejsce masakr przybyli żołnierze osmańscy, ale nie wydawało się, żeby zależało im na zaprowadzeniu porządku: 
Następstwa.
Według oficjalnych danych osmańskich w mieście Adana padło w sumie 3521 ofiar, a pośród nich 2093 Ormian, 782 muzułmanów, 613 Asyryjczyków i 33 Greków. Dane rządowe opierają się na zapisach urzędu stanu cywilnego i listach sporządzonych przez muchtarów i duchownych z niektórych miejscowości. Wielki wezyr Hüsejin Hilmi Pasza ocenił, że masakra była „kwestią polityczną, a nie religijną [...] Zanim ormiańskie komitety polityczne nie zaczęły organizować się w Azji Mniejszej, panował spokój. Zostawię wam osądzenie przyczyny rozlewu krwi”. Przyznając, że jego poprzednik, Abdülhamid II, zarządził „eksterminację Ormian”, wyraził swoją pewność, że „nigdy nie dojdzie do kolejnej masakry”.
W lipcu 1909 roku rząd młodoturków rozpoczął procesy wysokich urzędników państwowych i wojskowych za „udział w masakrach Ormian”. Na mocy wyroków sądach wojennych za udział w aktach przemocy stracono 124 muzułmanów i siedmiu Ormian. W odpowiedzi na kontrrewolucję i ormiańskie masakry w Adanie, Komitet Jedności i Postępu oraz ormiańska partia Dasznak zawarły we wrześniu 1909 roku porozumienie, na mocy którego obiecały „współpracować na rzecz postępu, konstytucji i jedności”. Obie strony oświadczyły, że pogłoski o działalności Ormian na rzecz oderwania się od Turcji są fałszywe. Związkowcy zadbali o każdorazową obecność ormiańskiego ministra w rządach tworzonych po 6 sierpnia 1909 roku, co również można zinterpretować jako próbę zademonstrowania dystansu młodoturków wobec wydarzeń w Adanie.
Rząd Turcji, a także niektórzy tureccy pisarze i nacjonaliści, zaprzeczają, że doszło do masakry, twierdząc, że wydarzenia z kwietnia 1909 roku były w rzeczywistości ormiańskim „szaleństwem grabieży i śmierci”. wymierzonym w ludność muzułmańską, która „zakończyła się śmiercią około 17 000 Ormian i 1850 Turków”.. Historycy kwestionują jednak prawdziwość tureckich twierdzeń o „ormiańskim szaleństwie” z tego prostego faktu, że gdyby to Ormianie byli agresorami, zginęłoby znacznie więcej Turków niż Ormian, a było odwrotnie. W przeciwieństwie do oficjalnego stanowiska Turcji zagraniczni świadkowie jasno stwierdzili, że głównymi ofiarami byli Ormianie. Natomiast Wysoka Porta twierdziła, że straty muzułmanów była większy niż utrata Ormian, 1900 muzułmanów w porównaniu do 1500 Ormian. Inna komisja osmańska składająca się z Faik Beja, Mosdijiana Efendiego i Esada Raufa Beja, gubernatora Mersin, według rejestrów obliczyła liczbę zgonów na 4196 niemuzułmanów i 1487 muzułmanów, w tym żandarmów i żołnierzy. Zaproponowali jednak łączną liczbę ofiar na 15 000, włączając w to osoby niezameldowane w Adanie i pracowników migracyjnych, w tym muzułmanów.
Władze osmańskie zaprzeczyły odpowiedzialności za zastrzelenie dwóch amerykańskich, protestanckich misjonarzy, D.M. Rogersa i Henry'ego Maurera w mieście Adana, wskazując zamiast tego, że to „Ormianie” zabili misjonarzy, gdy ci „pomagali ugasić pożar w domu tureckiej wdowy”. Osmańskiej relacji o zabójstwach zaprzeczył później naoczny świadek, amerykański ksiądz katolicki Stephen Trowbridge z Brooklynu. Wskazał on, że dwaj mężczyźni zostali zabici przez „muzułmanów”, gdy próbowali ugasić pożar, który groził pochłonięciem terenu ich misji: 
Misjonarze zostali uwięzieni w swojej szkole podczas pogromu. Według Elizabeth S. Webb, misjonarki związanej z ośrodkiem: 
Brytyjski korespondent wojenny Francis McCullagh napisał rok później w swojej książce o Abdülhamidzie II, że 20 000 Ormian w Adanie zostało „zmasakrowanych w okolicznościach tak niewypowiedzianej brutalności, że cały świat był tym wstrząśnięty”. Brytyjski konsul Charles Dought-Wylie jest wymieniany w wielu źródłach jako usilnie pracujący nad powstrzymaniem masakr, na wielkie, osobiste ryzyko. Podczas jednego z pożarów został postrzelony w ramię.
Po masakrach zbudowano trzy domy dziecka dla dzieci osieroconych w trakcie pogromów 1909 roku; w Adanie, Hadjinie i Dörtyul. Największy z nich, Adana Dârüleytâm, przyjął około 500 sierot.

</doc>
<doc id="5025727" url="https://pl.wikipedia.org/wiki?curid=5025727" title="Łabęccy">
Łabęccy



</doc>
<doc id="5025728" url="https://pl.wikipedia.org/wiki?curid=5025728" title="BYD Song Plus EV">
BYD Song Plus EV



</doc>
<doc id="5025732" url="https://pl.wikipedia.org/wiki?curid=5025732" title="Bitwa pod Temeszwarem (ujednoznacznienie)">
Bitwa pod Temeszwarem (ujednoznacznienie)



</doc>
<doc id="5025735" url="https://pl.wikipedia.org/wiki?curid=5025735" title="Hayabusa (1899)">
Hayabusa (1899)

Hayabusa (隼) – japoński torpedowiec z przełomu XIX i XX wieku, jedna z 16 zbudowanych jednostek typu "Hayabusa". Okręt został zwodowany 19 grudnia 1899 roku we francuskiej stoczni Chantiers et Ateliers Augustin Normand w Hawrze, a do służby w Nippon Kaigun przyjęto go w kwietniu 1900 roku. Okręt brał udział w wojnie japońsko-rosyjskiej (1904–1905). Jednostka została skreślona z listy floty w 1919 roku i następnie złomowana.
Projekt i budowa.
Trudności związane z budową torpedowców w macierzystych stoczniach skłoniły Japończyków do zakupu we Francji projektu i okrętów tej klasy. 4 kwietnia 1897 roku zawarto umowę ze stocznią Chantiers et Ateliers Augustin Normand w Hawrze na opracowanie projektu jednostki wzorowanego na francuskim typie "Cyclone". Stocznia miała wykonać cztery okręty, które następnie miały zostać rozmontowane i powtórnie złożone w Japonii.
„Hayabusa” zbudowany został w stoczni Chantiers et Ateliers Augustin Normand. Stępkę okrętu położono w 15 marca 1899 roku, a zwodowany został 19 grudnia 1899 roku. Nazwa jednostki nawiązywała do sokoła.
Dane taktyczno–techniczne.
Okręt był torpedowcem o długości między pionami 45 metrów, szerokości całkowitej 4,9 metra i maksymalnym zanurzeniu 1,5 metra. Wyporność normalna wynosiła 150 ton. Okręt napędzany był przez dwie pionowe trzycylindrowe maszyny parowe potrójnego rozprężania o łącznej mocy 4200 KM, do których parę dostarczały dwa kotły wodnorurkowe Normand. Maksymalna prędkość napędzanej dwiema śrubami jednostki wynosiła 29 węzłów. Okręt zabierał maksymalnie 26 ton węgla, co zapewniało zasięg wynoszący 2000 Mm przy prędkości 10 węzłów.
Uzbrojenie artyleryjskie jednostki składało się początkowo z trzech pojedynczych dział kalibru 47 mm L/30 Hotchkiss. Okręt wyposażony był w trzy pojedyncze obrotowe wyrzutnie torped kal. 350 mm.
Załoga okrętu składała się z 30 oficerów, podoficerów i marynarzy.
Służba.
„Hayabusa” został ukończony i przyjęty do służby w Nippon Kaigun 19 kwietnia 1900 roku. Następnie okręt został rozmontowany i przewieziony w częściach do Japonii, gdzie został złożony w stoczni marynarki w Kure. W 1904 roku dokonano modernizacji uzbrojenia okrętu, instalując zamiast jednego działa kal. 47 mm działo kal. 57 mm L/40.
W momencie wybuchu wojny japońsko-rosyjskiej w 1904 roku „Hayabusa” należał do 14. dywizjonu I Eskadry (wraz z siostrzanymi „Chidori”, „Manazuru” i „Kasasagi”). W nocy z 23 na 24 lutego 1904 roku „Hayabusa” wykonał atak torpedowy na rosyjski pancernik „Retwizan”, lecz został odpędzony ogniem artyleryjskim. W nocy z 2 na 3 maja torpedowiec wziął udział w osłonie branderów próbujących zablokować Port Artur. W nocy z 23 na 24 czerwca okręt wystrzelił dwie niecelne torpedy w kierunku rosyjskich okrętów. W nocy z 10 na 11 sierpnia „Hayabusa” zaatakował torpedą pancernik „Cesariewicz”, nie uzyskując trafienia. W nocy z 12 na 13 grudnia i z 15 na 16 grudnia 1904 roku torpedowiec atakował pancernik „Siewastopol”, uzyskując trafienie w drugim ataku.
W latach 1911–1912 na okręcie wymieniono wyrzutnie torped, montując trzy nowe kal. 450 mm. Jednostka została wycofana ze służby w 1919 roku, a następnie złomowana.

</doc>
<doc id="5025744" url="https://pl.wikipedia.org/wiki?curid=5025744" title="Crossyne">
Crossyne

Crossyne – rodzaj roślin z rodziny amarylkowatych, obejmujący dwa gatunki, występujące endemicznie na obszarze opadów zimowych w Kraju Przylądkowym w Republice Południowej Afryki. 
Nazwa naukowa pochodzi od greckich słów κρόσσος ("krossos" – frędzle) i ύνις ("ynis" – lemiesz, odnosząc się do kształtu włosków na brzegach blaszek liściowych tych roślin.
Morfologia.
Wieloletnie rośliny zielne, z podziemną cebulą. U młodych roślin liście wzniesione, wąskie, owłosione, u dorosłych płożące się, szerokie, o owłosionych brzegach. Kwiaty drobne w proporcji do wielkości rośliny, zebrane w kulisty kwiatostan. Okwiat odgięty, ciemnoczarniawoczerwony lub żółty. Owocostan odłamujący się wraz z pędem kwiatostanowym na poziomie gruntu. Owocami są jajowate torebki, pękające przegrodowo od wierzchołka.
Systematyka.
Rodzaj z podplemienia "Strumariinae", plemienia "Amaryllideae", podrodziny amarylkowych "Amaryllidoideae" z rodziny amarylkowatych "Amaryllidaceae".

</doc>
<doc id="5025746" url="https://pl.wikipedia.org/wiki?curid=5025746" title="Jakub Woźniak">
Jakub Woźniak

Jakub Woźniak (ur. 10 sierpnia 2003 w Poznaniu) – polski wioślarz, reprezentujący klub sportowy KW-04 Poznań. Medalista mistrzostw Europy juniorów.
Kariera sportowa.
Wicemistrz Europy juniorów z roku 2020 na dwójce podwójnej (wraz z Cezarym Litką). 
Mistrz Polski juniorów z roku 2020 na dwójce podwójnej, Mistrz Polski juniorów na ergometrze wioślarskim z roku 2021. Mistrz Polski Juniorów Młodszych z: 2019 na jedynce oraz z 2018 na dwójce podwójnej.

</doc>
<doc id="5025747" url="https://pl.wikipedia.org/wiki?curid=5025747" title="Dino – Like Never Before">
Dino – Like Never Before

Dino – Like Never Before – muzyczny album kompilacyjny piosenkarza Deana Martina wydany w sierpniu 1967 roku przez Tower Records. Zawierał utwory nagrane między 1950 a 1954 rokiem, z charakterystycznym stylem muzyki wykonywanej przez legendarnego piosenkarza Binga Crosby'ego – dobrego przyjaciela Martina, na którym wzorował się zaczynając swoją karierę.

</doc>
<doc id="5025748" url="https://pl.wikipedia.org/wiki?curid=5025748" title="Franciszek Modl">
Franciszek Modl

Franciszek Modl, również Franz Modl (ros. Франц Августович Модль, ur. 18 października 1831 w Kaliszu, zm. 27 września 1893) – wojskowy, generał-major armii rosyjskiej.
Życiorys.
Urodził się w rodzinie ewangelickiej, jego ojcem był Ernest Johann August von Modl (1794-1860, używający imienia August), który w 1821 został pastorem parafii w Kaliszu i był nim aż do swej śmierci, a w 1828 został również superintendentem diecezji kaliskiej. Jego matką była Fryderyka z domu Scheider. Oboje rodzice są pochowani na cmentarzu ewangelickim w Kaliszu. 
Rodzeństwem Franciszka byli Alfred, który podobnie jak ojciec został pastorem, wpierw w Dąbiu, a następnie administratorem gminy ewangelickiej w Łodzi, oraz siostra Natalia (1850-1898), malarka. 
Franciszek Modl ukończył kaliskie gimnazjum, po czym rozpoczął służbę w armii rosyjskiej. W stopniu porucznika brał udział w wojnie krymskiej, podczas której został ranny. W służbie czynnej awansował do stopnia pułkownika. W 1890 roku przeszedł w stan spoczynku otrzymując jednocześnie awans na generała-majora. 
Zmarł 27 września 1893 i został pochowany na cmentarzu ewangelicko-augsburskim w Warszawie. Był wdowcem, miał jednego syna - był nim prawdopodobnie Wiktor Modl (ros. Вюtторъ Францевичъ Модль), wspomniany w "Księdze Pamiątkowej Guberni Piotrkowskiej na rok 1904" jako urzędnik w Łodzi.
Odznaczenia.
Był odznaczony rosyjskimi orderami św. Anny II klasy, św. Stanisława II i III klasy i św. Włodzimierza IV klasy oraz austriackim orderem Korony Żelaznej.

</doc>
<doc id="5025751" url="https://pl.wikipedia.org/wiki?curid=5025751" title="Élisabeth d’Ayen">
Élisabeth d’Ayen

Élisabeth Pauline Sabine Marie de Noailles-MacReady (ur. 27 października 1898 w Maintenon, zm. 7 grudnia 1969 w Paryżu) – francuska tenisistka, medalistka igrzysk olimpijskich.
D’Ayen reprezentowała Francję na Letnich Igrzyskach Olimpijskich 1920, odbywających się w Antwerpii. Brała udział we wszystkich trzech konkurencjach tenisowych. W grze pojedynczej wygrała z Amory Hansen z Danii oraz przegrała w ćwierćfinale z Kitty McKane z Wielkiej Brytanii. W grze mieszanej wystąpiła wraz z Pierrem Hirschem. Francuski duet pokonał reprezentantów Szwecji Sigrid Fick i Alberta Lindqvista, a następnie odpadł w 1/8 finału z Kitty McKane i Maxem Woosnamem. W grze podwójnej startowała razem z Suzanne Lenglen. Francuzki wygrały ze szwedzką parą Sigrid Fick / Lily Strömberg, a w półfinale przegrały z Brytyjkami Winifred McNair i Kitty McKane. W pojedynku o brązowy medal zwyciężyły z reprezentantkami Belgii Marie Storms i Fernande Arendt.
Była córką księcia Noailles Adriena de Noaillesa, który także był olimpijczykiem, rywalizującym w jeździectwie. Wzięła ślub z Gordonem Macreadym, oficerem British Army. Ich syn, Nevil MacReady również był oficerem brytyjskiej armii, a także przedsiębiorcą.

</doc>
<doc id="5025755" url="https://pl.wikipedia.org/wiki?curid=5025755" title="Welcome to My World (album Deana Martina)">
Welcome to My World (album Deana Martina)

Welcome to My World – album studyjny z 1967 roku autorstwa Deana Martina. Został wydany po tym jak single "In the Chapel in the Moonlight" oraz "Little Ole Wine Drinker Me" zyskały dużą popularność. Pierwszy z nich ukazał się wcześniej na albumie "Dean Martin Hits Again", a utwór tytułowy "Welcome to My World" pojawił się na albumie "(Remember Me) I’m the One Who Loves You" z 1965 roku. 

</doc>
<doc id="5025759" url="https://pl.wikipedia.org/wiki?curid=5025759" title="L’Aquila 1927">
L’Aquila 1927

L'Aquila 1927 (wł. Associazione Sportiva Dilettantistica L'Aquila 1927) – włoski klub piłkarski, mający siedzibę w mieście L’Aquila, w środkowej części kraju, grający od sezonu 2020/21 w rozgrywkach Eccellenza Abruzzo.
Historia.
Chronologia nazw:
Klub sportowy SS Città dell'Aquila został założony w miejscowości L’Aquila w 1927 roku. Początkowo zespół uczestniczył w rozgrywkach lokalnych. Pod wpływem reżimu faszystowskiego, w 1930 została zmieniona nazwa klubu na Gruppo Universitario Fascista Aquila. W sezonie 1930/31 zespół startował w mistrzostwach Terza Divisione Abruzzo (D5), zajmując 6.miejsce. W 1931 klub zmienił nazwę na AS L'Aquila i w sezonie 1931/32 zajął trzecią pozycję w Seconda Divisione Abruzzo. Po reorganizacjach awansował do Prima Divisione (D3). W sezonie 1933/34 najpierw zwyciężył w grupie G "Prima Divisione", a potem był również pierwszym w grupie finałowej A, zdobywając promocję do Serie B. W 1937 roku spadł do Serie C. W 1944 klub zmienił nazwę na L'Aquila Sportiva 1944, a w grudniu 1944 przystąpił do lokalnych rozgrywek "Torneo misto abruzzese", gdzie był czwartym.
Po zakończeniu II wojny światowej, drużyna wznowiła działalność i została zakwalifikowana do rozgrywek "Serie C", zajmując w sezonie 1945/46 szóste miejsce w grupie C "Serie C Centro-Sud". W 1948 klub spadł do Promozione (D4), po czym zmienił nazwę na AS L'Aquila. W 1952 po kolejnej reorganizacji systemu lig "Promozione" został przemianowany na "IV Serie", a w 1957 liga zmieniła nazwę na "Campionato Interregionale" (rozgrywki odbywały się w II grupach Prima i Seconda Categoria), a w 1959 została nazwana "Serie D". Po zakończeniu sezonu 1957/58 klub otrzymał promocję do "Serie C", a w 1969 wrócił do "Serie D". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Serie D" została obniżona do piątego poziomu. W sezonie 1978/79 zajął drugie miejsce w grupie E "Serie D" i awansował do "Serie C2". W 1982 został zdegradowany do Campionato Interregionale, które w 1992 zmieniło nazwę na "Campionato Nazionale Dilettanti". W 1993 awansował do "Serie C2", ale w 1994 klub zrezygnował z występów ze względu na trudności organizacyjne i finansowe.
Wkrótce klub został reaktywowany jako AS L'Aquila i startował w Eccellenza Abruzzo (D6). W 1995 klub kupił tytuł sportowy od "Paganica", która uczestniczyła w rozgrywkach Campionato Nazionale Dilettanti (D5), i przyjął nazwę Vis L'Aquila. W 1996 klub zmienił nazwę na GS L'Aquila Calcio, a w 1997 na L'Aquila Calcio. W 1998 klub otrzymał promocję do "Serie C2", a w 2000 do "Serie C1". W sezonie 2003/04 zespół zajął 18.miejsce w grupie B "Serie C1", ale potem z powodów finansowych został zdegradowany przez F.I.G.C. o 3 ligi. 
W sezonie 2004/05 startował w "Eccellenza Abruzzo" (D6). W 2005 roku po fuzji z "A.S.C. Montereale" i "A.S. San Francesco Calcio" klub otrzymał nazwę ASD L'Aquila Calcio Real. W następnym 2006 roku zmienił nazwę na ASD L'Aquila Calcio 1927. W 2009 awansował do "Serie D", a w 2010 po zmianie nazwy na L'Aquila Calcio 1927 do Lega Pro Seconda Divisione (D4). W 2013 nastąpił kolejny awans do Lega Pro Prima Divisione. Przed rozpoczęciem sezonu 2014/15 wprowadzono reformę systemy lig, wskutek czego "Serie C1" i "Serie C2" została połączona w jedną ligę o nazwie "Lega Pro". Zespół startował w "Lega Pro", zajmując 7.miejsce w grupie B, ale w następnym roku został zdegradowany "Serie D" (D4). Sezon 2017/18 zakończył na piątej pozycji w grupie F "Serie D", ale potem klub nie przedłużył rejestracji na kolejny sezon i został rozwiązany.
Latem 2018 klub został reaktywowany jako ASD Città di L'Aquila, zaczynając od Prima Categoria Abruzzo (D7). Rok później awansował do "Promozione Abruzzo". Również w 2019 zmienił nazwę na ASD L'Aquila 1927. W kolejnym sezonie zdobył promocję do "Eccellenza Abruzzo".
Barwy klubowe, strój.
Klub ma barwy czerwono-niebieskie. Zawodnicy swoje domowe spotkania zazwyczaj grają w pasiastych pionowo czerwono-niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na Stadio Gran Sasso d'Italia-Italo Acconcia w L’Aquili o pojemności 6763 widzów. Wcześniej grał na Stadio Tommaso Fattori, który mógł pomieścić 10 tys. widzów.

</doc>
<doc id="5025761" url="https://pl.wikipedia.org/wiki?curid=5025761" title="L’Aquila Calcio">
L’Aquila Calcio



</doc>
<doc id="5025763" url="https://pl.wikipedia.org/wiki?curid=5025763" title="Parafia św. Paschalisa w Koziegłowach">
Parafia św. Paschalisa w Koziegłowach

Parafia św. Paschalisa Baylon w Koziegłowach – mariawicka parafia diecezji śląsko-łódzkiej, Kościoła Starokatolickiego Mariawitów w RP.
Siedziba parafii oraz kościół parafialny znajduje się w Koziegłowach przy ul. Cegielnianej 4, w gminie Koziegłowy, powiecie myszkowskim, województwie śląskim. 
Parafia została wydzielona w 1997 roku z terytorium parafii św. Marii Magdaleny w Gniazdowie. 

</doc>
<doc id="5025766" url="https://pl.wikipedia.org/wiki?curid=5025766" title="Kaplica mariawicka w Koziegłowach">
Kaplica mariawicka w Koziegłowach



</doc>
<doc id="5025772" url="https://pl.wikipedia.org/wiki?curid=5025772" title="Brodawki grzybowate">
Brodawki grzybowate

Brodawki grzybowate – typ silnie unaczynionych brodawek językowych, występujących głównie w przedniej części języka. W ich nabłonku znajdują się kubki smakowe. Brodawki te są szczególnie dobrze widoczne u dzieci. Ich nazwa pochodzi od charakterystycznego kształtu.

</doc>
<doc id="5025773" url="https://pl.wikipedia.org/wiki?curid=5025773" title="Singapore Tennis Open 2021">
Singapore Tennis Open 2021

Singapore Tennis Open 2021 – tenisowy turniej ATP kategorii ATP Tour 250 w sezonie 2021 z cyklu Singapore Tennis Open rozgrywany w dniach 22–28 lutego 2021 roku w Singapurze na kortach twardych w hali o puli nagród wynoszącej 361 800 dolarów amerykańskich.

</doc>
<doc id="5025774" url="https://pl.wikipedia.org/wiki?curid=5025774" title="Singapore Tennis Open">
Singapore Tennis Open

Singapore Tennis Open – męski turniej tenisowy kategorii ATP Tour 250 zaliczany do cyklu ATP Tour, rozgrywany na kortach twardych w hali w Singapurze w sezonie 2021.

</doc>
<doc id="5025778" url="https://pl.wikipedia.org/wiki?curid=5025778" title="Martin Dostál">
Martin Dostál

Martin Dostál (ur. 23 września 1989 w Pradze) – czeski piłkarz występujący na pozycji obrońcy w czeskim klubie Bohemians 1905. W swojej karierze grał także w Slavii Praga, Baníku Ostrawa oraz Unionie Čelákovice.
Kariera klubowa.
Wychowanek Slavii Praga. W sezonie 2010/2011 został włączony do pierwszego składu, prowadzonego przez Michala Petrouša i wypożyczony do Unionu Čelákovice. W Slavii zadebiutował 25 lutego 2011, w wyjazdowym meczu 18. kolejki 1. Gambrinus ligi, z Zbrojovką Brno. 15 września 2015, w ramach transakcji wiązanej, trafił na wypożyczenie, wraz z Markiem Červenką, do Baníka Ostrawa.

</doc>
<doc id="5025779" url="https://pl.wikipedia.org/wiki?curid=5025779" title="BYD Song Max">
BYD Song Max

BYD Song Max – samochód osobowy typu minivan klasy średniej produkowany pod chińską marką BYD od 2017 roku.
Historia i opis modelu.
Podczas wystawy Shanghai Auto Show w kwietniu 2017 roku BYD przedstawił pierwszy wynik nowej strategii biznesowo-technologicznej skoncentrowanej m.in. na całkowitej modernizacji i rozbudowie gamy modelowej, nadając jej indywidualny język stylistyczny autorstwa nowo zatrudnionego wówczas szefa działu projektowego, niemieckiego projektanta Wolfganga Eggera.
BYD Song Max przyjął postać średniej wielkości minivana, charakteryzując się smukła sylwetką z dużymi, agresywnie ukształtowanymi reflektorami i trapezoidalnym, zdobionym chromem wlotem powietrza, realizując jako pierwszy model BYD-a koncepcję przodów w stylu "Dragon Face".
Song Max DM.
Równolegle z wariantem spalinowym, BYD Song Max trafił do sprzedaży także w tradycyjnym dla producenta wariancie "Dual Motor" będącym spalinowo-elektryczną hybrydą typu plug-in. Pojazd napędził 156-konny silnik spalinowy o pojemności 1,5-litra, który razem z dwoma silnikami elektrycznymi rozwinął 446 KM mocy. 
Song Max EV.
W 2019 roku gamę wariantów napędowych uzupełnił w pełni elektryczny. Układ napędowy napędzanego prądem minivana tworzy silnik elektryczny o mocy 160 KM, pozwalający rozpędzić się do 100 km/h w 6 sekund i maksymalnie jechać do 150 km/h. Na jednym ładowaniu pojazd może przejechać ok. 450 kilometrów.
Lifitng.
W sierpniu 2020 roku BYD Song Max przeszedł restylizację, w ramach której pojazd zyskał przemodelowane zderzaki, a także zaadaptował od wariantów hybrydowych i elektrycznych nowy projekt deski rozdzielczej z 12,3-calowym wyświetlaczem systemu multimedialnego z funkcją obrotu o 180 stopni.

</doc>
<doc id="5025781" url="https://pl.wikipedia.org/wiki?curid=5025781" title="BYD Song Max EV">
BYD Song Max EV



</doc>
<doc id="5025784" url="https://pl.wikipedia.org/wiki?curid=5025784" title="Kościół San Pietro in Banchi">
Kościół San Pietro in Banchi

Kościół San Pietro in Banchi (pol. Kościół św. Piotra na [placu] Banchi) – rzymskokatolicki kościół w Genui. Administracyjnie należy do Archidiecezji Genui. Jest kościołem rektorskim w parafii San Lorenzo, wchodzącej w skład dekanatu Centro Est.
Jest jednym z trzech kościołów w Genui, obok katedry i kościoła San Bernardo, który został zbudowany z inicjatywy rządu Republiki Genui.
Historia.
Pierwotny kościół.
Niewiele wiadomo o pierwotnym kościele pod wezwaniem św. Piotra, zbudowanym w IX wieku i znanym jako San Pietro della Porta, ponieważ znajdował się obok bramy murów miejskich, na obszarze odpowiadającym obecnemu kościołowi, ale z wejściem od strony przystani. W 1398 roku został zniszczony przez pożar, spowodowany częstymi walkami pomiędzy stronnictwami politycznymi gibelinów i gwelfów. Zniszczeniu uległy również okoliczne banki, które wkrótce potem zostały odbudowane. Ruiny kościoła rozebrano dopiero w 1568 roku, kiedy już planowano budowę nowego.
Obecny kościół.
Obecny kościół San Pietro in Banchi został wzniesiony w latach 1572–1585 u zbiegu dróg Soziglia-Luccoli i San Luca, w pobliżu murów z IX wieku i powyżej rzeki „Ripa Maris”. Piazza Banchi był już w XII wieku jednym z trzech dużych rynków miasta, funkcjonującym jako rynek zbożowy, a następnym stuleciu jako „plac bankierów”. Senat Republiki Genui zarządził budowę kościoła pod wezwaniem Maryi Niepokalanej (Maria Immacolata), jako wotum za ustąpienie straszliwej zarazy, ale zachował on swoje poprzednie wezwanie dla podkreślenia ciągłości historycznej. Aby zdobyć środki na budowę, zdecydowano się na oryginalne rozwiązanie architektoniczne, polegające na wzniesieniu kościoła na pomieszczeniach służących jako sklepy, który można było sprzedać lub wynająć. Budowa kościoła wpisywała się w ówczesny projekt przebudowy reprezentacyjnych przestrzeni publicznych miasta, takich jak: Piazza Banchi – centrum handlowe i Palazzo Ducale – siedziba rządu. Kościół zaprojektował w 1572 roku Bernardino Cantone. Został on ukończony około roku 1585 przez Andreę Ceresolę i Giovanniego Ponsello. Jeśli chodzi o rozwiązanie architektoniczne, projektanci inspirowali się wytycznymi Galeazza Alessiego, zastosowanymi podczas budowy kościoła Santa Maria in Carignano: założenie centralne, ośmiokątny bęben wspierający kopułę, ze ścianą przeprutą oknami, przedzielonymi pilastrami i dzwonnice zwieńczone sterczynami.
Bombardowanie z 1942 roku uszkodziło sklepienie kościoła oraz fasadę i jej dzwonnice. W efekcie woda deszczowa, przedostająca się do wnętrza uszkodziła freski i stiuki. Po wojnie kościół zrekonstruowano na podstawie fotografii i XVIII-wiecznych rycin. Urząd konserwatorski szczególną uwagę poświęcił stiukom na sklepieniu kopuły, restauracji ołtarzy oraz rekompozycji detali architektonicznych i ozdób marmurowych wewnątrz kaplic.
Architektura.
Kościół św. Piotra, posadowiony na planie centralnym, z kopułą i trzema dzwonnicami, wznosi się na tarasie przykrywającym kompleks sklepów – Loggia dei Mercanti. Dolną część fasady stanowi trójarkadowy, wgłębny portyk wejściowy ze sklepieniem krzyżowym, które pokrywają freski Giovanniego Battisty Baiarda. Kolejne dwie kondygnacje elewacji frontowej posiadają prostokątne okna i zostały pokryte iluzoryczną, freskową dekoracją architektoniczną.
Wnętrze.
Wystrój rzeźbiarski.
Wnętrze, z czterema kaplicami i prezbiterium, ma harmonijne proporcje o wyraźnie renesansowej proweniencji. Jest rozczłonkowane pilastrami w porządku korynckim. Stiuki w prezbiterium, przedstawiające "Sceny z Męki Pańskiej" zrealizowali Marcello Sparzo i Stefano Storace. Dekoracji rzeźbiarskiej dopełniają posągi świętych, umieszczone po cztery z każdej strony w niszach wewnątrz dwóch głównych kaplic. Zrealizowali je na początku XVII wieku Taddeo Carlone i Daniele Casella.
Wystrój malarski.
W ołtarzu drugiej kaplicy po lewej stronie znajduje się płótno "Niepokalana" pędzla Andrei Semina z 1588 roku, zwieńczone freskami Andrei Ansalda ("Madonna na tronie" i "Ofiarowanie w świątyni", z około 1630 roku); w ołtarzu kaplicy naprzeciwko znajduje się obraz "Ścięcie św. Jana Chrzciciela" pędzla Benedetta Brandimarte z 1590 roku. W pendentywach kopuły znajdują się wizerunki Proroków, namalowane przez Paola Gerolama Piolę pod koniec XVIII wieku.

</doc>
<doc id="5025787" url="https://pl.wikipedia.org/wiki?curid=5025787" title="Nowi centurionowie">
Nowi centurionowie

Nowi centurionowie (ang. "The New Centurions") – amerykański film kryminalny z gatunku neo-noir z 1972 roku w reżyserii Richarda Fleischera. Adaptacja powieści Josepha Wambaugha pod tym samym tytułem.
Opis fabuły.
Na fabułę filmu składają się obrazy z przebiegu służby grupy policjantów pewnego posterunku w Los Angeles. Dzień i noc z oddaniem wykonują oni swoją pracę. Na plan pierwszy wysuwają się zwłaszcza losy dwójki przyjaciół – Kilvinskiego i Fehlera. Kochają oni swoją pracę i są jej bez reszty oddani. Jednak dla obydwu przyjaciół kończy się to tragicznie. Kilvinski po odsłużeniu 25 lat pracy zmuszony jest odejść na emeryturę. Nie może sobie jednak znaleźć na niej miejsca. Życie bez munduru staje się dla niego w końcu nie do zniesienia i strzela sobie w usta z rewolweru. Fehler to również bez reszty oddany swojej pracy funkcjonariusz, spędzający całe noce w pracy. Jednak sytuacji takiej nie jest w stanie zaakceptować jego żona i w końcu odchodzi od niego zabierając córkę. Fehler zaczyna pić, nawet na służbie. Pewnego dnia, podczas rutynowej interwencji, spotyka pielęgniarkę imieniem Lorrie. Kobieta pamięta go z okresu, kiedy Fehler leżał ciężko postrzelony w szpitalu, a ona się nim opiekowała. Pomiędzy białym policjantem a czarnoskórą pielęgniarką bardzo szybko nawiązuje się nić sympatii. Policjant przestaje pić i wygląda na to, że odnalazł wreszcie sens życia. Niestety, podczas kolejnej, banalnej interwencji w awanturze domowej Fehler zostaje śmiertelnie postrzelony przez jednego z niezrównoważonych domowników.
Obsada aktorska.
i inni.

</doc>
<doc id="5025788" url="https://pl.wikipedia.org/wiki?curid=5025788" title="Brodawki okolone">
Brodawki okolone

Brodawki grzybowate – typ brodawek językowych o kulistym kształcie, występujących w liczbie od 7 do 17 pomiędzy trzonem języka a jego nasadą. W ich nabłonku znajdują się kubki smakowe.

</doc>
<doc id="5025789" url="https://pl.wikipedia.org/wiki?curid=5025789" title="Nadleśnictwo Maskulińskie">
Nadleśnictwo Maskulińskie

Nadleśnictwo Maskulińskie – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Rucianem-Nidzie, w powiecie piskim, w województwie warmińsko-mazurskim. Nadleśnictwo wchodzi w skład Leśnego Kompleksu Promocyjnego "Lasy Mazurskie".
Nadleśnictwo obejmuje część powiatów piskiego i mrągowskiego.
Nazwa.
Nadleśnictwo Maskulińskie jest jedynym polskim nadleśnictwem nazwanym przymiotnikowo. Nazwa nadleśnictwa pochodzi od inż. Mariana Maskulińskiego - pierwszego powojennego nadleśniczego na tych terenach i jednego z pierwszych polskich nadleśniczych na Mazurach, który rozpoczął pracę w terenie. 20 lipca 1945 wraz z pracownikiem nadleśnictwa Ludwikiem Uszko, zostali oni zamordowani.
Historia.
W 1945 powstały nadleśnictwa Mikołajki, Karwica, Turośl, Ruciane i Guzianka. 1 października 1958 do Nadleśnictwa Ruciane przyłączono Nadleśnictwo Guzianka. Połączeniu uległy także nadleśnictwa Karwica i Turośl. 28 lutego 1973 nadleśnictwa Karwica i Ruciane połączono tworząc Nadleśnictwo Ruciane.
1 września 1974 Nadleśnictwo Ruciane zmieniło nazwę na "Nadleśnictwo Maskulińskie".
W 1979 do Nadleśnictwa Maskulińskiego przyłączono obręb Mikołajki (dawniej Nadleśnictwo Mikołajki) z Nadleśnictwa Strzałowo.
Ochrona przyrody.
Na terenie nadleśnictwa znajduje się pięć rezerwatów przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):

</doc>
<doc id="5025795" url="https://pl.wikipedia.org/wiki?curid=5025795" title="Parkomat">
Parkomat

Parkomat – urządzenie techniczne służące do wnoszenia opłat za parkowanie.

</doc>
<doc id="5025796" url="https://pl.wikipedia.org/wiki?curid=5025796" title="Kościół Podwyższenia Krzyża Świętego w Janowie">
Kościół Podwyższenia Krzyża Świętego w Janowie

Kościół Podwyższenia Krzyża Świętego w Janowie (białorus. "Касцёл Узвышэння Святога Крыжа ў Іванаве") – rzymskokatolicka świątynia w Janowie na Białorusi. 16 maja 2013 decyzją biskupa pińskiego Antoniego Dziemianko kościołowi nadano tytuł sanktuarium św. Andrzeja Boboli, który został zamordowany w Janowie Poleskim. 
Historia.
Kościół pochodzi z 1842 lub 1848 i został ufundowany przez miejscowego proboszcza ks. Franciszka Pallulona. W 1852 r. został konsekrowany przez biskupa wileńskiego Wacława Żylińskiego. 
Proboszcz był osobistym przyjacielem cara Mikołaja I i otrzymał od monarchy obraz św. Katarzyny, który do II wojny światowej znajdował się w bocznym ołtarzu świątyni. W ołtarzu głównym znajdował się obraz Matki Bożej z Dzieciątkiem, który po zamknięciu kościoła przeniesiono do cerkwi Opieki Matki Bożej, gdzie znajduje się do dziś. 
W 1899 r. budynek został odnowiony dzięki datkom parafian. 
W 1948 kościół został znacjonalizowany przez Sowietów i zamknięty. W kolejnych latach służył jako magazyn zbożowy, a następnie dom kultury. Zburzono kapliczkę św. Andrzeja Boboli. 
W 1994 r. kościół został zwrócony w stanie ruiny i w latach 1995-2000 wyremontowany przez wiernych. Zbudowano ceglane ogrodzenie z bramą i trójpoziomowymi wieżyczkami na rogach.
Architektura.
Budynek zbudowano na planie prostokąta (22,5 m x 12,5 m), z apsydą i dwiema zakrystiami. Główne wejście akcentuje dwukolumnowy portal z arkadową lukarną. Fasadę wieńczy schodkowy szczyt z prostokątnymi płycinami. Elewacje zdobią pilastry i gzyms kostkowy. W centrum ołtarza głównego znajduje się odnaleziony kilka lat temu w podziemiach pińskiej katedry drewniany krzyż z 1871 roku, wyrzeźbiony przez Napoleona Ordę, z figurą Chrystusa dłuta jego siostrzenicy, Heleny Skirmuntt. Świątynię otacza nowe ogrodzenie z czerwonej cegły, z kaplicami w narożach.

</doc>
<doc id="5025805" url="https://pl.wikipedia.org/wiki?curid=5025805" title="Holger Rune">
Holger Rune

Holger Vitus Nødskov Rune (ur. 29 kwietnia 2003 w Gentofte) – duński tenisista, reprezentant kraju w Pucharze Davisa.
Kariera tenisowa.
W 2014 roku został mistrzem Danii do lat 12 w grze mieszanej. Jego partnerką była Clara Tauson. W 2017 roku zwyciężył w mistrzostwach Europy do lat 14 w grze pojedynczej. W 2019 roku, w wieku 15 lat, zdobył tytuł halowego mistrza kraju, zostając tym samym najmłodszym triumfatorem mistrzostw Danii w grze pojedynczej w historii.
Startując w grze pojedynczej juniorów, Rune w 2019 roku wygrał French Open w grze pojedynczej chłopców. W finale pokonał Toby’ego Kodata wynikiem 6:3, 6:7(5), 6:0. Pod koniec października 2019 roku zwyciężył z Haroldem Mayotem w turnieju ITF World Tennis Tour Junior Finals, a 28 października 2019 został liderem juniorskiego rankingu ITF.
W cyklu ATP Tour Rune wygrał trzy turnieje w grze pojedynczej z pięciu rozegranych finałów – w maju 2022 roku w Monachium pokonał Botica van de Zandschulpa, który skreczował w pierwszym secie przy stanie 4:3 dla Holendra. W październiku tego samego roku zwyciężył w turnieju w Sztokholmie, wygrywając w finale ze Stefanosem Tsitsipasem 6:4, 6:4, natomiast w listopadzie wygrał pierwszy w karierze turniej rangi ATP Tour Masters 1000, pokonując w Paryżu w trzech setach Novaka Đokovicia.
Od kwietnia 2018 roku reprezentuje Danię w Pucharze Davisa.
W rankingu gry pojedynczej najwyżej był na 9. miejscu (30 stycznia 2023), a w klasyfikacji gry podwójnej na 174. pozycji (26 września 2022).

</doc>
<doc id="5025808" url="https://pl.wikipedia.org/wiki?curid=5025808" title="Holger Vitus Nodskov Rune">
Holger Vitus Nodskov Rune



</doc>
<doc id="5025809" url="https://pl.wikipedia.org/wiki?curid=5025809" title="Krystyna Marynowska-Sianożęcka">
Krystyna Marynowska-Sianożęcka

Krystyna Marynowska-Sianożęcka (ur. 5 czerwca 1916 w Warszawie, zm. 8 czerwca 2014 w Palmirach) – polska tancerka i aktorka.
Życiorys.
Córka Stefana i Jadwigi z Zawistowskich. W latach 30. XX wieku ukończyła studia baletowe u Jadwigi Hryniewieckiej i Zofii Pflanz-Dróbeckiej, do tańca klasycznego włączała elementy nowoczesne. Otrzymała angaż w balecie Wiery Pietrakiewicz, z którym odbyła tournée po Włoszech. W 1937 została przyjęta do Polskiego Baletu Reprezentacyjnego, którym kierował Arnold Szyfman. W 1939 wystąpiła w dwóch filmach "Inżynier Szeruda" i "Przygody pana Piorunkiewicza", oba nie zostały ukończone przed wybuchem II wojny światowej. Podczas okupacji hitlerowskiej występowała w prowadzonym przez Feliksa Parnella jawnym Teatrze Nowości, miała udziały w kawiarni "U Aktorek", a także działała w konspiracji używając pseudonimu "Stanisława". Podczas powstania warszawskiego była sanitariuszką w szpitalu polowym przy ul. Śniadeckich 17, a następnie Marszałkowskiej 71. Po zakończeniu wojny ponownie tańczyła w Balecie Parnella, a następnie związała się z prowadzoną przez Henryka Tomaszewskiego Pantomimą Wrocławską. Po zakończeniu kariery tanecznej była choreografką. Pochowana na cmentarzu Powązkowskim w Warszawie.

</doc>
<doc id="5025827" url="https://pl.wikipedia.org/wiki?curid=5025827" title="HMS Defender (2009)">
HMS Defender (2009)

HMS "Defender" (D36) – brytyjski niszczyciel rakietowy "typu 45". Piąty okręt typu wszedł do służby w Royal Navy 21 marca 2013 roku. Jest to ósmy okręt w historii Royal Navy, noszący imię „Defender”. 
Projekt i budowa.
Zamówienie na piąty niszczyciel "typu 45" zostało złożone w grudniu 2000 roku. Rozpoczęcie budowy w stoczni BAE Systems Maritime miało miejsce 31 lipca 2006 roku. Wodowanie nastąpiło 21 października 2009 roku, wejście do służby 21 marca 2013 roku.
Służba.
19 grudnia 2013 roku „Defender”, na północ od Szkocji, został wyznaczony do przechwycenia rosyjskiego zespołu 6 okrętów, którego głównym komponentem był lotniskowiec „Admirał Kuzniecow”. 19 października 2015 roku okręt został skierowany w rejon Bliskiego Wschodu. W ramach tej misji 18 listopada został przydzielony do grupy okrętów towarzyszących francuskiemu lotniskowcowi „Charles de Gaulle” u wybrzeży Syrii. 
5 października 2020 roku Royal Navy podała informację, że „Defender” wszedł w skład lotniskowcowej grupy uderzeniowej , której głównym komponentem jest lotniskowiec „Queen Elizabeth”.

</doc>
<doc id="5025834" url="https://pl.wikipedia.org/wiki?curid=5025834" title="Anatol Waliczenka">
Anatol Waliczenka

Anatol Waliczenka (ur. 27 maja 1934 w Kownie, zm. 7 lutego 2021 w Gdańsku) – polski dyrygent, chórmistrz, pedagog, kolekcjoner.
Życiorys.
Pochodził z rosyjsko-litewskiej rodziny, dziadek i ojciec byli prawnikami. Ojciec, Piotr Waliczenka, został aresztowany przez sowietów w czasie II wojny światowej i zginął w gułagu.
Anatol Waliczenka był związany z muzyką cerkiewną, prowadził chóry m.in. we Francji, Włoszech i Australii. Wykształcenie muzyczne otrzymał w Konserwatorium Wileńskim, w którym później wykładał. Uczył także w wileńskich szkołach muzycznych. Do Polski przeniósł się po ślubie z Marią Korzeniowską i od 1969 roku mieszkał w Gdańsku. Za wieloletnią posługę dla dobra Cerkwi Sobór Biskupów PAKP nagrodził Anatola Waliczenkę w 2013 Orderem św. Marii Magdaleny II stopnia. Związany był też z Wojskową Parafią św. Jerzego w Gdańsku, której psalmistą był przez osiemnaście lat. Na wniosek Prawosławnego Ordynariatu Wojska Polskiego został nagrodzony Srebrnym Medalem „Za Zasługi Dla Obronności Kraju”. Kolekcjoner archiwalnych nagrań, płyt i patefonów. Żył w wielu kulturach jednocześnie i łączył sobą wiele kultur; litewską, polską i rosyjską, mówił też po włosku, francusku, angielsku i niemiecku.

</doc>
<doc id="5025835" url="https://pl.wikipedia.org/wiki?curid=5025835" title="Hinomaru">
Hinomaru



</doc>
<doc id="5025839" url="https://pl.wikipedia.org/wiki?curid=5025839" title="Sofie Castenschiold">
Sofie Castenschiold

Thora Gerda Sofie Castenschiold (ur. 1 lutego 1882 w Kopenhadze, zm. 30 stycznia 1979 w Helsingborgu) – duńska tenisistka, medalistka olimpijska.
Kariera tenisowa.
Wystąpiła na Letnich Igrzyskach Olimpijskich 1912 w zawodach tenisowych. Była przy tym pierwszą kobietą, która reprezentowała Danię na igrzyskach olimpijskich. Zdobyła srebrny medal w grze pojedynczej w hali, w finale przegrywając z Edith Hannam wynikiem 4:6, 3:6. W grze mieszanej w hali razem z Erikiem Larsenem zajęli piąte miejsce.
Sofie Castenschiold reprezentowała klub Kjøbenhavns Boldklub. W 1906 roku zdobyła pierwszy tytuł mistrzyni Danii w grze pojedynczej kobiet, a następnie przez cztery lata skutecznie broniła trofeum. Brała udział w zawodach gry pojedynczej na kortach Wimbledonu w 1910 i 1911 roku. W pierwszym z tych występów osiągnęła ćwierćfinał.

</doc>
<doc id="5025840" url="https://pl.wikipedia.org/wiki?curid=5025840" title="Thora Gerda Sofie Castenschiold">
Thora Gerda Sofie Castenschiold



</doc>
<doc id="5025841" url="https://pl.wikipedia.org/wiki?curid=5025841" title="Sophie Castenschiold">
Sophie Castenschiold



</doc>
<doc id="5025842" url="https://pl.wikipedia.org/wiki?curid=5025842" title="Thora Castenschiold">
Thora Castenschiold



</doc>
<doc id="5025845" url="https://pl.wikipedia.org/wiki?curid=5025845" title="Jan Stanisław Łabęcki">
Jan Stanisław Łabęcki

Jan Stanisław Łabęcki herbu Korab (zm. w 1710 roku) – skarbnik przemyski w latach 1696-1697.
Był elektorem Augusta II Mocnego z ziemi halickiej w 1697 roku.

</doc>
<doc id="5025846" url="https://pl.wikipedia.org/wiki?curid=5025846" title="Chruściel derkaczowaty">
Chruściel derkaczowaty

Chruściel derkaczowaty, derkaczek, derkacz kureczkowaty ("Crecopsis egregia") – gatunek ptaka z rodziny chruścieli (Rallidae). Występuje w Afryce Subsaharyjskiej na południe od równoleżnika 12°N. Część populacji jest wędrowna; w strefie okołorównikowej występują zarówno ptaki osiadłe, jak i wędrowne. Gatunek nie jest zagrożony wyginięciem.
Taksonomia.
Po raz pierwszy gatunek opisał Wilhelm Peters w 1854. Holotyp pochodził z Tete w środkowym Mozambiku. Autor nadał nowemu gatunkowi nazwę "Ortygometra (Crex) egregia". Obecnie (2021) Międzynarodowy Komitet Ornitologiczny (IOC) umieszcza derkaczka w monotypowym rodzaju "Crecopsis". Utworzył go Richard Bowdler Sharpe w 1893, a derkaczka wskazał jako gatunek typowy. IOC nie wyróżnia podgatunków, podobnie jak autorzy HBW.
Dawniej derkaczka i derkacza ("Crex crex") uznawano za dwa gatunki tworzące rodzaj "Crex". Tak są wymienione na przykład jeszcze na "Clements Checklist of Birds of the World" (2021), choć wyniki badań genetycznych rozstrzygających kwestię pokrewieństwa tych dwóch gatunków ukazały się w 2020. Autorzy HBW (2013) również uznają derkaczka za przedstawiciela "Crex". Niekiedy dołączano do derkaczka lub obydwu wspomnianych gatunków południowoamerykańskiego derkacznika popielatego ("Mustelirallus albicollis"; Vieillot, 1819). Ten został umieszczony w rodzaju "Mustelirallus", nowo zdefiniowanym na podstawie wyników badań García-R et al. (2014), po wniosku do South American Classification Committee. Wcześniej tradycyjnie umieszczano go w rodzaju "Porzana". Benson i Winterbottom (1968) po przestudiowaniu morfologii oraz upierzenia derkaczka i derkacznika popielatego zasugerowali, że obydwa te gatunki powinny być umieszczane w rodzaju "Crecopsis" (nie jak dotychczas w "Crex" i "Porzana") i mogą tworzyć nadgatunek. Mają być na tyle blisko spokrewnione, że jeden z nich wywodzi się bezpośrednio od drugiego. Temu zaprzeczył Olson (1973), według którego derkaczek powinien znajdować się w rodzaju "Crecopsis", derkacz – "Crex". Różnice w upierzeniu derkaczków i derkaczników popielatych są bardziej znaczące, niż to sugerowali Benon i Winterbottom. Wyrostki szczękowe kości nosowych derkaczków są cienkie i skręcone. U derkaczy są wyjątkowo cienkie, inaczej niż u większości chruścieli o krótkim, stożkowatym dziobie. U derkaczników popielatych wspomniane wyrostki są szerokie i płaskie, podobnie do przedstawicieli "Porzana".
W 2020 ukazały się wyniki badań filogenomicznych nad chruścielami. Rodzaj "Crex" złożony z derkaczka i derkacza okazał się być taksonem parafiletycznym. Derkaczek znalazł się w grupie monofiletycznej wraz z gatunkiem siostrzanym – rudowodnikiem ("Rougetius rougetii"), również należącym do monotypowego rodzaju. 
Morfologia.
Długość ciała wynosi 20–23 cm; rozpiętość skrzydeł – 40–42 cm; masa ciała 16 osobników nieustalonej płci – 92–137 (średnio 117,5) g, u 3 samców – 121–141 (średnio 133) g. Wymiary szczegółowe przedstawiono w poniższej tabeli.
W upierzeniu występuje nieznaczny dymorfizm płciowy. Samice wydają się być mniejsze. Wyróżnia je mniej kontrastowy rysunek na głowie, bledsze ubarwienie obszaru od przodu głowy do piersi, mniej regularne prążkowanie spodu ciała z węższymi czarnymi prążkami oraz niemal pozbawiony prążków środek brzucha. 
U samca wierzch ciała, pokrywy skrzydłowe i lotki III rzędu czarniawe z oliwkowobrązowymi paskami. Kark i tył szyi niemal jednolicie oliwkowobrązowe. Lotki I i II rzędu ciemnobrązowe. Wąska biała brew kończy się nad okiem. Upierzenie po bokach głowy, na szyi oraz od dołu gardła do piersi ma barwę od szarej do szaroniebieskiej. Często tak ubarwiony obszar obejmuje też okolice za pokrywami usznymi oraz część karku, przez co ciemne ciemię kolorystycznie jest odcięte od reszty upierzenia, tworząc dobrze widoczną „czapeczkę”. Broda i górna część gardła białe. Po bokach piersi oliwkowobrązowy nalot. Boki ciała, brzuch oraz pokrywy podogonowe pokryte są szerokimi czarnymi i białymi pasami. Osobniki młodociane są podobne do dorosłych, lecz z bledszym upierzeniem, brązowawym nalotem na piersi, ciemnobrązowo-białawym paskowaniem na spodzie ciała i innym ubarwieniem części nieopierzonych.
Tęczówka u dorosłych osobników czerwona lub pomarańczowa, u młodocianych – brązowa („piwna”). Dziób ma barwę różową albo zbliżoną do czerwonej lub fioletowej. Nogi jasnobrązowe lub szare; często można dostrzec nieco różowe, fiołkowe lub czerwone zabarwienie.
Zasięg występowania.
Derkaczek występuje w Afryce Subsaharyjskiej. Część populacji jest wędrowna. Zasięg rozciąga się od Senegalu po Kenię i dalej na południe po północną i wschodnią Południową Afrykę. Nie obejmuje terenów pustynnych w południowej i południowo-zachodniej części Afryki, gdzie zachodnia granica występowania derkaczków przebiega w przybliżeniu przez izohietę 300 mm. Północna granica zasięgu gatunku znajduje się mniej więcej na szerokości 12°N. Na południe od równoleżnika 5°S występuje głównie populacja wędrowna. Sezonowość pojawów jest zbyt złożona i słabo udokumentowana, by odpowiednio oddać ją na mapach; te ukazują obszar raczej przybliżony. Jako że derkaczki są mniej płochliwe niż pozostałe chruściele, zasięg występowania ogółem został jednak stosunkowo dobrze poznany. Według szacunków BirdLife International zajmuje około 18,7 mln km².
Północna granica zasięgu na zachodzie zaczyna się w Senegambii, gdzie derkaczki są nieczęste, i południowo-wschodniej Mauretanii, gdzie prawdopodobnie tylko zalatują. W Nigrze gatunek stwierdzony raz. Dalej na wschód granica zasięgu biegnie przez Nigerię (z wyjątkiem obszarów położonych w strefie Sahelu), Kamerun, południowo-zachodni Czad, Demokratyczną Republikę Konga, Darfur w zachodnim Sudanie, Sudan Południowy i Etiopię. Z Etiopii pochodzą 3 pewne stwierdzenia – z lat 1900 (gniazdowanie), 1938 i 1976. Przynajmniej do 2010 wszystkie zgłoszone obserwacje z Erytrei i wybrzeża Morza Czerwonego nie zostały potwierdzone. Wschodnia granica zasięgu przechodzi przez Kenię.
W strefie okołorównikowej, między innymi w Demokratycznej Republice Konga i Burundi, derkaczki występują przez cały rok, jednak w niektórych okresach w roku są wyraźnie liczniejsze, co wynika z obecności na tych terenach ptaków zimujących. Umowną granicą wskazywaną przez część źródeł jest równoleżnik 5°S, na południe od którego ma występować populacja w większości wędrowna. Według jednego z nich "wiele" obserwacji na obszarze między równoleżnikami 5°N i 5°S dotyczy ptaków zimujących. Dalej na południe tereny lęgowe ciągną się przez Angolę (poza południowym zachodem) po północną Namibię i północną Botswanę, przez Burundi i Afrykę Wschodnią, Zambię, Mozambik, Zimbabwe oraz część Południowej Afryki i Swazi. Najbardziej wysunięte na południe znajdują się w okolicach Ferndale na przedmieściach Johannesburga. Na pustyni Namib i zachodnim wybrzeżu Afryki Południowej derkaczki pojawiają się prawdopodobnie wskutek długo się utrzymujących wschodnich wiatrów.
Ekologia i zachowanie.
Derkaczki zamieszkują różnorodne tereny trawiaste. Są to zarówno obszary położone przy brzegach słodkowodnych mokradeł i zbiorników, na przykład płytkich jezior typu "vlei", często sezonowo podmokłe lub zalewane, jak i suche, luźno zadrzewione czy podmokłe i pokryte drzewami mopanowymi "Colophospermum mopane". Niektóre z nich są częścią dambo lub sawanny. Mogą się również znajdować w rozlewiskach, na przykład w delcie Okawango. Ponadto derkaczki występują na polach ryżowych, kukurydzianych i bawełny, skupiskach trzciny cukrowej przy mokradłach, wśród zapuszczonych upraw i pastwisk oraz na lotniskach. Mogą pojawiać się blisko ludzkich siedlisk. Ptaki z populacji badanej w Ndola (Zambia) preferowały tereny porośnięte trawami o wysokości 0,3–7 m.
W całym zasięgu występowania derkaczki odnotowywano od poziomu morza do co najmniej 2000 m n.p.m. Na wysoko położonych terenach trawiastych są jednak rzadkie. W Malawi występują na wysokości od 50 do 1400 m n.p.m., jedna obserwacja pochodzi z 1900 m n.p.m. Trzykrotnie stwierdzane w Etiopii, między 700 a 2500 m n.p.m.
Pożywieniem derkaczków są dżdżownice, mięczaki, owady i ich larwy (szczególnie termitów, mrówek, chrząszczy i prostoskrzydłych) oraz niewielkie płazy bezogonowe. Zjadają również nasiona, szczególnie traw, oraz inną materię roślinną – źdźbła traw, pąki i liście. Pożywienia szukają zarówno w ukryciu, jak i na otwartej przestrzeni na drogach. Zbierają je z ziemi, z podstaw kęp traw, przetrząsają ściółkę lub rozgrzebują dziobem glebę (zarówno wilgotną, jak i suchą). Najbardziej aktywne są rano, a ogółem – głównie o świcie i zmierzchu, chociaż utrzymują aktywność cały dzień, również podczas mało intensywnych opadów deszczu.
Wielkość terytoriów zajmowanych w okresie lęgowym oszacowano na 2,6 ha na 1 osobnika, natomiast na zimowiskach – 1,99–2,73 ha. Badane były populacje odpowiednio w Ndola (Zambia) i w Mombasie (Kenia). Jeśli na jednym obszarze pojawiają się derkaczki i derkacze – gniazdujące w Palearktyce i dzielące część zimowisk z derkaczkami – to derkacze występują w niższych zagęszczeniach i w suchszych środowiskach. Derkaczki zwykle przebywają pojedynczo lub w parach, podczas wędrówek łączą się w grupy złożone z najwyżej 6 osobników. Są to stosunkowo mało płochliwe ptaki, łatwo dające się podejść, a wystraszone zwykle oddalają się nie dalej niż na 100 m. Podczas żerowania pozwalają zbliżyć się człowiekowi na około 5–10 m, przepłoszone stają wyprostowane i po rozejrzeniu się kulą się, odskakują, przebiegają kawałek i rozglądają się ponownie. Jeśli obserwator za nimi nie podąży, wracają do żerowania. 
Lęgi.
W poniższej tabeli przedstawiono czas trwania okresu lęgowego w poszczególnych państwach lub regionach. Kolory i symbole oznaczają:
Derkaczki są głównie monogamiczne. Być może dobierają się w pary jeszcze przed opuszczeniem zimowisk. Są terytorialne zarówno na zimowiskach, jak i terenach lęgowych.
Gniazdo ma formę płytkiej czarki. Budulec stanowią źdźbła traw. Umieszczone jest w płytkim zagłębieniu w ziemi, zarówno tej suchej, jak i wilgotnej. Osłania je kępa traw lub niewielki krzew. Niekiedy znajduje się w gęstych trawach lub innej roślinności od 2 do 15 cm nad podłożem albo powierzchnią wody, czasem też na niej. W okresie składania jaj budowa gniazda jest kontynuowana. Średnica zewnętrzna wynosi 21–23 cm, wewnętrzna – 11–12 cm, głębokość – 2–5 cm.
Pełne zniesienie składa się z 3 do 9 jaj. Składane są w odstępie doby. Wymiary średnie dla 27 jaj z Nigerii: 34,7 na 24,59 mm (32–37 na 22,5–24 mm); dla 68 jaj z Południowej Afryki: 34,3 na 25,2 mm (32,8–36,0 na 24,2–27,0 mm), dla 112 jaj o nieokreślonym pochodzeniu: 34,5 na 25,5 mm (31,5–38,9 na 24–27,9 mm). Skorupka ma barwę białą, kremową lub kremoworóżową, a pokryta jest plamkami koloru rdzawobrązowego lub fioletowego.
Wysiadywanie według różnych szacunków trwa od 14 do 24 dni. Wysiadują obydwa ptaki z pary. Pisklęta klują się w sposób asynchroniczny. Mają czarny puch i ciemnobrązowe nieopierzone części ciała. Opuszczają gniazdo niedługo po wykluciu się. Opiekę nad nimi sprawują obydwoje rodzice. Są w pełni opierzone po 4–5 tygodniach życia.
Status i zagrożenia.
IUCN uznaje derkaczka za gatunek najmniejszej troski (LC, "Least Concern") nieprzerwanie od 1988 (stan w 2021). BirdLife International uznaje trend liczebności populacji za stabilny ze względu na brak widocznych zagrożeń.

</doc>
<doc id="5025847" url="https://pl.wikipedia.org/wiki?curid=5025847" title="Felicjan Drzewiecki">
Felicjan Drzewiecki

Felicjan Borsza Drzewiecki herbu Nałęcz – sędzia krzemieniecki w 1722 roku, stolnik chełmski w latach 1696-1720.
Był elektorem Augusta II Mocnego z ziemi chełmskiej w 1697 roku.

</doc>
<doc id="5025848" url="https://pl.wikipedia.org/wiki?curid=5025848" title="Maciej Kunicki (zm. 1735)">
Maciej Kunicki (zm. 1735)

Maciej Kunicki herbu Bończa (zm. w 1735 roku) – łowczy chełmski w latach 1698-1731, łowczy żydaczowski w latach 1694-1697.
Był elektorem Augusta II Mocnego z ziemi chełmskiej w 1697 roku.

</doc>
<doc id="5025853" url="https://pl.wikipedia.org/wiki?curid=5025853" title="Cautires alexae">
Cautires alexae

Cautires alexae – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie dwóch okazów odłowionych w 2004 roku. Jako miejsce typowe wskazano Ringlet w górach Banjaran Titiwangsa. Epitet gatunkowy nadano na cześć Alexa Cramptona-Platta z Muzeum Historii Naturalnej w Londynie. 
Chrząszcz o smukłym ciele długości około 7,2 mm. Ubarwiony jest czarno z rudym owłosieniem w nasadowych połowach pierwszorzędowych i drugorzędowych żeberek na pokrywach. Mała głowa zaopatrzona jest w blaszkowate czułki oraz duże, półkuliste oczy złożone o średnicach wynoszących 0,72 ich rozstawu. Przedplecze ma około 1,6 mm szerokości, tępe kąty przednie, lekko wypukłe krawędzie boczne i wystające kąty tylne. Listewki dzielą jego powierzchnię na pięć komórek (areoli), z których środkowa jest kompletna i przylega do tylnego brzegu przedplecza. Pokrywy mają równoległe boki i powierzchnię podzieloną żeberkami podłużnymi i gęsto rozmieszczonymi żeberkami poprzecznymi na komórki (areole). Żeberka drugorzędowe są dobrze wykształcone w części barkowej pokryw, natomiast w tyle są słabiej zaznaczone. Genitalia samca cechują się prąciem o szerokiej części wierzchołkowej i tępym szczycie.
Owad orientalny, endemiczny dla Malezji, znany tylko z lokalizacji typowej w stanie Perak. Spotykany był na wysokości 900 m n.p.m.

</doc>
<doc id="5025854" url="https://pl.wikipedia.org/wiki?curid=5025854" title="Fabian Wilkens Solheim">
Fabian Wilkens Solheim

Fabian Wilkens Solheim (ur. 10 kwietnia 1996 w Oslo) – norweski narciarz alpejski specjalizujący się w konkurencjach technicznych, brązowy medalista olimpijski, mistrz świata.
W 2017 roku wystartował na mistrzostwach świata juniorów w Åre, zajmując dwunaste miejsce w gigancie. W zawodach Pucharu Świata zadebiutował 8 grudnia 2018 roku w Val d’Isère, gdzie nie ukończył pierwszego przejazdu giganta. Pierwsze punkty zdobył 12 stycznia 2019 roku w Adelboden, zajmując w tej samej konkurencji 22. miejsce. Na mistrzostwach świata w Cortina d’Ampezzo w 2021 roku wspólnie z Kristin Lysdahl, Kristiną Riis-Johannessen, Theą Louise Stjernesund i Sebastianem Fossem Solevågiem zwyciężył w zawodach drużynowych. Wziął też udział w igrzyskach olimpijskich w Pekinie w 2022 roku, gdzie razem z reprezentacją Norwegii zdobył brązowy medal w zawodach drużynowych. Był to jego jedyny start na tej imprezie.
Osiągnięcia.
Puchar Świata.
Miejsca na podium w zawodach.
Solheim nigdy nie stanął na podium zawodów PŚ.

</doc>
<doc id="5025855" url="https://pl.wikipedia.org/wiki?curid=5025855" title="Cautires andujari">
Cautires andujari

Cautires andujari – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie dwóch okazów odłowionych w 2004, 2005 i 2013 roku. Jako miejsce typowe wskazano górę Gunung Brinchang w Tanah Tinggi Cameron. Epitet gatunkowy nadano na cześć Carmela Andújara Fernandéza, specjalisty od ekologii biegaczowatych. 
Chrząszcz o smukłym ciele długości około 10,7 mm. Ubarwiony jest całkowicie czarno. Mała głowa zaopatrzona jest w blaszkowate czułki o krótkiej i wąskiej blaszce trzeciego członu oraz w duże, półkuliste oczy złożone o średnicach wynoszących 0,95 ich rozstawu. Przedplecze ma około 2,25 mm szerokości, tępe kąty przednie, wklęsłe i silnie wyniesione krawędzie boczne oraz wystające kąty tylne. Listewki dzielą jego powierzchnię na siedem komórek (areoli), z których środkowa jest kompletna i przylega do tylnego brzegu przedplecza. Lekko rozszerzone z tyłu pokrywy mają powierzchnię podzieloną dobrze rozwiniętymi żeberkami podłużnymi pierwszo- i drugorzędowymi oraz gęsto rozmieszczonymi żeberkami poprzecznymi na komórki (areole). Genitalia samca cechują się przysadzistym prąciem o wyraźnie węższej części nasadowej i tępym szczycie.
Owad orientalny, endemiczny dla Malezji, znany tylko z dystryktu Tanah Tinggi Cameron w stanie Pahang. Spotykany był na wysokościach 1500 do 1800 m n.p.m., w tym na górach Gunung Brinchang oraz Gunung Jasar w Tanah Rata. 

</doc>
<doc id="5025856" url="https://pl.wikipedia.org/wiki?curid=5025856" title="Cautires arribasae">
Cautires arribasae

Cautires arribasae – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie dwóch okazów odłowionych w 2013 roku. Jako miejsce typowe wskazano górę Gunung Beremban. Epitet gatunkowy nadano na cześć koleopterolog Pauli Arribas. 
Chrząszcz o smukłym ciele długości około 9,8 mm. Ubarwiony jest czarno z rudym owłosieniem w nasadowych ćwiartce pierwszorzędowych i nasadowej 1/5 drugorzędowych żeberek na pokrywach. Mała głowa zaopatrzona jest w blaszkowate czułki oraz duże, półkuliste oczy złożone o średnicach wynoszących 1,36 ich rozstawu. Przedplecze ma około 1,5 mm długości, 2,05 mm szerokości, tępe kąty przednie, lekko wklęsłe krawędzie boczne oraz ostro wystające kąty tylne. Listewki dzielą jego powierzchnię na siedem komórek (areoli), z których środkowa jest kompletna, odgraniczona ostrymi listewkami i przylega do tylnego brzegu przedplecza. Pokrywy mają równoległe boki i powierzchnię podzieloną dobrze rozwiniętymi żeberkami podłużnymi pierwszo- i drugorzędowymi oraz gęsto rozmieszczonymi żeberkami poprzecznymi na komórki (areole). Genitalia samca cechują się prąciem smukłym w nasadowych ⅔ i niemal dwukrotnie szerszym w części wierzchołkowej o tępym szczycie.
Owad orientalny, endemiczny dla Malezji, znany tylko z lokalizacji typowej w stanie Pahang. Spotykany był na wysokości 1480 m n.p.m. Zamieszkuje górskie lasy.

</doc>
<doc id="5025857" url="https://pl.wikipedia.org/wiki?curid=5025857" title="Cautires berembanensis">
Cautires berembanensis

Cautires berembanensis – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie dwóch okazów odłowionych w 2004 i 2013 roku. Jako miejsce typowe wskazano górę Gunung Beremban. Epitet gatunkowy pochodzi od lokalizacji typowej. 
Chrząszcz o smukłym ciele długości około 12,1 mm. Ubarwiony jest całkowicie czarno. Mała głowa zaopatrzona jest w ostro piłkowane czułki oraz małe, półkuliste oczy złożone o średnicach wynoszących 0,42 ich rozstawu. Przedplecze ma około 1,65 mm długości, 2,1 mm szerokości, tępe kąty przednie oraz proste i lekko wyniesione krawędzie boczne. Listewki dzielą jego powierzchnię na siedem komórek (areoli), z których środkowa jest kompletna i przylega do tylnego brzegu przedplecza. Listewka fronto-lateralna zanika przy krawędzi przedplecza. Pokrywy mają równoległe boki i powierzchnię podzieloną dobrze rozwiniętymi żeberkami podłużnymi pierwszo- i drugorzędowymi oraz gęsto rozmieszczonymi żeberkami poprzecznymi na komórki (areole). Genitalia samca cechują się bardzo wąskim prąciem o bardzo słabo poszerzonej części wierzchołkowej i nieco spiczastym szczycie.
Owad orientalny, endemiczny dla Malezji, znany tylko z lokalizacji typowej oraz Tanah Rata w stanie Pahang. Spotykany był na wysokościach 1480 do 1800 m n.p.m.

</doc>
<doc id="5025858" url="https://pl.wikipedia.org/wiki?curid=5025858" title="Fyrkat">
Fyrkat

Fyrkat – ruiny wikińskiej warowni pierścieniowej znajdujące się w pobliżu miasta Hobro w okręgu Północna Jutlandia (Nordjyllands Amt) w północno-wschodniej Danii. Forteca została zbudowana na wąskim pasie ziemi z jednej strony chronionym przez rzekę, a z drugiej przez mokradła.
Historia.
Zbudowany pod koniec X wieku przez Haralda Sinozębego. W forcie mieszkało około 800 rodzin wikińskich. Badania archeologiczne wskazują na to, że fort spłonął wkrótce po wybudowaniu i nie został już odbudowany. 
Charakterystyka.
Podobnie jak inne zamki pierścieniowe w Aggersborg lub Trelleborg w pobliżu Slagelse, Fyrkat został zaprojektowany jako dokładny okrąg z czterema bramami naprzeciwko siebie, połączonymi dwoma drewnianymi drogami, które przecinają się pod kątem prostym dokładnie w środku fortu. W każdym z czterech kwartałów stały cztery długie domy ułożone na planie kwadratu z mniejszym domem pośrodku.
Wewnętrzna średnica wałów wynosi 120 metrów, a szerokość u podstawy 12–13 metrów. Zbudowano je z trzech rzędów pionowych drewnianych słupów. Każdy słup był połączony z następnym pierścieniem za pomocą belek. Najbardziej wewnętrzny rząd był najniższy, a szczeliny wypełnione poziomo deskami tworzącymi ścianę do wnętrza fortu. Zewnętrzny rząd słupów został wzmocniony od wewnątrz i na zewnątrz skośnymi belkami u podstawy. Szczeliny między słupkami wypełniono poziomo deskami, ale na zewnątrz znajdowała się również ściana z pionowych pni, lekko pochylona do ściany. Przestrzeń między rzędami słupków została wypełniona darnią w celu wzmocnienia fortyfikacji.
Podobnie jak inne zamki pierścieniowe (lub forty) w Aggersborgu lub Trelleborgu koło Slagelse jest on zaprojektowany jako dokładny okrąg z czterema bramami naprzeciwko siebie i połączony dwoma drewnianymi drogami, które przecinają się pod kątem prostym dokładnie w środku fortu. Okrężna droga dawała dostęp do murów. W każdym z czterech kwartałów stał cztery Longhouses tego samego projektu ułożone w kwadrat z mniejszym domu w środku.
Drogi wewnątrz fortu były zbudowane z trzech do pięciu rzędów krótkich słupów wbitych w ziemię i podtrzymujących mocne belki biegnące wzdłuż rzędów. Te z kolei były zwieńczone mocnymi deskami rozpiętymi na szerokość drogi. Droga okrężna wzdłuż wewnętrznej strony wałów opierała się na dwóch rzędach belek. Szesnaście identycznych domków ustawionych było w kwadrat, którego rogi prawie się stykały. Miały one 28,5 metra długości, 5 metrów szerokości na końcach i 7,5 metra w środku. Ściany składały się z podwójnych rzędów słupów z deskami zaklinowanymi poziomo między nimi tworzącymi ścianę. Nie ma pewności co do tego, jak dokładnie zbudowany był dach. Jedna z teorii mówi, że mógł być pokryty trzciną lub gontem. Spośród domów w Fyrkat co najmniej dwa zawierały kuźnie, a w dwóch innych obrabiano złoto.
Wioska archeologiczna.
W pobliżu stanowiska archeologicznego znajduje się farma Wikingów, która składa się z dziewięciu zrekonstruowanych domów, które razem rekonstruują duży dwór z czasów Haralda Sinozębnego. Domy mieszkalne osady jak też warsztaty, w tym kuźnia, zbudowane zostały z drewna dębowego o ścianach wyłożonych gliną i krytych strzechą. Przez całe lato w wybrane dni organizowane są tutaj zajęcia edukacyjne poświęcone życiu codziennemu Wikingów. Znajduje się tu również centrum dla zwiedzających, sklep muzealny oraz tematyczny plac zabaw, na którym organizowane są pokazy walk, budowy łodzi czy przebieranie się w stroje wikingów.

</doc>
<doc id="5025859" url="https://pl.wikipedia.org/wiki?curid=5025859" title="Kristina Riis-Johannessen">
Kristina Riis-Johannessen

Kristina Riis-Johannessen (ur. 5 marca 1991) – norweska narciarka alpejska, mistrzyni świata.
Kariera.
Na arenie międzynarodowej po raz pierwszy pojawiła się 26 listopada 2006 roku w Bjorli, gdzie w zawodach FIS Race w slalomie zajęła 30. miejsce. W 2009 roku wystartowała na mistrzostwach świata juniorów w Garmisch-Partenkirchen, gdzie jej najlepszym wynikiem było osiemnaste miejsce w zjeździe. Podczas rozgrywanych rok później mistrzostw świata juniorów w regionie Mont Blanc zajęła 45. miejsce w supergigancie.
W zawodach Pucharu Świata zadebiutowała 29 grudnia 2016 roku w Semmering, gdzie nie ukończyła pierwszego przejazdu slalomu. Pierwsze pucharowe punkty wywalczyła 10 marca 2017 roku w Squaw Valley, zajmując 24. miejsce w gigancie. Na mistrzostwach świata w Cortina d’Ampezzo w 2021 roku wspólnie z Kristin Lysdahl, Fabianem Wilkensem Solheimem, Theą Louise Stjernesund i Sebastianem Fossem Solevågiem zwyciężyła w zawodach drużynowych.
Osiągnięcia.
Puchar Świata.
Miejsca na podium chronologicznie.
Riis-Johannessen nie stanęła na podium zawodów PŚ.

</doc>
<doc id="5025860" url="https://pl.wikipedia.org/wiki?curid=5025860" title="Cautires campestris">
Cautires campestris

Cautires campestris – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie dwóch okazów odłowionych w 2013 roku. Jako miejsce typowe wskazano drogę z Tapah do Ringlet w stanie Perak. 
Chrząszcz o smukłym ciele długości około 6,5 mm. Ubarwiony jest czarno z rudym owłosieniem w nasadowych ⅓ długości pierwszorzędowych i drugorzędowych żeberek na pokrywach. Mała głowa zaopatrzona jest w blaszkowate czułki o bardzo długich blaszkach wychodzących z nasadowych części członów oraz w przeciętnie duże, półkuliste oczy złożone o średnicach wynoszących 1,14 ich rozstawu. Przedplecze ma około 1 mm długości, 1,55 mm szerokości, tępe kąty przednie, wklęsłe i wyniesione krawędzie boczne oraz zaokrąglone i wystające kąty tylne. Listewki dzielą jego powierzchnię na siedem komórek (areoli), z których środkowa jest kompletna, odgraniczona ostrymi listewkami i przylega do tylnego brzegu przedplecza. Pokrywy mają równoległe boki i powierzchnię podzieloną dobrze rozwiniętymi żeberkami podłużnymi pierwszorzędowymi, słabo rozwiniętymi żeberkami drugorzędowymi oraz gęsto rozmieszczonymi żeberkami poprzecznymi na komórki (areole). Genitalia samca cechują się przeciętnie grubym, najszerszym pośrodku prąciem o tępym szczycie.
Owad orientalny, endemiczny dla Malezji, znany ze stanów Perak i Kelantan. Występuje na nizinach. Spotykany był na wysokościach 350 do 780 m n.p.m.

</doc>
<doc id="5025861" url="https://pl.wikipedia.org/wiki?curid=5025861" title="Thea Louise Stjernesund">
Thea Louise Stjernesund

Thea Louise Stjernesund (ur. 24 listopada 1996 w Lørenskog) – norweska narciarka alpejska, brązowa medalistka olimpijska, trzykrotna medalistka mistrzostw świata.
Kariera.
Na arenie międzynarodowej po raz pierwszy pojawiła się 26 listopada 2006 roku w Bjorli, gdzie w zawodach FIS Race w slalomie zajęła 30. miejsce. W 2009 roku wystartowała na mistrzostwach świata juniorów w Garmisch-Partenkirchen, gdzie jej najlepszym wynikiem było osiemnaste miejsce w zjeździe. Podczas rozgrywanych rok później mistrzostw świata juniorów w regionie Mont Blanc zajęła 45. miejsce w supergigancie.
W zawodach Pucharu Świata zadebiutowała 29 grudnia 2016 roku w Semmering, gdzie nie ukończyła pierwszego przejazdu slalomu. Pierwsze pucharowe punkty wywalczyła 10 marca 2017 roku w Squaw Valley, zajmując 24. miejsce w gigancie. Na podium zawodów tego cyklu pierwszy raz stanęła 13 listopada 2021 r. w Lech, zajmując drugie miejsce w slalomie równoległym. W sezonie 2021/2022 zajęła drugie miejsce w klasyfikacji PAR.
Na mistrzostwach świata w Cortina d’Ampezzo w 2021 roku wspólnie z Kristin Lysdahl, Fabianem Wilkensem Solheimem, Kristiną Riis-Johannessen i Sebastianem Fossem Solevågiem zwyciężyła w zawodach drużynowych. Na rozgrywanych rok później igrzyskach olimpijskich w Pekinie razem z Marią Therese Tviberg, Fabianem Wilkensem Solheimem i Timonem Hauganem zajęła trzecie miejsce w rywalizacji drużynowej. Była tam również szósta w gigancie i piętnasta w slalomie. Podczas mistrzostw świata w Courchevel/Méribel w 2023 roku wywalczyła dwa medale. W zawodach drużynowych zajęła drugie miejsce, natomiast w gigancie równoległym zdobyła brązowy medal. Wyprzedziły ją jedynie Maria Therese Tviberg i Wendy Holdener ze Szwajcarii.

</doc>
<doc id="5025863" url="https://pl.wikipedia.org/wiki?curid=5025863" title="Wacław Majewski (biskup)">
Wacław Majewski (biskup)



</doc>
<doc id="5025865" url="https://pl.wikipedia.org/wiki?curid=5025865" title="Cautires communis">
Cautires communis

Cautires communis – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie dwóch okazów odłowionych w 2003, 2005 i 2013 roku. Jako miejsce typowe wskazano górę Gunung Beremban w stanie Pahang. 
Chrząszcz o smukłym ciele długości około 12,2 mm. Ubarwiony jest całkowicie czarno. Mała głowa zaopatrzona jest w blaszkowate czułki o przeciętnie długich blaszkach szeroko osadzonych na członach oraz w półkuliste oczy złożone o średnicach wynoszących 0,73 ich rozstawu. Przedplecze ma około 1,75 mm długości, 2,35 mm szerokości, tępe kąty przednie, lekko wklęsłe krawędzie boczne oraz ostre i wystające kąty tylne. Listewki dzielą jego powierzchnię na siedem komórek (areoli), z których środkowa jest kompletna, odgraniczona ostrymi listewkami i przylega do tylnego brzegu przedplecza. Pokrywy mają niemal równoległe boki i powierzchnię podzieloną dobrze rozwiniętymi żeberkami podłużnymi pierwszorzędowymi i drugorzędowymi oraz gęsto rozmieszczonymi żeberkami poprzecznymi na komórki (areole). Genitalia samca cechują się bardzo wąskim prąciem o szczycie w formie stępionego szpica.
Owad orientalny, endemiczny dla Malezji, znany tylko ze stanu Pahang. Występuje w szczytowych partiach Tanah Tinggi Cameron, w tym na górach Gunung Beremban i Gunung Jasar. Spotykany jest na wysokościach od 1400 do 1800 m n.p.m.

</doc>
<doc id="5025869" url="https://pl.wikipedia.org/wiki?curid=5025869" title="Brdarowe Siodło">
Brdarowe Siodło

Brdarowe Siodło () – położona na wysokości 1689 m przełęcz w Brdarowych Grapach, bocznej grani Liptowskich Kop w słowackich Tatrach. Przełęcz znajduje się pomiędzy Pośrednią Brdarową Grapą (1822 m) a Małą Brdarową Grapą (1722 m). Cała grań zarośnięta jest kosodrzewiną. Południowo-wschodni stok spod przełęczy opada do dna doliny Koprowicy, w północno-zachodni wcina się żleb mający ujście przy Ubogich Polanach w Dolinie Cichej.
Nazwę przełęczy nadał Władysław Cywiński w 11 tomie przewodnika wspinaczkowego "Tatry. Szpiglasowy Wierch". Cały rejon Liptowskich Kop od 1949 r. stanowi zamknięty dla turystów obszar ochrony ścisłej TANAP-u.

</doc>
<doc id="5025870" url="https://pl.wikipedia.org/wiki?curid=5025870" title="Puchar Lavera 2022">
Puchar Lavera 2022

Puchar Lavera 2022, ang. The 2022 Laver Cup – piąta edycja międzynarodowego drużynowego turnieju tenisowego o Puchar Lavera, która odbyła się w dniach 23–25 września 2022 roku w O2 Arenie w Londynie w Wielkiej Brytanii.
W turnieju wzięło udział dwunastu zawodników, podzielonych na Drużynę Europejską i Drużynę Światową, a funkcję kapitanów pełnili Björn Borg i John McEnroe. Po raz pierwszy w gronie startujących tenisistów znaleźli się wszyscy tworzący "Wielką Czwórkę": Roger Federer, Rafael Nadal, Novak Djoković i Andy Murray.
W pierwszym dniu zmagań swoją zawodową karierę zakończył jeden z najbardziej utytułowanych tenisistów w historii, Roger Federer, który swój ostatni mecz rozegrał w parze z wieloletnim rywalem, Rafaelem Nadalem. 
Po raz pierwszy w historii turniej wygrała Drużyna Światowa w składzie: Taylor Fritz, Félix Auger-Aliassime, Diego Schwartzman, Frances Tiafoe, Alex de Minaur, Jack Sock; po raz pierwszy również mecze rozegrali zawodnicy rezerwowi.
Okoliczności i przebieg turnieju.
25 listopada 2020 organizatorzy turnieju o Puchar Lavera poinformowali, że w 2022 impreza rozegrana zostanie w O2 Arenie w Londynie w dniach 23–25 września. Funkcję kapitanów kolejny rok z rzędu pełnić będą Björn Borg i John McEnroe.
3 lutego 2022 swój udział w zawodach potwierdzili Rafael Nadal i Roger Federer.
17 czerwca pierwszymi zawodnikami w składzie Drużyny Światowej zostali: Félix Auger-Aliassime, Taylor Fritz i Diego Schwartzman.
29 czerwca do udziału w turnieju zaproszony został Andy Murray.
22 lipca do listy zawodników dołączył Novak Đoković, co oznacza, że po raz pierwszy w historii w jednej drużynie zagrają tenisiści tworzący historyczną "Wielką Czwórkę". Skład drużyny europejskiej uzupełnili 10 sierpnia Casper Ruud i Stefanos Tsitsipas.
2 sierpnia potwierdzono udział Jacka Socka.
17 sierpnia ogłoszono, że Roger Federer i Katarzyna, księżna Cambridge podjęli współpracę charytatywną, organizując w dniu 22 września Laver Cup Open Practice Day, z którego dochód zostanie przeznaczony na dwie organizacje pod patronatem księżnej.
John Isner i Alex de Minaur dołączyli do drużyny światowej 25 sierpnia, ale 13 września Isner wycofał się z powodu kontuzji nadgarstka odniesionej w czasie US Open 2022 i został zastąpiony przez Francesa Tiafoe.
15 września Roger Federer ogłosił zakończenie kariery tenisowej i zapowiedział, że Puchar Lavera będzie ostatnim zawodowym turniejem, w którym wystąpi.
Drużyna Światowa zdobyła swój pierwszy Puchar Lavera, zwyciężając wynikiem 13-8.

</doc>
<doc id="5025872" url="https://pl.wikipedia.org/wiki?curid=5025872" title="Maria Anna Burbon">
Maria Anna Burbon



</doc>
<doc id="5025873" url="https://pl.wikipedia.org/wiki?curid=5025873" title="Mistrzostwa Unii Europejskiej w Boksie 2009">
Mistrzostwa Unii Europejskiej w Boksie 2009



</doc>
<doc id="5025876" url="https://pl.wikipedia.org/wiki?curid=5025876" title="Jan Wieszczycki">
Jan Wieszczycki

Jan Wieszczycki herbu Grzymała – miecznik czernihowski w latach 1666-1697, towarzysz kozacki.
Był elektorem Augusta II Mocnego z ziemi chełmskiej w 1697 roku.

</doc>
<doc id="5025878" url="https://pl.wikipedia.org/wiki?curid=5025878" title="Ludwik de France">
Ludwik de France



</doc>
<doc id="5025882" url="https://pl.wikipedia.org/wiki?curid=5025882" title="Mattias Rönngren">
Mattias Rönngren

Mattias Rönngren (ur. 22 listopada 1993 w Åre) – szwedzki narciarz alpejski, wicemistrz świata. Zadebiutował w Pucharze świata 12 grudnia 2014 roku w Åre, gdzie nie ukończył pierwszego przejazdu w gigancie. Pierwsze punkty zdobył 12 stycznia 2019 roku w Adelboden, zajmując 27. miejsce w tej samej konkurencji. Na mistrzostwach świata w Cortina d’Ampezzo w 2021 roku wspólnie z Estelle Alphand, Williamem Hanssonem, Sarą Hector, Kristofferem Jakobsenem i Jonną Luthman zdobył srebrny medal w zawodach drużynowych. Na tej samej imprezie był też między innymi piętnasty w gigancie równoległym.
Osiągnięcia.
Puchar Świata.
Miejsca na podium.
Rönngren nigdy nie stanął na podium zawodów PŚ.

</doc>
<doc id="5025883" url="https://pl.wikipedia.org/wiki?curid=5025883" title="William Hansson">
William Hansson

William Hansson (ur. 19 czerwca 2001) – szwedzki narciarz alpejski, wicemistrz świata. Zadebiutował w Pucharze świata 8 stycznia 2020 roku w Madonna di Campiglio, gdzie nie zakwalifikował się do pierwszego przejazdu w slalomie. Na mistrzostwach świata w Cortina d’Ampezzo w 2021 roku wspólnie z Estelle Alphand, Mattiasem Rönngrenem, Sarą Hector, Kristofferem Jakobsenem i Jonną Luthman zdobył srebrny medal w zawodach drużynowych.
Osiągnięcia.
Puchar Świata.
Miejsca na podium.
Hansson nigdy nie stanął na podium zawodów PŚ.

</doc>
<doc id="5025884" url="https://pl.wikipedia.org/wiki?curid=5025884" title="Świątynie i sanktuaria w Nikko">
Świątynie i sanktuaria w Nikko



</doc>
<doc id="5025886" url="https://pl.wikipedia.org/wiki?curid=5025886" title="Witold Heretyński">
Witold Heretyński

Witold Heretyński (ur. 10 października 1944 w Roubaix, zm. 15 sierpnia 2013 w Villeneuve-Loubet) – francuski malarz i aktor epizodyczny polskiego pochodzenia.
Życiorys.
Niemal całe życie spędził w Roubaix – mieście, które kochał i w którego życiu brał czynny udział. Jego pasją było malarstwo, ale zagrał też w kilku rolach epizodycznych, między innymi w filmie Andrzeja Żuławskiego „Moje noce są piękniejsze niż wasze dni” – pojawia się w jednej z pierwszych scen – gra mężczyznę walczącego z kobietą na ulicy. Witold Heretyński jest współautorem wystroju stacji metra Jean-Jaurès w metropolii Lille.

</doc>
<doc id="5025887" url="https://pl.wikipedia.org/wiki?curid=5025887" title="Grand Prix Velo Alanya 2021">
Grand Prix Velo Alanya 2021

Grand Prix Velo Alanya 2021 – 3. edycja wyścigu kolarskiego Grand Prix Velo Alanya, która odbyła się 21 lutego 2021 na liczącej ponad 104 kilometry trasie z miejscowości Okurcalar do miejscowości Gündoğmuş. Impreza kategorii 1.2 była częścią UCI Europe Tour 2021.

</doc>
<doc id="5025888" url="https://pl.wikipedia.org/wiki?curid=5025888" title="Jonna Luthman">
Jonna Luthman

Jonna Luthman (ur. 15 października 1998) – szwedzka narciarka alpejska, wicemistrzyni świata. W 2016 roku wystartowała na igrzyskach olimpijskich młodzieży w Lillehammer, gdzie zajęła między innymi dziewiąte miejsce w zawodach drużynowych i jedenaste w supergigancie. Na mistrzostwach świata w Cortina d’Ampezzo w 2021 roku wspólnie z Sarą Hector, Estelle Alphand, Williamem Hanssonem, Mattiasem Rönngrenem i Kristofferem Jakobsenem zdobyła srebrny medal w zawodach drużynowych.
W zawodach Pucharu Świata zadebiutowała 26 października 2019 roku w Sölden, gdzie nie ukończyła pierwszego przejazdu giganta. Pierwsze pucharowe punkty wywalczyła 27 lutego 2022 roku w Crans-Montana, zajmując 30. miejsce w zjeździe.
Osiągnięcia.
Puchar Świata.
Miejsca na podium w zawodach.
Luthman nie stawała na podium zawodów PŚ.

</doc>
<doc id="5025891" url="https://pl.wikipedia.org/wiki?curid=5025891" title="David Lorimer">
David Lorimer

David Lockhart Robertson Lorimer, CIE (ur. 24 grudnia 1876 w Dundee, Szkocja, zm. 26 lutego 1962 w Londynie) – brytyjski iranista i badacz języków Azji Środkowej, oficer brytyjskiej armii indyjskiej (British Indian Army), urzędnik administracji kolonialnej w Indiach i dyplomata. Od wczesnej młodości aż do emerytury pozostawał w służbie wojskowej lub dyplomatycznej Imperium Brytyjskiego w Indiach, krajach Zatoki Perskiej i Egipcie. Jego prace lingwistyczne dotyczące języków i dialektów tego obszaru, a szczególnie szerokie opracowania języka buruszaski, przyczyniły się w decydującej mierze do rozwoju badań nad tymi językami. Zainteresowania językoznawcze i etnograficzne dzielił z żoną Emily Overend Lorimer, germanistką, tłumaczką i dziennikarką.
Wczesne lata.
Urodził się 24 grudnia 1876 r. w Strathmartine, koło Dundee, na plebanii Wolnego Kościoła Szkocji (Free Church of Scotland), w którym jego ojciec Robert był pastorem. Matka Isabella (nazwisko panieńskie Lockhart Cornish Robertson), urodzona w Indiach, gdzie jej ojciec pracował jako sędzia, kształciła się w Europie i posługiwała swobodnie językiem włoskim. Siedmioro rodzeństwa szczyciło się osiągnięciami akademickimi: Hilda (1873–1954) była nauczycielem akademickim w oksfordzkim kolegium Somervile; John Gordon, historyk i urzędnik administracji Indii Brytyjskich, był autorem podstawowego dla niej źródła informacji na temat Azji Południowej – encyklopedii "Gazetteer of the Persian Gulf, Oman and Central Arabia"; William Laughton był filologiem klasycznym, a za jego główne osiągnięcie uznaje się przetłumaczenie Nowego Testamentu na język scots; Emilia uprawiała poezję; Robert rozpoczął karierę we władzach kolonialnych w Indiach, ale zwolniono go za odmowę popierania kar cielesnych (biczowania) wymierzanych rdzennym mieszkańcom Indii; Florence pracowała jako sekretarka i asystentka archeologa i znawcy Azji Środkowej Aurela Steina. David Lorimer uczęszczał do szkoły średniej w Dundee (High School of Dundee), a następnie odbył szkolenie na akademii wojskowej Sundhurst, by w 1896 r. rozpocząć karierę zawodową w brytyjskiej armii indyjskiej (British Indian Army). 
Kariera wojskowa i polityczna.
W latach 1898–1903 służył w elitarnym pułku Corps of Guides należącym do sił zbrojnych na niespokojnej („krwawej”) granicy północno-zachodniej. W 1903 r. został przeniesiony do pracy w oddziale politycznym kolonialnego rządu indyjskiego (Indian Political Department), gdzie pełnił służbę na następujących stanowiskach: wicekonsul w Arabii (1903–1909); agent polityczny (Political Agent, wysokie stanowisko rządowe) w Bahrajnie (1911–1912); konsul w Beludżystanie i asystent gubernatora (Political Resident, samodzielne stanowisko rządowe) obszaru Zatoki Perskiej (1912–1914); zastępca agenta politycznego (Assistant Political Agent) w Czitralu (1915); w służbie czynnej w siłach Indian Expeditionary Force D (IEFD) podczas kampanii mezopotamskiej i jako gubernator (Civil Governor) w Al-Amarze (1915–1916); konsul w Beludżystanie (1916–1917); agent polityczny w Beludżystanie (1920); agent polityczny w Gilgicie (Gilgit Agency) (1920–1924). Za zasługi w służbie Indian Expeditionary Force w Mezopotamii odznaczono go w 1917 r. Orderem Imperium Indyjskiego III klasy (CIE), przyznając równocześnie jego żonie Order Imperium Brytyjskiego IV klasy (OBE). W 1924 r. David i Emily Lorimerowie powrócili do Wlk. Brytanii i zamieszkali w Welwyn Garden City w hrabstwie Hertfordshire. Przechodząc na emeryturę w 1927 r. miał stopień podpułkownika (lieutenant colonel).
Praca językoznawcza.
David Lorimer, choć nie miał do tego formalnego przygotowania akademickiego, prowadził systematyczne badania językowe na obszarach, gdzie stacjonował podczas pełnienia służby wojskowej i politycznej. Pewną część wyników swoich badań opublikował, a najobszerniejsze z tych opracowań dotyczy języka buruszaski, którym posługują się Hunzakuts – mieszkańcy Doliny Hunzy. Inne języki i dialekty, które badał i o których pisał to: język pasztuński – język grupy etnicznej Pasztunów zamieszkujących obecnie m.in. rozległe rejony Afganistanu, Pakistanu i Iranu; odmiany języka nowoperskiego – jak "Badakshani", którym posługiwano się w Badachszanie (w północno-wschodnim Afganistanie i południowo-wschodnim Tadżykistanie); "Madaglashti" – język dari mówiony szerzej w Afganistanie; "Bakhtiari" – dialekt bachiarski, jedna z odmian języka luri używana w południowo-wschodnim Iranie; "domaaki" (lub "dumaki") – język potoczny niewielkiej grupy etnicznej zamieszkałej głównie w Dolinie Hunzy, a czasach księstwa Hunzy należącej do najniższej, nieuprzywilejowanej warstwy społeczeństwa; język wachański – dominujący język regionu Gojal w Dolinie Hunzy, używany także w innych regionach północnego Pakistanu i Afganistanu, a także na południu Tadżykistanu i Chin. 
Z ogromnego zasobu niepublikowanych na bieżąco materiałów językowych wydano w 1962 r. jego pracę dotyczącą dialektowej odmiany buruszaskiego – "werchikwar" – z doliny Yasin. W 1979 r. w niemieckojęzycznym opracowaniu (wstęp i uwagi) ukazały się anglojęzyczne teksty Lorimera z zakresu jego etnograficznych studiów nad ludami zamieszkującymi północno-zachodnie obrzeża Indii Brytyjskich (zwane w tamtym okresie Dardystanem – "Dardistan") – "Materialien zur Ethnographie von Dardistan". Także inne jego teksty są włączane do antologii i opracowań, pewien ich wybór cytuje portal "Encyclopaedia Iranica". 
Pobyt w Dolinie Hunzy i badania nad buruszaskim.
W toku czterech lat kierowania Gilgit Agency, brytyjską jednostką administracyjną na północno-zachodnim pograniczu Indii Brytyjskich, David Lorimer rozpoczął badania nad językiem buruszaski, którym posługują się Buruszowie zamieszkujący w tamtym okresie Dolinę Hunzy i dolinę rzeki Yasin. Obok nagrywania wypowiedzi w tym języku, dokumentował także w fotografiach życie Buruszów. W 1934 r. Lorimer przybył ponownie do księstwa Hunzy, aby już jako osoba prywatna kontynuować systematyczne studia nad buruszaskim. Towarzyszyła mu żona Emily Overend Lorimer, również zainteresowana bliższym poznaniem różnorodności etnograficznej i lingwistycznej tamtego regionu. Fotograficznym dorobkiem ich drugiego pobytu w Hunzie jest ok. 2000 fotografii. Lorimerowie mieszkali w Aliabad, w sąsiedztwie stolicy Hunzy zwanej wtenczas Baltit (obecnie Karimabad), pozostając w ścisłych i przyjacielskich relacjach z władcą Hunzy Jamalem Chanem. Rezultatem bezpośrednich kontaktów Emily Lorimer z Buruszami, przeważnie kobietami, odwiedzin w ich domach i uczestniczenia w codziennych wydarzeniach była seria artykułów na te tematy, publikowanych systematycznie w popularnych brytyjskich magazynach, oraz książka "Language Hunting in the Karakoram" (wydana w 1939 r.); wyidealizowany przez Emily Lorimer obraz księstwa Hunzy i jej mieszkańców przyczynił się do powstania mitu o szczęśliwych i długowiecznych mieszkańcach Doliny Hunzy. David Lorimer (który nota bene przez parę miesięcy 15-miesięcznego pobytu w Hunzie cierpiał na niezdiagnozowaną chorobę i nie opuszczał domu) nie podzielał wizji Hunzakuts propagowanej przez żonę, oddając się całkowicie badaniom językoznawczym i etnograficznym. 
Do lat 30. XX w. stan wiedzy na temat języków mieszkańców wschodniego Hindukuszu i Karakorum był powierzchowny, a w wielu kwestiach błędny, wkład opracowań Lorimera był zatem zasadniczy, a jego trzytomowe dzieło na temat języka buruszaski oceniono za przełomowe ("landmark work"), a nawet monumentalne ("monumental work"). Tomy "The Burushaski Language", które ukazały się w latach 1935 do 1938, zawierały opracowania gramatyki tego języka i jego odmian dialektowych w tomie pierwszym, teksty z tłumaczeniami w tomie drugim, oraz słowniki i indeks w tomie trzecim. Następnym dziełem, które dorównywało zakresowi i dogłębności opracowania Lorimera jest również trzytomowa praca niemieckiego językoznawcy Hermanna Bergera "Die Burushaski-Sprache von Hunza und Nager", która ukazała się w ponad pół wieku po dziele Lorimera. Oceniając pracę Lorimera Berger określa jego analizę systemu morfologicznego buruszaskiego jaki dokładną i wyczerpującą, popartą ponadto obszernym zbiorem tekstów i przykładów. Krytyczne uwagi kieruje Berger pod adresem opracowania fonetyki buruszaskiego (której to słabości Lorimer sam był świadom), szczególnie systemu samogłosek, np. Lorimer nie rozróżniał różnic w iloczasie samogłosek podwójnych. Mimo istnienia kilku jeszcze niedostatków ocenia w sumie Berger dzieło Lorimera jako zasadniczą inspirację i najważniejszy materiał wyjściowy do przeprowadzenia własnych studiów na buruszaskim. 
Publikacje.
"Syntax of Colloquial Pashtu" (1915)
"Persian Tales", "Written down for the First Time in the Original Kermānī and Bakhtiārī" (1919)
"The Phonology of the Bakhtiari, Badakshani, and Madaglashti Dialects of Modern Persian" (1922)
"The Burushaski Language", tomy I i II (1935), oraz tom III (1938)
"The Ḍumāki language; outlines of the speech of the Ḍoma, or Bērīcho, of Hunza" (1939)
"The Wakhi Language" (1958)
"Werchikwar English Vocabulary, with a few Werchikwar texts" (1962)
"Materialien zur Ethnographie von Dardistan (Pakistan) : aus den nachgelassenen Aufzeichnungen v. D.L.R. Lorimer" (1979)
Obok publikacji książkowych David Lorimer publikował także artykuły na łamach takich wydawnictw jak „Journal of the Royal Asiatic Society of Great Britain and Ireland” i „Bulletin of the School of Oriental and African Studies”.
Niepublikowane prace Davida Lorimera z okresu ok. 1906–1948, obejmujące pisma dotyczące badań nad językami: buruszaski, khowar, szina, bachtiarski i innymi językami oraz dialektami perskimi, nakręcone przez niego filmy podczas pobytu w latach 1934–1935 w Dolinie Hunzy, fotografie itp., dostępne są w archiwum „Lorimer Collection” przy wydziale School of Oriental and African Studies Uniwersytetu Londyńskiego. 
Odznaczenia i członkostwo w instytucjach akademickich.
1948 r. – Triennial Burton Memorial Medal przyznany przez Royal Asiatic Society
w latach 1933–1935 – stypendium Leverhulme Research Fellowship
Ponadto na liście członków:
Royal Geographical Society
Royal Asiatic Society
Norwegian Academy of Sciences and Letters
Deutsche Morgenländische Gesellschaft
oraz honorowe członkostwo w School of Oriental and African Studies, University of London.

</doc>
<doc id="5025892" url="https://pl.wikipedia.org/wiki?curid=5025892" title="Kościół św. Jana w Odense">
Kościół św. Jana w Odense

Kościół św. Jana – luterańska świątynia w duńskim mieście Odense, na wyspie Fionia. 
Historia.
Pierwsza wzmianka o kościele pochodzi z 1295 roku, w 1329 opisano go jako klasztor św. Jana (dun. "Sankt Hans kloster"). Kościół wznieśli joannici. W 1536 roku kościół przeszedł w ręce protestantów. W 1636 roku budynek przebudowano, w latach 1878-1880 odbywała się renowacja, podczas której zamieniono ołtarz główny. Ostatni remont miał miejsce w latach 1997-1998.

</doc>
<doc id="5025894" url="https://pl.wikipedia.org/wiki?curid=5025894" title="Cité de l’espace">
Cité de l’espace

Cité de l’espace – centrum kultury naukowej zorientowanej na kosmos i podbój kosmosu, poświęcone zarówno astronomii, jak i astronautyce. Zlokalizowany w Tuluzie "Cité de l’espace" został zainaugurowany w czerwcu 1997 roku. 
"Cité de l’espace" umożliwia odwiedzającym odkrycie pełnowymiarowej repliki rakiety Ariane 5 (53 metry wysokości), statku kosmicznego Sojuz i satelity obserwacyjnego Ziemi ERS. Można również odwiedzić model inżynieryjny stacji kosmicznej Mir z całym jej wyposażeniem. Centrum jest również wyposażone w kopułę obserwacyjną "La Coupole de l'Astronome". 
W ciągu 20 lat istnienia odwiedziło to miejsce prawie 5 milionów gości. 
Linki zewnętrzne.
• Oficjalna witryna Cité de l'espace

</doc>
<doc id="5025897" url="https://pl.wikipedia.org/wiki?curid=5025897" title="Mała Wielka Stopa">
Mała Wielka Stopa

Mała Wielka Stopa (org. "The Son of Bigfoot") – belgijsko-francuski film animowany z 2017 roku.
Treść.
Nastoletni Adam jest nieśmiałym nastolatkiem wychowywanym przez matkę. Pewnego dnia wyrusza na wyprawę, w poszukiwaniu dawno zaginionego ojca. Okazuje się, że ojciec jest potomkiem legendarnego stwora, znanego jako Wielka Stopa lub Yeti i zamieszkuje w puszczy. Wkrótce Adam przekonuje się, że podobnie jak ojciec, posiada supermoce.

</doc>
<doc id="5025898" url="https://pl.wikipedia.org/wiki?curid=5025898" title="Grzybówka oliwkowa">
Grzybówka oliwkowa

Grzybówka oliwkowa ("Mycena chlorantha" (Fr.) P. Kumm.) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1818 r. Elias Fries nadając mu nazwę "Agaricus chloranthus". Obecną, uznaną przez Index Fungorum nazwę nadał mu Paul Kummer w 1871 r.
Synonimy:
Nazwę polską nadała Maria Lisiewska w 1987 r.
Morfologia.
Średnica 6–25 mm, kształt tępo stożkowy, wypukły lub dzwonkowaty, z garbkiem lub bez, gładki lub płytko, półprzezroczyście prążkowany. Powierzchnia oliwkowozielona do oliwkowobrązowej lub oliwkowo-żółtozielona do żółtej, czasem ze środkiem bardziej brązowawym. Brzeg bardzo blado szarawozielony do bladożółtawego lub jaskrawo cytrynowego. Jest higrofaniczny; po wyschnięciu znacznie blednie i zmienia barwę na ochrowo zielonkawożółtą, blado-oliwkowożółtą lub brązowożółtą.
Blaszki w liczbie 14–22, dochodzące do trzonu, wolne, nieco przyrośnięte lub zbiegające ząbkiem, białawe, bardzo blado-szarobrązowe, blado-żółtawe lub blado szarozielone. Ostrza bladożółte do cytrynowych lub zielonkawożółte do zielonkawych.
Wysokość 15–50 mm, grubość 1–2 mm, wewnątrz pusty, dość twardy, walcowaty, przy podstawie nieco rozszerzony, prosty lub zakrzywiony. Powierzchnia gładka, lub nieco włókienkowata, w górnej części oprószona lub nieco owłosiona, w dolnej naga, lekko błyszcząca. Barwa od blado szarobrązowej poprzez żółtawo-szaro-zielonkawą do oliwkowozielonej. Podstawa pokryta blado zielonkawymi, grubymi i elastycznymi włókienkami.
W stanie świeżym nieokreślony, po wyschnięciu wyraźny zapach jodoformu.
Podstawki 23–41 × 8–12 µm, maczugowate, 4-zarodnikowe ze sterygmami o długości 5–9 µm. Zarodniki 8–11 × 5,2–7 µm, 1,4-1,6, Qav = 1,56, pipetowate, gładkie, amyloidalne. Cheilocystydy 15–40 × 8–22 µm, pomiędzy podstawkami, lub tworzące sterylne pasmo, o kształcie od baryłkowatego do cylindrycznego, z zawartością o barwie od blado zielonej do żółtawej. Na powierzchni pokryte są nielicznymi i równomiernie rozmieszczonymi brodawkami lub cylindrycznymi wyrostkami o wymiarach 1–6 × 0,5–1,5 µm, rzadziej całkowicie gładkie lub z dużo większymi i szerszymi naroślami. Pleurocystyd brak, jeśli występują, są podobne. Trama blaszek dekstrynoidalna. Strzępki włosków o szerokości do 2–4,5 µm, pokryte brodawkami lub wyrostkami o wymiarach 0,5–7 × 0,5–1,5 µm, mającymi tendencję do wyrastania w znacznie dłuższe i tworzące gęste koralopodobne masy. Strzępki warstwy korowej trzonu o szerokości do 2–3,5 µm, słabo pokryte brodawkami lub cylindrycznymi wyrostkami o wymiarach 0,5–7,5× 1–1,5 µm. Sprzążki występują w strzępkach wszystkich części grzyba.
Występowanie i siedlisko.
Znane jest występowanie tego gatunku tylko w jednym miejscu w Ameryce Północnej i w kilku krajach Europy. Władysław Wojewoda w zestawieniu grzybów wielkoowocnikowych Polski w 2003 r. przytacza tylko dwa stanowiska podane przez M. Lisiewską w Słowińskim i Wolińskim Parku Narodowym. W Polsce gatunek rzadki. Znajduje się na "Czerwonej liście roślin i grzybów Polski". Ma status V – gatunek narażony, który zapewne w najbliższej przyszłości znajdzie się na liście gatunków wymierających, jeśli nadal będą działać czynniki zagrożenia.
Grzyb saprotroficzny. W Polsce spotykany na wydmach, wśród traw.

</doc>
<doc id="5025899" url="https://pl.wikipedia.org/wiki?curid=5025899" title="Mycena chlorantha">
Mycena chlorantha



</doc>
<doc id="5025901" url="https://pl.wikipedia.org/wiki?curid=5025901" title="Andrea Filser">
Andrea Filser

Andrea Filser (ur. 25 marca 1993) – niemiecka narciarka alpejska, brązowa medalistka mistrzostw świata.
Kariera.
Po raz pierwszy na arenie międzynarodowej pojawiła się 1 grudnia 2008 roku w Kaunertal, gdzie w zawodach juniorskich zajęła 46. miejsce w slalomie. Podczas mistrzostw świata juniorów w Québecu w 2013 roku była między innymi piąta w kombinacji i szósta w slalomie.
W zawodach Pucharu Świata zadebiutowała 10 listopada 2012 roku w Levi, gdzie nie zakwalifikowała się do pierwszego przejazdu slalomu. Pierwsze pucharowe punkty zdobyła 10 marca 2013 roku w Ofterschwang, zajmując 23. miejsce w tej samej konkurencji. Na mistrzostwach świata w Cortina d’Ampezzo w 2021 roku razem z Emmą Aicher, Leną Dürr, Stefanem Luitzem, Alexandrem Schmidem i Linusem Straßerem ponownie zdobyła brązowy medal w zawodach drużynowych. Była też między innymi jedenasta w gigancie równoległym.
Osiągnięcia.
Puchar Świata.
Miejsca na podium w zawodach.
Filser nigdy nie stanęła na podium zawodów PŚ.

</doc>
<doc id="5025905" url="https://pl.wikipedia.org/wiki?curid=5025905" title="Sienkowszczyzna">
Sienkowszczyzna

Sienkowszczyzna (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Inna nazwa wsi – Sieńkowszczyzna.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 118 osób, wszystkie były wyznania rzymskokatolickiego i zadeklarowały polską przynależność narodową. Były tu 23 budynki mieszkalne. W 1931 w 27 domach zamieszkiwało 135 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025906" url="https://pl.wikipedia.org/wiki?curid=5025906" title="Emma Aicher">
Emma Aicher

Emma Aicher (ur. 13 listopada 2003 w Sundsvall) – niemiecka narciarka alpejska, srebrna medalistka igrzysk olimpijskich, brązowa medalistka mistrzostw świata i czterokrotna medalistka mistrzostw świata juniorów.
Kariera.
Urodziła się w Szwecji, jej ojciec jest Niemcem, a matka Szwedką Po raz pierwszy na arenie międzynarodowej pojawiła się 23 listopada 2019 roku w Kåbdalis, gdzie w zawodach juniorskich nie ukończyła drugiego przejazdu giganta. W 2021 roku wystąpiła na mistrzostwach świata juniorów w Bansku, zajmując piąte miejsce w slalomie. Wystartowała tam również w gigancie, jednak nie ukończyła drugiego przejazdu. Podczas rozgrywanych rok później mistrzostw świata juniorów w Panoramie wywalczyła srebrne medale w zjeździe, slalomie i gigancie. Zdobyła również srebrny medal w kombinacji drużynowej na mistrzostwach świata juniorów w St. Anton w 2023 roku.
W Pucharze Świata zadebiutowała 13 listopada 2021 roku w Lech, gdzie w zawodach równoległych zajęła 19. miejsce. Tym samym już w debiucie zdobyła pierwsze punkty.
Na mistrzostwach świata w Cortina d’Ampezzo w 2021 roku razem z Andreą Filser, Leną Dürr, Stefanem Luitzem, Alexandrem Schmidem i Linusem Straßerem ponownie zdobyła brązowy medal w zawodach drużynowych. Była też między innymi jedenasta w gigancie równoległym. W 2022 roku wystartowała na igrzyskach olimpijskich w Pekinie, zdobywając srebrny medal w zawodach drużynowych i zajmując 21. miejsce w gigancie oraz 18. w slalomie.
Osiągnięcia.
Puchar Świata.
Miejsca na podium w zawodach.
Aicher nie stanęła na podium zawodów PŚ.

</doc>
<doc id="5025907" url="https://pl.wikipedia.org/wiki?curid=5025907" title="Kościół w Nørre Alslev">
Kościół w Nørre Alslev

Kościół w Nørre Alslev (duń. "Nørre Alslev Kirke)" – luterańska świątynia w duńskim mieście Nørre Alslev, na wyspie Falster. Siedziba parafii Nørre Alslev.
Historia.
Kościół pochodzi ze średniowiecza, jako świątynia katolicka miał wezwanie św. Mikołaja. Wieża oraz kruchta pochodzą z czasów późnego gotyku.
Freski.
W absydzie kościoła znajduje się najstarszy datowany fresk w Danii. Pochodzi z 1308 roku. Na łuku tęczowym znajduje się malowidło "Sąd Ostateczny" z około 1350 roku. Na zachodniej ścianie kościoła znajduje się fresk "taniec śmierci" z 1480 roku. Został on zamalowany w XVII wieku, odkryto go w wieku XX i odsłonięto.

</doc>
<doc id="5025910" url="https://pl.wikipedia.org/wiki?curid=5025910" title="Brama Brodnicka">
Brama Brodnicka

Brama Brodnicka, zwana także Kurzętnicką – zachowana brama miejska Nowego Miasta Lubawskiego z XIV wieku.
Historia.
Wybudowana w XIV wieku Brama Brodnicka usytuowana jest przy ul. 19 Stycznia 17a. Przed wiekami była główną bramą wjazdową do miasta (jedną z dwóch istniejących). Ma charakter masywnej wieży, wzniesionej z czerwonej cegły, na planie kwadratu, o czterospadowym dachu, krytym dachówką. Przejście dla pieszych zostało przebite w bramie dopiero w latach 20. XX wieku. Przez Bramę Brodnicką prowadził kiedyś wyjazd z miasta na teren dawnego zamku i dalej w kierunku południowym do mostu na Drwęcy.
W XIX wieku w bramie siedzibę swoją miało archiwum miejskie, a od 1959 roku mieści się tu Muzeum Ziemi Lubawskiej.
Obiekt obecnie zamknięty dla zwiedzających. 

</doc>
<doc id="5025911" url="https://pl.wikipedia.org/wiki?curid=5025911" title="Christopher Juul-Jensen">
Christopher Juul-Jensen

Christopher Juul-Jensen (ur. 6 lipca 1989 w Kilmacanogue) – duński kolarz szosowy pochodzenia irlandzkiego. Olimpijczyk (2016).
Juul-Jensen urodził się w Irlandii w rodzinie duńskich emigrantów, którzy wyemigrowali do tego kraju w latach 80. XX wieku. W wieku 16 lat przeprowadził się do Danii.
Osiągnięcia.
Opracowano na podstawie:

</doc>
<doc id="5025912" url="https://pl.wikipedia.org/wiki?curid=5025912" title="Piłka nożna na Letnich Igrzyskach Olimpijskich 2016 – turniej mężczyzn (składy)">
Piłka nożna na Letnich Igrzyskach Olimpijskich 2016 – turniej mężczyzn (składy)

Artykuł grupuje składy wszystkich reprezentacji narodowych w piłce nożnej, które wystąpiły podczas Letnich Igrzysk Olimpijskich w Rio de Janeiro w dniach od 4 sierpnia do 20 sierpnia 2016 roku.
Grupa A.
Trener: Rogério Micale

Trener: Niels Frederiksen

Trener: Abdul-Ghani Shahad

Trener: Owen Da Gama
Grupa B.
Trener: Carlos Restrepo

Trener: Makoto Teguramori

Trener: Samson Siasia

Trener: Håkan Ericson
Grupa C.
Trener: Frank Farina

Trener: Horst Hrubesch

Trener: Raúl Gutiérrez

Trener: Shin Tae-yong
Grupa D.
Trener: Pierre-André Schürmann

Trener: Julio Olarticoechea

Trener: Jorge Luis Pinto

Trener: Rui Jorge

</doc>
<doc id="5025919" url="https://pl.wikipedia.org/wiki?curid=5025919" title="Szczęsny Jasiewicz">
Szczęsny Jasiewicz

Szczęsny Jasiewicz, właśc. Feliks Szczęsny Konstanty Jasiewicz (ur. 23 stycznia 1865 w Jaryczowie Nowym, zm. 1 maja 1954) – polski nauczyciel.
Życiorys.
Urodził się 21 maja 1878 w Jaryczowie Nowym. Był wyznania rzymskokatolickiego.
Z wykształcenie był nauczycielem filologii klasycznej. 7 kwietnia 1903 został mianowany zastępcą nauczyciela (suplentem) w C. K. II Gimnazjum we Lwowie z językiem niemieckim wykładowym. 16 kwietnia 1903 podjął tam swoją pracę w szkolnictwie. W tej szkole uczył języka polskiego, rachunków. Na początku roku szkolnego 1903/1904 został przeniesiony do C. K. IV Gimnazjum we Lwowie. Stamtąd, rok później, tj. 9 lipca 1904 został przeniesiony do C. K. II Gimnazjum w Rzeszowie. W drugim półroczu roku szkolnego przebywał na urlopie. W szkole uczył języka łacińskiego, języka greckiego, języka polskiego, logiki, psychologii. 31 maja 1907 złożył egzamin nauczycielski, 30 sierpnia 1907 został mianowany nauczycielem rzeczywistym, a jego służba liczyła się od 1 września 1907. Ze względów służbowych (celem wyrównania sił nauczycielskich) 16 lipca 1908 przeniesiony do C. K. I Gimnazjum w Rzeszowie. Uczył tam języka łacińskiego, języka greckiego, propedeutyki filozofii, stenografii, był zawiadowcą biblioteki nauczycielskiej, kierownikiem koła filozoficznego. 16 czerwca 1910 został zatwierdzony w zawodzie nauczycielskim i otrzymał tytuł c. k. profesora. 17 kwietnia 1912 został mianowany pomocnikiem kancelaryjnym dyrektora zakładu na rok szkolny 1911/1912 i 1912/1913, 17 listopada 1913 został mianowany na tę funkcję na dwa dalsze lata tj. 1913/1914 i 1914/1915. Po wybuchu I wojny światowej i wyjeździe wielu osób z grona nauczycielskiego I Gimnazjum (we wrześniu 1914) prof. Jasiewicz pozostał w Rzeszowie i podjął opiekę nad zakładem. Po nastaniu okupacji miasta przez Rosjan w listopadzie 1914 pierwotnie podjął działalność gimnazjum, ale wobec zajęcia gmachu szkoły przez wrogie wojska w grudniu 1914 usiłował reaktywować pracę w budynku prywatnego gimnazjum żeńskiego (w swojej pracy wiele razy interweniował u władz rosyjskich), aczkolwiek ostatecznie nie doszło do wznowienia nauki. Po wyzwoleniu miasta 12 maja 1915 gmach nadał służył jako kwatery wojskowe, następnie jako szpital, zaś prof. Jasiewicz otrzymał polecenie znalezienia nowej siedziby szkoły, po czym 1 czerwca 1915 wznowił naukę na kursach wakacyjnych. Został zmobilizowany do C. K. Armii i od 9 czerwca do 24 sierpnia 1915 służył w szeregach 40 pułku piechoty, po czym został superarbitrowany i powrócił do pracy w gimnazjum. Po wznowieniu nauki w I Gimnazjum nadal pozostawał profesorem, wykładając dotychczasowe przedmioty. Otrzymał VIII rangę służbową od 1 października 1917. Przed 1918 został odznaczony austro-węgierskim Krzyżem Jubileuszowym dla Cywilnych Funkcjonariuszów Państwowych.
Po odzyskaniu przez Polskę niepodległości u zarania II Rzeczypospolitej wciąż był profesorem przemianowanego I Państwowego Gimnazjum w Rzeszowie, ucząc łaciny, grecki, propedeutyki filozofii, ponownie był pomocnikiem dyrektora (Dezyderego Ostrowskiego, od końca 1920 Jana Kreinera), był też opiekunem drużyny harcerskiej im. Stefana Czarnieckiego. Przed rozpoczęciem roku szkolnego 1922/1923 został mianowany dyrektorem I Państwowego Gimnazjum im. ks. Stanisława Konarskiego w Rzeszowie. Od tego czasu uczył w szkole logiki i psychologii, pozostawał opiekunem drużyny harcerskiej, a w mieście był członkiem Rady Szkolnej Powiatowej. Równolegle, jako etatowym profesor (i dyrektor) rzeszowskiego I Gimnazjum, od jesieni 1920 do 31 sierpnia 1925 piastował posadę dyrektora Prywatnego Gimnazjum Żeńskiego w Rzeszowie. Następnie został mianowany dyrektorem II Państwowego Gimnazjum im. Karola Szajnochy we Lwowie z ważnością od 1 sierpnia 1925. Uczył tam propedeutyki filozofii, był opiekunem drużyny harcerskiej. Po przeniesieniu do Lwowa równolegle był docentem w Państwowym Studium Pedagogicznym we Lwowie.
Zmarł 1 maja 1954 i został pochowany na Cmentarzu Pobitno w Rzeszowie. Wraz z nim spoczęła Zofia Jasiewicz, także nauczycielka w Rzeszowie (1889-1977).

</doc>
<doc id="5025923" url="https://pl.wikipedia.org/wiki?curid=5025923" title="Słoboda (sielsowiet Wołkołata)">
Słoboda (sielsowiet Wołkołata)

Słoboda – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025928" url="https://pl.wikipedia.org/wiki?curid=5025928" title="DPRD">
DPRD



</doc>
<doc id="5025929" url="https://pl.wikipedia.org/wiki?curid=5025929" title="Chakkirako">
Chakkirako

 – taniec wykonywany w styczniu każdego roku w Miura (prefektura Kanagawa) w Japonii. Ma zapewnić powodzenie w biznesie, dobre zbiory i połowy w Nowym Roku. W 1979 roku został uznany w Japonii za niematerialne dziedzictwo kulturalne. W 2009 roku został wpisany na Listę reprezentatywną niematerialnego dziedzictwa kulturowego ludzkości UNESCO.
Historia.
Taniec powstał w okresie Edo (1603–1868) pod wpływem tańców prezentowanych przez przypływających do miasta żeglarzy. Od połowy XVIII wieku był okazją do prezentacji talentu i urody miejscowych dziewcząt. Taniec ma zapewnić dobre zbiory i połowy w nadchodzącym roku. Podczas pierwszej pełni księżyca po Nowym Roku w lokalnej świątyni lub przed domami pięć do dziesięciu dorosłych kobiet śpiewa a cappella, a młode dziewczyny ubrane w kimona tańczą do wykonywanej przez nie melodii. Grupa 10 do 20 dziewcząt w wieku od 5 do 12 lat zwróconych do siebie twarzami tańczy stojąc w dwóch rzędach lub w okręgu. Podczas tańca dziewczęta zasłaniają twarz wachlarzem lub wybijają rytm dwoma bambusowymi pałeczkami. Od dźwięku jaki wydają pałeczki pochodzi nazwa tańca – chakkirako. W 2021 roku ze względu na pandemię taniec został odwołany.
Podczas czwartej sesji Międzyrządowego Komitetu ds. Ochrony Niematerialnego Dziedzictwa Kulturowego, która odbyła się w Abu Zabi, stolicy Zjednoczonych Emiratów Arabskich w dniach od 28 września do 2 października 2009 roku taniec został wpisany na Listę reprezentatywną niematerialnego dziedzictwa ludzkości UNESCO.

</doc>
<doc id="5025930" url="https://pl.wikipedia.org/wiki?curid=5025930" title="Jouni Backman">
Jouni Backman

 Jouni Ensio Backman (ur. 30 marca 1959 w m. Savonlinna) – fiński polityk i samorządowiec, poseł do Eduskunty, w latach 1995–1999 i 2002–2003 minister.
Życiorys.
Studiował nauki społeczne. Zaangażował się w działalność polityczną w ramach Socjaldemokratycznej Partii Finlandii. W latach 1984–1989 wchodził w skład Valtion nuorisoneuvosto (państwowej rady do spraw młodzieży), a od 1984 do 1986 był wiceprzewodniczącym socjaldemokratycznej młodzieżówki Sosialidemokraattiset Nuoret. W 1985 wybrany po raz pierwszy na radnego miejscowości Savonlinna, w latach 2009–2012 przewodniczył radzie miejskiej. W latach 1987–2007 i 2011–2015 sprawował mandat deputowanego do Eduskunty.
Był członkiem pierwszego i drugiego rządu Paava Lipponena. Od kwietnia 1995 do kwietnia 1999 pełnił funkcję ministra w ministerstwach finansów i spraw wewnętrznych (podległego ministrom kierującym tymi resortami). Od maja 2002 do maja 2003 zajmował stanowisko ministra środowiska. Był też przewodniczącym frakcji poselskiej SDP (2003–2007, 2011–2015) i członkiem rady dyrektorów Yleisradio (2006–2011). W latach 2007–2011, gdy nie wykonywał mandatu posła, pracował jako doradca w przedsiębiorstwie Tieto. Po ponownym odejściu z parlamentu został doradcą w instytucie badawczym Sitra.

</doc>
<doc id="5025931" url="https://pl.wikipedia.org/wiki?curid=5025931" title="Brama Lubawska w Nowym Mieście Lubawskim">
Brama Lubawska w Nowym Mieście Lubawskim

Brama Lubawska, także Łąkowska – brama miejska Nowego Miasta Lubawskiego z II połowy XIV wieku.
Historia.
Po wybudowanej w II połowie XIV wieku Bramie Lubawskiej do naszych czasów przetrwała tylko baszta, która ma charakter masywnej wieży, wzniesionej z czerwonej cegły, na planie kwadratu, o dwuspadowym dachu, krytym dachówką. 
Sama Brama Lubawska przed wiekami była główną bramą wjazdową do miasta od strony północno-zachodniej. Brama miała fortyfikowaną wieżę zakończoną blankami i przejazd o podwójnych wrotach. Przed bramą stały dwie dodatkowe wieże, usytuowane na wale między dwiema fosami, połączone ruchomą kratą oraz wyposażone w urządzenia do podnoszenia zwodzonego mostu.
Zachowaną basztę wielokrotnie przebudowywano. W 1836 roku została przystosowana na potrzeby więzienia sądowego, znajdowały się tu areszt miejski oraz straż pożarna. W okresie powojennym mieściło się tu schronisko turystyczne, a obecnie ma siedzibę lokalna komenda ZHP.
Obiekt obecnie zamknięty dla zwiedzających. 

</doc>
<doc id="5025933" url="https://pl.wikipedia.org/wiki?curid=5025933" title="Johan Johansen (strzelec)">
Johan Johansen (strzelec)

Johan-Chr. Johansen (ur. w XIX wieku, zm. ?) – duński strzelec, medalista mistrzostw świata.
Johansen raz zdobył medal mistrzostw świata. W 1899 roku zajął trzecie miejsce w drużynowym strzelaniu z karabinu dowolnego w trzech postawach z 300 m (skład zespołu: Viggo Jensen, Johan Johansen, Lars Jørgen Madsen, Anders Peter Nielsen, Laurids Kjær).
Medale mistrzostw świata.
"Opracowano na podstawie materiałów źródłowych:"

</doc>
<doc id="5025934" url="https://pl.wikipedia.org/wiki?curid=5025934" title="Jan Stankiewicz (farmakolog)">
Jan Stankiewicz (farmakolog)

Jan Stankiewicz (ur. 23 października 1833, zm. 4 marca 1882 w Charkowie) – profesor Uniwersytetu Charkowskiego.
Życiorys.
Urodził się 23 października 1833 w szlacheckiej rodzinie Mikołaja w guberni mohylewskiej. Uczęszczał do gimnazjum w Żytomierzu i w Kijowie. W 1852 uzyskał świadectwo dojrzałości i wstąpił na Wydział Medyczny Uniwersytetu Kijowskiego. Naukę ukończył w 1858 z wyróżnieniem otrzymując stopień lekarza. Przez kolejne dwa lata, dzięki uzyskanemu stypendium słuchał wykładów na uniwersytetach we Wrocławiu, Pradze, Wiedniu, Monachium i Paryżu.
W lipcu 1860 powrócił do Kijowa i przedstawił pracę "Gistologija suchožilij v normal’nom i patologičeskom sostojanii" Kijów 1860, która dała mu doktorat.
W 1863 wygrał konkurs na stanowisko profesora Katedry Farmakologii i Receptury w Uniwersytecie Charkowskim i od następnego roku był wykładowcą na tej uczelni. W tym samym roku został profesorem nadzwyczajnym i w 1870 zostaje profesorem zwyczajnym. 
Prowadził w mieście również praktykę lekarską i swoją wiedzą i umiejętnościami chętnie pomagał biednym. Pracował do końca lutego 1882 i odszedł z powodu stanu zdrowia.
Zmarł 4 marca 1882 i pochowany został na cmentarzu katolickim w Charkowie. Żonaty był z Wiktorią z domu Kaleńska i mieli dwie córki: Wiktorię i Zofię 

</doc>
<doc id="5025936" url="https://pl.wikipedia.org/wiki?curid=5025936" title="Prigorskoje (wieś)">
Prigorskoje (wieś)

Prigorskoje () – wieś (ros. село, trb. sieło) w zachodniej Rosji, centrum administracyjne osiedla wiejskiego Prigorskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Nagać, przy drodze federalnej R120 (Orzeł – Briańsk – Smoleńsk – Witebsk), 22,5 km od drogi magistralnej M1 «Białoruś», 13 km od Smoleńska, 6 km od najbliższej stacji kolejowej (Tyczinino).
W granicach miejscowości znajdują się ulice: Bolszaja, Doroznaja, Mira, Mołodiożnaja, Nabierieżnaja, Oktiabrskaja, Owrażnaja, Plażnaja, Sportiwnaja, Torgowaja, N. M. Szkurłowa, Wierbowskij projezd.
Demografia.
W 2010 r. miejscowość zamieszkiwało 2427 osób.

</doc>
<doc id="5025937" url="https://pl.wikipedia.org/wiki?curid=5025937" title="Johan Johansen">
Johan Johansen



</doc>
<doc id="5025938" url="https://pl.wikipedia.org/wiki?curid=5025938" title="Szczeczenki">
Szczeczenki

Szczeczenki () – wieś (ros. деревня, trb. dieriewnia) w zachodniej Rosji, w osiedlu wiejskim Prigorskoje rejonu smoleńskiego w obwodzie smoleńskim.
Geografia.
Miejscowość położona jest przy drodze regionalnej 66K-22 (Szczeczenki – Monastyrszczina), 1 km od drogi federalnej R120 (Orzeł – Briańsk – Smoleńsk – Witebsk), 16 km od drogi magistralnej M1 «Białoruś», 10,5 km od centrum administracyjnego osiedla wiejskiego (Prigorskoje), 8 km od Smoleńska, 8 km od najbliższego przystanku kolejowego (Dacznaja I).
W granicach miejscowości znajdują się ulice: Aleksandrowskaja, Bieriozowaja, Cwietocznaja, Cwietocznyj pierieułok, Eniergietikow, Jużnaja, Mira, Nowosiołow, Oziornaja, Polewaja, Pridorożnaja, Radużnaja, Rajewskaja, Rusiłowskaja, Smolenskaja, Sołniecznaja, Stroitielej, Wiesienniaja, Zielonaja.
Demografia.
W 2010 r. miejscowość zamieszkiwało 17 osób.

</doc>
<doc id="5025939" url="https://pl.wikipedia.org/wiki?curid=5025939" title="Tyczinino (wieś)">
Tyczinino (wieś)

Tyczinino () – wieś (ros. деревня, trb. dieriewnia) w zachodniej Rosji, w osiedlu wiejskim Prigorskoje rejonu smoleńskiego w obwodzie smoleńskim.
Geografia.
Miejscowość położona jest 0,7 km od przystanku kolejowego 361 km, 6,5 km od drogi federalnej R120 (Orzeł – Briańsk – Smoleńsk – Witebsk), 26,5 km od drogi magistralnej M1 «Białoruś», 7,5 km od centrum administracyjnego osiedla wiejskiego (Prigorskoje), 2,5 km od stacji kolejowej (Tyczinino).
W granicach miejscowości znajdują się ulice: 1-ja Dacznaja, 2-ja Dacznaja, Tieniszewskaja.
Demografia.
W 2010 r. miejscowość zamieszkiwało 15 osób.

</doc>
<doc id="5025940" url="https://pl.wikipedia.org/wiki?curid=5025940" title="Nikołaj Piskunow">
Nikołaj Piskunow

Nikołaj Siemionowicz Piskunow (; 1908 — 1977) – radziecki matematyk, uhonorowany tytułem „Zasłużony Działacz Nauki RFSRR” (1965). Ukończył Instytut Pedagogiczny w Jarosławiu (1929). Od 1941 roku pracował w Instytucie Matematyki Akademii Nauk ZSRR. Doktor nauk, profesor (1939), autor dwutomowego podręcznika "Rachunek różniczkowy i całkowy".

</doc>
<doc id="5025941" url="https://pl.wikipedia.org/wiki?curid=5025941" title="Sosnowszczyzna">
Sosnowszczyzna

Sosnowszczyzna (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 64 osoby, wszystkie były wyznania rzymskokatolickiego i zadeklarowały polską przynależność narodową. Było tu 9 budynków mieszkalnych. W 1931 w 10 domach zamieszkiwało 48 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5025943" url="https://pl.wikipedia.org/wiki?curid=5025943" title="Tyczinino (osiedle przy stacji)">
Tyczinino (osiedle przy stacji)

Tyczinino, Stancyja Tyczinino () – miejscowość (osiedle przy stacji) w zachodniej Rosji, w osiedlu wiejskim Prigorskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Nagać, 0,1 km od stacji kolejowej (Tyczinino), 5,5 km od drogi federalnej R120 (Orzeł – Briańsk – Smoleńsk – Witebsk), 24 km od drogi magistralnej M1 «Białoruś», 6 km od centrum administracyjnego osiedla wiejskiego (Prigorskoje).
W granicach miejscowości znajdują się ulice: Wokzalnaja, Zielonaja.
Demografia.
W 2010 r. miejscowość zamieszkiwało 36 osób.

</doc>
<doc id="5025948" url="https://pl.wikipedia.org/wiki?curid=5025948" title="Nadleśnictwo Czerwony Dwór">
Nadleśnictwo Czerwony Dwór

Nadleśnictwo Czerwony Dwór – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Czerwonym Dworze, w powiecie oleckim, w województwie warmińsko-mazurskim.
Nadleśnictwo obejmuje część powiatów oleckiego, gołdapskiego i węgorzewskiego. Północną granicę nadleśnictwa stanowi granica państwowa z Rosją.
Historia.
Powstanie Nadleśnictwa Czerwony Dwór datuje się na 1887.
W 1973 do Nadleśnictwa Czerwony Dwór przyłączono Nadleśnictwo Skalisko.
Ochrona przyrody.
Na terenie nadleśnictwa znajdują się trzy rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Udział żadnego z pozostałych gatunków nie przekracza 1%.
Przeciętna zasobność drzewostanów nadleśnictwa wynosi ponad 260 m3/ha, a średni wiek 59 lat.

</doc>
<doc id="5025950" url="https://pl.wikipedia.org/wiki?curid=5025950" title="Microhyla gadjahmadai">
Microhyla gadjahmadai

Microhyla gadjahmadai – gatunek płaza bezogonowego z rodziny wąskopyskowatych.
Nowy gatunek płaza opisany został na podstawie badań zespołu Atmaji i innych z 2019, dotyczących rodzaju "Microhyla", obejmującego 41 gatunków zasiedlających tereny Azji od japońskiej wyspy Riukiu aż po Indie. Obejmuje on także Indonezję, w tym 6 gatunków zasiedla Sumatrę, do których zalicza się także typ nomenklatoryczny rodzaju "Microhyla achatina". Jednak kolejne badania genetyczne wskazały, że nie chodzi raczej o pojedynczy gatunek, a o ich kompleks z możliwymi gatunkami kryptycznymi. Sam gatunek nominatywny okazał się występować tylko na Jawie. W 2013 populację balijską zaliczono do nowego gatunku "Microhyla orientalis". Atmaja i inni przeprowadzili kolejne, większe badania genetyczne osobników sumatrzańskich, biorąc pod uwagę mtDNA. Znalezione różnice genetyczne okazały się wystarczające, by stanowić o dwóch różnych gatunkach siostrzanych. Badania te, wraz z wyszczególnionymi cechami morfologicznymi, pozwoliły im na opisanie nowego gatunku.
Kladogram z pracy opisującej gatunek:
Nowy gatunek otrzymał epitet "gadjahmadai". Jego twórcy chcieli w ten sposób upamiętnić Gadjah Madę, przywódcę wojskowego i miejscowego bohatera z XIV wieku. Holotypem, oznakowanym później MZB Amph 26081, obrano dojrzałego samca z Vila Hijau z prowincji Bengkulu (współrzędne 3,452464°S, 102,650485°E. Dla gatunku zaproponowano następuje cechy diagnostyczne:
Samiec osiąga zazwyczaj 18,20–21,32 mm SVL, samica natomiast 20,37–25,51 mm. Ponadto zwierzę charakteryzuje się jasnobrązowym grzbietem z kremową linią kręgową wiodącą od pyska do okolicy odbytowej, podobna barwa widnieje też od pyska do okolic nadoczodołowych. W okolicy skroniowej ciemniejszy kremowy pasek. Tęczówka jest z kolei złota z leciutkim ciemniejszym siateczkowaniem. Gardło ciemnobrązowe, pokryte kremowym kropkowaniem. Na grzbiecie znaczenia brązowe z kremową obwódką, od przodu sięgające oczodołów, do tyłu zaś okolicy biodrowej. Po boku znad kończyny przedniej biegnie pręga barwy ciemnej sepii. Kończynę tylną zdobią dwie dyskretne ciemne pręgi. Klatka piersiowa jasnokremowa, natomiast brzuch, pachwiny i proksymalne brzuszne fragmenty kończyn różowawe, częściowo przezroczyste. Ciało dość krępe.
"Microhyla gadjahmadai" jest endemitem Indonezji i Sumatry. Jego zasięg występowania obejmuje prowincje Bengkulu (Rejang Lebong, Bengkulu Utara i Kepahiang), Lampung (Tanggamus i Lampung Tengah) i Sumatra Południowa (Muara Enim, Pagar Alam).

</doc>
<doc id="5025957" url="https://pl.wikipedia.org/wiki?curid=5025957" title="Dyskografia Leoša Mareša">
Dyskografia Leoša Mareša

Dyskografia Leoša Mareša, czeskiego muzyka, obejmuje trzy albumy studyjne, dziewięć albumów kompilacyjnych, dwa single, jeden album wideo oraz osiem teledysków.

</doc>
<doc id="5025959" url="https://pl.wikipedia.org/wiki?curid=5025959" title="Piotr Przybylski (chemik)">
Piotr Przybylski (chemik)

Piotr Przybylski – polski chemik, dr hab. nauk chemicznych, profesor i kierownik Zakładu Chemii Produktów Naturalnych Wydziału Chemii Uniwersytetu im. Adama Mickiewicza w Poznaniu.
Życiorys.
21 maja 2004 obronił pracę doktorską "Synteza i badania nowych zasad Schiffa gossypolu oraz ich kompleksów", 25 lutego 2011 habilitował się na podstawie rozprawy zatytułowanej "Właściwości spektroskopowe i struktura nowych pochodnych produktów naturalnych: gossypolu, monenzyny A i josamycyny oraz ocena ich aktywności biologicznej". 28 listopada 2019 nadano mu tytuł profesora w zakresie nauk ścisłych i przyrodniczych. Został zatrudniony na stanowisku adiunkta w Zakładzie Biochemii na Wydziale Chemii Uniwersytetu im. Adama Mickiewicza.
Był profesorem nadzwyczajnym Zakładu Biochemii Wydziału Chemii Uniwersytetu im. Adama Mickiewicza w Poznaniu.
Jest profesorem i kierownikiem w Zakładzie Chemii Produktów Naturalnych na Wydziale Chemii Uniwersytetu im. Adama Mickiewicza w Poznaniu.

</doc>
<doc id="5025964" url="https://pl.wikipedia.org/wiki?curid=5025964" title="Tyczinino">
Tyczinino



</doc>
<doc id="5025969" url="https://pl.wikipedia.org/wiki?curid=5025969" title="Bermudy na Mistrzostwach Świata w Lekkoatletyce 2019">
Bermudy na Mistrzostwach Świata w Lekkoatletyce 2019

Bermudy na Mistrzostwach Świata w Lekkoatletyce 2019 – reprezentacja Bermudów podczas mistrzostw świata w Doha liczyła tylko jednego zawodnika, specjalizującego się w skoku w dal.

</doc>
<doc id="5025973" url="https://pl.wikipedia.org/wiki?curid=5025973" title="Edward Rafał Komarnicki">
Edward Rafał Komarnicki

Edward Rafał Komarnicki h. Gryf (ur. 24 października 1912 w Błudniu, zm. 19 września 1992 w Krakowie) – profesor nadzwyczajny nauk technicznych, pedagog, przewodniczący Komisji Budownictwa i Gospodarki Wodnej w Rolnictwie Krakowskiego Oddziału Polskiej Akademii Nauk, członek Komisji Budownictwa oraz Komisji Nauk Rolniczych i Leśnych Krakowskiego Oddziału Polskiej Akademii Nauk, polski inżynier budownictwa lądowego.
Życiorys.
Był synem Józefa h. Gryf i Zofii z d. Gaszyńskiej. Wczesne dzieciństwo spędził w Mińsku. Po przeniesieniu się wraz z rodzicami do Białegostoku zdał tutaj egzamin dojrzałości w Gimnazjum im. Króla Zygmunta Augusta w 1935. W tym samym roku podjął studia na Wydziale Inżynierii Lądowej i Wodnej Politechniki Lwowskiej, które latem 1939 ukończył dyplomem inżyniera budownictwa lądowego.
Od wczesnej młodości do wybuchu II wojny światowej był aktywnym harcerzem dochodząc do stopnia harcmistrza. Będąc na III roku studiów został młodszym asystentem w Katedrze Fizyki. Równocześnie zaangażował się w pracę społeczną w kierownictwie "Bratniaka". Po zajęciu Lwowa przez Armię Czerwoną został aresztowany przez NKWD za przynależność do Związku Harcerstwa Polskiego i osadzony w jednym z obozów pod Lwowem, skąd zbiegł. Przez tę pierwszą okupację sowiecką Lwowa ukrywał się. Po najeździe Niemiec prowadził własne przedsiębiorstwo budowlane, będąc równocześnie w szeregach Armii Krajowej i uczestnicząc czynnie w ruchu oporu oraz tajnym nauczaniu. W 1944 opuścił Lwów i po rocznym pobycie w Pleśnej k. Tarnowa (dokąd sprowadził swoją matkę z Białegostoku) z końcem 1945 osiedlił się w Krakowie.
W latach 1945–1949 pracował na różnych stanowiskach inżynierskich na terenie Krakowa i Górnego Śląska m.in. w Zarządzie Odbudowy Kolei. W 1949 podjął pracę naukowo-dydaktyczną w Katedrze Budownictwa Ogólnego na Wydziale Inżynierii Lądowo-Wodnej Wydziałów Politechnicznych Akademii Górniczo-Hutniczej w Krakowie – najpierw jako adiunkt (lata 1949–1954), potem zastępca profesora (lata 1954–1961) a następnie jako kierownik tej Katedry, wykładając takie przedmioty jak "Budownictwo ogólne" i "Materiały budowlane". W 1961 przeszedł do pracy w Wydziale Melioracji Wodnych z Oddziałem Geodezji Wyższej Szkoły Rolniczej w Krakowie, przemianowanej później na Akademię Rolniczą im. Hugona Kołłątaja, gdzie został kierownikiem Katedry Budownictwa Rolniczego (lata 1961–1983), jako zastępca profesora (lata 1961–1962), docent (lata 1962–1969) oraz profesor nadzwyczajny nauk technicznych do chwili przejścia na emeryturę w 1983. Ponadto w latach 1963-1964 pełnił na Uczelni funkcję prodziekana Wydziału Melioracji Wodnych a w latach 1964-1969 prorektora ds. nauczania. Po przeniesieniu Wydziału do nowego gmachu przy al. Mickiewicza 24-28 zorganizował tutaj nowoczesne laboratorium materiałów budowlanych.
W roku 1958 Edward Komarnicki uzyskał doktorat na Wydziale Budownictwa Politechniki Wrocławskiej na podstawie dysertacji pt. "Zagadnienie wodoodporności gipsobetonów żużlowych i stosowanie ich w ścianach zewnętrznych budynków" (promotorem był prof. Mieczysław Zachara). Jego rozprawa pt. "Zagadnienie stosowania gipsu w budownictwie" stała się podstawą habilitacji przeprowadzonej w 1962 na Wydziale Budownictwa Lądowego Politechniki Gdańskiej. W jego dorobku znajduje się ponad pięćdziesiąt oryginalnych artykułów naukowych publikowanych w kraju i za granicą. Był autorem sześciu – bardzo pomocnych w procesie nauczania – skryptów akademickich. Ostatni z nich w 1981 został wyróżniony Nagrodą Ministra Nauki, Techniki i Szkolnictwa Wyższego.
W latach 1952–1962 uczestniczył w pracach Międzynarodowego Stowarzyszenia Badawczego Materiałów i Konstrukcji (RILEM), w latach 1964–1969 był członkiem Rady Naukowo-Technicznej przy Ministrze Rolnictwa oraz zastępcą przewodniczącego Rady Naukowo-Technicznej przy Prezydium Wojewódzkiej Rady Narodowej w Katowicach. Był organizatorem i przez dziesięć lat (1973–1983) przewodniczył Komisji Budownictwa i Gospodarki Wodnej w Rolnictwie Krakowskiego Oddziału Polskiej Akademii Nauk. Był również w PAN członkiem Komisji Budownictwa oraz Komisji Nauk Rolniczych i Leśnych. W latach 1973–1975 był przewodniczącym Rady Instytutu Technologii i Organizacji Budownictwa Politechniki Krakowskiej oraz członkiem Rady Naukowej Instytutu Budownictwa i Inżynierii Środowiska Wyższej Szkoły Inżynierskiej w Rzeszowie, w latach 1976–1980 członkiem Rady Naukowej Instytutu Budownictwa, Mechanizacji i Elektryfikacji Rolnictwa w Warszawie.
Edward Komarnicki działał bardzo aktywnie na rzecz powstania na terenie krakowskiej Akademii Rolniczej Niezależnego Samorządnego Związku Zawodowego "Solidarność" – był pierwszym na liście zgłaszających wolę przystąpienia do nowego związku i został członkiem jego Komitetu Założycielskiego. Na początku października 1980 uczestniczył w delegacji, która wręczyła władzom rektorskim wyciąg z aktu erekcyjnego oraz tekst porozumienia wstępnego dotyczącego powstania na Uczelni NSZZ "Solidarność". W jego katedrze odbywały się zebrania Komitetu Założycielskiego. W czasie strajku studenckiego – trwającego od połowy listopada do 13 grudnia 1981 – pomieszczenia katedry, w tym także swój gabinet, oddał do dyspozycji Studenckiego Komitetu Strajkowego.
Życie prywatne.
Edward Komarnicki w dniu 12 sierpnia 1945 zawarł ślub w Krakowie z Marią z d. Gołąb (1905-1992) primo voto Ungeheuer, posiadającą dwie córki z poprzedniego małżeństwa – Krystynę i Grażynę. Edward Komarnicki miał rodzeństwo: jego starszy brat, Kazimierz, zmarł jako dziecko w 1912. Młodszy, Czesław, w czasie II Wojny Światowej walczył jako członek załogi okrętu podwodnego Royal Navy. Po wojnie zamieszkał w Oksfordzie i tam zmarł w 2015. Był farmaceutą.
Głównym hobby Edwarda Komarnickiego była turystyka – w okresie swojej młodości na krótszych dystansach motocyklem, po II wojnie światowej samochodem z żoną (lata 1961-1981) - czasem również z którąś z jej córek, zatrzymując się na noclegi tylko na kempingach i (jak za czasów harcerskich) biwakując z namiotem. Wśród odwiedzanych krajów były za pierwszym razem Anglia, Francja, Szwajcaria i Włochy. Potem doszła ówczesna Jugosławia. Te dwa ostatnie kraje były ulubionymi – w ostatnich wyjazdach szczególnie Istria. Swoje wrażenia dokumentował na przeźroczach i filmie amatorskim 8 mm. Został wraz z żoną pochowany na Cmentarzu Rakowickim w Krakowie (lokalizacja grobu: Kwatera XLIII, Rząd 12, grób nr 4).

</doc>
<doc id="5025977" url="https://pl.wikipedia.org/wiki?curid=5025977" title="Laurids Kjær">
Laurids Kjær

Laurids Peter Worslund Jensen Kjær (ur. 26 lutego 1852 w Brande, zm. 24 sierpnia 1932 w Gentofte) – duński strzelec, olimpijczyk i medalista mistrzostw świata.
W 1900 roku wystąpił na igrzyskach olimpijskich w Paryżu, gdzie wystartował w pięciu konkurencjach. Indywidualnie najwyższą pozycję osiągnął w strzelaniu z karabinu dowolnego klęcząc z 300 m, w którym uplasował się na 22. miejscu. Drużynowo zajął 4. miejsce w karabinie dowolnym w trzech postawach z 300 m.
Kjær raz zdobył medal mistrzostw świata. W 1899 roku zajął trzecie miejsce w drużynowym strzelaniu z karabinu dowolnego w trzech postawach z 300 m (skład zespołu: Viggo Jensen, Johan Johansen, Lars Jørgen Madsen, Anders Peter Nielsen, Laurids Kjær).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5025980" url="https://pl.wikipedia.org/wiki?curid=5025980" title="Sanniki (rejon smoleński)">
Sanniki (rejon smoleński)

Sanniki () – wieś (ros. деревня, trb. dieriewnia) w zachodniej Rosji, centrum administracyjne osiedla wiejskiego Pionierskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Upokoja, przy drodze regionalnej 66K-22 (Szczeczenki – Monastyrszczina), 17 km od drogi federalnej R135 (Smoleńsk – Krasnyj – Gusino), 22 km od drogi federalnej R120 (Orzeł – Briańsk – Smoleńsk – Witebsk), 34 km od drogi magistralnej M1 «Białoruś», 28 km od Smoleńska, 27,5 km od najbliższego przystanku kolejowego (Katyń).
W granicach miejscowości znajdują się ulice: Centralnaja, Mołodiożnaja, Zariecznaja.
Demografia.
W 2010 r. miejscowość zamieszkiwało 267 osób.

</doc>
<doc id="5025981" url="https://pl.wikipedia.org/wiki?curid=5025981" title="Caneball">
Caneball



</doc>
<doc id="5025982" url="https://pl.wikipedia.org/wiki?curid=5025982" title="Piłka trzcinowa">
Piłka trzcinowa



</doc>
<doc id="5025985" url="https://pl.wikipedia.org/wiki?curid=5025985" title="Tix">
Tix

Tix (zapis stylizowany: TIX), właśc. Andreas Andresen Haukeland (ur. 12 kwietnia 1993 w Bærum) – norweski muzyk, piosenkarz, producent muzyczny, kompozytor i autor tekstów, aktywista społeczny. Reprezentant Norwegii w 65. (2021) i 66. Konkursie Piosenki Eurowizji (2022, jako członek zespołu Subwoolfer).
Życiorys.
W dzieciństwie był gnębiony za swoje tiki nerwowe i nazywany przezwiskiem „tics”, które później przekształcił w swój pseudonim sceniczny „TIX”. W dorosłym życiu wylansował swój kolorowy i ekstrawagancki styl – na koncertach ma na sobie futro i opaskę na głowie z napisem „TIX”, nosi również okulary przeciwsłoneczne, którymi ukrywa drżenie oczu. Poza działalnością muzyczną, otwarcie promuje dbanie o zdrowie psychiczne i dzieli się swoimi doświadczeniami z cierpieniem na zespół Tourette’a, samotność i myśli samobójcze.
W 2015 stał się rozpoznawalny w Norwegii po premierze piosenki „Sjeiken”, którą wywołał kontrowersje ze względu na jej tekst. W 2016 wydał swój pierwszy album studyjny pt. "Dømt og berømt", który pozostał przez 79 tygodni na oficjalnej norweskiej liście. Równocześnie pracował jako autor tekstów w Los Angeles, gdzie napisał „Game Time” dla Flo Ridy i „Sweet but Psycho” oraz „Tattoo” dla Avy Max. Latem 2017 wystąpił jako support przed koncertem Justina Biebera w Stavanger.
W 2018 wydał singiel „Shotgun”. W 2019 wystąpił w norweskiej edycji programu "Hotel Paradise", a z piosenką „Jeg vil ikke leve” po raz pierwszy znalazł się na szczycie listy przebojów. Wraz z wydawaniem kolejnych piosenek zyskał szerszą publiczność i większe uznanie w przemyśle muzycznym w kraju. W 2020 został jurorem norweskiej edycji Idola, a także był najczęściej odtwarzanym artystą w Norwegii. W styczniu 2021 został ogłoszony jednym z finalistów programu "Melodi Grand Prix", norweskich preselekcji do Konkursu Piosenki Eurowizji, do którego zgłosił swój utwór „Ut av mørket”. 20 lutego wystąpił w finale eliminacji z angielską wersją utworu – „Fallen Angel”, za którą uzyskał 380 033 głosów telewidzów, zwyciężając w finale. 16 kwietnia został uznany "Artystą Roku 2020" i otrzymał nagrodę Spellemannprisen. 18 maja wystąpił w pierwszym półfinale Eurowizji i z dziesiątego miejsca awansował do finału, który odbył się 22 maja. Zajął w nim 18. miejsce po zdobyciu 75 punktów, w tym 60 pkt od telewidzów (13. miejsce) i 15 pkt od jurorów (22. miejsce). Za występ w finale otrzymał nagrodę Barbary Dex. W maju 2022 towarzyszył zespołowi Subwoolfer podczas występu w 66. Konkursu Piosenki Eurowizji w Turynie.

</doc>
<doc id="5025993" url="https://pl.wikipedia.org/wiki?curid=5025993" title="Nadleśnictwo Borki">
Nadleśnictwo Borki

Nadleśnictwo Borki – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Kruklankach, w powiecie giżyckim, w województwie warmińsko-mazurskim.
Nadleśnictwo obejmuje część powiatów giżyckiego i gołdapskiego, większość terytorium powiatu węgorzewskiego oraz niewielkie fragmenty powiatów oleckiego i kętrzyńskiego. Północną granicę nadleśnictwa stanowi granica państwowa z Rosją.
Historia.
W 1945 powstały nadleśnictwa Borki, Przerwanki i Węgorzewo. Dwa pierwsze objęły przedwojenne niemieckie lasy skarbowe (ok. 90% powierzchni) oraz byłe lasy prywatne, a Nadleśnictwo Węgorzewo poniemieckie lasy wielkiej własności ziemskiej.
1 stycznia 1973 nadleśnictwa Borki, Przerwanki i część Nadleśnictwa Węgorzewo zostały połączone. Nowa jednostka przyjęła nazwę "Nadleśnictwo Borki".
Ochrona przyrody.
Na terenie nadleśnictwa znajduje się siedem rezerwatów przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi 271 m3/ha, a średni wiek 60 lat.

</doc>
<doc id="5025994" url="https://pl.wikipedia.org/wiki?curid=5025994" title="Axel Kristensen">
Axel Kristensen

Axel Aage Kristensen (ur. 21 czerwca 1873 we Frederiksbergu, zm. 23 listopada 1952) – duński strzelec, olimpijczyk.
W 1900 roku wystąpił na igrzyskach olimpijskich w Paryżu, będących jednocześnie mistrzostwami świata. Wystartował w pięciu konkurencjach. Indywidualnie najwyższą pozycję osiągnął w strzelaniu z karabinu dowolnego stojąc z 300 m, w którym uplasował się na 22. miejscu. Drużynowo zajął 4. miejsce w karabinie dowolnym w trzech postawach z 300 m.

</doc>
<doc id="5026008" url="https://pl.wikipedia.org/wiki?curid=5026008" title="Sielezniewszczina">
Sielezniewszczina

Sielezniewszczina () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad Moszną, przy drodze regionalnej 66K-22 (Szczeczenki – Monastyrszczina), 8,5 km od drogi federalnej R135 (Smoleńsk – Krasnyj – Gusino), 8,5 km od drogi federalnej R120 (Orzeł – Briańsk – Smoleńsk – Witebsk), 27 km od drogi magistralnej M1 «Białoruś», 9,5 km od centrum administracyjnego osiedla wiejskiego (Sanniki), 15,5 km od Smoleńska, 15 km od najbliższego przystanku kolejowego (Dacznaja II).
W granicach miejscowości znajdują się ulice: Dorożnaja, Ługowaja, Majskaja, Mira, Sosnowaja, Stroitielej, Wiszniowyj projezd.
Demografia.
W 2010 r. miejscowość zamieszkiwało 8 osób.

</doc>
<doc id="5026011" url="https://pl.wikipedia.org/wiki?curid=5026011" title="Adam Humnicki">
Adam Humnicki

Adam Humnicki herbu Gozdawa – stolnik czernihowski w latach 1683-1697.
Był elektorem Augusta II Mocnego z ziemi lwowskiej i przemyskiej w 1697 roku.

</doc>
<doc id="5026012" url="https://pl.wikipedia.org/wiki?curid=5026012" title="Wyszczerzka">
Wyszczerzka

Wyszczerzka ("Calostemma" ) – rodzaj roślin z rodziny amarylkowatych, obejmujący trzy gatunki, występujące endemicznie w Australii na obszarze Nowej Południowej Walii, Queensland, Wiktorii i Australii Południowej, gdzie zasiedlają przełęcze i wąwozy wzgórz granitowych, obszary nadrzeczne i zalewowe lub tereny pagórkowate z łąkami lub lasami.
Zastosowanie.
Aborygeni australijscy z ludu Budjiti spożywają cebule "C. purpureum", a liście tej rośliny używają do produkcji bandaży. Okazjonalnie uprawiane jako rośliny ozdobne.

</doc>
<doc id="5026013" url="https://pl.wikipedia.org/wiki?curid=5026013" title="Christian Pedersen (strzelec)">
Christian Pedersen (strzelec)

Peter Christian Pedersen-Høj (ur. 18 sierpnia 1874 w Balling, zm. 27 grudnia 1957 w Aarhus) – duński strzelec, olimpijczyk.
Wystąpił w dwóch konkurencjach na Letnich Igrzyskach Olimpijskich 1908. Zajął 18. pozycję w karabinie dowolnym w trzech postawach z 300 m, zaś w zawodach drużynowych uplasował się na 4. miejscu.

</doc>
<doc id="5026021" url="https://pl.wikipedia.org/wiki?curid=5026021" title="Gunther Holtorf">
Gunther Holtorf

Gunther Holtorf (ur. 4 lipca 1937 w Getyndze, zm. 4 października 2021) – niemiecki podróżnik, który w latach 1989–2014 odbył podróż dookoła świata w Mercedesie 300GD, odwiedzając 180 państw. Zdobywca rekordu Guinnessa w kategorii największej liczby krajów odwiedzonych samochodem (nie po kolei).
Życiorys.
Gunther Holtorf urodził się 4 lipca 1937 w Getyndze. Ukończył liceum we Frankfurcie w 1957, przez krótki czas uczęszczał do szkoły oficerskiej, w 1958 roku rozpoczął praktykę w Lufthansie. W 1957 zorganizował podróż do Ameryki Środkowej i Południowej dla Bamberger Symphoniker, którym towarzyszył. W 1962 przeniósł się do Argentyny wraz z pierwszą żoną i córką Sabine, a następnie do Chile w 1964, skąd został wydalony w następnym roku. Przez krótki czas był kierownikiem Lufthansy na Gran Canarii, a następnie w 1966 z rodziną przeniósł się do Hongkongu. Po powrocie do Niemiec w 1970 rozstał się z żoną i wziął ponownie ślub. W 1973 przeprowadził się do Indonezji, a w 1979 do Urugwaju. Zrezygnował z pracy w Lufthansie w 1985 i przeniósł się do linii Hapag-Lloyd Flug w Hanowerze jako dyrektor. Tam też poznał trzecią żonę, Beate. Po tym jak odrzucono jego projekt konkurowania z Lufthansą w połączeniach krajowych, złożył rezygnację w 1988.
Podróż.
W 1988 zakupił niebieskiego Mercedesa 300GD, którego nazwał „Otto” i wraz z żoną ruszyli w podróż po Afryce. W trakcie wyprawy para postanowiła się rozwieść, ale mimo rozstania, Gunther Holtorf chciał kontynuować podróż. Dzięki ogłoszeniu, które zamieścił w Die Zeit, w 1989 poznał Christine (która później została jego żoną). Dokonali przeróbek samochodu, by nadać mu cechy kampera i w 1990 razem wrócili do Afryki. Pierwotny plan zakładał dwuletnią podróż. Przebieg 100 000 kilometrów samochód przekroczył w styczniu 1993 w Mozambiku. Przejechanie Afryki zajęło parze 5 lat, następnie podjęli decyzję o kontynuowaniu podróży w Ameryce Południowej, gdzie samochód został dostarczony w kontenerze drogą morską.
Do końca 1997 odwiedzili każdy kraj na południe od Amazonki, a w 1998 w Argentynie przebyli dwustutysięczny kilometr podróży. Do Stanów Zjednoczonych przybyli w 1999. Niemal cały rok 2000 i 2001 Otto spędził w magazynie w New Jersey. Następnym celem była Australia, Nowa Zelandia, Austria, Portugalia i kilka państw Afryki.
W 2003 u Christine wykryto pierwsze objawy rozwijającego się guza.
Jednym ze środków finansowania wyprawy był atlas (początkowo mapa) Dżakarty, który Gunther Holtorf opracował jeszcze w 1977. Podczas podróży Gunther i Christine wielokrotnie wracali do Dżakarty, zostawiając samochód w innym kraju, by wprowadzać dalsze poprawki do atlasu, który z czasem rozrósł się do ponad 400 stron. Prace nad atlasem spowalniały podróż, a jednocześnie rosła w tym zakresie konkurencja. Dlatego w 2005 Gunther Holtorf zarzucił prace nad nim i skupił się wyłącznie na podróży.
W 2005 Gunther i Christine rozpoczęli podróż w Libii, będącej 69. krajem na trasie. W sierpniu tego samego roku dotarli do Kazachstanu, będącego setnym krajem, gdzie jednocześnie przekroczyli 500 000 kilometrów.
Ze względu na pogarszający się stan zdrowia, w 2007 Christine zrobiła przerwę w podróży, a zastąpił ją jej syn Martin, którego Gunther kilka lat wcześniej adoptował. Christine podjęła podróż w kolejnym roku, podczas podróży przez Karaiby. Musiała ostatecznie zrezygnować w 2009, wcześniej pozostając długi czas w Bawarii na radioterapii i chemioterapii. W 2010 Christine i Gunther wzięli ślub, zaś 2 tygodnie później Christine zmarła. Wcześniej poprosiła Gunthera, by ten kontynuował podróż.
W czerwcu 2011 Gunther Holtorf był pierwszym zmotoryzowanym turystą z Zachodu w Korei Północnej – wizyta wymagała długich negocjacji, w czym towarzyszył Urząd Spraw Zagranicznych Republiki Federalnej Niemiec. Po miesiącach ustaleń i dokładnym zaplanowaniu trasy, zezwolono na przetransportowanie Otto z chińskiego portu Dalian do północnokoreańskiego Namp’o. Pobyt był ściśle nadzorowany przez koreańskie władze. Z trudnościami dyplomatycznymi Gunther Holtorf spotkał się też m.in. przy przyjeździe do Białorusi, Chin, Mjanmy czy Kuby. 
W 2013 razem z Guntherem podróżowała też jego przyjaciółka, Elke Dreweck.
Gunther Holtorf zakończył swoją podróż pod Bramą Brandenburską w październiku 2014 , po pokonaniu 884 tys. kilometrów. Ostatnim krajem, który odwiedził, była Białoruś.
Otto został sprzedany do muzeum Mercedes-Benz Welt w Stuttgarcie. Klucze odebrał osobiście prezes Daimler AG Dieter Zetsche, choć nie były to oryginalne klucze, które w ciągu 26 lat zużyły się.
Liczba odwiedzonych krajów.
Wyczyn Gunthera został wpisany do Księgi rekordów Guinnessa w kategorii największej liczby krajów odwiedzonych samochodem (nie po kolei). Liczba odwiedzonych krajów zanotowana w księdze to 180. Liczba krajów uznawanych przez Guinnessa to 193 kraje Narodów Zjednoczonych, plus Tajwan i Watykan. Gunther Holtorf nie odwiedził 16 z nich. Z powodu niebezpiecznej sytuacji nie odwiedził Somalii, Sudanu Południowego (powstałego w 2011) i Czadu. Z powodów logistycznych oraz finansowych, nie dotarł do Republiki Zielonego Przylądka, Wysp Świętego Tomasza i Książęcej oraz Bahamów. Antigua i Barbuda odmówiły mu wstępu. Pozostałe dziewięć krajów to oceaniczne wyspy, na których brak jest dróg pozwalających poruszać się samochodem. Dokumentujący podróż serwis "Ottos Reise"/"Otto's Journey" wylistował 205 krajów, wliczając w to terytoria jak Ceuta (odwiedzona w 1990 roku), Wyspy Alandzkie (2005), czy Makau (2011). Niektóre źródła podają jeszcze wyższą liczbę krajów: 215. W wywiadzie z 2013 roku, jeszcze przed zakończeniem podróży, Gunther Holtorf powiedział, że za kraj uznawał terytorium z własną walutą lub sytuacją prawną.
Współpraca z przedsiębiorstwem Merdeces-Benz.
Mercedes-Benz w 2004, świadomy wizerunkowych korzyści, jakie podróż może przynieść serii G, zaproponowała sponsorowanie podróży. Gunther Holtorf odmówił, obawiając się, że materiały promocyjne na samochodzie będą niepotrzebnie zwracać uwagę. Chciał też mieć zapewnioną wolność podróży. Firma zapłaciła jednak za transport samochodu z Australii do Niemiec, oraz wynegocjowała ubezpieczenie obejmujące cały świat. Pomogła również przy formalnościach wizowych podczas podróży przez Chiny oraz pokryła niezbędne koszty formalne.
Pobyt na Kubie okazał się możliwy dzięki temu, że syn Fidela Castro pracował dla dystrybutora Mercedesa.
Otto.
Otto jest Mercedesem 300GD, model W461, wyprodukowanym w 1988, o numerach rejestracyjnych FB 126 C. Na cele podróży został przebudowany: w tylnej części zamontowano materac, pod nim zainstalowano urządzenia kuchenne. Na dachu umieszczono skrzynie na dodatkowy sprzęt. Samochód jeździł z ładunkiem około 500 kilogramów. Gunther Holtorf dbał o samochód, regularnie dokonując wymiany oleju i zużywających się części, dzięki temu udało się uniknąć awarii, których nie dałoby się usunąć samodzielnie. Choć samochód mógł osiągać 130 km/h, rzadko kiedy przekraczał 80 km/h. W trakcie podróży przez Kenię, Holtorf wymontował klimatyzację – od tego czasu samochód przeważnie jeździł z jednym oknem otwartym. Samochód od początku był wyposażony w GPS, jednak wskazujący tylko pozycję i kierunek, bez mapy.
W trakcie podróży Otto zużył ponad 100 000 litrów paliwa, spalając około 12 litrów na 100 kilometrów. Koszt części zamiennych przez całą podróż wyniósł 85 tys. euro.

</doc>
<doc id="5026022" url="https://pl.wikipedia.org/wiki?curid=5026022" title="Austronomus">
Austronomus

Austronomus – rodzaj ssaka z podrodziny molosów (Molossinae) w rodzinie molosowatych (Molossidae).
Zasięg występowania.
Rodzaj obejmuje gatunki występujące w Australii i na Nowej Gwinei.
Morfologia.
Długość ciała (bez ogona) 71–100 mm, długość ogona 41–55 mm, długość przedramienia 54–65 mm; masa ciała 23–48 g.
Systematyka.
Etymologia.
"Austronomus": „południowy”, od "auster", "austri" „południe”; "nomos" „mieszkanie, siedziba”.
Podział systematyczny.
Takson wyodrębniony ponownie z rodzaju "Tadarida". Do rodzaju należą następujące gatunki:

</doc>
<doc id="5026030" url="https://pl.wikipedia.org/wiki?curid=5026030" title="Dyskografia Wiz Khalify">
Dyskografia Wiz Khalify



</doc>
<doc id="5026036" url="https://pl.wikipedia.org/wiki?curid=5026036" title="FC Stabiese">
FC Stabiese



</doc>
<doc id="5026037" url="https://pl.wikipedia.org/wiki?curid=5026037" title="Hans Schultz">
Hans Schultz

Hans Christian Schultz (ur. 23 marca 1864 w Vigerslev, zm. 26 czerwca 1937 w Otterup) – duński strzelec, olimpijczyk. Teść Nielsa Larsena i dziadek Uffe Schultza Larsena, również strzelców.
Dwukrotny uczestnik igrzysk olimpijskich (IO 1908, IO 1912). Wystartował łącznie w 6 konkurencjach. Najwyższe miejsca zajął podczas swojego pierwszego startu olimpijskiego. Indywidualnie był 21. w karabinie dowolnym w trzech postawach z 300 m, zaś z drużyną ukończył zawody na 4. miejscu.
Schultz był uznanym ekspertem od broni palnej w armii duńskiej i rusznikarzem. W 1904 roku otworzył swoją pracownię rusznikarską. W 1910 roku zatrudnił Nielsa Larsena. W 1917 roku zostali partnerami biznesowymi, a w 1919 roku założyli firmę Schultz &amp; Larsen, zajmującą się produkcją karabinów i tłumików. 

</doc>
<doc id="5026038" url="https://pl.wikipedia.org/wiki?curid=5026038" title="FC Legnago Salus">
FC Legnago Salus



</doc>
<doc id="5026040" url="https://pl.wikipedia.org/wiki?curid=5026040" title="Zamek Dragsholm">
Zamek Dragsholm

Zamek Dragsholm (dun. "Dragsholm Slot") – zamek zlokalizowany w Danii. Znajduje się w pobliżu wsi Sejerøbugten w południowo-zachodniej części Odsherred w północno-zachodniej Zelandii. Przez pewien czas zamek nosił nazwę "Adelersborg". Obiekt jest jednym z najstarszych zachowanych i czynnych budynków świeckich w kraju.
Historia.
Nazwa Dragsholm oznacza "wysepkę przy oporze", gdzie "opór" odnosi się do przesmyku, który łączył Odsherred z resztą Zelandii. Przed spiętrzeniem Lammefjordu, Odsherred był połączony z Zelandią wąskim odcinkiem lądu. W epoce wikingów przeciągano statki po lądzie na krótkich odcinkach i tym samym unikano niebezpiecznych wód. Wysepka, na której zbudowano zamek, jest otoczona jeziorami i łąkami, i znajduje się na południe od wzgórza morenowego Vejrhøj (123 m n.p.m.).
Pierwszy zamek zbudowano tu około 1215 z inicjatywy biskupa Roskilde. W średniowieczu budynek był przebudowany z pierwotnego założenia w dobrze ufortyfikowany zamek i podczas wojny Hanzy z Danią, Szwecją i Prusami (dun. "Grevens Fejde") był tak silny, że jako jedyny na Zelandii, wytrzymał napór wojsk hrabiego Christoffera.
W trakcie reformacji przeszedł do domeny dóbr koronnych. W okresie od 1536 do 1664 był użytkowany jako więzienie dla szlachty i kleru. W dużej wieży, w północno-wschodnim narożniku więzienne cele zostały wykonane i wyposażone w toalety i okna - osoby były tam przetrzymywane w zależności od stosunku do króla i rodzaju popełnionych przestępstw. Jednym z więźniów zamku był ostatni biskup katolicki w Roskilde, Joachim Rønnow, czwarty mąż Maria II Stuart. 
Podczas wojen Karola Gustawa zamek wysadzono i popadł on potem w ruinę. Z czasem został przekazany kupcowi Heinrichowi Müllerowi, który rozpoczął jego odbudowę w ramach spłaty długu wobec króla. W 1694 sprzedano go szlachcicowi Frederikowi Christianowi Adelerowi i wtedy został ostatecznie odbudowany w istniejących do dziś formach barokowych. Przez kilka pokoleń pozostawał w rękach rodziny Adelerów, aż do zakończenia się tej linii rodu w 1932, kiedy to przeszedł na własność Central jordbestyrelse, który z kolei sprzedał go (wraz z częścią dóbr) J.F. Bøttgerowi.
Barokowy styl elewacji pozostał nienaruszony, natomiast wnętrza wielokrotnie przebudowywano (ostatni raz w 1919, kiedy to części pomieszczeń nadano styl nawiązujący do romantyzmu). W zamku funkcjonują dwie restauracje i hotel prowadzony przez rodzinę Bøttgerów.
Otoczenie.
Zamek jest otoczony pagórkowatym polodowcowym krajobrazem. Obecnie dawne ziemie należące do zamku, słyną z produkcji warzyw, z których najbardziej popularna jest marchew z Lammefjord. Tereny wokół założenia są atrakcyjne dla turystów pieszych (szlaki). W pobliżu istnieje też piaszczysta plaża Sanddobberne z widokiem na wyspy Sejerø i Nekselø.

</doc>
<doc id="5026041" url="https://pl.wikipedia.org/wiki?curid=5026041" title="Stanisławce">
Stanisławce

Stanisławce (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 244 osoby, wszystkie były wyznania rzymskokatolickiego. Jednocześnie 197 mieszkańców zadeklarowało polską przynależność narodową, 47 białoruską. Było tu 49 budynków mieszkalnych. W 1931 w 52 domach zamieszkiwało 287 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.
Urodził się tu Michaił Sasonka.

</doc>
<doc id="5026042" url="https://pl.wikipedia.org/wiki?curid=5026042" title="Libertas Club">
Libertas Club



</doc>
<doc id="5026044" url="https://pl.wikipedia.org/wiki?curid=5026044" title="ASD Tivoli Calcio 1919">
ASD Tivoli Calcio 1919



</doc>
<doc id="5026046" url="https://pl.wikipedia.org/wiki?curid=5026046" title="SS Salernitanaudax">
SS Salernitanaudax



</doc>
<doc id="5026047" url="https://pl.wikipedia.org/wiki?curid=5026047" title="Ida Lien">
Ida Lien

Ida Lien (ur. 5 kwietnia 1997 w Drammen) – norweska biathlonistka, mistrzyni świata.
Kariera.
Pierwszy raz na arenie międzynarodowej pojawiła się 4 lutego 2017 roku w Novym Měscie, gdzie podczas mistrzostw Europy juniorów zajęła 33. miejsce w sprincie. W kolejnych sezonach startowała głównie w Pucharze IBU. Nigdy nie startowała na mistrzostwach świata juniorów.
W zawodach Pucharu Świata zadebiutowała 5 marca 2020 roku w Novym Měscie, gdzie zajęła 68. miejsce w sprincie. Pierwsze pucharowe punkty zdobyła 28 listopada 2020 roku w Kontiolahti, zajmując 30. miejsce w biegu indywidualnym. 7 marca 2020 roku w Novym Měscie wspólnie z koleżankami z reprezentacji wygrała rywalizację w sztafecie.
W 2021 roku wzięła udział w mistrzostwach świata w Pokljuce, gdzie zdobyła złoty medal w sztafecie. Ponadto była jedenasta w biegu indywidualnym, siedemnasta w sprincie i biegu pościgowym, a w biegu masowym zajęła 24. miejsce.

</doc>
<doc id="5026050" url="https://pl.wikipedia.org/wiki?curid=5026050" title="Wieczna miłość (telenowela meksykańska)">
Wieczna miłość (telenowela meksykańska)

Wieczna miłość – meksykańska telenowela z 2013 roku wyprodukowana przez TV Azteca.
Polska premiera odbędzie na 30 marca 2021 na kanale Novela TV.
Fabuła.
Nieszczęśliwa w małżeństwie Paula przypadkowo spotyka byłego narzeczonego Alejandro. Uczucie, które łączyło oboje przed laty, odżywa z nową siłą.

</doc>
<doc id="5026051" url="https://pl.wikipedia.org/wiki?curid=5026051" title="CS Trevigliese ASD">
CS Trevigliese ASD



</doc>
<doc id="5026052" url="https://pl.wikipedia.org/wiki?curid=5026052" title="ASD FBC Saronno 1910">
ASD FBC Saronno 1910



</doc>
<doc id="5026053" url="https://pl.wikipedia.org/wiki?curid=5026053" title="Ozimops">
Ozimops

Ozimops – rodzaj ssaka z podrodziny molosów (Molossinae) w rodzinie molosowatych (Molossidae).
Zasięg występowania.
Rodzaj obejmuje gatunki występujące w Australii, na Nowej Gwinei, Molukach i w Archipelagu Bismarcka.
Morfologia.
Długość ciała (bez ogona) 45–68 mm, długość ogona 25–38 mm, długość ucha 8–18 mm, długość tylnej stopy 5,3–10 mm, długość przedramienia 30–55 mm; masa ciała 5–19 g.
Systematyka.
Etymologia.
"Ozimops": "Ozi" – kolokwializm oznaczający Australię; rodzaj "Mops" (mops).
Podział systematyczny.
Do rodzaju należą następujące gatunki:

</doc>
<doc id="5026056" url="https://pl.wikipedia.org/wiki?curid=5026056" title="Jan Saugmann">
Jan Saugmann

Jan Saugmann (ur. 30 czerwca 1967 w Hillerød) – duński żeglarz sportowy.
Wyniki.
Klasa 5O5.
Tabela zawiera tylko wybrane regaty.

</doc>
<doc id="5026057" url="https://pl.wikipedia.org/wiki?curid=5026057" title="Struki (sielsowiet Wołkołata)">
Struki (sielsowiet Wołkołata)

Struki (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 75 osób, wszystkie były wyznania rzymskokatolickiego. Jednocześnie 69 mieszkańców zadeklarowało polską przynależność narodową, 6 białoruską. Było tu 15 budynków mieszkalnych. W 1931 w 18 domach zamieszkiwało 86 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. W latach 1954 – 1960 wieś była stolicą sielsowietu Struki. Od 1991 roku w Republice Białorusi.

</doc>
<doc id="5026060" url="https://pl.wikipedia.org/wiki?curid=5026060" title="SS Giovani Calciatori Cappuccini">
SS Giovani Calciatori Cappuccini



</doc>
<doc id="5026061" url="https://pl.wikipedia.org/wiki?curid=5026061" title="Struki">
Struki



</doc>
<doc id="5026064" url="https://pl.wikipedia.org/wiki?curid=5026064" title="GC Legnanesi">
GC Legnanesi



</doc>
<doc id="5026066" url="https://pl.wikipedia.org/wiki?curid=5026066" title="CS Giovanni Gerbi Pisa">
CS Giovanni Gerbi Pisa



</doc>
<doc id="5026067" url="https://pl.wikipedia.org/wiki?curid=5026067" title="SS Pro Gorla SC Ausonia">
SS Pro Gorla SC Ausonia



</doc>
<doc id="5026070" url="https://pl.wikipedia.org/wiki?curid=5026070" title="The Zoo">
The Zoo

The Zoo – piosenka zespołu Scorpions, wydana w 1980 roku jako singel promujący album "Animal Magnetism".
Piosenka opowiada o życiu nocnym na tytułowym Zoo, czyli 42nd Street na Manhattanie. Pomysł na utwór zrodził się podczas pierwszej amerykańskiej trasy koncertowej Scorpions w 1979 roku. Wówczas to zespół dowiedział się, iż 42nd Street z uwagi na bujne życie nocne potocznie jest określana jako Zoo. Zainspirowany tym Klaus Meine napisał tekst do muzyki Rudolfa Schenkera.
Utwór zajął 75. miejsce na liście UK Singles Chart. Jego cover wykonali m.in. Bruce Dickinson i Arch Enemy. „The Zoo” zostało użyte w soundtracku gry "NBA 2K18". Jako utwór przewodni wykorzystywał go również wrestler Bam Bam Bigelow.

</doc>
<doc id="5026075" url="https://pl.wikipedia.org/wiki?curid=5026075" title="Śnieżka-Invest">
Śnieżka-Invest



</doc>
<doc id="5026080" url="https://pl.wikipedia.org/wiki?curid=5026080" title="Dean Martin’s Greatest Hits! Vol. 1">
Dean Martin’s Greatest Hits! Vol. 1

Dean Martin's Greatest Hits! Vol. 1 – kompilacyjny album muzyczny z piosenkami Deana Martina wydany w 1968 roku przez Reprise Records. 

</doc>
<doc id="5026081" url="https://pl.wikipedia.org/wiki?curid=5026081" title="USD Bolzanetese Virtus">
USD Bolzanetese Virtus



</doc>
<doc id="5026082" url="https://pl.wikipedia.org/wiki?curid=5026082" title="Rubi (telenowela)">
Rubi (telenowela)

Rubi – meksykańska telenowela z 2020 roku, wyprodukowana przez W Studios, Lemon Studios dla Televisa i Univision.
Polska premiera odbyła się 1 marca 2021 o godzinie 13.55 w TV4.
Fabuła.
Do wystawnej lecz podupadłej rezydencji na odludziu przyjeżdża młoda, ambitna dziennikarka, Carla, by zrobić reportaż o tajemniczej właścicielce posiadłości – Rubi Perez Ochoa. Kobietę otacza mroczna legenda: podobno zniszczyła wielu znanych i wysoko postawionych mężczyzn, stała za upadkiem potężnych fortun i wpływowych rodów. Rubi nie znosi dziennikarzy, uważa, że są nic nie warci, podobnie jak kłamstwa, jakie powtarzają o niej ludzie, ale zgadza się dać Carli szansę i opowiedzieć jej o sobie. W swojej opowieści cofa się o 20 lat, do czasów, kiedy była biedną studentką. Już w młodości piękna i umiejąca wykorzystywać swoją urodę dziewczyna, zwracała na siebie uwagę i potrafiła zawrócić w głowie każdemu. Mieszkała z chorą matką, siostrą z którą nie najlepiej się dogadywała i siostrzenicą, którą uwielbiała. Bieda, pożar domu i konieczność walki o przetrwanie utwierdzały ją tylko w przekonaniu, że powinna walczyć o siebie na własnych zasadach, nie licząc się z innymi i nie przejmując ich uczuciami i losami. Marzyła o życiu w luksusie i blasku sławy, a ludzie byli dla niej jedynie narzędziami do osiągania kolejnych celów. Dlatego zaprzyjaźniła się z Maribel, wrażliwą i nieśmiałą dziewczyną z bardzo zamożnej rodziny, która wkrótce pożałowała tej znajomości i zaufania jakim ją obdarzyła. Dzięki niej Rubi poznała jej narzeczonego - bogatego i robiącego światową karierę młodego architekta, Hectora. On zaś wprowadził ją w kręgi międzynarodowej elity, gdzie spotkała wielkiego dyktatora mody, Lucasa, a dzięki sławie jaką jej zapewnił jej projektant poznała księcia Eduarda z hiszpańskiej rodziny królewskiej. Chociaż zdobyła wszystko czego pragnęła i miała wszystkich u swych stóp, nie mogła znaleźć szczęścia, które daje prawdziwa miłość, bo jedynego mężczyznę, którego kochała, Alejandra - utalentowanego i zakochanego w niej lekarza – porzuciła, kiedy odkryła, że nie jest milionerem, za jakiego go wzięła, gdy się poznali.

</doc>
<doc id="5026088" url="https://pl.wikipedia.org/wiki?curid=5026088" title="Bahnreform">
Bahnreform

Bahnreform – reforma kolejnictwa w Niemczech przeprowadzona w latach 1993–1994.
Reforma ta została wymuszona procesem zjednoczenia Niemiec i potrzebą dokonania scalenia dwóch działających oddzielnie państwowych przedsiębiorstw kolejowych.
Oba dotychczasowe przedsiębiorstwa – Deutsche Bundesbahn (RFN) i Deutsche Reichsbahn (NRD) znajdowały się w poważnym kryzysie. W przypadku Deutsche Reichsbahn problemem były zapóźnienia technologiczne i inwestycyjne, a także przerost zatrudnienia. Deutsche Bundesbahn borykała się z deficytem i długiem sięgającym 40 miliardów marek.
Celem reformy było zmniejszenie obciążeń dla budżetu federalnego i zrównoważenie sytuacji na kolei. Wraz z połączeniem obu przedsiębiorstw dokonano przekształcenia ich w spółkę komercyjną (Deutsche Bahn AG) ze 100-procentowym udziałem właścicielskim państwa.
Odpowiedzialność za finansowanie przewozów regionalnych przeniesiono na władze poszczególnych krajów związkowych (landów).
Otwarto także rynek kolejowy na konkurencję – przede wszystkim rynek przewozów regionalnych.
Jednocześnie w ramach reformy utworzono Bundeseisenbahnvermögen – BEV (majątek kolei federalnej) – przeprowadzając proces oddłużania nowo powstających przedsiębiorstw kolejowych. Podmiot ten przejął 32 mld euro długów kolei zachodnioniemieckiej – koszt operacji obciążył budżet federalny.

</doc>
<doc id="5026089" url="https://pl.wikipedia.org/wiki?curid=5026089" title="Dean Martin’s Greatest Hits! Vol. 2">
Dean Martin’s Greatest Hits! Vol. 2

Dean Martin's Greatest Hits! Vol. 2 – album kompilacyjny piosenkarza Deana Martina wydany przez Reprise Records w 1968 roku. Pierwsza część – "Dean Martin's Greatest Hits! Vol. 1" została wydana wcześniej w 1968 roku. 

</doc>
<doc id="5026092" url="https://pl.wikipedia.org/wiki?curid=5026092" title="Daniel Moroder">
Daniel Moroder

Daniel Moroder (ur. 22 stycznia 2002 w Vipiteno) – włoski skoczek narciarski i narciarz dowolny. W pierwszej z tych dyscyplin uczestnik mistrzostw świata seniorów (2021) oraz juniorów (2019–2022), a także zimowych igrzysk olimpijskich młodzieży (2020).
Przebieg kariery.
Moroder bez większych sukcesów startował w nieoficjalnych letnich mistrzostwach świata dzieci. W sierpniu 2015 w Hinterzarten zajął 7. miejsce w zawodach FIS Youth Cup. W styczniu 2017 w Schonach zadebiutował w Alpen Cupie, plasując się dwukrotnie w ósmej dziesiątce. W styczniu 2018 w Planicy po raz pierwszy wystąpił w konkursach FIS Cupu, zajmując lokaty w siódmej i ósmej dziesiątce. W lutym 2018 w tej samej miejscowości zdobył brązowy medal OPA Games w rywalizacji drużynowej (urodzeni w 2001 i młodsi).
W styczniu 2019 w Lahti wystąpił na mistrzostwach świata juniorów – w rywalizacji indywidualnej był 51., a w drużynowej 12. W marcu 2019 w Chaux-Neuve zajął 29. pozycję w konkursie Alpen Cupu, zdobywając pierwsze punkty tego cyklu. W grudniu 2019 w Oberwiesenthal po raz pierwszy punktował w FIS Cupie, plasując się na 26. lokacie. W styczniu 2020 wystąpił na zimowych igrzyskach olimpijskich młodzieży – indywidualnie był 15., a w konkursie skoków drużyn mieszanych zajął 9. lokatę. W lutym 2020 w Brotterode zadebiutował w Pucharze Kontynentalnym, plasując się dwukrotnie w piątej dziesiątce. W marcu 2020 w Oberwiesenthal wziął udział w mistrzostwach świata juniorów – był 34. indywidualnie, 11. w konkursie drużynowym i 8. w rywalizacji zespołów mieszanych. W tym samym miesiącu w Predazzo zdobył pierwsze punkty Pucharu Kontynentalnego (był 29.).
W styczniu 2021 w Zakopanem zadebiutował w Pucharze Świata, odpadając w kwalifikacjach do konkursu indywidualnego i zajmując 9. lokatę w zmaganiach drużynowych. W lutym 2020 w Lahti ponownie wystąpił na mistrzostwach świata juniorów, plasując się na 23. pozycji w rywalizacji indywidualnej i 7. w drużynowej. W tym samym miesiącu został powołany na mistrzostwa świata seniorów – w rywalizacji indywidualnej na skoczni normalnej przeszedł kwalifikacje i zajął 51. miejsce w konkursie, po czym, razem z całą reprezentacją Włoch, został wycofany z dalszego udziału w tej imprezie ze względu na pozytywne wyniki testu na obecność koronawirusa SARS-CoV-2 u Jessiki Malsiner i członka sztabu kobiecej kadry Włoch. W marcu 2022 w Zakopanem wystąpił na mistrzostwach świata juniorów – indywidualnie był 38., a w konkursie drużyn mieszanych zajął z włoskim zespołem 8. lokatę. W tym samym miesiącu po raz ostatni wystąpił w oficjalnych zawodach międzynarodowych w skokach narciarskich rozgrywanych pod egidą FIS.
Po sezonie 2021/2022 zakończył karierę skoczka narciarskiego i zdecydował się na uprawianie narciarstwa dowolnego, skupiając się na konkurencji skicross, od sezonu 2022/2023 rywalizując w niej w zmaganiach międzynarodowych.

</doc>
<doc id="5026095" url="https://pl.wikipedia.org/wiki?curid=5026095" title="I Can’t Give You Anything but Love (album)">
I Can’t Give You Anything but Love (album)

I Can't Give You Anything but Love – kompilacyjny album muzyczny piosenkarza Deana Martina wydany przez Pickwick Records w 1968 roku.

</doc>
<doc id="5026096" url="https://pl.wikipedia.org/wiki?curid=5026096" title="Lermontowskij prospiekt">
Lermontowskij prospiekt

Lermontowskij prospiekt (ros. Лермонтовский проспект) – stacja linii Tagansko-Krasnopriesnienskiej metra moskiewskiego, znajdująca się w południowo-wschodnim okręgu administracyjnym Moskwy w rejonie Wychino–Żulebino (ros. Выхино–Жулебино), poza obrębem obwodnicy MKAD. Otwarcie miało miejsce 9 listopada 2013 roku.
Stacja typu płytkiego jednonawowego z peronem wyspowym położona jest na głębokości 12 metrów. Wystrój utrzymano w jasnej kolorystyce. Peron wyłożono granitem, sklepienie zostało wykończone białym tynkiem. Na ścianach zatorowych i suficie umieszczono kolorowe panele tworzące gradient: w zachodniej części peronu czerwone i pomarańczowe, w centralnej żółte, a we wschodniej jasnozielone i ciemnozielone. Stacja posiada siedem wyjść: pięć z nich prowadzi na Aleję Lermontowską, pozostałe dwa na Chwalinskij Bulwar. Stacja umożliwia przesiadkę na stację Kosino linii Niekrasowskiej.

</doc>
<doc id="5026104" url="https://pl.wikipedia.org/wiki?curid=5026104" title="Gentle on My Mind (album Deana Martina)">
Gentle on My Mind (album Deana Martina)

Gentle on My Mind – studyjny album muzyczny Deana Martina wyprodukowany przez Jimmy'ego Bowena i zaaranżowany przez Erniego Freemana, wydany w 1968 roku przez wytwórnię Reprise Records. 

</doc>
<doc id="5026105" url="https://pl.wikipedia.org/wiki?curid=5026105" title="Said Karimulla Khalili">
Said Karimulla Khalili



</doc>
<doc id="5026111" url="https://pl.wikipedia.org/wiki?curid=5026111" title="The Best of Dean Martin, Vol. 2">
The Best of Dean Martin, Vol. 2

The Best of Dean Martin, Vol. 2 – kompilacyjny album muzyczny zawierający utwory wykonane przez piosenkarza Deana Martina, wydany w 1969 roku przez Capitol Records. 

</doc>
<doc id="5026112" url="https://pl.wikipedia.org/wiki?curid=5026112" title="Bolszoje Czerwonnoje">
Bolszoje Czerwonnoje

Bolszoje Czerwonnoje, Czerwonnoje () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest przy drodze regionalnej 66K-22 (Szczeczenki – Monastyrszczina), 14 km od drogi federalnej R135 (Smoleńsk – Krasnyj – Gusino), 15,5 km od drogi federalnej R120 (Orzeł – Briańsk – Smoleńsk – Witebsk), 30 km od drogi magistralnej M1 «Białoruś», 6,5 km od centrum administracyjnego osiedla wiejskiego (Sanniki), 22 km od Smoleńska, 22 km od najbliższego przystanku kolejowego (Dacznaja II).
Demografia.
W 2010 r. miejscowości nikt nie zamieszkiwał.
Historia.
25 marca 1918 r. zgodnie z „III ustawową gramotą” Białoruska Rada Republiki proklamowała niepodległość Białoruskiej Republiki Ludowej, włączając w jej granice część guberni czernihowskiej, briańskiej i kałużskiej oraz niemal całą gubernię smoleńską, w tym wieś Czerwonnoje. 1 stycznia 1919 r. wraz z proklamowaniem Białoruskiej Socjalistycznej Republiki Radzieckiej miejscowość weszła w jej skład, ale już 16 stycznia tegoż roku terytorium, na którym znajdowała się wieś trafiła w granice Rosyjskiej Federacyjnej Socjalistycznej Republiki Radzieckiej.

</doc>
<doc id="5026114" url="https://pl.wikipedia.org/wiki?curid=5026114" title="Zenkoku-ji">
Zenkoku-ji

 – świątynia buddyjska szkoły nichiren w dzielnicy Kagurazaka w Tokio (okręg specjalny Shinjuku), w Japonii.
Świątynia powstała w 1595 na terenie, który podarował siogun Ieyasu Tokugawa, a głównym bóstwem stał się tam Bishamon, patron wojowników, "daimyō" i samurajów, jedno z bogów szczęścia Shichi-fukujin. W 1670 kiedy świątynia spłonęła, odbudowano ją w nowym miejscu, a w 1792, po kolejnym pożarze, zbudowano ją w obecnej lokalizacji w Kagurazaka. W czasie II wojny światowej uległa spaleniu w 1945. Odbudowę prowadzono od 1946, a w 2014 zrekonstruowano główne sanktuarium Bishamon-dō.

</doc>
<doc id="5026115" url="https://pl.wikipedia.org/wiki?curid=5026115" title="Działania polskiego lotnictwa nad Słowacją (1939)">
Działania polskiego lotnictwa nad Słowacją (1939)

Działania polskiego lotnictwa nad Słowacją – epizod z działań polskiego lotnictwa wojskowego w czasie kampanii wrześniowej.
Po tym, jak Słowacja przyłączyła się do niemieckiej agresji na Polskę 1 września 1939 roku, a wojska słowackie oraz niemieckie stacjonujące na Słowacji wtargnęły na terytorium II Rzeczypospolitej od południa, polskie jednostki zwiadu powietrznego prowadziły do 8 września loty rozpoznawcze nad wschodnią Słowacją, w czasie których sporadycznie dokonywano ostrzału oddziałów niemieckich i słowackich. W ich trakcie utracono jeden polski samolot zestrzelony w okolicach Preszowa 6 września.
Tło sytuacyjne.
14 marca 1939 roku doszło do rozpadu drugiej Republiki Czecho-Słowackiej. Z inspiracji III Rzeszy Niemieckiej Słowacja ogłosiła niepodległość jako tzw. pierwsza Republika Słowacka. Czechy i Morawy zostały 15 marca zajęte przez Niemców, którzy następnego dnia utworzyli w Pradze Protektorat Czech i Moraw. Ruś Zakarpacka została natomiast anektowana przez Węgry. Powstałe za zgodą Adolfa Hitlera marionetkowe państwo słowackie pod przywództwem ks. Jozefa Tiso było całkowicie uzależnione od polityki III Rzeszy.
W dniach 19–23 marca 1939 roku została zawarta tzw. umowa o ochronie Państwa Słowackiego przez III Rzeszę Niemiecką. Na jej mocy zadecydowano 20-21 sierpnia o stacjonowaniu wojsk niemieckich na terytorium Słowacji oraz o aktywnym udziale jednostek słowackich w agresji na Polskę. Politycy słowaccy tłumaczyli swoje decyzję chęcią ochrony młodej, słowackiej niepodległości przed „agresywnym sąsiadem” oraz dążeniami do odzyskania terenów Spiszu i Orawy. Tereny te do roku 1918 były częścią Królestwa Węgier, a po zakończeniu I wojny światowej i po rozpadzie Austro-Węgier, w listopadzie 1918 roku zostały przyłączone do Polski. Po krótkim okresie okupacji czechosłowackiej, od września 1919 roku do 28 lipca 1920 roku znajdowały się w granicach obszaru plebiscytowego podlegającego władzy Międzysojuszniczej Komisji Rządzącej i Plebiscytowej, by ostatecznie decyzją Rady Ambasadorów z 28 lipca 1920 roku częściowo powrócić w granice państwa polskiego. Zdecydowaną większość obu terenów plebiscytowych Rada Ambasadorów przekazała Czechosłowacji, w tym nawet część obszarów dwu wsi przyznanych Polsce (Lipnicy Wielkiej i Jurgowa). W październiku 1938 roku dwie wsie z Orawy: Głodówka i Sucha Góra, które do 1924 roku należały do Polski, oraz ze Spisza obszar wsi Jaworzyna, zostały na mocy wymuszonego porozumienia zajęte przez Polskę przy okazji zajęcia Zaolzia.
1 września o godz. 5:00 rano licząca ok. 50 tys. żołnierzy słowacka Armia Polowa „Bernolak”, przyłączona do niemieckiej 14. Armii, zaatakowała Polskę w tym samym momencie, co oddziały niemieckie wkraczające z terytorium Słowacji. W słowackiej agresji na Polskę uczestniczyły również Slovenske Vzduśne Zbrane, czyli słowackie siły powietrzne, wyposażone w maszyny odziedziczone po przedwojennej armii czechosłowackiej, które naruszały polską przestrzeń powietrzną nawet na 60–90 km w głąb.
Przyległej części Polski broniła Armia „Karpaty” pod dowództwem gen. Kazimierza Fabrycego, której lotnictwem dowodził ppłk dypl. pilot Olgierd Tuskiewicz. Armia dysponowała dwiema własnymi eskadrami lotnictwa: 31 Eskadrą Rozpoznawczą z samolotami rozpoznawczo-bombowymi PZL.23B Karaś, stacjonującą na lotnisku polowym w Weryni, oraz 56 Eskadrą Obserwacyjną z samolotami towarzyszącymi Lublin R.XIIID, służącymi do bliskiego rozpoznania. Druga z wymienionych eskadr została przeniesiona na przełomie sierpnia i września z Lidy na lotnisko polowe w Mrowli pod Rzeszowem.
Działania polskiego lotnictwa.
Pierwszy lot polskich samolotów nad terytorium Słowacji miał miejsce już pierwszego dnia wojny. Dwie maszyny PZL.23 Karaś z 31 Eskadry Rozpoznawczej zostały wysłane około południa na rozpoznanie w rejon miasta Bardejów (Bardejov) oraz rejon Orlov – Stara Lubowla (Stará Ľubovňa). Pierwsza z nich, por. obs. Tadeusza Kołodziejskiego, pomimo ostrzału obrony przeciwlotniczej, przedostała się nad słowackie lotnisko wojskowe w Nowej Wsi Spiskiej (Spišská Nová Ves) wykorzystywane przez bombowce Luftwaffe i sfotografowała je. Pomimo poderwania w powietrze słowackich myśliwców, Karaś nie został przechwycony, a w drodze powrotnej znad Preszowa (Prešov), według relacji dowódcy załogi, zrzucił lekkie bomby 12,5 kg na niemiecką kolumnę wojska. Brak jest potwierdzenia tego w dokumentach, a inny z pilotów eskadry wspominał, że bombardowanie Słowacji było zabronione, ale meldunek słowacki potwierdzał zrzucenie bomb przez polski samolot 1 września w pobliżu Zdziaru, bez bliższych informacji. Druga załoga ppor. obs. Mariana Wójtowicza rozpoznała 40-kilometrową kolumnę pancerną przesuwającą się w kierunku Czorsztyna, prawdopodobnie z 4. Dywizji Lekkiej. Rozpoznano też puste lotnisko w Kieżmarku.
2 września 31 Eskadra kontynuowała loty rozpoznawcze trzema samolotami nad Słowacją, między innymi wykrywając samoloty niemieckie w Kieżmarku i Nowej Wsi Spiskiej. Meldunek słowacki z tego dnia mówił o ostrzelaniu i ranieniu przez samolot 9 żołnierzy 3. Dywizji Piechoty „Ražus” w rejonie Jaworzyny (na terenie zajętym przed wojną przez Polskę). 2 września wieczorem dowódca lotnictwa Armii „Karpaty” proponował zbombardować lotniska wykorzystywane przez Niemców na Słowacji, lecz naczelne dowództwo nie wyraziło na to zgody, motywując to brakiem stanu wojny między Polską a Słowacją. Tego dnia też rejon przygraniczny rozpoznawał po raz pierwszy samolot Lublin R.XIIID z 56 Eskadry Obserwacyjnej.
W godzinach porannych 3 września działania nad Słowacją prowadziły samoloty Lublin 56 Eskadry Obserwacyjnej. W trakcie tych lotów, poza wykonywaniem zadań rozpoznawczych, doszło również do ataku na przemieszczające się w stronę granicy oddziały niemieckie i słowackie. Według relacji kpr. pil. Szymona Kity, doleciał on aż do Preszowa, gdzie z niskiej wysokości obserwowali intensywny ruch pojazdów mechanicznych, a następnie poleciał wzdłuż drogi do Bardejowa, na której obserwator, ppor. Kazimierz Kucza, ostrzelał z karabinu maszynowego samochód z niemiecką załogą, który wpadł do rowu. Bliżej granicy załoga zaatakowała jeszcze ogniem km-u kolumnę artylerii, wywołując znaczny popłoch, zaskoczony przeciwnik nie odpowiedział na ostrzał. Meldunki słowackie wskazują na inną trasę lotu wzdłuż doliny Laborca, lecz potwierdzają ostrzelanie i trafienie słowackiego samochodu ciężarowego o 11:20 obok wsi Habura (bez rannych), następnie ostrzelanie oddziału Straży Finansowej i kolumny artylerii we wsi Volica o 11:45 (jeden ranny).
4 września ponownie miał miejsce lot przynajmniej jednego Karasia 31 Eskadry nad Słowacją. Z rozkazu dla lotnictwa słowackiego wydanego tego dnia wynika, że polskie samoloty wykonywały pojedyncze loty aż na kierunku Trenczyn – Wiedeń, zapuszczając się pod granicę austriacką. Brak jest jednak potwierdzenia takiego lotu w zachowanych dokumentach, aczkolwiek był on możliwy biorąc pod uwagę zasięg Karasia. Lublin R.XIIID z 56 Eskadry zaś sfotografował koszary w Humenném, mimo ostrzału przeciwlotniczego. Jeden lub dwa samoloty polskie tego dnia latały nad Preszowem.
31 Eskadra Rozpoznawcza latała nad Słowacją do 4 września. Później jej zadania przejęła 56 Eskadra Obserwacyjna, wyposażona w wolniejsze maszyny Lublin R.XIIID. Pomimo gorszego wyposażenia, eskadra w czasie swoich działań rozpoznawczych zapuszczała się aż pod granicę słowacko-węgierską. Warto zaznaczyć, że przez godło eskadry z białym krzyżem, jej samoloty często w słowackich meldunkach były opisywane jako noszące znaki niemieckie (hakenkreuzy).
5 września 56 Eskadra Obserwacyjna wykonała kilka lotów nad Słowację, w tym za Preszów, mimo intensywnego ostrzału z ziemi (ppor. obs. Mieczysław Marcola). W tym dniu w Preszowie około 10:30 polski samolot ostrzelał oddział słowackiej kawalerii, przy czym rany odniósł jeden żołnierz i kilku cywilów. Również po południu kpt. obs. Eugeniusz Arciuszkiewicz rozpoznał i ostrzelał sztab niemieckiej 1. Dywizji Górskiej w Domu Zdrojowym w Bardejowie-Zdroju. Przypadki te skłoniły dowództwo słowackie do większego zabezpieczenia własnej przestrzeni powietrznej przez klucze myśliwców.
6 września również samoloty 56 Eskadry Obserwacyjnej wykonały kilka lotów nad Słowację, połączonych z nieskutecznym ostrzeliwaniem z km-ów. Strona słowacka zanotowała zwiększoną działalność lotnictwa polskiego w dolinie Ondawy. Tego dnia rano słowackie lotnictwo urządziło jednak zasadzkę myśliwską, przebazowując o świcie klucz trzech myśliwców Avia B-534 z bazy Spišská Nová Ves na lotnisko polowe w miejscowości Ňaršany (obecnie Ražňany). Startując o 7:15, przechwyciły one samolot Lublin R.XIIID z 56 Eskadry Obserwacyjnej z załogą w składzie kpr. pil. Marian Piasecki i por. obs. Edward Porada wykonujący lot zwiadowczy nad Preszowem. Prowadzący klucz sierż. František Hanovec, wraz z bocznymi plut. Martinem Žiaranem i plut. Viliamem Jaloviarem, zapalił polski samolot, próbując go najpierw zmusić do lądowania. Por. Porada zginął w wyniku nieudanego skoku ze spadochronem, a kpr. Piasecki w kabinie samolotu. Lublin spadł w okolicach miejscowości Ostrovany, na północny zachód od Preszowa. Pogrzeb polskiej załogi, z wojskową asystą, odbył się następnego dnia w Preszowie. Było to pierwsze zestrzelenie uzyskane przez lotnictwo słowackie w czasie II wojny światowej, a zarazem pierwsze w historii starcie powietrzne pomiędzy polską i słowacką maszyną. Trzej piloci słowaccy zostali odznaczeni za to Krzyżami za Bohaterstwo II (dowódca) i III stopnia, a sierż. Hanovec także niemieckim Krzyżem Żelaznym II klasy. Trzy dni później, 9 września 1939 roku Viliam Jaloviar zginął w wypadku myśliwca Avia B-534.
Pomimo utraty samolotu, 56 Eskadra Obserwacyjna kontynuowała mniej intensywne loty nad Słowacją 7 września – przynajmniej jeden samolot por. obs. E. Arciuszkiewicza wysłany został nad Bardejów. Ze słowackiego meldunku wynika, że po godz. 14 polski samolot został przepędzony przez myśliwce znad Kieżmarku – przy czym polskie źródła nie wspominają o starciu z myśliwcami (z którymi powolne samoloty Lublin miały niewielkie szanse). Jeszcze 8 września w kronice słowackiej 3. Dywizji Piechoty zapisano, że „aktywność lotnictwa nieprzyjacielskiego nie ustaje” i odnotowano „samoloty” nad Medzilaborcami. Po tym dniu brak już danych o dalszych lotach bojowych polskiego lotnictwa nad Słowacją. Wskutek postępów ofensywy niemiecko-słowackiej w południowej Polsce owocne wykorzystanie gromadzonych przez lotników informacji nie było możliwe, a już wcześniej por. Stanisław Orda z 56 Eskadry pisał, że efekty rozpoznania nie są wykorzystywane.
Pod koniec kampanii, 26 września 1939 roku sierż. Viliam Grúň raportował zestrzelenie koło Preszowa polskiego samolotu szkolnego RWD-8 ewakuującego się na Węgry, aczkolwiek brak jest informacji o tym w polskich źródłach.
Los załogi Lublina pozostawał nieznany aż do 2000 roku; wiadomo było jedynie tyle, że kpr. pil. Marian Piasecki i por. obs. Edward Porada nie wrócili z akcji 6 września 1939 roku. Dopiero we wrześniu 2000 roku udało się odnaleźć ich grób na cmentarzu w Preszowie. Przyjmuje się, że są to jedyni żołnierze Wojska Polskiego polegli w czasie II wojny światowej pochowani na Słowacji.

</doc>
<doc id="5026119" url="https://pl.wikipedia.org/wiki?curid=5026119" title="Marszałkowie Senatu Rzeczypospolitej Polskiej">
Marszałkowie Senatu Rzeczypospolitej Polskiej



</doc>
<doc id="5026120" url="https://pl.wikipedia.org/wiki?curid=5026120" title="I Take a Lot of Pride in What I Am (album)">
I Take a Lot of Pride in What I Am (album)

I Take a Lot of Pride in What I Am – studyjny album muzyczny Deana Martina wydany w 1969 roku przez Reprise Records, zaaranżowany przez Glena Hardina i Jimmiego Haskella. 

</doc>
<doc id="5026123" url="https://pl.wikipedia.org/wiki?curid=5026123" title="Bublejewszczina">
Bublejewszczina

Bublejewszczina () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest 2,5 km od drogi regionalnej 66K-22 (Szczeczenki – Monastyrszczina), 8,5 km od drogi federalnej R135 (Smoleńsk – Krasnyj – Gusino), 15,5 km od drogi federalnej R120 (Orzeł – Briańsk – Smoleńsk – Witebsk), 28 km od drogi magistralnej M1 «Białoruś», 10 km od centrum administracyjnego osiedla wiejskiego (Sanniki), 19 km od Smoleńska, 17 km od najbliższego przystanku kolejowego (Dacznaja II).
W granicach miejscowości znajduje się ulica Piesocznaja.
Demografia.
W 2010 r. miejscowość zamieszkiwało 18 osób.

</doc>
<doc id="5026127" url="https://pl.wikipedia.org/wiki?curid=5026127" title="Kotielniki (stacja metra)">
Kotielniki (stacja metra)

Kotielniki (ros. Котельники) – stacja końcowa linii Tagansko-Krasnopriesnienskiej metra moskiewskiego, znajdująca się na granicy trzech miast: Moskwy (południowo-wschodni okręg administracyjny, rejon Wychino–Żulebino), Lubierec i Kotielnik. Otwarcie miało miejsce 21 września 2015 roku.
Stacja dwunawowa typu płytkiego kolumnowego z peronem wyspowym położona jest na głębokości 15 m. Główne materiały wykończeniowe to granit i marmur. Charakterystycznym elementem wystroju są kolumny ze stali nierdzewnej, w których głowice wkomponowano punkty świetlne. Stacja posiada siedem wyjść: cztery z nich prowadzą na Szosę Noworiazanską, pozostałe trzy na ulicę Marszała Połubojarowa.

</doc>
<doc id="5026128" url="https://pl.wikipedia.org/wiki?curid=5026128" title="ZPC Śnieżka S.A.">
ZPC Śnieżka S.A.



</doc>
<doc id="5026132" url="https://pl.wikipedia.org/wiki?curid=5026132" title="Vojens Speedway Center">
Vojens Speedway Center

Vojens Speedway Center – stadion żużlowy w Vojens, w Danii. Został otwarty 21 września 1975 roku. Może pomieścić 18 000 widzów. Użytkowany jest przez żużlowców klubu Vojens Speedway Klub. Długość toru żużlowego na stadionie wynosi 300 m, jego szerokość na prostych to 11 m, a na łukach – 16 m.
Zadaszona trybuna główna (na dachu której znajdują się kabiny sędziowskie) mieści się po południowej stronie stadionu, wzdłuż prostej startowej. Z pozostałych stron tor otaczają szerokie wały ziemne o łagodnym nachyleniu, mogące być zapełniane przez widzów. Obok stadionu znajduje się także mniejszy tor do miniżużla. Vojens znane jest z częstych opadów deszczu, które utrudniają przeprowadzanie zawodów. Tor żużlowy na stadionie wyposażony jest w drenaż i odpowiednią nawierzchnię, minimalizującą negatywne skutki opadów, dzięki czemu rzadko dochodzi do przerywania zawodów.
Historia.
Po zdobyciu w 1971 roku przez Ole Olsena tytułu Indywidualnego Mistrzostrza Świata, popularność sportu żużlowego w Danii znacznie wzrosła. Sam zawodnik, chcąc wspomóc rozwój żużla w swoim kraju, a także dostrzegając w tym sposób na biznes, postanowił wybudować profesjonalny stadion żużlowy. W tym celu wszedł w spółkę z Åge Søndergaardem, zakładając firmę Speedsport Ltd. Teren pod budowę stadionu znaleziono w strefie przemysłowej w miasteczku Vojens. Prace ruszyły wiosną 1975 roku, a już 21 września tego samego roku odbyły się na torze inauguracyjne zawody. Impreza wzbudziła nadzwyczajne zainteresowanie, według nieoficjalnych danych liczba widzów przekroczyła 30 000, a dalszych 10 000 nie zdołało wejść na przepełniony stadion. Korek, jaki wytworzył się na drodze do Vojens sięgnął 12 km. Wydarzenie wspominane było przez mieszkańców całego regionu jeszcze przez długie lata. Inauguracyjne zawody wygrał sam Ole Olsen.
W 1976 roku obok stadionu otwarto tor do miniżużla. Powstał również klub żużlowy Vojens Speedway Klub, uczestniczący w duńskich rozgrywkach ligowych. 15 sierpnia tego samego roku na obiekcie rozegrano finał Indywidualnych Mistrzostw Danii (finały indywidualnych mistrzostw krajowych rozgrywano później na torze w Vojens jeszcze w latach 1981, 2009 (jedna z dwóch rund finałowych) i 2020).
Na stadionie dwukrotnie (w latach 1988 i 1994) rozegrano finały Indywidualnych Mistrzostw Świata. Edycja z 1994 roku była ostatnią, w której rozegrano jednodniowy finał, od kolejnej edycji formuła ta została zastąpiona przez cykl Grand Prix, składający się z kilku, a później również kilkunastu rund. Od początku (1995) jedną z tych rund było tzw. Grand Prix Danii, w ramach którego zawody rokrocznie odbywały się na Vojens Speedway Center. W 2003 roku zawody Grand Prix Danii przeniesiono jednak na stadion Parken w Kopenhadze. Cykl Grand Prix powrócił na stadion żużlowy w Vojens po odwołaniu zawodów Grand Prix Niemiec w 2008 roku, które miały odbyć się na stadionie w Gelsenkirchen. Grand Prix Niemiec zostało od kolejnego roku zastąpione tzw. Grand Prix Nordyckim, które odbywało się na torze w Vojens. Równocześnie w kalendarzu Grand Prix wciąż znajdowało się Grand Prix Danii rozgrywane w Kopenhadze, stąd w Danii każdego roku odbywały się dwie rundy cyklu. Grand Prix Nordyckie rozegrano w latach 2009, 2010, 2011, 2012 i 2014, po czym zaprzestano organizacji tych zawodów. Natomiast zawody z cyklu Grand Prix Danii odbyły się na torze w Vojens jeszcze w roku 2019.
Obiekt był również gospodarzem wielu innych zawodów rangi międzynarodowej, m.in. finałów Drużynowych Mistrzostw Świata (1983, 1986 (jedna z trzech rund finałowych), 1991 i 1998) oraz następującego po nich Drużynowego Pucharu Świata (2003, 2008, 2010 i 2015), finałów Indywidualnych Mistrzostw Świata Juniorów (1977 (była to pierwsza edycja tej imprezy, rozgrywana pod szyldem Indywidualnych Mistrzostw Europy Juniorów) i 1999), finałów Mistrzostw Świata par (1979 i 1993), finałów Youth Gold Trophy 80cc (2001 i 2010; na torze do miniżużla) czy jednej z rund finałowych Indywidualnych Mistrzostw Europy (2019).

</doc>
<doc id="5026133" url="https://pl.wikipedia.org/wiki?curid=5026133" title="My Woman, My Woman, My Wife (album Deana Martina)">
My Woman, My Woman, My Wife (album Deana Martina)

My Woman, My Woman, My Wife – studyjny album z 1970 roku autorstwa Deana Martina, zaaranżowany przez Johna Bahlera, Glena D. Hardina i Billy'ego Strange'a. 
Album został ponownie wydany na płytę CD przez Capitol Records w 2006 i Hip-O Records w 2009 roku. 

</doc>
<doc id="5026134" url="https://pl.wikipedia.org/wiki?curid=5026134" title="Kościół Świętego Krzyża w Nykøbing Falster">
Kościół Świętego Krzyża w Nykøbing Falster

Kościół Świętego Krzyża w Nykøbing Falster (dun. "Hellig Kors Kirke") – katolicki kościół parafialny zlokalizowany w duńskim mieście Nykøbing na wyspie Falster (Zelandia). Obiekt znajduje się w pobliżu dworca kolejowego i cukrowni, przy Bispegade. 
Historia.
W Nykøbing parafia katolicka powstała około 1910, przy czym stałą siedzibę uzyskała dopiero w 1913 w Jernbanehotellet, późniejszym Hotelu "Baltic". Nabożeństwa niedzielne odbywały się na terenie cukrowni, a w dni powszednie w dwóch małych salach przy Frisegade. Z tego powodu parafia poszukiwała odpowiedniego budynku z miejscem zarówno na świątynię, jak i na plebanię. W 1915 wynajęto budynek należący do loży wolnomularskiej i przy pomocy finansowej cukrowni zaadaptowano go na salę modlitwy, jednak po krótkim czasie właściciel sprzedał ten budynek. Wtedy katolicy znów pozostali bez kościoła. Proboszcz, franciszkanin, ojciec Salvador Janssen postanowił wówczas zbudować kościół parafialny. W tym celu zakupił działkę przy Bispegade. Przy pomocy nieoprocentowanej pożyczki z cukrowni, pożyczki od mistrza murarskiego Larsena i pożyczki diecezjalnej, kościół miał zostać wzniesiony za 23.000 koron. 
19 maja 1916 położono kamień węgielny. Do czasu ukończenia budowy w msze nadal odbywały się w cukrowni, w pomieszczeniu, w którym oczyszczano puste worki. 
Konsekracja świątyni odbyła się 17 września 1916. Została ona wzniesiona przez pomocy polskich franciszkanów, głównie dla licznej tu społeczności polskich robotników sezonowych pracujących w rolnictwie i cukrowni, z których część osiadła potem w rejonie miasta na stałe. W 1926 dobudowano wieżę i dwie boczne kaplice, a w 1951 przeprowadzono przebudowę obiektu. Posadowiono wtedy nowy ołtarz główny, położono nową posadzkę i zainstalowano systemem grzewczy. Odnowiono też dekorację, umieszczając krucyfiks nad głównym ołtarzem. Dwie figury (Matka Boża i św. Jan), zostały wykonane przez rzeźbiarza Stuflessera z Południowego Tyrolu. W 1960 kościół otrzymał zegar wieżowy. 
W kościele odprawiane są nadal nabożeństwa po polsku, ponieważ wyspa nadal stanowi jedno z największych skupisk Polonii w Danii.

</doc>
<doc id="5026135" url="https://pl.wikipedia.org/wiki?curid=5026135" title="Szylki">
Szylki

Szylki (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 177 osób, wszystkie były wyznania rzymskokatolickiego. Jednocześnie 101 mieszkańców zadeklarowało polską przynależność narodową, 76 białoruską. Było tu 31 budynków mieszkalnych. W 1931 w 31 domach zamieszkiwało 192 osoby.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5026139" url="https://pl.wikipedia.org/wiki?curid=5026139" title="Suszkowszczina">
Suszkowszczina

Suszkowszczina () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Moszna, przy drodze regionalnej 66K-22 (Szczeczenki – Monastyrszczina), 9 km od drogi federalnej R135 (Smoleńsk – Krasnyj – Gusino), 13 km od drogi federalnej R120 (Orzeł – Briańsk – Smoleńsk – Witebsk), 28 km od drogi magistralnej M1 «Białoruś», 12 km od centrum administracyjnego osiedla wiejskiego (Sanniki), 16 km od Smoleńska, 15,5 km od najbliższego przystanku kolejowego (Dacznaja II).
W granicach miejscowości znajduje się ulica Riecznaja.
Demografia.
W 2010 r. miejscowość zamieszkiwało 16 osób.

</doc>
<doc id="5026144" url="https://pl.wikipedia.org/wiki?curid=5026144" title="Trachimowo">
Trachimowo

Trachimowo (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 73 osoby, wszystkie były wyznania rzymskokatolickiego. Jednocześnie 22 mieszkańców zadeklarowało polską przynależność narodową, 51 białoruską. Było tu 15 budynków mieszkalnych. W 1931 w 16 domach zamieszkiwało 85 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5026146" url="https://pl.wikipedia.org/wiki?curid=5026146" title="For the Good Times (album Deana Martina)">
For the Good Times (album Deana Martina)

For the Good Times – studyjny album muzyczny piosenkarza i aktora Deana Martina wydany w 1971 roku przez Reprise Records, zaaranżowany przez Erniego Freemana i wyprodukowany przez Jimmy'ego Bowena. 
Album ten został ponownie wydany na płytę CD przez Capitol Records w 2006 i Hip-O Records w 2009 roku. 

</doc>
<doc id="5026147" url="https://pl.wikipedia.org/wiki?curid=5026147" title="Słoboda (Pionierskoje)">
Słoboda (Pionierskoje)

Słoboda () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest w pobliżu rzeki Soż, przy drodze regionalnej 66K-22 (Szczeczenki – Monastyrszczina), 7,5 km od drogi federalnej R135 (Smoleńsk – Krasnyj – Gusino), 7 km od drogi federalnej R120 (Orzeł – Briańsk – Smoleńsk – Witebsk), 22 km od drogi magistralnej M1 «Białoruś», 14,5 km od centrum administracyjnego osiedla wiejskiego (Sanniki), 13,5 km od Smoleńska, 13,5 km od najbliższego przystanku kolejowego (Dacznaja I).
Demografia.
W 2010 r. miejscowości nikt nie zamieszkiwał.

</doc>
<doc id="5026152" url="https://pl.wikipedia.org/wiki?curid=5026152" title="Wirże">
Wirże

Wirże (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 380 osób, 377 było wyznania rzymskokatolickiego, a 3 mahometańskiego. Jednocześnie 60 mieszkańców zadeklarowało polską przynależność narodową, 316 białoruską, a 3 tatarską. Było tu 69 budynków mieszkalnych. W 1931 w 69 domach zamieszkiwały 403 osoby.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5026153" url="https://pl.wikipedia.org/wiki?curid=5026153" title="Adelaide International 2021">
Adelaide International 2021

Adelaide International 2021 – tenisowy turniej WTA kategorii WTA 500 w sezonie 2021 z cyklu Adelaide International rozgrywany w dniach 22–27 lutego 2021 roku w Adelaide na kortach twardych o puli nagród wynoszącej 535 530 dolarów amerykańskich.

</doc>
<doc id="5026157" url="https://pl.wikipedia.org/wiki?curid=5026157" title="Ludwik Wrzoł">
Ludwik Wrzoł

Ludwik Wrzoł (ur. 27 grudnia 1881 w Zabrzegu, zm. 30 września 1940 w Gusen) – polski duchowny katolicki, patrolog, tłumacz, ofiara niemieckiego obozu w Gusen.
Ks. Ludwik Wrzoł przetłumaczył z łaciny i wydał w latach 1928–1929 "Rozmowy" św. Jana Kasjana.
Życiorys.
Ludwik Wrzoł urodził się w Zabrzegu na Śląsku Cieszyńskim w rodzinie rolnika Michała i Jadwigi z d. Żmij 27 grudnia 1881 roku. Po zdaniu matury w Bielsku wstąpił do diecezjalnego seminarium duchownego w Widnawie. Po ukończeniu studiów filozoficzno-teologicznych przyjął święcenia kapłańskie z rąk kard. Georga von Koppa 26 lipca 1904 roku. Od 1 października 1905 pełnił urząd prefekta widawskiego konwiktu dla chłopców. Od 1908 był katechetą szkół ludowych w Bielsku. Władze miejskie, z powodu jego propolskiego nastawienia, nie zgodziły się na zatrudnienie go jako katechetę w szkole realnej. Został skierowany na studia doktoranckie z biblistyki w Wyższym Naukowym Instytucie dla Księży Diecezjalnych im. św. Augustyna w Wiedniu. Po ich ukończeniu w 1910 roku ks. Wrzoła mianowano wykładowcą w seminarium w Widnawie. W 1920 Uniwersytet Warszawski zaproponował ks. Wrzole posadę wykładowcy filozofii. Na objęcie tej posady nie zgodził się arcybiskup wrocławski kard. Adolf Bertram. W ciągu następnych lat powierzano ks. Wrzole rozmaite urzędy kościelne, m.in. cenzora ksiąg religijnych oraz inspektora nauczania religijnego w polskich szkołach średnich. W 1933 roku ks. Wrzoł otrzymał godność tajnego szambelana papieskiego, zaś w 1937 roku papieskiego prałata domowego.
Po zajęciu Czechosłowacji przez III Rzeszę Niemiecką w marcu 1939 roku duchowny zamieszkał w polskim Cieszynie. Biskup katowicki Stanisław Adamski powierzył mu w październiku 1939 roku administrację parafią pw. Opatrzności Bożej w Ligocie pod Bielskiem. Niemcy uwięzili duchownego w maju 1940, najpierw w Bielsku, następnie w Cieszynie i w policyjnym więzieniu zastępczym w Sosnowcu. Kapłan był torturowany. Po przewiezieniu na teren Rzeszy trafił do obozu koncentracyjnego w Dachau, otrzymując nr 12368. Zginął w kamieniołomach w Gusen 30 września 1940 roku.
Z inicjatywy biskupa Tadeusza Rakoczego, ordynariusza diecezji bielsko-żywieckiej zapoczątkowany został etap diecezjalny procesu informacyjnego ks. Ludwika Wrzoła w 2008 roku.

</doc>
<doc id="5026160" url="https://pl.wikipedia.org/wiki?curid=5026160" title="Wiszniowce">
Wiszniowce

Wiszniowce (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 210 osób, wszystkie były wyznania rzymskokatolickiego. Jednocześnie 206 mieszkańców zadeklarowało polską przynależność narodową, 4 białoruską. Były tu 44 budynki mieszkalne. W 1931 w 47 domach zamieszkiwało 246 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5026161" url="https://pl.wikipedia.org/wiki?curid=5026161" title="Affollé">
Affollé

Affollé – wyżyna w południowo-zachodniej części Mauretanii. Na wyżynie występują liczne wzniesienia o płaskich wierzchołkach oraz stromych zboczach.
Naturalną formacją roślinną jest sawanna. Na wyżynie hoduje się zebu oraz uprawia się proso i sorgo.

</doc>
<doc id="5026162" url="https://pl.wikipedia.org/wiki?curid=5026162" title="Kriestowka (obwód smoleński)">
Kriestowka (obwód smoleński)

Kriestowka () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest 0,5 km od drogi regionalnej 66K-22 (Szczeczenki – Monastyrszczina), 19 km od drogi federalnej R135 (Smoleńsk – Krasnyj – Gusino), 20,5 km od drogi federalnej R120 (Orzeł – Briańsk – Smoleńsk – Witebsk), 36 km od drogi magistralnej M1 «Białoruś», 1,5 km od centrum administracyjnego osiedla wiejskiego (Sanniki), 28,5 km od Smoleńska, 27,5 km od najbliższego przystanku kolejowego (Dacznaja II).
Demografia.
W 2010 r. miejscowość zamieszkiwała 1 osoba.

</doc>
<doc id="5026165" url="https://pl.wikipedia.org/wiki?curid=5026165" title="Koprowicki Kocioł">
Koprowicki Kocioł

 
Koprowicki Kocioł – kocioł lodowcowy w Liptowskich Kopach ("Liptovské kopy") w słowackich Tatrach. Znajduje się w górnej części Doliny Koprowicy. Od północnej strony wznosi się na nim zachodnia grań Wielkiej Kopy Koprowej (2052 m) biegnąca do Brdarowych Grap, od wschodu masyw Wielkiej Kopy Koprowej i grań łącząca go ze Skrajnym Gołym Wierchem (1970 m), od południa krótka zachodnia grzęda Skrajnego Gołego Wierchu. Trawiaste dno kotła znajduje się na wysokości około 1750 m. Wznoszące się nad nim stoki są przeważnie również trawiaste i niezbyt strome. W górnej części Koprowickiego Kotła wypływa potok Koprowica.
Nazwę kotła wprowadził Władysław Cywiński w 11 tomie przewodnika wspinaczkowego "Tatry. Szpiglasowy Wierch".

</doc>
<doc id="5026167" url="https://pl.wikipedia.org/wiki?curid=5026167" title="Żarniewo">
Żarniewo

Żarniewo () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Trostianka, 6 km od drogi regionalnej 66K-22 (Szczeczenki – Monastyrszczina), 9 km od drogi federalnej R135 (Smoleńsk – Krasnyj – Gusino), 19 km od drogi federalnej R120 (Orzeł – Briańsk – Smoleńsk – Witebsk), 26,5 km od drogi magistralnej M1 «Białoruś», 9 km od centrum administracyjnego osiedla wiejskiego (Sanniki), 21,5 km od Smoleńska, 18 km od najbliższej stacji kolejowej (Gniezdowo).
W granicach miejscowości znajduje się ulica Dacznaja.
Demografia.
W 2010 r. miejscowość zamieszkiwała 1 osoba.

</doc>
<doc id="5026168" url="https://pl.wikipedia.org/wiki?curid=5026168" title="Niels Laursen">
Niels Laursen

Niels Laursen (ur. 11 kwietnia 1881 w Vorde, zm. 13 maja 1944 w Viborgu) – duński strzelec, olimpijczyk i medalista mistrzostw świata.
Dwukrotny uczestnik igrzysk olimpijskich (IO 1908, IO 1920). Najwyższą pozycję osiągnął w 1920 roku w drużynowym strzelaniu z karabinu dowolnego w trzech postawach z 300 m (5. miejsce).
Laursen jest dwukrotnym medalistą mistrzostw świata. Zdobył dwukrotnie brązowy medal w karabinie dowolnym w trzech postawach z 300 m drużynowo (1922, 1925).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5026169" url="https://pl.wikipedia.org/wiki?curid=5026169" title="Dino (album)">
Dino (album)

Dino – album studyjny z 1972 roku autorstwa Deana Martina zaaranżowany przez Larry'ego Muhoberaca i wyprodukowany przez Jimmy'ego Bowena, wydany przez Reprise Records. 
Album został ponownie wydany na płytę CD przez Hip-O Records w 2009 roku. 

</doc>
<doc id="5026173" url="https://pl.wikipedia.org/wiki?curid=5026173" title="Rinorea bengalensis">
Rinorea bengalensis

Rinorea bengalensis (Wall.) Kuntze – gatunek roślin z rodziny fiołkowatych ("Violaceae"). Występuje naturalnie w Indiach (wliczając Asam, Arunachal Pradesh oraz Andamany i Nikobary), na Sri Lance, w Bangladeszu, Mjanmie, Tajlandii, Chinach (w prowincjach Kuangsi i Hajnan), Laosie, Wietnamie, Kambodży, Malezji, Indonezji (w Kalimantanie, na Sumatrze, Jawie, Celebesie, Małych Wyspach Sundajskich i Molukach), Australii (w stanie Queensland), na Nowej Gwinei, Wyspach Salomona, Filipinach oraz Karolinach.
Biologia i ekologia.
Rośnie w lasach i zaroślach.

</doc>
<doc id="5026179" url="https://pl.wikipedia.org/wiki?curid=5026179" title="Sittin’ on Top of the World (album Deana Martina)">
Sittin’ on Top of the World (album Deana Martina)

Sittin' on Top of the World – studyjny album muzyczny piosenkarza Deana Martina nagrany i wydany w 1973 roku przez Reprise Records. 
Album został ponownie wydany na płytę CD przez Capitol Records w 2006 i Hip-O Records w 2009 roku. 

</doc>
<doc id="5026183" url="https://pl.wikipedia.org/wiki?curid=5026183" title="Peter Ilsted">
Peter Ilsted

Peter Vilhelm Ilsted (ur. 14 lutego 1861 w Sakskøbing, zm. 16 kwietnia? 1933 w Kopenhadze) – duński malarz specjalizujący się w przedstawieniach wnętrz, grafik pracujący w technice mezzotinty.
Życiorys.
Urodził się 14 lutego 1861 roku w Sakskøbing. W latach 1878–1883 studiował na Duńskiej Akademii Sztuk. Był płodnym artystą. Na początku kariery specjalizował się w malarstwie rodzajowym i portretach. W 1891 roku jego siostra wyszła za mąż za malarza Vilhelma Hammershøi, którego twórczość wywarła głęboki wpływ na Ilsteda. Ilsted, Hammershøi i ich wspólny przyjaciel, malarz Carl Holsøe, stworzyli razem ważną grupę twórczą w sztuce duńskiej swojego okresu, zwaną często kopenhaską szkołą wnętrz.
Ilsted zaczął tworzyć charakterystyczne dla dzieł szwagra przedstawienia skromnych wnętrz utrzymanych w monochromatycznej palecie barw. Tak jak u Hammershøia i u XVII-wiecznych niderlandzkich mistrzów, kompozycję często dopełnia samotna postać kobieca zwrócona plecami do widza, której obecność wzmacnia nastrój oraz dodaje wymiar psychologiczny. W porównaniu do prac szwagra, twórczość Ilsteda jest bardziej konwencjonalna, z nieco żywszymi barwami, a jego wnętrza mniej surowe, przedstawiające raczej wyidealizowane przestrzenie domowe.
Na polu malarstwa Ilstedowi nie udało się wyjść z cienia twórczości Hammershøia, za to wykazał się znaczną innowacją w grafice. Pierwsze sztychy wykonał w latach 80. XIX w.. Na początku XX w. zaczął eksperymentować z mezzotintą. Jego kolorowe grafiki wykonane w tej technice, żmudną metodą "à la poupée," zdobyły dużą popularność za życia artysty. Twórczość Ilsteda była nie tylko popularna w kraju, ale i prezentowana także za granicą, na przykład trzykrotnie w Salonie Paryskim (1889, 1890, 1900), w Chicago (1893), Budapeszcie (1906–1907), Monachium (1909, 1913) czy Berlinie (1910–1911).
Ilsted zmarł w 1933 roku w Kopenhadze, prawdopodobnie 16 kwietnia.
Jego prace znajdują się w zbiorach m.in. Metropolitan Museum of Art, w Muzeum Sztuki Zachodniej w Tokio, czy w Musée d’Orsay.

</doc>
<doc id="5026184" url="https://pl.wikipedia.org/wiki?curid=5026184" title="Poul Liebst">
Poul Liebst

Poul Vilhelm Liebst (ur. 13 listopada 1885 w Asminderød, zm. 24 października 1984 w Gentofte) – duński strzelec, olimpijczyk.
Startował na Letnich Igrzyskach Olimpijskich 1908. Wystąpił w karabinie dowolnym w trzech postawach z 300 m, w którym zajął 42. miejsce.

</doc>
<doc id="5026186" url="https://pl.wikipedia.org/wiki?curid=5026186" title="Przylądek Aleksandra">
Przylądek Aleksandra

Przylądek Aleksandra (duń. "Kap Alexander") – przylądek Grenlandii, nad Cieśniną Smitha. Jest on najdalej wysuniętym na zachód punktem wyspy.
Przylądek został odkryty przez Charlesa Halla w 1871.

</doc>
<doc id="5026187" url="https://pl.wikipedia.org/wiki?curid=5026187" title="Katastrofa w Witkowicach">
Katastrofa w Witkowicach

Katastrofa w Witkowicach – katastrofa, która miała miejsce w niedzielę 5 czerwca 1927, na terenie prochowni użytkowanej przez Wojsko Polskie, usytuowanej w Witkowicach pod Krakowem (obecnie w granicach miasta). Jej przyczyną była eksplozja amunicji saperskiej, prochu bezdymnego i kwasu pikrynowego, spowodowana przez rozkład prochu bezdymnego pod wpływem temperatury i działania powietrza w następstwie trwających od kilku dni upałów, ewentualnie wskutek cichego wyładowania elektrycznego podczas burzy.
Przebieg i skutki katastrofy.
W dzień Zielonych Świąt – niedzielę 5 czerwca 1927 – około godz. 10:28 na terenie prochowni, usytuowanej w Witkowicach, w odległości 5 km od Rynku Głównego w Krakowie doszło do eksplozji amunicji saperskiej, prochu bezdymnego i beczek z kwasem pikrynowym, przechowywanych w dwóch magazynach. Obiekty oddalone były od siebie o 20–30 m i oddzielone wałem ziemnym. Pierwsza eksplozja miała miejsce w magazynie z amunicją saperską. Po eksplozji pożar objął beczki z kwasem pikrynowym, zgromadzone w drugim magazynie, które eksplodowały.
Śmierć na miejscu katastrofy poniósł wartownik, kanonier Józef Wawro, a ciężkich obrażeń ciała doznał dowódca warty, kapral Jan Nierząd (obaj z 6 Pułku Artylerii Polowej). Kilku żołnierzy, którzy z narażeniem życia zdołali usunąć część beczek z kwasem pikrynowym, odniosło lżejsze obrażenia. Ogólna liczba rannych wyniosła 486 osób, z których 130 opatrzono, a 356 hospitalizowano, w tym 115 dzieci. Ciężkich obrażeń ciała doznało 35 osób, w tym 12 dzieci. Większość poszkodowanych odniosła obrażenia oczu od odłamków szklanych. Poza tym poszukiwano 80 dzieci z zakładu chorych na jaglicę w Witkowicach, które rozbiegły się po eksplozji. W czasie katastrofy przebywało tam na leczeniu 400 dziewcząt. Dzieci ewakuowano z zachowaniem niezbędnego reżimu sanitarnego. Jak podawał „Czas” stare baraki, położone „o dwadzieścia kilka kroków” od prochowni, w których zakwaterowane były dziewczęta, uległy zupełnemu zniszczeniu. Rzeczywisty dystans wynosił ponad 200 m, ale drewniane baraki zostały zupełnie zniszczone, a dzieci tymczasowo zamieszkały w wojskowych koszarach przy ulicy Lubicz. Nowe, murowane budynki wzniesiono w ciągu pół roku.
Eksplozja wywołała panikę wśród mieszkańców Krakowa, a w szczególności wśród wiernych zgromadzonych w świątyniach na świątecznych nabożeństwach. Panice towarzyszyły pogłoski o trzęsieniu ziemi. W okolicznych miejscowościach ludność wraz z dobytkiem w pierwszej chwili schroniła się na polach.
Straty materialne, poza wspomnianym zakładem chorych w Witkowicach, obejmowały:
W samym Krakowie straty z tytułu zniszczonych szyb wystawowych i okiennych oszacowano na około 1 mln zł.
Na łamach „Polski Zbrojnej” opisano uszkodzenia w krakowskich obiektach sakralnych: kościele O.O. Dominikanów, kościele O.O. Misjonarzy na Kleparzu, kościele O.O. Misjonarzy na Stradomiu, klasztorze urszulanek, kościele O.O. Reformatorów, kościele św. Anny, kościele O.O. Pijarów, kościele O.O. Misjonarzy na Nowej Wsi, katedrze wawelskiej oraz w ówczesnym gmachu Biblioteki Jagiellońskiej.
Przyczynę eksplozji ustalił na miejscu zdarzenia prof. dr Leon Marchlewski.
O godz. 17 Rada Ministrów na nadzwyczajnym posiedzeniu postanowiła asygnować kwotę 500 tys. zł na doraźną pomoc poszkodowanym. Następnego dnia pieniądze zostały przekazane do dyspozycji wojewody krakowskiego Ludwika Darowskiego.
W poniedziałek 6 czerwca na miejsce katastrofy przybył wicepremier Kazimierz Bartel, który następnie przewodniczył konferencji w Urzędzie Wojewódzkim poświęconej doraźnej pomocy poszkodowanym w katastrofie.
7 czerwca do Krakowa przyjechał I wiceminister spraw wojskowych i szef Administracji Armii gen. dyw. Daniel Konarzewski, któremu towarzyszył szef Departamentu Uzbrojenia MSWojsk. płk Kazimierz Kieszniewski. Pod kierownictwem gen. Konarzewskiego opracowano zarządzenia „rozdrobnienia magazynów amunicyjnych i rozrzuceniu ich w szerokim promieniu aby na przyszłość odsunąć od Krakowa podobne niebezpieczeństwo”.
Katastrofa w Witkowicach była trzecim tego rodzaju zdarzeniem w Krakowie w ciągu 15 lat. W 1912 miała miejsce eksplozja w prochowni w Woli Duchackiej, a w czasie I wojny światowej eksplozja amunicji artyleryjskiej w Mogile.
11 czerwca w zachodnim wale otaczającym pierwszy magazyn odkopano zwłoki kanoniera Józefa Wawry. 14 czerwca żołnierza pochowano z honorami oficerskimi na cmentarzu wojskowym przy ul. Prandoty w Krakowie (kwatera 3, rząd 2, miejsce 18).
28 września 1929 Prezes Rady Ministrów nadał po raz pierwszy:
Wymienieni wyżej kanonierzy zostali odznaczeni za „wzorowe, z narażeniem życia spełnienie obowiązku żołnierskiego podczas wybuchu magazynu amunicyjnego”.

</doc>
<doc id="5026188" url="https://pl.wikipedia.org/wiki?curid=5026188" title="You’re the Best Thing That Ever Happened to Me (album)">
You’re the Best Thing That Ever Happened to Me (album)

You're the Best Thing That Ever Happened to Me – studyjny album muzyczny piosenkarza Deana Martina z 1973 wydany przez wytwórnię Reprise Records. 
Album ten został ponownie wydany na płycie CD przez Hip-O Records w 2009 roku. 

</doc>
<doc id="5026189" url="https://pl.wikipedia.org/wiki?curid=5026189" title="Speedway Center">
Speedway Center



</doc>
<doc id="5026193" url="https://pl.wikipedia.org/wiki?curid=5026193" title="Said Karimułła Chalili">
Said Karimułła Chalili

Said Karimułła Chalili (ros. "Саи́д Каримулла́ Халили́"), także jako Karim Chalili (ros. "Кари́м Халили́"; ur. 2 września 1998 w miejscowości Siergijew Posad) – rosyjski biathlonista, brązowy medalista igrzysk olimpijskich i mistrzostw świata, mistrzostw świata juniorów oraz mistrzostw Europy w biathlonie.
Kariera.
Pierwszy raz na arenie międzynarodowej pojawił się w 2016 roku, startując na igrzyskach olimpijskich młodzieży w Lillehammer. Zdobył tam brązowy medal w biegu pościgowym, był szósty w sprincie i piąty w sztafecie. Podczas mistrzostw świata juniorów w Osrblie w 2017 roku był drugi w biegu indywidualnym i sztafecie. W tych samych konkurencjach był odpowiednio trzeci i pierwszy na mistrzostwach świata juniorów w Otepää rok później. Następnie wygrał w sztafecie i był drugi w sprincie na mistrzostwach świata juniorów w Osrblie w 2019 roku, a podczas mistrzostw świata juniorów w Lenzerheide rok później ponownie zwyciężył w sztafecie, a srebro zdobył w biegu pościgowym.
W zawodach Pucharu Świata zadebiutował 10 stycznia 2020 roku w Oberhofie, gdzie zajął 61. miejsce w sprincie. Pierwsze pucharowe punkty wywalczył 14 marca 2020 roku w Kontiolahti, zajmując w 25. miejsce w biegu pościgowym. Na podium zawodów tego cyklu po raz pierwszy stanął 20 stycznia 2022 roku w Rasen-Antholz, kończąc rywalizację w biegu indywidualnym na trzeciej pozycji. Wyprzedzili go jedynie jego rodak - Anton Babikow i Tarjei Bø z Norwegii.
Podczas mistrzostw świata w Pokljuce w 2021 roku wraz z kolegami z reprezentacji zdobył brązowy medal w sztafecie.

</doc>
<doc id="5026201" url="https://pl.wikipedia.org/wiki?curid=5026201" title="Wołkołata (kolonia)">
Wołkołata (kolonia)

Wołkołata – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W dwudziestoleciu międzywojennym kolonia leżała w Polsce, w województwie wileńskim, w powiecie duniłowickim, od 1926 w powiecie dziśnieńskim, w gminie Tumiłowicze, a następnie w gminie Dokszyce.
W 1931 w 18 domach zamieszkiwało 108 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.

</doc>
<doc id="5026202" url="https://pl.wikipedia.org/wiki?curid=5026202" title="Kornelia Lesiewicz">
Kornelia Lesiewicz

Kornelia Lesiewicz (ur. 14 sierpnia 2003 w Gorzowie Wielkopolskim) – polska lekkoatletka, specjalizująca się w biegu na 400 metrów.
W 2021 roku została halową wicemistrzynią Polski (Toruń) w biegu na 400 metrów. Jest rekordzistką Polski juniorów na tym dystansie. Podczas halowych mistrzostw Europy (Toruń 2021) została brązową medalistką w sztafecie 4 × 400 m. Była rezerwową zawodniczką na igrzyskach olimpijskich w Tokio (2021), nie wystąpiła w żadnym biegu. Zdobywała natomiast medale mistrzostw Europy i świata juniorów.

</doc>
<doc id="5026206" url="https://pl.wikipedia.org/wiki?curid=5026206" title="Niels Christian Christensen">
Niels Christian Christensen

Niels Christian Olesen Christensen, zapisywany także jako Niels Knud Olesen Kristensen (ur. 1 stycznia 1881 w Sundby, zm. 18 maja 1945 w Aarhus) – duński strzelec, olimpijczyk.
Wystąpił w trzech konkurencjach na Letnich Igrzyskach Olimpijskich 1908. Zajął 48. pozycję w karabinie dowolnym w trzech postawach z 300 m, zaś w zawodach drużynowych uplasował się na 4. miejscu. Ponadto osiągnął 8. wynik w karabinie wojskowym drużynowo.

</doc>
<doc id="5026207" url="https://pl.wikipedia.org/wiki?curid=5026207" title="Once in a While (album Deana Martina)">
Once in a While (album Deana Martina)

Once in a While – studyjny album muzyczny Deana Martina nagrany w 1974 roku, a wydany cztery lata później w roku 1978 przez Reprise Records. Wiele piosenek zawartych na tym albumie było związanych z amerykańskim piosenkarzem Bingiem Crosbym. Album ten jest ostatnim nagranym przez Martina dla wytwórni Reprise. 
Album został wydany ponownie na płytę CD przez Capitol Records w 2006 i Hip-O Records w 2009 roku. 

</doc>
<doc id="5026208" url="https://pl.wikipedia.org/wiki?curid=5026208" title="Welsh Open 1993">
Welsh Open 1993

Regal Welsh Open 1993 – druga edycja turnieju Welsh Open, zaliczanego do światowego rankingu snookerowego. Odbywał się w dniach 21 stycznia – 6 lutego 1993 roku. Areną zmagań, podobnie jak przed rokiem było Newport Centre w Walii. Obrońca tytułu z 1992, Szkot Stephen Hendry przegrał w 3 rundzie z Anglikiem Nigelem Bondem. Zwycięzcą turnieju został Irlandczyk Ken Doherty, który pokonał w finale reprezentanta Szkocji Alana McManusa 9–7. Było to jego pierwsze zwycięstwo w turnieju rankingowym w karierze. Po meczu Doherty odebrał czek na sumę 27 500 funtów szterlingów.
Drabinka turniejowa.
Na podstawie:
Fazy finałowe.
Rozstawienia w drabince turniejowej sporządzono na podstawie miejsc zajmowanych przez zawodników w rankingu światowym na początku sezonu 1992/1993.
Brejki stupunktowe.
Na podstawie:

</doc>
<doc id="5026209" url="https://pl.wikipedia.org/wiki?curid=5026209" title="Order Kongijski Zasługi Sportowej">
Order Kongijski Zasługi Sportowej

Order Kongijski Zasługi Sportowej (fr. "Ordre du Mérite Sportif congolais") – odznaczenie państwowe Republiki Konga nadawane za zasługi w dziedzinie sportu.
Posiada 3 klasy.

</doc>
<doc id="5026217" url="https://pl.wikipedia.org/wiki?curid=5026217" title="Zahacie (Białoruś)">
Zahacie (Białoruś)

Zahacie (, "Zahaccie"; , "Zagatje") – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwały tu 83 osoby, wszystkie były wyznania rzymskokatolickiego i zadeklarowały polską przynależność narodową. Było tu 18 budynków mieszkalnych. W 1931 w 20 domach zamieszkiwały 92 osoby.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5026218" url="https://pl.wikipedia.org/wiki?curid=5026218" title="Podkasaniec">
Podkasaniec



</doc>
<doc id="5026219" url="https://pl.wikipedia.org/wiki?curid=5026219" title="Flora i Ulisses">
Flora i Ulisses

Flora i Ulisses (ang. "Flora &amp; Ulysses", 2021) – amerykański film komediowy w reżyserii Leny Khan, oparty na książce dla dzieci o tym samym tytule autorstwa Kate DiCamillo.
Oficjalna premiera filmu odbyła się 19 lutego 2019 roku w serwisie Disney+.
Fabuła.
Film opowiada o 10-letniej dziewczynce o imieniu Flora, która jest wielką fanką komiksów, jak i również samozdeklarowaną cyniczką, której rodzice są w separacji. Po ocaleniu wiewiórki, której dała na imię Ulisses, Flora jest zdumiona tym, że zwierzak posiada niezwykłe moce superbohatera, które ich zabiorą w przygodę, która zmieni życie Flory i jej światopogląd na zawsze.

</doc>
<doc id="5026220" url="https://pl.wikipedia.org/wiki?curid=5026220" title="Lorents Jensen">
Lorents Jensen

Lorents Peter Martin Jensen, zapisywany także jako Lauritz Peter Martin Jensen (ur. 16 listopada 1863 w Aalborgu, zm. 28 marca 1928) – duński strzelec, olimpijczyk.
Wystąpił w dwóch konkurencjach na Letnich Igrzyskach Olimpijskich 1908. Zajął 51. pozycję w karabinie dowolnym w trzech postawach z 300 m i 8. miejsce w karabinie wojskowym drużynowo. W obu przypadkach były to najsłabsze wyniki całych zawodów.

</doc>
<doc id="5026221" url="https://pl.wikipedia.org/wiki?curid=5026221" title="Miniopteridae">
Miniopteridae



</doc>
<doc id="5026222" url="https://pl.wikipedia.org/wiki?curid=5026222" title="Olympia Fiume">
Olympia Fiume

Olympia Fiume (wł. Club Sportivo Olympia) – włoski klub piłkarski, mający siedzibę w mieście Fiume (ob. Rijeka), w północno-wschodniej części kraju, działający w latach 1904-1926.
Historia.
Chronologia nazw:
Klub sportowy CS Olimpia został założony w miejscowości Fiume w 1904 roku. Początkowo zespół uczestniczył w rozgrywkach lokalnych. 9 stycznia 1918 klub zmienił nazwę na CS Olympia. 20 maja 1918 roku został rozegrany towarzyski mecz z wojskową reprezentacją 29. Pułku Piechoty Honved stacjonującego w Fiume. W sezonie 1919/20 zespół brał udział w mistrzostwach miasta, ale zajął ostatnie czwarte miejsce za "Juventusem Enea", "Glorią" i "Esperią". W następnym sezonie 1920/21 klub zdobył mistrzostwo miasta Fiume i potem grał w turnieju o tytuł mistrza regionu Venezia-Giulia. Najpierw w półfinale drużyna wygrała 2:2 i 3:0 z Grion Pola, a potem w finale zwyciężyła 7:0 Edera Triest, zdobywając mistrzostwo regionu. Ten sukces pozwolił zespołowi startować w sezonie 1921/22 w mistrzostwach Terza Divisione Venezia-Giulia (D3). Sezon zakończył na pierwszej pozycji, ale nie otrzymał promocji. W następnym sezonie 1922/23 po wygraniu grupy następnie w barażach najpierw wygrał 7:1, 2:0 z "Veneziana Virtus" a potem 1:1 i 2:1 z Grion Pola, zdobywając promocję do Seconda Divisione. W sezonie 1923/24 najpierw zwyciężył w grupie E, następnie zajął trzecią pozycję w finale Nord, i na koniec w turnieju kwalifikacyjnym również był trzecim, tracą szansę na awans do Prima Divisione (D1). W sezonie 1924/25 został sklasyfikowany na drugim miejscu w grupie D "Seconda Divisione". Po zakończeniu sezonu 1925/26, w którym uplasował się na trzeciej pozycji w grupie D "Seconda Divisione", 2 września 1926 roku połączył się z lokalnym rywalem CS Gloria, który zakończył sezon tuż za Olimpią na czwartym miejscu, tworząc nowy klub US Fiumana.
Barwy klubowe, strój.
Klub ma barwy biało-czarne. Zawodnicy swoje domowe spotkania zazwyczaj grali w białych koszulkach z poziomym czarnym pasem na piersi, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski od maja 1918 rozgrywał swoje mecze domowe na stadionie na Školjiću w Fiume (obecnie znajduje się parking, hr. "Parkiralište Školjić")..

</doc>
<doc id="5026226" url="https://pl.wikipedia.org/wiki?curid=5026226" title="Karim Chalili">
Karim Chalili



</doc>
<doc id="5026227" url="https://pl.wikipedia.org/wiki?curid=5026227" title="Adam Drohojowski">
Adam Drohojowski

Adam Drohojowski herbu Korczak – stolnik bielski w 1697 roku.
Był elektorem Augusta II Mocnego z ziemi lwowskiej i przemyskiej w 1697 roku, jako deputat podpisał jego "pacta conventa" . 
Pochowany 13 maja 1700 roku w grobowcu braci w podziemiach kościoła Franciszkanów Reformatów w Przemyślu. 

</doc>
<doc id="5026228" url="https://pl.wikipedia.org/wiki?curid=5026228" title="Karim Khalili">
Karim Khalili



</doc>
<doc id="5026232" url="https://pl.wikipedia.org/wiki?curid=5026232" title="Zamosze (rejon dokszycki)">
Zamosze (rejon dokszycki)

Zamosze (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 88 osób, wszystkie były wyznania rzymskokatolickiego i zadeklarowały polską przynależność narodową. Było tu 13 budynków mieszkalnych. W 1931 w 16 domach zamieszkiwało 80 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5026233" url="https://pl.wikipedia.org/wiki?curid=5026233" title="Conotrachelus lucanus">
Conotrachelus lucanus

Conotrachelus lucanus – gatunek chrząszcza z rodziny ryjkowcowatych.
Zasięg występowania.
Ameryka Północna – spotykany w amerykańskich stanach Arizona i Teksas oraz w Kalifornii Dolnej w Meksyku.

</doc>
<doc id="5026235" url="https://pl.wikipedia.org/wiki?curid=5026235" title="Mikołaj Gidziński">
Mikołaj Gidziński



</doc>
<doc id="5026236" url="https://pl.wikipedia.org/wiki?curid=5026236" title="Proiphys">
Proiphys

Proiphys – rodzaj roślin z rodziny amarylkowatych, obejmujący pięć gatunków, występujących w Azji Południowo-Wschodniej, Melanezji i Australii. Gatunek "Proiphys amboinensis" został introdukowany, poza obszarem naturalnego występowania, na Cejlon. Rośliny powszechnie rosną w koloniach, a ich wzrost i kwitnienie ściśle związane są z porą deszczową. W porze suchej przechodzą spoczynek. 
Nazwa naukowa rodzaju pochodzi od greckich słów προη ("proi" – wczesny, wcześniejszy) i φιο ("phio" – wydać na świat), w nawiązaniu do sposobu wydawania nasion.
Zastosowanie.
Uprawiane jako rośliny ozdobne. 

</doc>
<doc id="5026237" url="https://pl.wikipedia.org/wiki?curid=5026237" title="Ole Olsen (strzelec)">
Ole Olsen (strzelec)

Ole Olsen (ur. 7 czerwca 1869 w Lynge, zm. 7 września 1944 w Kopenhadze) – duński strzelec, medalista olimpijski.
Dwukrotny uczestnik igrzysk olimpijskich (IO 1908, IO 1912). Wystąpił w 4 konkurencjach, w tym 3 razy drużynowo. W 1912 roku zajął 12. miejsce w swoim jedynym indywidualnym starcie – w karabinie dowolnym w trzech postawach z 300 m. Na tych samych igrzyskach zdobył brązowy medal w drużynowych zawodach z karabinu dowolnego w trzech postawach z 300 m, uzyskując najlepszy rezultat w reprezentacji Danii (skład zespołu: Niels Andersen, Jens Hajslund, Laurits Larsen, Niels Larsen, Lars Jørgen Madsen, Ole Olsen).

</doc>
<doc id="5026238" url="https://pl.wikipedia.org/wiki?curid=5026238" title="Wiktor Trofimow">
Wiktor Trofimow



</doc>
<doc id="5026245" url="https://pl.wikipedia.org/wiki?curid=5026245" title="Conotrachelus adspersus">
Conotrachelus adspersus

Conotrachelus adspersus – gatunek chrząszcza z rodziny ryjkowcowatych.
Zasięg występowania.
Ameryka Północna – notowany w amerykańskich stanach Illinois i Kansas.

</doc>
<doc id="5026247" url="https://pl.wikipedia.org/wiki?curid=5026247" title="The Nashville Sessions (album Deana Martina)">
The Nashville Sessions (album Deana Martina)

The Nashville Sessions – studyjny album muzyczny włosko-amerykańskiego piosenkarza Deana Martina wydany w 1983 roku przez Warner Bros. Records. Jest to ostatni album studyjny nagrany przez Martina. 
Piosenkę "My First Country Song" Martin zaśpiewał w duecie z Conway'em Twitty, a piosenkę "Everybody's Had the Blues" w duecie z Merle Haggardem.

</doc>
<doc id="5026248" url="https://pl.wikipedia.org/wiki?curid=5026248" title="Królestwo Mataram">
Królestwo Mataram



</doc>
<doc id="5026249" url="https://pl.wikipedia.org/wiki?curid=5026249" title="Niels Andersen">
Niels Andersen

Niels Andersen (ur. 14 maja 1867 w Skibinge, zm. 9 października 1930 w Hyllinge) – duński strzelec, medalista olimpijski i medalista mistrzostw świata.
Dwukrotny uczestnik igrzysk olimpijskich (IO 1908, IO 1912). Wystąpił wyłącznie w 4 konkurencjach drużynowych. W 1912 roku zdobył brązowy medal w drużynowych zawodach z karabinu dowolnego w trzech postawach z 300 m, uzyskując trzeci rezultat w reprezentacji Danii (skład zespołu: Niels Andersen, Jens Hajslund, Laurits Larsen, Niels Larsen, Lars Jørgen Madsen, Ole Olsen).
Andersen jest jednokrotnym medalistą mistrzostw świata. Zdobył brąz w karabinie dowolnym w trzech postawach z 300 m drużynowo podczas mistrzostw w 1914 roku (skład reprezentacji: Niels Andersen, Kjœr Madsen, Lars Jørgen Madsen, Anders Petersen, Anders Peter Nielsen).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5026250" url="https://pl.wikipedia.org/wiki?curid=5026250" title="Husson (strzelec)">
Husson (strzelec)



</doc>
<doc id="5026254" url="https://pl.wikipedia.org/wiki?curid=5026254" title="Gloria Fiume">
Gloria Fiume

Gloria Fiume (wł. Club Sportivo Gloria) – włoski klub piłkarski, mający siedzibę w mieście Fiume (ob. Rijeka), w północno-wschodniej części kraju, działający w latach 1918-1926.
Historia.
Chronologia nazw:
Klub sportowy CS Gloria został założony w miejscowości Fiume 17 stycznia 1918 roku. Początkowo zespół uczestniczył w rozgrywkach lokalnych. W sezonie 1919/20 zespół brał udział w mistrzostwach miasta, zajmując drugie miejsce tuż za "Juventusem Enea". W następnym sezonie 1920/21 klub zdobył wicemistrzostwo miasta Fiume, przegrywając 0:1 w finale z Olympią. Ten sukces pozwolił zespołowi startować razem z Olympią w sezonie 1921/22 w mistrzostwach Terza Divisione Venezia-Giulia (D3). W następnym sezonie 1922/23 zajął drugie miejsce. W sezonie 1923/24 zdobył 18 punktów razem z Ponzianą ipotem w meczu o pierwsze miejsce zwyciężył 2:1 po dogrywce i zdobył promocję do Seconda Divisione. W sezonie 1924/25 został sklasyfikowany na siódmym miejscu w grupie D "Seconda Divisione". Po zakończeniu sezonu 1925/26, w którym uplasował się na czwartej pozycji w grupie D "Seconda Divisione", 2 września 1926 roku połączył się z lokalnym rywalem CS Olympia, który zakończył sezon tuż przed Glorią na trzecim miejscu, tworząc nowy klub US Fiumana..
Barwy klubowe, strój.
Klub ma barwy żółto-czerwone. Zawodnicy swoje domowe spotkania zazwyczaj grali w białych koszulkach z poziomym żółtym pasem z czerwoną gwiazdą na środku na piersi, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski od maja 1918 rozgrywał swoje mecze domowe na Stadio Cantrida w Fiume o pojemności 10 tys. widzów.

</doc>
<doc id="5026257" url="https://pl.wikipedia.org/wiki?curid=5026257" title="Putin. Człowiek bez twarzy">
Putin. Człowiek bez twarzy

Putin. Człowiek bez twarzy – książka Mashy Gessen z 2012 roku o Władimirze Putinie. Łączy w sobie zarówno podejście psychologiczne, jak i konspiracyjne, napisane jasnym i angażującym językiem. Urodzona w Moskwie autorka rozumie kulturę i psychologię Rosji. Jej rodzina opuściła Rosję, gdy była nastolatką, ale wróciła na 10-letni pobyt jako niezależna dziennikarka. Analiza Putina przez Gessen jest głównie spekulacyjna, ale dokładnie bada relacje z jego życia i wykorzystuje wywiady z ludźmi, którzy znali Putina, zanim doszedł do władzy, aby sformułować jej wnioski.
Książka opisuje wczesne życie Władimira Putina, w tym jego relacje z rodzicami i życie szkolne pod rządami komunistycznymi. Gessen przedstawia wczesne lata Putina, aby uświadomić czytelnikowi, jak został ukształtowany na człowieka, którym się stał. Książka analizuje kontrowersje związane z osobą Putina i wojny, w które był zaangażowany, takie jak pierwsza wojna czeczeńska, i zawiera historie o byłym rosyjskim przywódcy Borysie Jelcynie. Dalej wyjaśnia związek między nim a jego żoną. Następnie omawia kontrowersje w rządzie i ostateczne dojście Putina do władzy na Kremlu.
Książka miała wiele recenzji. Również CIA dokonała przeglądu. Sprzedawała się dobrze, ale miała mieszane recenzje. Wraz z pozytywnymi recenzjami pojawiły się mieszane opinie. Wielu powiedziało, że Gessen ma stronnicze poglądy lub były książki o Putinie, które zostały napisane lepiej. W recenzji oficera CIA Johna Ehrmana stwierdzono: „Jako biografia jest zadowalająca, ale nic poza tym” i „niewiele z tego, co Gessen ma do powiedzenia, jest nowe”. Opisał ich zdjęcia jako „skuteczne jako anty-putinowska propaganda”.
W 2013 r. książka została nominowana do nagrody Pushkin House Russian Book Prize.

</doc>
<doc id="5026260" url="https://pl.wikipedia.org/wiki?curid=5026260" title="Krzyżny Kocioł">
Krzyżny Kocioł

Krzyżny Kocioł – kocioł lodowcowy w Liptowskich Kopach (słow. "Liptovské kopy") w słowackich Tatrach. Znajduje się w górnej części Doliny Koprowicy. Od północnej strony wznosi się na nim zachodnia grzęda Skrajnego Gołego Wierchu (1894 m), od wschodu odcinek głównej grani Liptowskich Kop od Skrajnego Gołego Wierchu po Krzyżne Liptowskie (2039 m), od południa masyw tego szczytu i jego zachodnia grzęda. Porośnięte kosodrzewiną dno kotła znajduje się na wysokości około 1700 m. Wznoszące się nad nim stoki są przeważnie trawiaste i łatwe do przejścia, najbardziej strome, piarżysto-trawiaste są stoki Krzyżnego Liptowskiego.
Nazwę kotła wprowadził Władysław Cywiński w 11. tomie przewodnika wspinaczkowego "Tatry. Szpiglasowy Wierch".

</doc>
<doc id="5026270" url="https://pl.wikipedia.org/wiki?curid=5026270" title="Marcin Yi Jung-bae">
Marcin Yi Jung-bae

Marcin Yi Jung-bae (kor. 이중배 마르티노; ur. ok. 1751 roku w Yeoju w Korei; zm. 25 kwietnia 1801 tamże) – koreański męczennik, błogosławiony Kościoła katolickiego.
Życiorys.
Yi Jung-bae urodził się w rodzinie szlacheckiej około 1751 roku w Yeoju w prowincji Gyeonggi. Z chrześcijaństem zetknął się po raz pierwszy w 1797 roku. Szybko zaakceptował doktrynę katolicką i przekazał ją również swojemu ojcu oraz żonie.
W niedzielę wielkanocną 1800 roku udał się razem ze swoim kuzynem Janem Won Gyeong-do z wizytą do przyjaciela, u którego razem się modlili i śpiewali hymny. O tym spotkaniu doniesiono sądziemu z Yeoju, który był zdeterminowany, żeby wykorzenić religię chrześcijańską w swoim rejonie. Natychmiast wysłał on policję, żeby aresztowała osoby uczestniczące w spotkaniu modlitewnym. Więźniów poddano troturom, aby zmusić ich do wyrzeczenia się wiary. Następnie Marcin Yi Jung-bae spędził w więzieniu kilka miesięcy, podczas których próbowano zmusić go do odstępstwa. Ponieważ jednak opowiedział się zdecydowanie za wiarą katolciką, został za to skazany na śmierć. Ścięto go 25 kwietnia 1801 roku w Yeoju razem z kuzynem Janem Won Gyeong-do oraz Marcelinem Choe Chang-ju (który był teściem Jana Won Gyeong-do).
Marcin Yi Jung-bae został beatyfikowany przez papieża Franciszka 16 sierpnia 2014 roku w grupie 124 męczenników koreańskich.
Wspominany jest 31 maja z grupą 124 męczenników koreańskich.

</doc>
<doc id="5026271" url="https://pl.wikipedia.org/wiki?curid=5026271" title="Jan Wołosz">
Jan Wołosz

Jan Wołosz (ur. 5 marca 1937 w Majdanie Królewskim) – polski bibliotekarz, redaktor, wicedyrektor Biblioteki Narodowej w l. 1991-1998, przewodniczący Stowarzyszenia Bibliotekarzy Polskich w l. 2001-2005.
Życiorys.
Urodził się w rodzinie chłopskiej, w 1955 r. ukończył Liceum Ogólnokształcące w Nowej Dębie i rozpoczął studia na Wydziale Filozoficznym Uniwersytetu Warszawskiego, ale zrezygnował i przeniósł się na Wydział Filologiczny, gdzie odbył studia w zakresie bibliotekoznawstwa, uzyskując w 1961 r. tytuł magistra. W 1960 r. podjął pracę w Instytucie Książki i Czytelnictwa w Bibliotece Narodowej, gdzie kierował Zakładem Bibliotekoznawstwa, którego pracownicy zajmowali się badaniami nad organizacją i działalnością bibliotek publicznych i ich wykorzystaniem czytelniczym. W 1975 r. został przeniesiony na stanowisko sekretarza naukowego – członka Dyrekcji Biblioteki Narodowej, odpowiedzialnego za współpracę zagraniczną i międzynarodową oraz działalność naukową Biblioteki Narodowej. W 1976 r. otrzymał półroczne stypendium Fundacji Kościuszkowskiej w Stanach Zjednoczonych, aby zapoznać się z działalnością i organizacją bibliotek amerykańskich. Funkcję sekretarza naukowego pełnił do 1991 r., w latach 1991-1998 był zastępcą dyrektora Biblioteki Narodowej, odpowiedzialnym za sprawy bibliografii, automatyzacji, konserwacji, informacji i udostępniania zbiorów. W latach 1998-2005 pełnił funkcję pełnomocnika Dyrektora Biblioteki Narodowej ds. bibliotek publicznych. W 2005 r. przeszedł na emeryturę.
Od 1965 r. członek Stowarzyszenia Bibliotekarzy Polskich. Wielokrotnie reprezentował Bibliotekę Narodową i Stowarzyszenie Bibliotekarzy Polskich na kongresach IFLA oraz w instytucjach krajowych. Jest autorem ok. 900 publikacji (artykułów, recenzji, felietonów, sprawozdań, 9 książek). Publikował na łamach ok. 40 czasopism polskich i zagranicznych. Tematyka jego prac to m.in.: problematyka bibliotek publicznych i narodowych w kraju i za granicą (Szwecja, USA, Dania, Holandia, Hiszpania, Słowacja, Turcja), Biblioteka Narodowa w Warszawie, polityka biblioteczna, zarządzanie w bibliotekarstwie, standaryzacja w bibliotekarstwie europejskim, współpraca międzynarodowa bibliotek, zawód bibliotekarza, kształcenie zawodowe bibliotekarzy, Stowarzyszenie Bibliotekarzy Polskich i IFLA, rynek wydawniczy, społeczna rola książki i czytelnictwa.
Rodzina: żona Maria Teresa (zm. 1998), synowie: Tomasz i Marek.
Publikacje.
Książki (wg chronologii)
Wybrane artykuły (wg chronologii)

</doc>
<doc id="5026274" url="https://pl.wikipedia.org/wiki?curid=5026274" title="Tōkyō Dai-jingū">
Tōkyō Dai-jingū

 – chram shintō w Tokio, w dzielnicy Chiyoda, w Japonii.
Historia.
W okresie Edo (1603–1867) największym pragnieniem każdego Japończyka było udanie się na pielgrzymkę do Wielkich Chramów Ise (Ise-daijingū), gdzie przebywa i jest czczona Amaterasu i inne bóstwa. 
Nowa era współczesnej Japonii rozpoczęła się wraz z restauracją Meiji w 1868 roku i za zgodą cesarza Meiji nowy chram został zbudowany w Tokio w 1880 roku ku czci pięciu najważniejszych "kami": Amaterasu, Ukemochi, Amenominakanushi, Takamimusubi i Kamimusubi, które są związane z japońską państwowością, rozwojem, gospodarką i pomyślnością. Umożliwiło to mieszkańcom Tokio oddawanie czci bóstwom przebywającym w Ise z daleka. Chram został nazwany Hibiya Dai-jingū, od nazwy swojej lokalizacji, rejonu w dzielnicy Chiyoda, w pobliżu Pałacu Cesarskiego. 
Trzęsienie ziemi w Kantō (1923) zniszczyło chram, który został w 1928 roku odbudowany w obecnej lokalizacji w Iidabashi (również w dzielnicy Chiyoda) ze zmienioną nazwą na Iidabashi Dai-jingū, a po II wojnie światowej zmieniono nazwę na Tōkyō Dai-jingū. Jest on czczony nie tylko przez mieszkańców Tokio, ale także całego regionu regionu Kantō. 
Tōkyō Dai-jingū jest znany z tego, że jako pierwszy zorganizował ceremonię ślubną w obrządku shintō. Pierwsza ceremonia ślubna odbyła się w 1900 roku i przyjęła się szeroko w całym kraju.

</doc>
<doc id="5026275" url="https://pl.wikipedia.org/wiki?curid=5026275" title="Live at the Sands Hotel">
Live at the Sands Hotel

Live at the Sands Hotel – album muzyczny ze ścieżką dźwiękową z koncertu Deana Martina, który odbył się 8 lutego 1964 w Sands Hotel w Las Vegas. Został wydany w 1998 roku, dwa lata po śmierci piosenkarza. 

</doc>
<doc id="5026280" url="https://pl.wikipedia.org/wiki?curid=5026280" title="Karl Magnus Wegelius">
Karl Magnus Wegelius

Karl Magnus Wegelius (ur. 20 sierpnia 1884 w Hattula (Finlandia), zm. 9 grudnia 1936 w Londynie) – fiński sportowiec uprawiający gimnastykę, lekkoatletykę i strzelectwo sportowe. Brał udział w trzech letnich igrzyskach olimpijskich (Londyn 1908, Antwerpia 1920, Paryż 1924). Zdobył pięć medali olimpijskich: jeden brązowy w gimnastyce, jeden srebrny i trzy brązowe w strzelectwie. Na Mistrzostwach Świata w Strzelectwie w Sztokholmie w 1929 r. zdobył dwa medale brązowe. Był sześciokrotnym mistrzem Finlandii w strzelectwie sportowym i dwukrotnym w lekkoatletyce.
Występy olimpijskie.
Po raz pierwszy wystąpił na Letnich Igrzyskach Olimpijskich w Londynie w 1908 r. jako zawodnik fińskiej drużyny gimnastycznej. Wraz z drużyną zdobył brązowy medal we wszechstronnych zawodach gimnastycznych wtedy nazywanych zawodami w gimnastyce szwedzkiej "(System szwedzki drużynowo mężczyzn)."
W roku 1920 jako strzelec wystąpił dziesięciu konkurencjach Letnich Igrzysk Olimpijskich w Antwerpii, gdzie odniósł sukces w trzech konkursach drużynowych. Wraz z kolegami z drużyny wywalczył srebrny medal w konkurencji: "Runda pojedyncza, strzelanie do sylwetki jelenia" oraz dwa brązowe medale w konkurencjach: "Runda podwójna, strzelanie do sylwetki jelenia" i "Strzelanie z karabinu wojskowego w pozycji leżąc z 300 m".
Ostatni raz uczestniczył w Letnich Igrzyskach Olimpijskich w Paryżu w 1924 r. w pięciu konkurencjach strzeleckich i tam ponownie zdobył brązowy medal w strzelaniu do rzutków w zawodach drużynowych.
Tytuły międzynarodowe.
Zdobył dwa brązowe medale na Mistrzostwach Świata w Strzelectwie w 1929 roku w konkurencjach:
Tytuły krajowe.
W strzelectwie sportowym zdobył sześć mistrzostw Finlandii w strzelaniu pojedynczym do sylwetki biegnącego jelenia w 1914, 1921, 1922, 1926, 1927 i 1928 roku.
W lekkoatletycznych mistrzostwach Finlandii w 1910 roku zdobył dwa złote medale za zwycięstwa w biegach sztafetowych: 4 × 100 metrów i 4 × 400 metrów.
Okoliczności śmierci.
9 grudnia 1936 roku, będąc w podróży służbowej, wsiadł do samolotu holenderskich linii lotniczych KLM na lotnisku Croydon w południowym Londynie. Samolot rozbił się kilka minut po starcie.

</doc>
<doc id="5026284" url="https://pl.wikipedia.org/wiki?curid=5026284" title="Hoste (powiat Galanta)">
Hoste (powiat Galanta)

Hoste () – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5026286" url="https://pl.wikipedia.org/wiki?curid=5026286" title="Live from Las Vegas (album Deana Martina)">
Live from Las Vegas (album Deana Martina)

Live from Las Vegas – album koncertowy piosenkarza Deana Martina zawierający ścieżkę dźwiękową z koncertu, który odbył się 4 kwietnia 1967 w Sands Hotel w Las Vegas. Został wydany po śmierci Martina w 2005 roku przez Capitol Records. 

</doc>
<doc id="5026287" url="https://pl.wikipedia.org/wiki?curid=5026287" title="Jánovce (powiat Galanta)">
Jánovce (powiat Galanta)

Jánovce – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5026288" url="https://pl.wikipedia.org/wiki?curid=5026288" title="Zaulicze Nowe">
Zaulicze Nowe

Zaulicze Nowe (; ) – wieś na Białorusi, w obwodzie witebskim, w rejonie postawskim, w sielsowiecie Wołki.
Dawniej używana nazwa – Zawlicze Nowe
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 112 osób, wszystkie były wyznania rzymskokatolickiego i zadeklarowały polską przynależność narodową. Były tu 24 budynki mieszkalne. W 1931 w 27 domach zamieszkiwało 116 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5026289" url="https://pl.wikipedia.org/wiki?curid=5026289" title="Zawlicze Nowe">
Zawlicze Nowe



</doc>
<doc id="5026291" url="https://pl.wikipedia.org/wiki?curid=5026291" title="Jelka">
Jelka

Jelka () – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5026293" url="https://pl.wikipedia.org/wiki?curid=5026293" title="Kajal">
Kajal

Kajal – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5026294" url="https://pl.wikipedia.org/wiki?curid=5026294" title="Jan Won Gyeong-do">
Jan Won Gyeong-do

Jan Won Gyeong-do (kor. 원경도 요한; ur. ok. 1774 roku w Yeoju w Korei; zm. 25 kwietnia 1801 tamże) – koreański męczennik, błogosławiony Kościoła katolickiego.
Życiorys.
Won Gyeong-do urodził się w rodzinie szlacheckiej około 1774 roku w Yeoju w prowincji Gyeonggi. W 1797 roku, razem ze swoim kuzynem Yi Jung-bae, poznał katechizm religii katolickiej i stał się chrześcijaninem. Jego żoną została córka Marcelina Choe Chang-ju.
W niedzielę wielkanocną 1800 roku udał się razem ze swoim kuzynem Marcinem Yi Jung-bae z wizytą do przyjaciela, u którego razem się modlili i śpiewali hymny. O tym spotkaniu doniesiono sądziemu z Yeoju, który był zdeterminowany, żeby wykorzenić religię chrześcijańską w swoim rejonie. Natychmiast wysłał on policję, żeby aresztowała osoby uczestniczące w spotkaniu modlitewnym. Więźniów poddano torturom, aby zmusić ich do wyrzeczenia się wiary. Następnie Jan Won Gyeong-do spędził w więzieniu kilka miesięcy, podczas których próbowano zmusić go do odstępstwa. Ponieważ jednak opowiedział się zdecydowanie za wiarą katolicką, został za to skazany na śmierć. Ścięto go 25 kwietnia 1801 roku w Yeoju razem z kuzynem Marcinem Yi Jung-bae oraz teściem Marcelinem Choe Chang-ju.
Jan Won Gyeong-do został beatyfikowany przez papieża Franciszka 16 sierpnia 2014 roku w grupie 124 męczenników koreańskich.
Wspominany jest 31 maja z grupą 124 męczenników koreańskich.

</doc>
<doc id="5026297" url="https://pl.wikipedia.org/wiki?curid=5026297" title="Halina Filipowicz">
Halina Filipowicz

Halina Filipowicz (ur. 1947 w Moskwie) – wykładowczyni akademicka, badaczka i tłumaczka.
Życiorys.
W 1969 roku ukończyła studia na Uniwersytecie Warszawskim. W 1974 roku wyemigrowała na stałe do USA. W 1979 roku na University of Kansas (USA) obroniła z wyróżnieniem rozprawę doktorską – otrzymała nagrodę za najlepszą rozprawę doktorską z zakresu studiów wschodnioeuropejskich. Obecnie pracuje w Katedrze Germanistyki, Skandynawistyki i Slawistyki (wcześniej Katedra Języków i Literatur Słowiańskich) na stanowisku profesora na Uniwersytecie Wisconsin-Madison. Od 1982 roku kieruje sekcją polonistyczną w ww. jednostce.
Zainteresowania naukowe i dydaktyka.
Badaczka XIX i XX-wiecznego teatru i dramatu. Zajmuje się literaturą (szczególnie polską literaturą emigracyjną oraz problematyką polską-żydowską) i historią idei. Jej zainteresowania naukowe skupiają się wokół badań genderowych i dyskursu feministycznego w polskiej kulturze.
Na Uniwersytecie Wisconsin-Madison prowadzi zajęcia dydaktyczne o różnorodnej tematyce m.in.: zarys historii literatury polskiej (od XIV wieku do współczesności), zagadnienia genderowe, teatrologia, przedstawienie Holocaustu w polskiej literaturze, tematy tabu w polskiej literaturze i kulturze, kobiety w literaturze słowiańskiej, lektorat języka polskiego.
Wykładała na amerykańskich i polskich uniwersytetach, m.in. Uniwersytecie Browna, Uniwersytecie Chicagowskim, Uniwersytecie Columbia, Uniwersytecie Harvarda, Uniwersytecie Illinois w Chicago, Uniwersytecie Indiany, Uniwersytecie Kansas, University of Toronto, Uniwersytecie Warszawskim, Uniwersytecie Jagiellońskim.
Publikowała w renomowanych czasopismach zagranicznych, m.in."“”,””, „"”, „”, „”, a także polskich periodykach („Pamiętnik Teatralny”, „Teksty drugie”, „Postscriptum Polonistyczne”).
Obecnie pracuje nad dwoma projektami: książką "Trespassing through Silences: The Holocaust, Cultural Memory, and Polish Drama, 1942-2013" oraz nad artykułem: “What Is Holocaust Drama? Roman Brandstaetter’s Plays Revisited.”
Jest członkinią stowarzyszeń związanych z nauczaniem języków: (AATSEEL) oraz (MLA).
Praca redakcyjna.
Jest redaktor naczelną „The Polish Review” (czasopismo wydawane przez Polski Instytut Naukowy w Ameryce oraz Polską Akademię Umiejętności w Krakowie).  W wydawnictwie jest redaktorem naukowym serii „Polish Studies”. Członkini rad naukowych i redakcyjnych czasopism: „Studia Humanistyczne”, „Ruch Literacki”, „Transfer: Reception Studies”, "Polish Theatre Journal” oraz „Slavic and East European Journal”"."" "
Nagrody.
Jest laureatką licznych nagród: Oswald Prentiss Backus III przyznawanej za najlepszą rozprawę doktorską z zakresu studiów wschodnioeuropejskich (1981); nagroda im. Barbary Heldt za najlepszy artykuł w dziedzinie women’s studies (2003), za artykuł: "Othering the Kosciuszko Uprising: Women as Problem in Polish Insurgent Discourse)," dwukrotna laureatka nagrody Honored Instructor Award, przyznawanej przez studentów University of Wisconsin-Madison, mieszkających w domach akademickich (2010, 2018).
Wybrane publikacje.
Artykuły w czasopismach naukowych.
Wybrane tłumaczenia

</doc>
<doc id="5026298" url="https://pl.wikipedia.org/wiki?curid=5026298" title="Zaulicze Stare">
Zaulicze Stare

Zaulicze Stare – dawna wieś. Obecnie część wsi Zaulicze Nowe na Białorusi, w obwodzie witebskim, w rejonie postawskim, w sielsowiecie Wołki.
Dawniej używana nazwa – Zawlicze Stare, Zawlicze.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Wołkołata.
Według Powszechnego Spisu Ludności z 1921 roku zamieszkiwało tu 117 osób, wszystkie były wyznania rzymskokatolickiego i zadeklarowały polską przynależność narodową. Było tu 26 budynków mieszkalnych. W 1931 w 29 domach zamieszkiwało 131 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Od 1945 leżała w BSRR. Od 1991 roku w Republice Białorusi.

</doc>
<doc id="5026299" url="https://pl.wikipedia.org/wiki?curid=5026299" title="Ireneusz Gardocki">
Ireneusz Gardocki

Ireneusz Gardocki (ur. 16 marca 1938 w Rydzewie) - funkcjonariusz Służby Bezpieczeństwa (płk.), rezydent kontrwywiadu PRL w Kijowie. 
Syn Pawła i Heleny. W resorcie od 1961, w którym m.in. pełnił funkcję funkcjonariusza Wydziału VI/VIII/VI Departamentu II MSW (1961-1976), z-cy naczelnika Wydz. VI/VII Dep. II (1976-1980), nacz. Wydz. VII/XIII Dep. II (1980-1982), funkcjonariusza Grupy Operacyjnej „Wisła” MSW w Moskwie, jej rezydenta w Kijowie (1982–1987), pełniącego swe obowiązki pod „przykryciem” zajmowania stanowiska konsula tamże, nacz. Wydz. XIV Dep. II (1987-1988), z-cy dyr. Biura „W” MSW (1988-1989) oraz z-cy dyr. Dep. II MSW (1989-1990).. 
Absolwent Zaocznej Oficerskiej Szkoły Operacyjnej Służby Bezpieczeństwa w Centrum Wyszkolenia MSW w Legionowie (1963-1965). 

</doc>
<doc id="5026300" url="https://pl.wikipedia.org/wiki?curid=5026300" title="Zawlicze Stare">
Zawlicze Stare



</doc>
<doc id="5026304" url="https://pl.wikipedia.org/wiki?curid=5026304" title="Magnus Wegelius">
Magnus Wegelius



</doc>
<doc id="5026311" url="https://pl.wikipedia.org/wiki?curid=5026311" title="Superpuchar Białorusi w piłce siatkowej mężczyzn (2020/2021)">
Superpuchar Białorusi w piłce siatkowej mężczyzn (2020/2021)

Superpuchar Białorusi w piłce siatkowej mężczyzn 2021 – czwarta edycja rozgrywek o Superpuchar Białorusi zorganizowana przez Białoruski Związek Piłki Siatkowej, rozegrana 20 lutego 2021 roku w Pałacu Sportu "Uruczje" w Mińsku. W meczu o Superpuchar udział wzięły dwa kluby: mistrz i zdobywca Pucharu Białorusi w sezonie 2019/2020 – oraz finalista Pucharu Białorusi 2019 – .
Po raz trzeci zdobywcą Superpucharu Białorusi został klub . Najlepszym zawodnikiem spotkania wybrany został Białorusin Uładzisłau Babkiewicz.

</doc>
<doc id="5026323" url="https://pl.wikipedia.org/wiki?curid=5026323" title="Choroba Nipah">
Choroba Nipah

Choroba Nipah – infekcja wirusowa wywoływana przez wirusa Nipah. Objawy choroby są różne: gorączka, kaszel, ból głowy, płytki oddech, zdezorientowanie. Czasem nie występują. Choroba w ciągu paru dni może doprowadzić do śpiączki, a od 50% do 75% zakażonych umiera. Powikłania mogą obejmować zapalenie mózgu i drgawki.
Wirus Nipah (NiV) jest wirusem RNA z rodzaju "Henipavirus." Przenoszony jest przez nietoperze owocożerne, z zakażonych ludzi na innych oraz ze zwierząt na ludzi. Aby doszło do zakażenia zazwyczaj wymagany jest bezpośredni kontakt z zakażonym. Diagnoza opiera się o objawy, a potwierdzana jest badaniami laboratoryjnymi.
Postępowanie z chorymi ogranicza się do leczenia wspomagającego"". Nie powstała jeszcze szczepionka, ani żadna konkretna metoda leczenia"." Środki zapobiegawcze obejmują unikanie ekspozycji na nietoperze i chore świnie oraz nie picie surowych soków z daktylowca właściwego. Do maja 2018 około 700 przypadków zakażenia wirusem Nipah zostało potwierdzonych, z czego 50 do 70 procent z zakażonych zmarło. W maju 2018, wybuch choroby w indyjskim stanie Kerala doprowadził do śmierci 17 osób.
Choroba została po raz pierwszy rozpoznana w 1998 przez zespół naukowców z Wydziału Leczniczego Uniwersytetu Malajskiego podczas trwania ogniska NiV w Malezji. Większość chorych została przewieziona do szpitala uniwersyteckiego z uczelni, z której pochodzili naukowcy. Wirus został wyizolowany i zidentyfikowany w 1999."" Nazwę swoją zaczerpnął z malezyjskiej wsi, Songami Nipah. Świnie również mogą się zakazić, co skutkowało wybiciem milionów sztuk przez malezyjskie władze w 1999, aby zatrzymać rozprzestrzenianie się wirusa, skutecznie ograniczyło to jego rozpowszechnianie. Początkowymi objawami są gorączka, ból głowy i senność, po których następuje dezorientacja psychiczna.
Objawy i symptomy.
Objawy pojawiają się od 5 do 14 dni po zakażeniu. Mogą również występować problemy z oddychaniem. Śpiączka może nastąpić w ciągu 24 do 48 godzin. Zapalenie mózgu jest potencjalnie najgroźniejszym powikłaniem choroby. Osoby z problemami oddechowymi oraz powyżej 45 roku życia częściej zarażają, niż osoby z normlanym oddechem oraz młodsze.
Ryzyka.
Ryzyko narażenia jest wysokie dla pracowników szpitali i opiekunów osób zakażonych wirusem. W Malezji i Singapurze, osoby mające kontakt z chorymi świniami stanowiły większość chorych. W Bangladeszu i Indiach z kolei większość zarażeń była skutkiem picia surowych soków z daktylowców, zjadania owoców częściowo zjedzonych już przez nietoperze, oraz picia zanieczyszczonej wody.
Diagnostyka laboratoryjna.
Podczas ostrych i rekonwalescencyjnych stadiów choroby, RNA można wykryć za pomocą reakcji łańcuchowej polimerazy odwrotnej transkryptazy (RT-PCR) z wymazów z gardła, płynu mózgowo-rdzeniowego, moczu i analizy krwi.
Zapobieganie.
Nie ma żadnej efektywnej metody leczenia choroby; zapobieganie jej jest jedyną ochroną. Prawdopodobieństwo zakażenia drogą przenoszenia przez zwierzęta można zmniejszyć, unikając narażenia na chore świnie i nietoperze, u których choroba ma charakter endemiczny. Nietoperze są nosicielami znacznie większej liczby zoonotycznych wirusów niż wszystkie inne rzędy ssaków i wiadomo, że wiele przenoszonych przez nie wirusów nie ma na nie wpływu, najwyraźniej ze względu na ich specjalny układ odpornościowy. Zakażenie przez nietoperze może być spowodowane piciem surowego soku palmowego skażonego odchodami nietoperz, jedzeniem owoców przez nich nadgryzionych, czy piciem zainfekowanej wody. Wiadome jest, że nietoperze piją soki palmowe z otwartych pojemników czasami oddając tam swój mocz, co powoduje skażenie soku; Przejście na pojemniki ze szczelną pokrywką zapobiega transmisji tą drogą. Ogniska mogą zostać zmniejszone poprzez świadomość zamieszkujących rejony wystąpienia ogniska oraz nadzór odpowiednich organów. Związek choroby z cyklem rozrodczym nietoperzy nie jest dobrze zbadany.
Standardowe praktyki kontroli zakażeń mogą chronić przed zakażeniami szpitalnymi z człowieka na człowieka.
Stwierdzono, że szczepionka podjednostkowa wykorzystująca białko Hendra G wytwarza przeciwciała chroniące krzyżowo zarówno przeciwko henipawirusowi, jak i nipawirusowi; był on stosowany u małp w celu ochrony przed wirusem Hendra, chociaż nie badano jego możliwości stosowania u ludzi.
Leczenie.
Na rok 2020, nie ma żadnej konkretnej i skutecznej metody leczenia infekcji wirusem Nipah. Podstawą leczenia jest opieka wspomagająca. Zaleca się stosowanie standardowych praktyk kontroli zakażeń i odpowiednich technik pielęgnacyjnych, aby uniknąć przenoszenia zakażenia z człowieka na człowieka. Wszystkie osoby z podejrzeniem infekcji powinny zostać izolowane. Chociaż wstępne dowody przemawiają za stosowaniem rybawiryny, nie przeprowadzono jeszcze jej skuteczności u zakażonych. Swoiste przeciwciała zbadano również na modelu zwierzęcym z potencjalnymi korzyściami. Acyklowir, fawipirawir i remdisiwir zostały ocenione jako potencjalne leki przeciwwirusowe przeciwko wirusowi Nipah.
Ogniska.
Ogniska wirusa Nipah zostały zgłoszone w Malezji, Singapurze, Bangladeszu i Indiach. Najwyższą śmiertelność z powodu zakażenia wirusem Nipah stwierdzono w Bangladeszu, gdzie ogniska zazwyczaj pojawiają się zimą. Wirus po raz pierwszy został znaleziony na półwyspie malezyjskim u świń i ich hodowców. Do połowy 1999 w Malezji, ponad 265 przypadków zapalenia mózgu zostało zdiagnozowanych u ludzi, 105 osób zmarło, w Singapurze natomiast w Singapurze odnotowano 11 przypadków zapalenia mózgu lub chorób układu oddechowego, z jednym zgonem. W 2001 wirus został rozpoznany w Bangladeszu w dystrykcie Maherpur i w Siliguri w Indiach. Ogniska zostały zaobserwowane po raz kolejny w 2003, 2004 i 2005 w innych dystryktach w Bangladeszu. Później w Bangladeszu pojawiły się kolejne liczne ogniska.
Badania.
Rybawiryna, przeciwciało monoklonalne m102.4 i fawipirawir były badane jako terapie od 2019 r.
Leki.
Rybawirynę badano na niewielkiej liczbie osób. Od 2011 r. nie było jasne, czy jest przydatna, chociaż po leczeniu kilka osób wróciło do normalnego trybu życia. Badania in vitro i badania na zwierzętach wykazały sprzeczne wyniki w skuteczności rybawiryny przeciwko NiV i Hendra, a niektóre badania wykazały skuteczne hamowanie replikacji wirusa w liniach komórkowych, podczas gdy inne badania na modelach zwierzęcych wykazały, że leczenie rybawiryną tylko opóźniało, ale nie zapobiegało śmierci po infekcji wirusem NiV lub Hendra.
W 2013 roku wykazano, że chlorochina, lek przeciwmalaryczny, blokuje krytyczne funkcje potrzebne do dojrzewania wirusa Nipah, chociaż nie zaobserwowano korzyści klinicznych.
Uodpornienie.
Immunizację bierną z użyciem ludzkiego przeciwciała monoklonalnego m102.4, które jest skierowane na domenę wiążącą receptory efryny-B2 i efryny-B3 glikoproteiny henipawirusa Nipah G, oceniono w modelu fretki jako profilaktykę poekspozycyjną.
Popkultura.
Malezyjski film "Virus" został wydany w 2019 roku w oparciu o wybuch wirusa Nipah w Kerali w Indiach w 2018 roku. Fikcyjny wirus MEV-1 przedstawiony w filmie "Contagion" z 2011 roku był oparty na połączeniu wirusa Nipah i wirusa odry.

</doc>
<doc id="5026325" url="https://pl.wikipedia.org/wiki?curid=5026325" title="Aggersundbroen">
Aggersundbroen

Aggersundbroen – most zwodzony w Danii, w ciągu drogi krajowej nr 29. Znajduje się w miejscowości Aggersund, w gminie Vesthimmerland, nad cieśniną Limfjorden. Łączy Półwysep Jutlandzki z wyspą Nørrejyske Ø.
Opis.
Most składa się z trzech przęseł, najkrótsze, środkowe, jest zwodzone. Długość mostu wynosi 228 metrów, jego szerokość to 10,4 metra. Długość skrajnych przęseł wynosi po 90 metrów, szerokość części zwodzonej wynosi 29,9 metrów. Od 2020 roku jest sterowany zdalnie.

</doc>
<doc id="5026331" url="https://pl.wikipedia.org/wiki?curid=5026331" title="Giorgio Santuz">
Giorgio Santuz

Giorgio Santuz (ur. 23 stycznia 1936 w Udine) – włoski polityk i nauczyciel, deputowany i minister.
Życiorys.
W 1965 ukończył studia z języków obcych, pracował jako nauczyciel. Zaangażował się w działalność polityczną w ramach Chrześcijańskiej Demokracji. W latach 1972–1994 sprawował mandat posła do Izby Deputowanych VI, VII, VIII, IX, X i XI kadencji. Między 1979 a 1983 (z przerwami) pełnił funkcję podsekretarza stanu w różnych resortach: spraw zagranicznych, robót publicznych, edukacji i skarbu. W latach 1986–1987 był podsekretarzem stanu w ministerstwie przemysłu, handlu i rzemiosła, a następnie w 1987 podsekretarzem stanu w MSZ. Od lipca 1987 do kwietnia 1988 był ministrem bez teki do spraw służb publicznych w rządzie Giovanniego Gorii, a następnie do lipca 1989 ministrem transportu w gabinecie Ciriaca De Mity. W 1994, po rozpadzie chadecji, dołączył do Włoskiej Partii Ludowej.
W późniejszych latach był m.in. członkiem rady dyrektorów Università degli Studi di Udine. W latach 2006–2009 pełnił funkcję prezesa organizacji Ente Friuli Nel Mondo. Od 2006 zajmował stanowisko prezesa operatora autostrad Autovie Venete.

</doc>
<doc id="5026334" url="https://pl.wikipedia.org/wiki?curid=5026334" title="Drugi rząd Ingvara Carlssona">
Drugi rząd Ingvara Carlssona

Drugi rząd Ingvara Carlssona – rząd Szwecji działający od lutego 1990 do października 1991. Był to mniejszościowy gabinet monopartyjny tworzony przez Szwedzką Socjaldemokratyczną Partię Robotniczą. Zastąpił pierwszy gabinet tego samego premiera. Urzędował do czasu, gdy po przegranych w 1991 wyborach powstał centroprawicowy rząd Carla Bildta.

</doc>
<doc id="5026335" url="https://pl.wikipedia.org/wiki?curid=5026335" title="Sværdfisken (1881)">
Sværdfisken (1881)

Sværdfisken (ex-Torpedowiec nr 6) – duński torpedowiec z lat 80. XIX wieku. Okręt został zwodowany w 1881 roku w brytyjskiej stoczni John I. Thornycroft &amp; Company w Chiswick i w tym samym roku przyjęto go do służby w Kongelige Danske Marine. Jednostka została skreślona z listy floty w 1919 roku.
Projekt i budowa.
Torpedowiec został zaprojektowany na duńskie zamówienie i zbudowany w brytyjskiej stoczni John I. Thornycroft &amp; Company w Chiswick. Wodowanie odbyło się w 1881 roku.
Dane taktyczno–techniczne.
Okręt był torpedowcem o długości całkowitej 33,53 metra, szerokości całkowitej 3,66 metra i zanurzeniu 1,83 metra. Wyporność normalna wynosiła 49 ton, zaś pełna 58 ton. Okręt napędzany był przez pionową maszynę parową o mocy 600 KM, do której parę dostarczał jeden kocioł lokomotywowy. Maksymalna prędkość napędzanej jedną śrubą jednostki wynosiła 17 węzłów. Okręt zabierał 9 ton węgla.
Uzbrojenie artyleryjskie jednostki składało się z jednego pojedynczego rewolwerowego działka kalibru 37 mm L/17 M1875. Okręt wyposażony był w dwie dziobowe wyrzutnie torped kal. 381 mm.
Załoga okrętu składała się z 15 oficerów, podoficerów i marynarzy.
Służba.
Torpedowiec nr 6 został przyjęty do służby w Kongelige Danske Marine w 1881 roku. W 1882 roku jednostce nadano nazwę „Sværdfisken”. W 1912 roku oznaczenie okrętu zmieniono na P1, a w 1916 roku na T1. Jednostka została wycofana ze służby w 1919 roku.

</doc>
<doc id="5026336" url="https://pl.wikipedia.org/wiki?curid=5026336" title="Jacek Chrząszczewski">
Jacek Chrząszczewski

Jacek Wacław Chrząszczewski (ur. 27 grudnia 1967 w Krakowie) – polski architekt i historyk sztuki, doktor nauk technicznych w dyscyplinie architektura i urbanistyka, w specjalności historia i konserwacja zabytków architektury i urbanistyki, w latach 2008-2016 zastępca małopolskiego wojewódzkiego konserwatora zabytków.
Życiorys.
W 1986 uzyskał świadectwo dojrzałości w II Liceum Ogólnokształcącym im. Króla Jana III Sobieskiego w Krakowie. W 1991 ukończył studia na kierunku architektura i urbanistyka na Wydziale Architektury Politechniki Krakowskiej i odbył praktykę projektową w Urzędzie Budowlanym w Erlangen pod Norymbergą w Bawarii. W 1994 ukończył studia z historii sztuki na Wydziale Historycznym Uniwersytetu Jagiellońskiego. W 1998 przebywał na stypendium naukowym Fundacji z Brzezia Lanckorońskich w Rzymie. W latach 1998-2005 był asystentem naukowo-dydaktycznym w Instytucie Architektury Krajobrazu Politechniki Krakowskiej. Od 1998 pracuje w Wojewódzkim Urzędzie Ochrony Zabytków w Krakowie nadzorując roboty budowlane, prace konserwatorskie i restauratorskie przy zabytkach województwa małopolskiego. Jest autorem licznych publikacji na temat architektury i sztuki Ormian polskich, w tym trzech książek. W 2004 zaprojektował ormiański chaczkar w Krakowie. W 2007 ukończył "Training Course on Restoration" we Włoszech. W latach 2008-2016 był zastępcą małopolskiego wojewódzkiego konserwatora zabytków. Od 2010 prowadzi wykłady z ochrony zabytków w Instytucie Historii Sztuki Uniwersytetu Jagiellońskiego. W 2014 otrzymał stopień naukowy doktora na podstawie rozprawy pt. "Kalwarie austriackie XVII i XVIII wieku". Od 2016 jest w Muzeum Żup Krakowskich w Wieliczce pełnomocnikiem dyrektora ds. konserwatorskich, który sprawuje nadzór konserwatorski nad historycznymi kopalniami soli w Wieliczce i Bochni jako Konserwator Zabytków Krakowskich Żup Solnych.

</doc>
<doc id="5026342" url="https://pl.wikipedia.org/wiki?curid=5026342" title="BYD Tang">
BYD Tang

BYD Tang – samochód osobowy typu SUV klasy wyższej produkowany pod chińską marką BYD od 2015 roku. Od 2018 roku produkowana jest druga generacja modelu.
Pierwsza generacja.
BYD Tang I został zaprezentowany po raz pierwszy w 2014 roku.
Duży SUV Tang pojawił się w ofercie marki BYD jako kolejny, po luksusowym S7, wariant sztandarowego SUV-a S6. Samochód przyjął w porównaniu do pokrewnych konstrukcji bardziej sportowy charakter, wyróżniając się stosowanym w innych modelach napędem spalinowo-elektrycznym typu "Dual Mode".
Samochód zyskał też obszerne różnice wizualne w stosunku do pokrewnych modeli S6 i S7, zyskując awangardowo stylizowany pas przedni z dużym, trapezoidalnym wlotem powietrza i chromowanymi akcentami. Inaczej ukształtowano także boczne krawędzie tylnych lamp, a także deskę rozdzielczą.
SUV Tang pierwszej generacji to jeden z pierwszych modeli marki BYD, który przyjął nowy porządek nazewniczy nawiązujący do starożytnych cesarski dynastii chińskich. "Tang" nawiązuje do panującej w latach 618-907 Dynastii Tang.
Pomimo debiutu wiosną 2014 roku, producent zdecydował się rozpocząć sprzedaż Tanga na wewnętrznym rynku chińskim przeszło 9 miesięcy później, rozpoczynając przyjmowanie zamówień w drugiej połowie stycznia 2015 roku.
Dane techniczne.
BYD Tang pierwszej generacji oferowany był wyłącznie jako spalinowo-elektryczny samochód hybrydowy typu plug-in. Układ napędowy pojazdu tworzył turbodoładowany silnik benzynowy o pojemności 2 litrów i mocy 205 KM, który połączono z dwoma silnikami elektrycznymi po 150 KM mocy. Łączna moc układu napędowego wyniosła 505 KM i 720 Nm maksymalnego momentu obrotowego, przyśpieszając do 100 km/h w 4,9 sekundy.
Druga generacja.
BYD Tang II został zaprezentowany po raz pierwszy w 2017 roku.
Równo cztery lata po debiucie Tanga pierwszej generacji, BYD zdecydował się zastąpić wywodzącą się z 2011 roku konstrukcję zupełnie nowym modelem. Zbudowano go od podstaw według nowej filozofii i estetyki wizualnej autorstwa szefa zespołu projektowego BYD, pracującego wcześniej dla Alfa Romeo i Audi Wolfganga Eggera.
Samochód zyskał obłą, masywną sylwetkę z dużym trapezoidalnym przednim wlotem powietrza zdobionym chromem oraz agresywnie stylizowanymi reflektorami połączonymi chromowaną poprzeczką, jako całokształt realizując koncepcję stylistyczną "Dragon Face". Linia szyb została poprowadzono wysoko, z charakterystycznym zadarciem w tylnej części, z kolei tył przyozdobił wąski pas lamp.
W kabinie pasażerskiej producent zastosował minimalistyczny projekt koncentrujący sterowanie większością funkcji pojazdu na dwóch wyświetlaczach. Pierwszy, o przekątnej 12,3-cali zastąpił tradycyjne zegary, z kolei drugi, centralnie umieszczony dotykowy wyświetlacz LCD o przekątnej 14,6-cala posiada nietypową funkcję obrotu o 180 stopni z pozycji horyzontalnej na wertykalną.
W przeciwieństwie do poprzednika, BYD Tang drugiej generacji trafił do sprzedaży w 7-osobowym wariancie. Trzeci rząd siedzeń jest chowany w przedziale bagażowym.
Tang DM.
BYD Tang drugiej generacji trafił do sprzedaży w trzech wariantach napędowych, wśród których oprócz spalinowego i elektrycznego znalazł się także pośredni, hybrydowy typu plug-in o nazwie "DM" lub "DM-i".
Układ napędowy pojazdu tworzy 2-litrowy silnik benzynowy z turbodoładowaniem i mocą 205 oraz dwa silniki elektryczne o mocy 150 KM. Podobnie jak poprzednik, hybrydowy Tang drugiej generacji rozwija łączną moc 505 KM.
Restylizacje.
W 2021 roku BYD Tang drugiej generacji przeszedł niewielką restylizację, która przyniosła pod kątem wizualnym zaadaptowanie optycznego połączenia linii szyb bocznych z klapą bagażnika, a także przemodelowane zderzaki. Ponadto, gama wariantów napędowych została wzbogacona o dodatkowy, mocniejszy hybrydowy z większą baterią.
Już rok później, wiosną 2022 roku, BYD Tang II przeszedł kolejną modernizację, tym razem upodabniającą go do limuzyny Han. Obszerny wlot powietrza z przodu zastąpiła mniejsza atrapa chłodnicy o kształcie sześciokątna, którą u góry zwieńczyła duża chromowana listwa pomiędzy reflektorami. Przemodelowano też zderzaki, a w kabinie pasażerskiej znalazł się większy o 2 cale dotykowy ekran systemu multimedialnego.
Tang EV.
BYD Tang EV został zaprezentowany po raz pierwszy w 2018 roku.
Pół roku po rynkowym debiucie Tanga z konwencjonalnym układem napędowym, podczas odbywającej się jesienią wystawy samochodowej Guangzhou Auto Show 2018 przedstawiony został pierwszy w historii tej linii modelowej wariant w pełni elektryczny, stanowiąc uzupełnienie dotychczasowej oferty pojazdów napędzanych prądem składającej się z mniejszych modeli.
BYD Tang EV charakteryzował się w momencie debiutu umiarkowanymi różnicami wizualnymi, które ograniczyły się jedynie do zaślepki atrapy chłodnicy oraz dłuższej linii okien, która została poprowadzona przez słupek D do krawędzi klapy bagażnika.
Lifting.
W maju 2022 BYD Tang przeszedł restylizację, która w przeciwieństwie do odmiany hybrydowej wyraźnie odróżniła samochód pod kątem stylizacji pasa przedniego. Wzorem flagowego sedana Han, samochód pozbawiono przedniego wlotu powietrza na rzecz zagiętej do dołu, chromowanej listwy łączącej reflektory. Ponadto, samochód wzorem spalinowo-elektrycznego wariantu zyskał większy ekran systemu multimedialnego o przekątnej 15,6 cala.
Sprzedaż.
Tang EV początkowo trafił do sprzedaży wyłącznie na rodzimym rynku chińskim, gdzie rozpoczęła się ona pod koniec 2018 roku. W sierpniu 2020 roku rozpoczął się eksport elektrycznego SUV-a do pierwszego rynku zagranicznego, Kostaryki w Ameryce Centralnej. W czerwcu 2021 roku BYD ogłosił, że rozpoczyna budowę przedstawicielstwa i sieci dealerskiej w pierwszym kraju europejskim, Norwegii. Ofertę utworzył Tang wyłącznie w odmianie elektrycznej, dostarczając pierwszą pulę 100 sztuk w sierpniu 2021. Samochód zdobył dużą popularność - już w drugiej połowie września 2021 liczba sprzedanych egzemplarzy przekroczyła pułap 1 tysiąca sztuk.
Dane techniczne.
Układ napędowy pojazdu utworzyły dwa silniki elektryczne rozwijające łącznie 489 KM mocy, a także bateria typu tzw. "Blade Battery" o pojemności 82,8 kWh. Przekłada się to na łączny zasięg pojazdy na jednym ładowaniu wynoszący według chińskiej procedury pomiarowej NEDC ok. 500 kilometrów zasięgu.

</doc>
<doc id="5026343" url="https://pl.wikipedia.org/wiki?curid=5026343" title="Sværdfisken">
Sværdfisken

„Sværdfisken” – nazwa noszona na przestrzeni dziejów przez kilka okrętów Kongelige Danske Marine:

</doc>
<doc id="5026346" url="https://pl.wikipedia.org/wiki?curid=5026346" title="BYD Tang EV">
BYD Tang EV



</doc>
<doc id="5026347" url="https://pl.wikipedia.org/wiki?curid=5026347" title="Darja Błaszko">
Darja Błaszko

Darja Siarhiejeuna Błaszko (ukr. Дарія Сергіївна Блашко; ur. 28 stycznia 1996 w Nowopołocku) – białoruska biathlonistka od 2019 roku reprezentująca Ukrainę, medalistka mistrzostw świata.
Pierwszy raz na arenie międzynarodowej pojawiła się w 2013 roku, startując na mistrzostwach świata juniorów w Obertilliach. Zajęła tam między innymi 35. miejsce w biegu indywidualnym. Na rozgrywanych dwa lata później mistrzostw świata juniorów w Mińsku zdobyła złote medale w sprincie i sztafecie.
W zawodach Pucharu Świata zadebiutowała 5 lutego 2016 roku w Canmore, gdzie zajęła 48. miejsce w sprincie. Pierwsze pucharowe punkty wywalczyła 5 grudnia 2019 roku w Östersund, zajmując 21. miejsce w biegu indywidualnym.
Podczas mistrzostw świata w Pokljuce w 2021 roku zdobyła brązowy medal w sztafecie.

</doc>
<doc id="5026352" url="https://pl.wikipedia.org/wiki?curid=5026352" title="Drzewo genealogiczne królowej duńskiej Zofii w Nykøbing/Falster">
Drzewo genealogiczne królowej duńskiej Zofii w Nykøbing/Falster



</doc>
<doc id="5026354" url="https://pl.wikipedia.org/wiki?curid=5026354" title="Roman Forycki">
Roman Forycki

Roman Forycki (ur. 9 sierpnia 1936 w Wilczym Błocie, zm. 25 czerwca 2011 w Mostowie) – polski duchowny, pallotyn i esperantysta, rektor Wyższych Seminariów Duchownych w Ołtarzewie Mazowieckim w latach 1978 – 1984 oraz w Ełku w latach 1993 – 2002.
W 1954 r. wstąpił do księży pallotynów i w Ząbkowicach Śląskich rozpoczął nowicjat. Tam również studiował filozofię (1955-57). Studia z zakresu teologii odbył w Ołtarzewie (1957-1961), po czym został wyświęcony na prezbitera. W 1965 r. uzyskał tytuł magistra filozofii w Katolickim Uniwersytecie Lubelskim. Doktorat uzyskał w 1972 roku na podstawie rozprawy pt. „Zagadnienie punktu wyjścia teodycealnej argumentacji z przygodności”. W tym samym roku objął kierownictwo w Instytucie Teologii Apostolstwa w Ołtarzewie. Wykładał filozofię religii w Akademii Teologii Katolickiej w Warszawie. Od roku 1984 pełnił funkcję dyrektora Pallotyńskiego Ośrodka Postolacji i postulatora sprawy męczennika Wschodu, ks. Stanisława Szulmińskiego oraz wicepostulatora w procesach bł. Józefa Jankowskiego i bł. Józefa Stanka. Wspólnie z Genowefą Jagodzińską założył Wspólnotę Kapłańską Osób Świeckich.
Brał czynny udział w wielu komisjach i grupach eksperckich, zwłaszcza w zakresie apostolatu świeckich. W tej dziedzinie napisano około 430 różnych publikacji. 4 czerwca 2011 r. obchodził 50-lecie kapłaństwa.

</doc>
<doc id="5026356" url="https://pl.wikipedia.org/wiki?curid=5026356" title="Estadio Cementos Progreso">
Estadio Cementos Progreso

Estadio Cementos Progreso – wielofunkcyjny stadion sportowy w stołecznym mieście Gwatemala, w departamencie Gwatemala. Jest używany głównie do rozgrywania spotkań piłki nożnej. Obiekt może pomieścić 17 500 widzów, a swoje mecze rozgrywają na nim drużyny Comunicaciones FC, Cremas B i Capitalinos FC.
Jest trzecim największym stadionem w Gwatemali, zaraz po narodowej arenie Estadio Doroteo Guamuch Flores oraz Estadio Israel Barrios. Uznawany za jeden z najnowocześniejszych i najbardziej kompletnych stadionów w kraju.
Stadion został zainaugurowany 10 listopada 1991 pod nazwą Estadio Carlos F. Novella, nadaną na cześć założyciela przedsiębiorstwa Cementos Progreso, krajowego lidera w produkcji materiałów budowlanych i głównego sponsora obiektu. Niedługo potem zmieniono nazwę stadionu na Estadio La Pedrera (od osiedla La Pedrera, w którym został wzniesiony), by ostatecznie pozostać przy nazwie Estadio Cementos Progreso. Określany jest niekiedy przydomkiem „Coloso de la Zona 6” („Kolos strefy 6”), gdyż znajduje się właśnie w strefie 6 stołecznego miasta Gwatemala.
Obiekt posiada salę gimnastyczną, boczne boiska do piłki nożnej siedmioosobowej i jedenastoosobowej, prywatne loże, budki radiowe i telewizyjne, salę prasową oraz ekran reklamowy w wysokiej rozdzielczości. Obok stadionu znajduje się rozległy parking oraz tereny zielone. Na obiekcie mogą się odbywać koncerty, wystawy lub inne wydarzenia kulturalne (wówczas maksymalna pojemność wynosi 9 400 osób).
W 2002 roku wokół boiska utworzono bieżnię lekkoatletyczną, która otrzymała certyfikat organizacji World Athletics. Stadion dysponuje odpowiednią infrastrukturą do dyscyplin lekkoatletycznych takich jak pchnięcie kulą, skoki w dal, rzut młotem czy skok o tyczce.
W 2010 roku na stadionie wymieniono murawę naturalną na sztuczną. Koszt prac montażowych wyniósł 4,6 miliona quetzali. Został pierwszym stadionem w kraju, który otrzymał najwyższy możliwy certyfikat jakości sztucznej murawy od FIFA (dwie gwiazdki).

</doc>
<doc id="5026357" url="https://pl.wikipedia.org/wiki?curid=5026357" title="Aleksander Dominik Giedziński">
Aleksander Dominik Giedziński

Aleksander Dominik Giedziński herbu Prawdzic – cześnik lwowski w latach 1699-1713, cześnik żydaczowski w latach 1696-1699.
Sędzia kapturowy ziemi halickiej w 1696 roku. Był elektorem Augusta II Mocnego z ziemi lwowskiej i przemyskiej w 1697 roku.

</doc>
<doc id="5026360" url="https://pl.wikipedia.org/wiki?curid=5026360" title="Martin Gison">
Martin Gison

Martin Mauricio Gison (ur. 14 marca 1914, zm. przed 2002) – filipiński strzelec, wielokrotny olimpijczyk i medalista igrzysk azjatyckich.
Pięciokrotnie wystąpił na igrzyskach olimpijskich (IO 1936, IO 1948, IO 1952, IO 1956, IO 1964), startując łącznie w 12 konkurencjach. Najwyższy wynik osiągnął w swoim debiucie olimpijskim w Berlinie. Zajął wówczas 4. miejsce w karabinie małokalibrowym leżąc z 50 m, osiągając taki sam rezultat punktowy jak srebrny medalista Ralph Berzsenyi i brązowy medalista Władysław Karaś (zasady dogrywki są nieznane).
Gison jest pięciokrotnym medalistą igrzysk azjatyckich. W 1954 roku zdobył 4 medale, w tym 2 srebra (strzelanie w trzech postawach z karabinu dowolnego z 300 m, oraz z karabinu małokalibrowego z 50 m) i 2 brązy (karabin małokalibrowy leżąc z 50 m i pistolet szybkostrzelny z 25 m). 4 lata później zdobył srebro w pistolecie szybkostrzelnym z 25 m.
W czasie II wojny światowej trafił do japońskiej niewoli i przeżył tzw. bataański marsz śmierci.
Wyniki.
Medale igrzysk azjatyckich.
"Opracowano na podstawie materiałów źródłowych:"

</doc>
<doc id="5026362" url="https://pl.wikipedia.org/wiki?curid=5026362" title="Kościół klasztorny w Nykøbing Falster">
Kościół klasztorny w Nykøbing Falster

Kościół klasztorny (duń. "Klosterkirken") – gotycka świątynia luterańska w duńskim mieście Nykøbing Falster. Siedziba Nykøbing F Sogn, gminy parafialnej. W kościele znajduje się malowidło przedstawiające drzewo genealogiczne królowej duńskiej Zofii.
Historia.
Klasztor założono w 1419 roku, za rządów Eryka Pomorskiego. Należał on do zakonu franciszkanów. Był pierwotnie poświęcony Maryi Dziewicy, śś. Michałowi Archaniołowi i Franciszkowi z Asyżu. Do czasu ukończenia kościoła msze prowadzono jednym z pomieszczeń klasztornych. W 1429 roku w obiekcie odbywały się negocjacje między duńskim rządem a władzami miast hanzeatyckich, w których uczestniczyło 11 biskupów. Budowę kościoła ukończono najprawdopodobniej w 1482 roku. Klasztor został opuszczony przez zakonników w 1532 roku. Król Danii i Norwegii Fryderyk I Oldenburg podarował świątynię miastu, które z kolei przekazało kościół protestantom. W 1766 roku podwyższono kościelną wieżę. Zawieszone na niej dzwony pochodzą z lat 70. XX wieku, 1493 i 1634 roku. Prócz nich zamontowany jest 26-dzwonowy carillon z 1969 z holenderskiej ludwisarni Petit &amp; Fritsen.
Architektura.
Kościół zbudowany w stylu gotyku ceglanego, jednonawowy. Świątynia pomieści około 400 osób.

</doc>
<doc id="5026378" url="https://pl.wikipedia.org/wiki?curid=5026378" title="Vincenza Bono">
Vincenza Bono

Vincenza Bono Parrino (ur. 29 października 1942 w Alcamo) – włoska polityk i nauczycielka, senator, w latach 1988–1989 minister kultury.
Życiorys.
Absolwentka studiów humanistycznych. Pracowała jako nauczycielka języka włoskiego oraz dyrektor szkoły średniej. Zajmowała się też działalnością publicystyczną i redaktorską. Na początku lat 60. wstąpiła do Włoskiej Partii Socjaldemokratycznej, pełniła różne funkcje w jej strukturach. W latach 1987–1994 zasiadała w Senacie X i XI kadencji. Od kwietnia 1988 do lipca 1989 sprawowała urząd ministra kultury w rządzie Ciriaca De Mity.
W 2019 w formie wywiadu rzeki, który przeprowadził Dario Cocchiara, ukazały się jej wspomnienia zatytułowane "Enza Bono Parrino. Una donna, una storia".
Jej mężem był socjaldemokratyczny senator Francesco Parrino.

</doc>
<doc id="5026379" url="https://pl.wikipedia.org/wiki?curid=5026379" title="Karta Malinowskiego">
Karta Malinowskiego

Karta Malinowskiego – karta pergaminowa z XV w., zawierająca fragment tłumaczenia "Objawień św. Brygidy" na język polski, przechowywana w Bibliotece Narodowej.
Opis.
Karta pochodzi prawdopodobnie z połowy XV wieku (około 1445–1455). Jej wymiary to 33×29 cm. Zapisana jest dwustronnie. Zawiera fragmenty dzieła "Revelationes" św. Brygidy – rozdział 26 i koniec rozdziału 30 z księgi II oraz początek księgi III. Karta ma oderwany jeden z rogów, zaś dwie kolumny tekstu są odcięte wzdłuż. Karta prawdopodobnie posłużyła jako okrycie innej księgi, dlatego jedna jej strona jest bardziej wytarta.
Według informacji Jana Długosza przekład "Revelationes" na język polski miała w swojej bibliotece królowa Jadwiga. Zdaniem Jana Łosia karta może być pozostałością tego przekładu lub jego kopią. Jednak zdaniem Aleksandra Brücknera pisownia manuskryptu wskazuje na połowę XV w., zaś mógł on zostać wykonany dla królowej Zofii, współcześnie z "Biblią królowej Zofii".
Obecnie manuskrypt znajduje się w zbiorach Biblioteki Narodowej i oznaczony jest sygnaturą Rps 8007 IV (dawniej BN akc. 1808). Określenie "Karta Malinowskiego" pochodzi od nazwiska Lucjana Malinowskiego, u którego karta znajdowała się w XIX wieku.

</doc>
<doc id="5026380" url="https://pl.wikipedia.org/wiki?curid=5026380" title="Michela Carrara">
Michela Carrara

Michela Carrara (ur. 26 lutego 1997 w Aoscie) – włoska biathlonistka, złota i srebrna medalistka mistrzostw świata juniorek.

</doc>
<doc id="5026382" url="https://pl.wikipedia.org/wiki?curid=5026382" title="Cmentarz mariawicki w Chmielu">
Cmentarz mariawicki w Chmielu

Cmentarz mariawicki w Chmielu – niewielki cmentarz mariawicki, będący pozostałością po krzczonowskiej parafii mariawitów w siedzibą w Chmielu. 
Nekropolia położona jest przy drodze wojewódzkiej 836 (około 300 m od ronda w kierunku Piotrkowa) w miejscowości Chmiel Drugi, w gminie Jabłonna, w powiecie lubelskim, województwie lubelskim. 
Cmentarz wpisany jest do Wojewódzkiej Ewidencji Zabytków Województwa Lubelskiego oraz Gminnej Ewidencji Zabytków Gminy Jabłonna. Cmentarz jest ogrodzony, opatrzony tablicą informacyjną, znajduje się na nim kilka nagrobków. 
Cmentarz pozostaje pod opieką Kościoła Starokatolickiego Mariawitów, parafii Matki Bożej Nieustającej Pomocy w Lublinie.

</doc>
<doc id="5026384" url="https://pl.wikipedia.org/wiki?curid=5026384" title="Shenyang Zhongze">
Shenyang Zhongze

Shenyang Zhongze – nieistniejący już chiński klub piłkarski. W swoim ostatnim sezonie grał w China League One.
Opis.
Klub został założony w 2005 lub w 2009 roku. Grał na Shenyang Olympic Sports Center Stadium, ale przedtem drużyna grała na Tiexi Stadium. Po sezonie 2014 ogłoszono rozwiązanie klubu. Ostatni mecz został rozegrany 1 listopada 2014 roku przeciwko Tianjin Tianhai, zakończył się bezbramkowym remisem.

</doc>
<doc id="5026389" url="https://pl.wikipedia.org/wiki?curid=5026389" title="Uładzimir Hoszyn">
Uładzimir Hoszyn

Uładzimir Anatoljewicz Hoszyn (, , "Władimir Anatoljewicz Goszyn"; ur. 31 sierpnia 1961 w Dżurun) – białoruski specjalista w zakresie ceł i dyplomata, w latach 2011–2012 ambasador Białorusi w Indiach, od 2016 roku ambasador w Wietnamie i jednocześnie w Kambodży, Laosie, Mjanmie i Tajlandii.
Życiorys.
Urodził się 31 sierpnia 1961 roku w osiedlu Dżurun, w rejonie mugodżarskim obwodu aktobskiego Kazachskiej SRR, ZSRR. W 1984 roku ukończył Miński Państwowy Instytut Pedagogiczny Języków Obcych, w 1999 roku – Rosyjską Akademię Celną ze specjalnością „cła”, w 2009 roku uzyskał tytuł magistra Akademii Zarządzania przy Prezydencie Republiki Białorusi ze specjalnością „prawoznawstwo”. Posługuje się językami angielskim i francuskim.
W latach 1984–1987 pracował jako nauczyciel języka angielskiego w Szkole Średniej w Sołach w rejonie smorgońskim. W latach 1988–1992 był inspektorem urzędu celnego w Mińsku. W latach 1992–1993 pełnił funkcję inspektora, kierownika wydziału Państwowego Komitetu Celnego Białorusi. W latach 1993–1994 pracował jako specjalista Urzędu Zagranicznej Działalności Politycznej i Gospodarczej Urzędu Spraw Rady Ministrów Białorusi. W latach 1994–1997 był kierownikiem Wydziału, zastępcą szefa Mińskiego Regionalnego Urzędu Celnego. W latach 1997–1998 pełnił funkcję głównego specjalisty Państwowego Sekretariatu Rady Bezpieczeństwa Białorusi. Od 1998 roku pracował jako zastępca, a następnie od 2008 do 2011 roku – pierwszy zastępca przewodniczącego Państwowego Komitetu Celnego Białorusi.
W latach 2011–2012 pełnił funkcję ambasadora Białorusi w Indiach. W latach 2012–2016 był członkiem Kolegium (ministrem) ds. Współpracy Celnej Euroazjatyckiej Komisji Gospodarczej. Od czerwca 2016 roku jest ambasadorem Białorusi w Wietnamie, a także jednocześnie w Kambodży, Laosie, Mjanmie i Tajlandii.
Życie prywatne.
Uładzimir Hoszyn jest żonaty, ma dwóch synów i córkę.

</doc>
<doc id="5026391" url="https://pl.wikipedia.org/wiki?curid=5026391" title="Jan Kadzidłowski">
Jan Kadzidłowski

Jan Kadzidłowski herbu Ogończyk (zm. w 1716 r.) – podkomorzy inowrocławski (1686–1707), podstoli inowrocławski (1677–1686).
Życiorys.
Za życia, Jan był podkomorzym inowrocławskim w latach 1686–1707 oraz podstolim inowrocławskim w latach 1677–1686.
Był także elektorem Augusta II Mocnego z województwa inowrocławskiego w 1697 roku. 
Posiadał dobra ziemskie Kazimierz Biskupi w latach 1686–1704. 

</doc>
<doc id="5026400" url="https://pl.wikipedia.org/wiki?curid=5026400" title="Łukasz Orłowski">
Łukasz Orłowski



</doc>
<doc id="5026405" url="https://pl.wikipedia.org/wiki?curid=5026405" title="Juroszki">
Juroszki

Juroszki () – rosyjska wieś (ros. деревня, trb. dieriewnia) na pionierskim osiedlu wiejskim w rejonie smoleńskim (obwód smoleński).
Geografia.
Miejscowość położona jest nad rzeką Upokoj, 2,5 km od drogi regionalnej 66K-22 (Szczeczenki – Monastyrszczina), 18,5 km od drogi federalnej R135 (Smoleńsk – Krasnyj – Gusino), 23,5 km od drogi federalnej R120 (Orzeł – Briańsk – Smoleńsk – Witebsk), 35,5 km od drogi magistralnej M1 «Białoruś», 2,5 km od centrum administracyjnego osiedla wiejskiego (Sanniki), 30,5 km od Smoleńska, 29,5 km od najbliższego przystanku kolejowego (443 km).
Demografia.
W 2010 r. miejscowość zamieszkiwało 18 osób.

</doc>
<doc id="5026408" url="https://pl.wikipedia.org/wiki?curid=5026408" title="Kiznaiver">
Kiznaiver

 – seria anime wyprodukowana przez studio Trigger, Aniplex oraz Crunchyroll autorstwa Mari Okady, w której postacie zaprojektował Shirow Miwa. Był to samodzielny reżyserski debiut Hiroshi Kobayashiego, drugiego reżysera "Rage of Bahamut" oraz reżysera odcinka serii "Kill la Kill". Seria opowiada o siedmiu uczniach liceum wybranych do eksperymentalnego programu promującego pokój na świecie poprzez tworzenie więzi pomiędzy ludźmi i zmuszanie ich do odczuwania wzajemnie swojego bólu. Nawiązuje ona tematycznie do poprzednich produkcji studia poruszając problem interakcji pomiędzy jednostkami. Nazwa jest utworzona z japońskich słów oraz . 
Fabuła.
Akcja ma miejsce w fikcyjnym futurystycznym japońskim mieście Sugomori. Mimo pozorów normalności zostało ono zbudowane jako miejsce wielkiego eksperymentu o nazwie Kizna System, który łączył ludzi poprzez wspólne odczuwanie bólu, zarówno fizycznego, jak i emocjonalnego. Ci, którzy zostali tak połączeni, są nazywani Kiznaivers. 
Niedługo przed rozpoczęciem wakacji tajemnicza i z pozoru pozbawiona emocji Noriko Sonozaki mówi Katsuhirze Agacie oraz części jego kolegów i koleżanek z liceum, że zostali oni wybrani do zostania Kiznaiverami. Wzajemne dzielenie się bólem ma pozwolić zbudować więzi pomiędzy ich tak bardzo różnymi osobowościami i stylami życia. 
Media.
Manga.
Manga autorstwa Roji Karegishiego była publikowana równocześnie w serwisie Crunchyroll w formie cyfrowej oraz w drukowanym magazynie "Dengeki Maoh" wydawnictwa Kadokawa Shoten. Debiut nastąpił 25 marca 2016 roku, a seria zakończyła się 27 lutego 2017 roku. Całość została zebrana w dwa tomy. 
Humorystyczna manga z postaciami narysowanymi w stylu chibi nosi tytuł , a jej autorem jest S. Kosugi. Ukazywała się ona w "Dengeki Comics NEXT" i została później zebrana w tankōbon, który ukazał się 6 czerwca 2016 roku. Serwis Crunchyroll przetłumaczył go, nadając mu angielski tytuł "Mini! KIZNAIVER Theater". 
Anime.
Kiznaiver jest autorską serią anime studia Trigger. Wyreżyserował je Hiroshi Kobayashi, a scenariusz jest autorstwa Mari Okady. Za projekt postaci odpowiadał Shirow Miwa, a do anime zaadaptowała je Mai Yoneyama. Czołówką jest "Lay Your Hands on Me" w wykonaniu zespołu Boom Boom Satellites, a tyłówką autorstwa Sangatsu no Phantasia. Licencję na emisję w Wielkiej Brytanii posiada Anime Limited.

</doc>
<doc id="5026411" url="https://pl.wikipedia.org/wiki?curid=5026411" title="Inspektorat Kalisz Armii Krajowej">
Inspektorat Kalisz Armii Krajowej

Inspektorat Kalisz Armii Krajowej – terenowa struktura Okręgu Łódź Związku Walki Zbrojnej / Armii Krajowej.
Historia.
Po klęsce we wrześniu 1939 w wojnie z Niemcami, w ramach Okręgu Łódź konspiracyjnego Związku Walki Zbrojnej (późniejsza Armia Krajowa), zimą 1939/1940 powstał Inspektorat Kalisz. 
Inspektorat Kalisz nie posiadał jednostek taktycznych, jego aktywność była skierowana przede wszystkim na działania wywiadowcze. Inspektorat m.in. ściśle współpracował z placówką Ekspozytury Wywiadu Komendy Głównej AK "Stragan" ("Lombard") kierowaną przez Alfreda Nowackiego ps. "Piąty".
Pierwszym komendantem Inspektoratu (ze stanowiskiem inspektora rejonowego ZWZ/AK) został porucznik Emil Sztark, a po jego aresztowaniu 6 lutego 1941 podporucznik Wiesław Laskowski. Po zdekonspirowaniu, w październiku 1941 Laskowski został przeniesiony do Wydziału Łączności Komendy Głównej ZWZ, a pełniącym obowiązki inspektora rejonowego został ppor. Zbigniew Kutnik, także aresztowany 4 czerwca 1943.
Wiosną i latem 1942 Inspektorat Rejonowy Kalisz został rozbity na skutek masowych aresztowań (objęły one ponad 170 osób) dokonanych przez niemieckie gestapo. Po tym okresie Inspektorat już nie funkcjonował, a jego poszczególne obwody zostały organizacyjnie podporządkowane innym strukturom AK: obwód Kalisz do Inspektoratu Sieradz-Wieluń, następnie do Inspektoratu Ostrów Wlkp. w Okręgu Poznań; obwód Konin do Inspektoratu Koło; z kolei obwód Turek został opanowany przez NOW. 
Kaliski Inspektorat Rejonowy, a po jego likwidacji również Obwód Kalisz, był przedmiotem sporów kompetencyjnych między dowództwami ZWZ/AK w Łodzi oraz w Poznaniu.
Działalność akowskiej konspiracji w Kaliszu jest osią fabuły powieści "Niemra" (wyd. 2011) Arkadiusza Pacholskiego.

</doc>
<doc id="5026413" url="https://pl.wikipedia.org/wiki?curid=5026413" title="André Henry">
André Henry



</doc>
<doc id="5026415" url="https://pl.wikipedia.org/wiki?curid=5026415" title="Irene Lardschneider">
Irene Lardschneider

Irene Lardschneider (ur. 9 lutego 1998 w Bressanone) – włoska biathlonistka, uczestniczka mistrzostw świata i mistrzostw świata juniorek.

</doc>
<doc id="5026419" url="https://pl.wikipedia.org/wiki?curid=5026419" title="Powoń">
Powoń

Powoń ("Gethyllis" ) – rodzaj roślin z rodziny amarylkowatych, obejmujący 31 gatunków, występujących naturalnie w południowej Afryce, na obszarze Republiki Południowej Afryki, Namibii i Botswany. Niektóre gatunki są wykorzystywane jako rośliny lecznicze. Owoce "G. afra" są jadalne i służą do produkcji brandy kukumakranka, popularnego w południowej Afryce środka na kolkę i niestrawność.
Zagrożenie i ochrona.
Niektóre gatunki powoni obejmuje Czerwona Lista Roślin Południowej Afryki. Gatunek "G. latifolia" jest krytycznie zagrożony, a "G. kaapensis" zagrożony wyginięciem. 15 gatunków ma status mniejszej troski. Największym zagrożeniem jest rozwój obszarów miejskich.
Zastosowanie.
Owoce powoni są bardzo poszukiwane ze względu na ich zapach i właściwości lecznicze. W przeszłości suszone owoce były często używane do aromatyzowania wnętrz szafek i lnianych serwetek. Rozcieńczony napar z kwiatów "G. spiralis" był używany w celu złagodzenia problemów z ząbkowaniem. Skórkę owoców nakładano też na czyraki, siniaki i ukąszenia owadów. Owoce "G. afra" są tradycyjnie stosowane jako lekarstwo na wzdęcia, rozstrój żołądka i ból brzucha, a także drgawki, problemy z sercem, problemy żołądkowe i bezsenność. Gotowane w wodzie owoce są używane jako tradycyjny afrodyzjak przez lokalne społeczności w Namaqualand.
Dojrzałe owoce "G. afra" są słodkie, soczyste, aromatyczne i smaczne. Współcześnie są używane do produkcji brandy kukumakranka, popularnego środka na kolkę i niestrawność.
Owoce "G. afra" zawierają ponad 40 lotnych związków organicznych, z czego 11,2% α-pinenu i 6,4% β-pinenu, 8,5% maślanu butylu, 8,1% octanu izoamylu, 5,8% 2-metylomaślanu butylu i 5% cyneolu, które odpowiadają za ich silny, owocowy aromat.
Badania nie wykazały obecności alkaloidów w powoniach, jednak kwiaty, owoce, liście i korzenie dwóch gatunków ("G. multifolia" i "G. villosa") wykazują działanie przeciwutleniające, przeciwzapalne, przeciwbakteryjne i mutagenne.

</doc>
<doc id="5026421" url="https://pl.wikipedia.org/wiki?curid=5026421" title="Basino (rejon smoleński)">
Basino (rejon smoleński)

Basino () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Soż, 3 km od drogi regionalnej 66K-22 (Szczeczenki – Monastyrszczina), 11 km od drogi federalnej R135 (Smoleńsk – Krasnyj – Gusino), 9,5 km od drogi federalnej R120 (Orzeł – Briańsk – Smoleńsk – Witebsk), 24,5 km od drogi magistralnej M1 «Białoruś», 14 km od centrum administracyjnego osiedla wiejskiego (Sanniki), 14,5 km od Smoleńska, 15,5 km od najbliższego przystanku kolejowego (Dacznaja I).
W granicach miejscowości znajduje się ulica Zariecznaja.
Demografia.
W 2010 r. miejscowość zamieszkiwało 11 osób.

</doc>
<doc id="5026422" url="https://pl.wikipedia.org/wiki?curid=5026422" title="Macedonia Północna na Mistrzostwach Świata w Lekkoatletyce 2019">
Macedonia Północna na Mistrzostwach Świata w Lekkoatletyce 2019

Macedonia Północna na Mistrzostwach Świata w Lekkoatletyce 2019 – reprezentacja Macedonii Północnej podczas mistrzostw świata w Doha liczyła tylko jednego zawodnika.

</doc>
<doc id="5026426" url="https://pl.wikipedia.org/wiki?curid=5026426" title="Łukasz Orłowski (zm. 1727)">
Łukasz Orłowski (zm. 1727)

Łukasz Orłowski herbu Lubicz (zm. w 1727 roku) – podsędek inowrocławski w latach 1691-1721, sędzia grodzki inowrocławski, pisarz grodzki inowrocławski.
Był elektorem Augusta II Mocnego z województwa inowrocławskiego w 1697 roku.

</doc>
<doc id="5026428" url="https://pl.wikipedia.org/wiki?curid=5026428" title="Belize na Mistrzostwach Świata w Lekkoatletyce 2019">
Belize na Mistrzostwach Świata w Lekkoatletyce 2019

Belize na Mistrzostwach Świata w Lekkoatletyce 2019 – reprezentacja Belize podczas mistrzostw świata w Doha liczyła tylko jednego zawodnika, sprintera Brandona Jonesa.

</doc>
<doc id="5026433" url="https://pl.wikipedia.org/wiki?curid=5026433" title="André Henry (polityk)">
André Henry (polityk)

André Henry (ur. 15 października 1934 w Fontenoy-le-Château) – francuski polityk Partii Socjalistycznej, minister.
Działalność polityczna.
W okresie od 21 maja 1981 do 22 marca 1983 był ministrem ds. wolnego czasu w pierwszym i drugim rządzie premiera Mauroya.

</doc>
<doc id="5026434" url="https://pl.wikipedia.org/wiki?curid=5026434" title="Jurczagi">
Jurczagi

Jurczagi () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Trostianka, 4,5 km od drogi regionalnej 66K-22 (Szczeczenki – Monastyrszczina), 13 km od drogi federalnej R135 (Smoleńsk – Krasnyj – Gusino), 22 km od drogi federalnej R120 (Orzeł – Briańsk – Smoleńsk – Witebsk), 30 km od drogi magistralnej M1 «Białoruś», 4,5 km od centrum administracyjnego osiedla wiejskiego (Sanniki), 26,5 km od Smoleńska, 23,5 km od najbliższego przystanku kolejowego (Katyń).
Demografia.
W 2010 r. miejscowość zamieszkiwało 16 osób.

</doc>
<doc id="5026437" url="https://pl.wikipedia.org/wiki?curid=5026437" title="Janowo (rejon smoleński)">
Janowo (rejon smoleński)

Janowo () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Upokoja, 3 km od drogi regionalnej 66K-22 (Szczeczenki – Monastyrszczina), 17,5 km od drogi federalnej R135 (Smoleńsk – Krasnyj – Gusino), 23 km od drogi federalnej R120 (Orzeł – Briańsk – Smoleńsk – Witebsk), 33 km od drogi magistralnej M1 «Białoruś», 2,5 km od centrum administracyjnego osiedla wiejskiego (Sanniki), 29 km od Smoleńska, 26 km od najbliższej stacji kolejowej (Gniezdowo).
Demografia.
W 2010 r. miejscowość zamieszkiwało 19 osób.

</doc>
<doc id="5026440" url="https://pl.wikipedia.org/wiki?curid=5026440" title="Delfinen (1883)">
Delfinen (1883)

Delfinen – duński torpedowiec z lat 80. XIX wieku. Okręt został zwodowany w 1883 roku w brytyjskiej stoczni John I. Thornycroft &amp; Company w Chiswick, a do służby w Kongelige Danske Marine przyjęto go w sierpniu 1883 roku. Jednostka została skreślona z listy floty w marcu 1919 roku.
Projekt i budowa.
Torpedowiec został zaprojektowany na duńskie zamówienie i zbudowany w brytyjskiej stoczni John I. Thornycroft &amp; Company w Chiswick. Wodowanie odbyło się w 1883 roku.
Dane taktyczno–techniczne.
Okręt był torpedowcem o długości całkowitej 33,58 metra, szerokości całkowitej 3,64 metra i zanurzeniu 0,69 metra. Wyporność normalna wynosiła 59 ton, zaś pełna 66 ton. Okręt napędzany był przez pionową maszynę parową o mocy 670 KM, do której parę dostarczał jeden kocioł lokomotywowy. Maksymalna prędkość napędzanej jedną śrubą jednostki wynosiła 17 węzłów. Okręt zabierał 9 ton węgla.
Uzbrojenie artyleryjskie jednostki składało się z jednego pojedynczego rewolwerowego działka kalibru 37 mm L/17 M1875. Okręt wyposażony był w dwie dziobowe wyrzutnie torped kal. 381 mm.
Załoga okrętu składała się z 15 oficerów, podoficerów i marynarzy.
Służba.
„Delfinen” został przyjęty do służby w Kongelige Danske Marine w sierpniu 1883 roku. W 1912 roku oznaczenie okrętu zmieniono na T4, a w 1916 roku na P2. Jednostka została wycofana ze służby w marcu 1919 roku.

</doc>
<doc id="5026442" url="https://pl.wikipedia.org/wiki?curid=5026442" title="Neoplan K4016TD">
Neoplan K4016TD



</doc>
<doc id="5026443" url="https://pl.wikipedia.org/wiki?curid=5026443" title="Conotrachelus affinis">
Conotrachelus affinis

Conotrachelus affinis (ang. "Hickory Nut Curculio") – gatunek chrząszcza z rodziny ryjkowcowatych.
Zasięg występowania.
Występuje we wsch. części USA od Nowego Jorku i Illinois na płn. po Florydę i Teksas na płd.
Budowa ciała.
Osiąga 6-7 mm długości.
Biologia i ekologia.
Żeruje na owocach orzeszników.

</doc>
<doc id="5026444" url="https://pl.wikipedia.org/wiki?curid=5026444" title="Źle kochana">
Źle kochana

Źle kochana (tytuł oryg. "La malquerida") – dramat autorstwa hiszpańskiego noblisty Jacinto Benavente z 1913. Premiera spektaklu, z główną rolą Maríí Guerrero, miała miejsce 12 grudnia 1913 w Teatro de la Princesa w Madrycie i okazała się sukcesem, zapewniając sztuce miejsce w historii hiszpańskiego teatru.
Sztuka "Źle kochana" była wielokrotnie przenoszona na duży ekran: pierwszą adaptacją był amerykański niemy dramat "The Passion Flower" (1921, reż. Herbert Brenon). W 1940 zrealizowano hiszpański film "The Unloved Woman" (reż. José López Rubio), a dziewięć lat później meksykański dramat o tym samym tytule (reż. Emilio Fernández).

</doc>
<doc id="5026445" url="https://pl.wikipedia.org/wiki?curid=5026445" title="BYD Yuan">
BYD Yuan

BYD Yuan – samochód osobowy typu crossover klasy subkompaktowej produkowany pod chińską marką BYD w latach 2015–2022.
Historia i opis modelu.
Wiosną 2015 roku BYD poszerzył swoją gamę o najmniejszego i najtańszego crossovera pod nazwą BYD S1. Podobnie do konkurencyjnego Forda EcoSport, samochód zyskał wąską i wysoką sylwetkę, z dwubarwnym malowaniem nadwozia i charakterystycznym, zewnętrznie umieszczonym kołem zapasowym przymocowanym do pokrywy bagażnika.
W drugiej połowie 2015 roku BYD wprowadził nowy porządek w nazewnictwie, wycofując dotychczasowe oznaczenia alfanumeryczne na rzecz określeń nawiązujących do historycznych dynastii cesarskich w Chinach. W ten sposób, wariant spalinowy na przełomie 2015 i 2016 roku przejął od hybrydowego wariantu nazwę BYD Yuan.
Yuan DM.
Podobnie do większego modelu S3, także i równolegle z premierą crossovera S1 do sprzedaży trafił spalinowo-elektryczny wariant pod nazwą BYD Yuan DM. Znany z innych modeli układ napędowy typu "Dual Motor" połączył 1,5-litrowy silnik benzynowy z dwoma silnikami elektrycznymi, rozwijając 100 km/h w 4,9 sekundy.
Lifting.
W lipcu 2018 roku BYD Juan przeszedł obszerną restylizację nadwozia, adaptując charakterystyczny wygląd pasa przedniego z serii "Dragon Face". Reflektory umieszczono wyżej, zyskując agresywnie ukształtowane reflektory połączone chromowaną poprzeczką oraz trapezoidalny wlot powietrza. W kabinie pasażerskiej zastosowano dodatkowo nowy wygląd deski rozdzielczej, z mniej zabudowaną konsolą centralną zabudowaną przez dotykowy wyświetlacz systemu multimedialnego.
Yuan EV.
BYD Yuan EV został zaprezentowany po raz pierwszy w 2018 roku.
Równolegle z restylizacją Yuana, BYD poszerzył ofertę także o elektryczny wariant. Pod kątem wizualnym odróżnił się on jedynie zaślepką zamiast tradycyjnego wlotu powietrza, z kolei w kabinie pasażerskiej wygospodarowano m.in. wyświetlacz dla kierowcy, który przedstawia informacje o parametrach układu napędowego i stanu zużycia energii elektrycznej.
W sierpniu 2020 roku BYD zdecydował się zakończyć produkcję spalinowego wariantu Yuana, koncentrując się odtąd wyłącznie na produkcji odmiany elektrycznej Yuan EV.
S2.
W kwietniu 2019 roku BYD poszerzył swoją ofertę modelową o tańszy i mniejszy wariant Yuana EV, podobnie jak on będąc samochodem elektrycznym. BYD S2 wyposażony został w 94-konny silnik elektryczny, oferując maksymalny zasięg na jednym ładowaniu do 189 kilometrów.
Lifting.
Pod koniec 2020 roku BYD Yuan EV przeszedł obszerną restylizację pasa przedniego, w ramach której został on upodobniony do sztandarowej limuzyny Han EV. Przednia część nadwozia utraciła imitację atrapy chłodnicy na rzecz większego, jednorodnego panelu w zderzaku, z kolei pomiędzy reflektorami znalazła się chromowana poprzeczka. Tuż pod nią umieszczono klapkę portu do ładowania.
Dane techniczne.
BYD Yuan EV trafił do sprzedaży w dwóch wariantach: z silnikiem elektrycznym o mocy 94 KM lub 218 KM, różniących się osiągami oraz ceną. W obu przypadkach bez zmian pozostała bateria, która dzięki pojemności 43,2 kWh umożliwia zasięg na jednym ładowaniu do ok. 305 kilometrów.

</doc>
<doc id="5026446" url="https://pl.wikipedia.org/wiki?curid=5026446" title="Wanda Meller">
Wanda Meller



</doc>
<doc id="5026447" url="https://pl.wikipedia.org/wiki?curid=5026447" title="BYD S1">
BYD S1



</doc>
<doc id="5026449" url="https://pl.wikipedia.org/wiki?curid=5026449" title="BYD S2">
BYD S2



</doc>
<doc id="5026450" url="https://pl.wikipedia.org/wiki?curid=5026450" title="BYD Yuan EV">
BYD Yuan EV



</doc>
<doc id="5026451" url="https://pl.wikipedia.org/wiki?curid=5026451" title="Piotr Siergijewicz">
Piotr Siergijewicz

Piotr Siergijewicz (ur. 1900 we wsi Stawrowo, zm. 1 listopada 1984 w Wilnie) – białoruski artysta malarz i rysownik.
Biografia.
Piotr Siergijewicz urodził się we wsi Stawrowo koło Brasławia (obecnie w granicach Republiki Białoruś) 10 (wg starego stylu) lipca 1900 roku. Naukę w zakresie podstawowym, w tym rysunku, pobierał w Wilnie i Platerowie. W wieku 17 lat wyjechał z rodzinnej wsi do Piotrogrodu (obecnie Sankt Petersburg), potem przeniósł się do Wilna, gdzie pracował fizycznie i na przyfabrycznych kursach uczył się przedmiotów z zakresu szkoły średniej. W roku 1919 został przyjęty w charakterze wolnego słuchacza na Uniwersytet im. Stefana Batorego w Wilnie na Wydział Sztuk Pięknych, gdzie studiował pod kierunkiem Ferdynanda Ruszczyca, prof. Bohusza-Siestrzeńcewicza i prof. Kubickiego. W latach 1924–25 studiował w Akademii Sztuk Pięknych w Krakowie u Józefa Pankiewicza. W latach 1926–28 kontynuował naukę na Uniwersytecie im. St. Batorego u Ludomira Ślendzińskiego. W tym okresie samodzielnie się utrzymywał pracując dorywczo. W roku 1920 brał udział w wojnie polsko–bolszewickiej jako żołnierz Wojska Polskiego. Od roku 1928, po zakończeniu studiów, kontynuował doskonalenie swojego warsztatu artystycznego zamieszkując i pracując przez okres 5 lat w opuszczonych pomieszczeniach sklepów. Były to bardzo trudne lata w jego życiu, ale Piotr Siergijewicz nie zrezygnował z malarstwa. Jak sam pisze w swojej autobiografii: "”Tyle (…) znosiłem trudów o chłodzie i głodzie, szedłem na przekór szukając własnej drogi”". Jego samozaparcie dało rezultaty, gdyż został przyjęty do Wileńskiego Towarzystwa Niezależnych Artystów Malarzy, i w latach 1932–39 jego prace były eksponowane w organizowanych przez to towarzystwo wystawach.
W roku 1938 zwiedził Rzym, Florencję, Wenecję i Wiedeń. W okresie II wojny światowej przebywał w rodzinnej wsi, gdzie jak pisał "„Przeżyłem wielka tragedię narodową.(…) Niemcy bezlitośnie zabijali niewinnych ludzi , (…) paląc żywcem (…)- 75 osób z naszej wsi w różnym wieku, w tym dzieci”"}. Po zakończeniu wojny zamieszkał na stałe w Wilnie, ożenił się z Polką Stanisławą z domu Kadziewicz. W latach 1944–1945 pracował w Muzeum Białoruskim im. Iwana Łuckiewicza aż do jego rozwiązania. W latach 1946–51 był zatrudniony w Państwowym Instytucie Sztuk Pięknych w Wilnie, na stanowisku wykładowcy w katedrze rysunku. W roku 1946 został członkiem Związku Artystów Plastyków Litewskiej SRR. Po rezygnacji z pracy dydaktycznej, gdyż jak pisał : "”Nie miałem talentu pedagogicznego”", w latach 1952–1958 pracował jako plastyk w Wileńskim Kombinacie „Dajle” Fundacji Artystycznej LSRR.
Jak sam pisze, po wojnie nie zdecydował się na wyjazd do Polski tak, jak to zrobili "„prawie wszyscy malarze Polacy”". Oprócz stałego zatrudnienia dalej intensywnie pracował malując i doskonaląc swój warsztat artystyczny.
Pozostał w Wilnie do końca życia. Zmarł 1 listopada 1984 roku i został pochowany na wojskowym Cmentarzu na Antokolu w Wilnie.
Twórczość.
Uprawiał polichromatyczne malarstwo olejne historyczne i rodzajowe, tematami były portrety, martwa natura, wątki religijne ścienne o funkcji monumentalnej (w kościołach), w technice sztalugowej na podłożu tablicowym oraz rysunku kredką i ołówkiem. Jak sam pisał w swojej autobiografii z maja 1960 roku": „wykształcenie plastyczne otrzymałem (…) w dziedzinie portretu(…), interesował mnie człowiek, jego charakter(…), interesował mnie również pejzaż. Poważnie też zacząłem pracować nad kompozycją (…). Przedwojenne próby moich kompozycji dotyczyły takich tematów , jak wiosna, miłość , święta i praca na wsi, historii”" .
„"Historycy sztuki(…) zaliczają go do twórców nurtu realistycznego (który w szkole wileńskiej przybrał formę szczególną, klasycyzującą, dostojną). Podkreślają też, że w specjalny sposób łączył on tradycje sztuki polskiej, litewskiej i białoruskiej (Rajmund Kalicki, Piotr Siergijewicz, „Twórczość”, 1985, nr 7-8, s. 244-245)”".
Po II wojnie światowej, pozostając na terenie LSRR, zaczął malować w stylu realizmu socjalistycznego. W tym okresie powstały takie obrazy jak: „Sadzenie drzewek” (1950), „Obiad traktorzysty” (1957), „Oczyszczanie pól” (1957) .
Piotr Siergijewicz był pracowitym i płodnym artystą malarzem - sporządzony przez niego katalog obejmujący lata 1922–1974 zawiera 883 pozycji z nazwą, rokiem powstania i wymiarami obrazów).
Do ważnych w jego twórczości wątków zalicza się:
Malowidła w kościołach powstawały w ramach renowacji oraz projektów własnych. Nie jest znany spis wszystkich kościołów w których pracował, niektóre z nich znajdują się np.: w Sołach (1934), Smargoni (1936), Szereszewie (1938), Bernardynów w Grodnie i w Korte (lata 30.) oraz w Turgielach, Żodziszkach, Konwaliszkach, Wołkoryskach, Duksztach, Krzemienicy. 
Wystawy.
Brał udział we wszystkich wystawach zbiorowych organizowanych w latach 1932–39 przez Wileńskie Towarzystwo Niezależnych Malarzy.
Wystawy:
Pozostałe wystawy:

</doc>
<doc id="5026452" url="https://pl.wikipedia.org/wiki?curid=5026452" title="Upokoj (wieś)">
Upokoj (wieś)

Upokoj () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Upokoja, 0,5 km od drogi regionalnej 66K-22 (Szczeczenki – Monastyrszczina), 21,5 km od drogi federalnej R135 (Smoleńsk – Krasnyj – Gusino), 18,5 km od drogi federalnej R120 (Orzeł – Briańsk – Smoleńsk – Witebsk), 39,5 km od drogi magistralnej M1 «Białoruś», 5 km od centrum administracyjnego osiedla wiejskiego (Sanniki), 29,5 km od Smoleńska.
Demografia.
W 2010 r. miejscowość zamieszkiwało 41 osób.

</doc>
<doc id="5026455" url="https://pl.wikipedia.org/wiki?curid=5026455" title="Jeremy Sochan">
Jeremy Sochan

Jeremy Juliusz Sochan (ur. 20 maja 2003 w Guymon) – polsko-amerykański koszykarz, posiadający również brytyjską rezydenturę, występujący na pozycji silnego lub niskiego skrzydłowego, reprezentant Polski. W 2022 r. wybrany w drafcie NBA z numerem 9 przez San Antonio Spurs.
Przebieg kariery.
Początki.
Na pierwsze treningi koszykarskie Jeremy Sochan uczęszczał w Southampton do młodzieżowej drużyny Solent Kestrels, której szkoleniowcem była jego matka Aneta. Następnie trenował w Milton Keynes Basketball Club i w Itchen College w Southampton, a potem przeniósł się do Milton Keynes Trojans (2018–2019). Sezon 2019/20 rozpoczął w La Lumiere High School w La Porte (Indiana), jednak z uwagi na wybuch pandemii COVID-19 go nie dokończył, wyjeżdżając ze Stanów Zjednoczonych do Europy.
OrangeAcademy.
Latem 2020 r. 17-letni Sochan przeniósł się do Niemiec, by od 15 sierpnia 2020 występować w trzecioligowym (tj. lidze ProB, podlegającej wraz z ligą ProA pod jurysdykcję 2. Basketball-Bundesligi) OrangeAcademy z Neu-Ulm, stanowiącym młodzieżowy klub filialny bundesligowego Ratiopharm Ulm. Z powodu pandemii COVID-19 chciał być bliżej swojej rodziny mieszkającej w Anglii, jednocześnie zachowując możliwość późniejszej gry na uczelni w Stanach Zjednoczonych. W sezonie 2020/21 rozegrał on łącznie 22 spotkania w 2. Bundeslidze ProB, notując średnio 9,4 punktu i 3,7 zbiórki na mecz. Najlepszy występ zaliczył 1 kwietnia 2021 w domowym pojedynku przeciwko Titans Drezno (przegranym 73:76), w którym zdobył 20 punktów i miał 9 zbiórek. Grę w OrangeAcademy zakończył w czerwcu 2021 r..
Baylor Bears.
W sezonie 2021/22 Sochan był członkiem akademickiej drużyny Baylor Bears na Uniwersytecie Baylora w teksańskim Waco, w której barwach wystąpił w 30 meczach, notując średnio 9,2 punktu i 6,4 zbiórki na spotkanie.
NBA.
San Antonio Spurs.
Podczas Draftu 2022 został wybrany przez San Antonio Spurs (jako 9. w kolejności). Dwa dni później (25 czerwca 2022) oficjalnie ogłoszono, że będzie występował z numerem 10 na koszulce.
Z powodu zakażenia COVID-19 i przerwy w treningach (przełom czerwca i lipca 2022 r.) nie wystąpił w NBA Summer League rozgrywanej w Las Vegas (7–17 lipca). 8 lipca Spurs oficjalnie poinformowali o podpisaniu z Sochanem 2-letniego kontraktu (z możliwością przedłużenia go przez klub o rok, a następnie o kolejny rok), którego szczegółów finansowych nie ujawniono. Serwis Hoopshype oszacował, że Sochan otrzyma w sumie około 10,4 miliona dolarów za dwa lata gry.
W NBA Sochan zadebiutował 19 października 2022 domowym meczem przeciwko Charlotte Hornets (przegranym 102:129), w którym na parkiecie spędził 27,5 minuty, zdobywając 4 punkty.
Reprezentacja Polski.
W latach 2018–2019 występował w reprezentacji Polski do lat 16, z którą w sierpniu 2019 r. w czarnogórskiej Podgoricy wygrał mistrzostwa Europy U-16 Dywizji B, awansując do Dywizji A. Sochan zagrał we wszystkich 8 meczach, w których zanotował średnio 16,1 punktu, 9,6 zbiórki, 3 asysty i 3,1 przechwytu. Najlepsze spotkanie rozegrał przeciwko Bułgarii (28 punktów i 12 zbiórek). Podczas turnieju zaliczył też cztery double-double. To wszystko spowodowało przyznanie mu tytułu MVP mistrzostw oraz zaliczenie do pierwszej piątki imprezy.
Na początku lutego 2021 r. selekcjoner seniorskiej reprezentacji Polski Mike Taylor powołał go do szerokiej kadry na dwa ostatnie spotkania eliminacyjne do mistrzostw Europy 2022 przeciwko Hiszpanii (19 lutego 2021) i Rumunii (21 lutego 2021). Mecz z Hiszpanami (przegrany 88:89) Sochan co prawda spędził na trybunach, jednak już dwa dni później w Arenie Gliwice oficjalnie zadebiutował w kadrze narodowej, w wygranym 88:81 spotkaniu z Rumunią, w którym zdobył 18 punktów, trafiając 6 na 10 rzutów z gry. Tym samym został najmłodszym debiutantem w historii koszykarskiej reprezentacji seniorów, mając 17 lat, 9 miesięcy i 1 dzień.
Życie prywatne.
Urodził się w Guymon w Oklahomie, a wychował w Anglii – początkowo mieszkając w Southampton, a następnie w Milton Keynes. Jako dziecko, po opuszczeniu Stanów Zjednoczonych, a przed przeniesieniem do Wielkiej Brytanii, mieszkał również we Francji. Jego matka Aneta Sochan i ojczym Wiktor Lipiecki pochodzą z Polski, natomiast ojciec Ryan Keyon Williams (zm. 2017) był Afroamerykaninem. Rodzina Jeremy'ego Sochana jest blisko związana ze sportem – matka była koszykarką Polonii Warszawa, dziadek Juliusz Sochan koszykarskim działaczem, a pradziadek Zygmunt Sochan piłkarzem Warszawianki. Ponadto koszykarzem był także jego ojciec.

</doc>
<doc id="5026456" url="https://pl.wikipedia.org/wiki?curid=5026456" title="Emma Lunder">
Emma Lunder

Emma Lunder (ur. 2 września 1991 w North Vancouver) – kanadyjska biathlonistka, uczestniczka igrzysk olimpijskich i mistrzostw świata.

</doc>
<doc id="5026457" url="https://pl.wikipedia.org/wiki?curid=5026457" title="Transport kolejowy w Japonii">
Transport kolejowy w Japonii

Transport kolejowy w Japonii – system transportu kolejowego działający na terenie Japonii.
Japonia posiada wszechstronnie rozwinięty oraz najnowocześniejszy system transportu kolejowego na świecie.
Sieć szybkiej kolei Shinkansen, osiągająca prędkość 300 km/h, obejmuje ponad 1800 km. Cztery największe wyspy archipelagu posiadają połączenia kolejowe, na których głównym przewoźnikiem jest grupa Japan Railways (JR).
Obecny kształt organizacyjny japońskich kolei jest wynikiem długiego procesu prywatyzacyjnego przeprowadzonego od roku 1987. Dodatkowym czynnikiem wpływającym na sposób funkcjonowania i zarządzania koleją w Japonii jest szybki rozwój japońskich kolei dużych prędkości. Dlatego obecny ich kształt jest unikalny i nie znajduje odpowiednika na rynku europejskim.
Japońskie linie kolejowe mają około 27 tysięcy kilometrów długości. Linie zelektryfikowane liczą ponad 15 tysięcy kilometrów. W roku 2010 japońskie koleje przewiozły około 22 669 milionów pasażerów.
Specyficzne warunki geograficzne sprzyjają wykorzystaniu transportu kolejowego. Około 60% powierzchni kraju pokrywają góry, a większość z ponad 128-milionowej populacji zamieszkuje gęsto zaludnione obszary wielkich metropolii.
Dzięki rozpoczętemu w roku 1964 programowi budowy kolei dużych prędkości (Shinkansen) udało się stworzyć realną alternatywę dla transportu lotniczego w połączeniach międzymiastowych. Transport kolejowy w porównaniu do innych rodzajów transportu pozostaje w Japonii szczególnie atrakcyjny na dystansach między 500 a 750 km, obsługując w tym segmencie niemal 70% całości transportu pasażerskiego.
Obecna struktura kolei japońskich jest wynikiem procesu prywatyzacji. Decyzja podjęta została w drugiej połowie lat 80., a sam proces zapoczątkowany w roku 1987. Powodem przekształcenia istniejących od roku 1949, narodowych kolei japońskich (JNR – Japan National Railway) było rosnące od lat 60. zadłużenie, które w momencie rozpoczęcia przekształceń sięgnęło kwoty około 300 miliardów dolarów – dla całej grupy i spółek zależnych. W momencie prywatyzacji koleje narodowe były dominującym podmiotem na rynku połączeń międzyregionalnych/dalekodystansowych. W zakresie połączeń lokalnych i sieci dojazdowej działalność kolei narodowych uzupełniana była przez dużą grupę firm prywatnych. JNR została podzielona na siedem niezależnych spółek komercyjnych, z których sześć rozpoczęło działalność na rynku pasażerskim, a siódma transportowym. Spółki te tworzą Japan Railways (JR Group).
Są to:
Trzy spośród siedmiu spółek operujących na głównej wyspie Honsiu zostały w pełni sprywatyzowane i nie otrzymują dotacji państwowych. Proces ten objął w pierwszej kolejności największą spółkę East Japan Railway Company, a zakończył się w roku 2002. Pozostałe dwie spółki działające na głównej wyspie Japonii zakończyły proces prywatyzacji w roku 2004 (West Japan Railway Company) i 2006 (Central Japan Railway Company).
Shikoku Railway Company, Kyushu Railway Company, Hokkaido Railway Company oraz transportowa Japan Freight Railway Company nie zostały sprywatyzowane.
Ze względu na wielkość przewozów kolejowych na mniejszych wyspach japońskich ich działalność musi być dotowana ze środków publicznych. Wszystkie pozostają własnością państwową – od roku 2003 całość ich udziałów jest w posiadaniu Japan Railway Construction, Transport and Technology Agency (JRTT).
Transport towarów jest obsługiwany przez przedsiębiorstwa odseparowane od przewoźników pasażerskich. Dominującą pozycję ma państwowa Japan Freight Railway Company – jedyne przedsiębiorstwo o charakterze ogólnokrajowym. Nie dysponuje ono swoją własną infrastrukturą kolejową (poza niewielkimi wyjątkami), korzystając z sieci innych operatorów kolejowych. Istnieje także jedenaście mniejszych spółek prywatnych zajmujących się działalnością transportową na rynkach lokalnych.
Obok spółek wchodzących w skład JR Group w Japonii działa duża liczba małych przedsiębiorstw zajmujących się obsługą połączeń regionalnych. Są to zazwyczaj przedsiębiorstwa obsługujące jedną, dwie linie w ramach sieci dojazdowych i miejskich dużych aglomeracji.
Obecnie w Japonii działa ponad 150 operatorów kolejowych. Część z nich dysponuje rozbudowaną siecią kolejową liczącą do kilkuset kilometrów. Przykładem mogą być takie przedsiębiorstwa jak Kintetsu, Tobu czy Meitetsu, których sieci połączeń kolejowych liczą odpowiednio 508, 463 i 442 kilometry.
Obok tych dużych graczy ponad 100 przedsiębiorstw prywatnych oferuje przewozy na liniach podmiejskich i dojazdowych. Sieci kolejowe zarządzane przez te przedsiębiorstwa liczą około 5000 km. Zazwyczaj przedsiębiorstwa te są właścicielami wykorzystywanej infrastruktury kolejowej. Przewoźnicy lokalni dominują w statystykach przewożonych pasażerów. W roku 2011, z ogólnej liczby 22 706 milionów pasażerów, małe podmioty przewiozły 13 092 miliony, w porównaniu do 8837 milionów pasażerów obsłużonych przez operatorów JR Group i 3055 milionów przewiezionych przez innych kolejowych przewoźników publicznych (np. spółek państwowych będących operatorami metra).
Specyfiką japońską jest silna konkurencja na rynku usług lokalnych. Sieci kolejowe małych spółek prywatnych oraz dużych operatorów JR Group są od siebie w dużym stopniu odseparowane.
Dla poprawienia wyniku finansowego oraz zwiększenia liczby podróżnych, poszczególne przedsiębiorstwa prowadzą szeroką działalność pozakolejową (m.in. hotelarską, deweloperską, handlową, IT). Stanowi to dużą część ich biznesu i wyraźnie odróżnia od odpowiedników europejskich, dla których tego typu przedsięwzięcia, jeśli występują, mają zazwyczaj marginalny charakter.
Podział japońskich kolei narodowych spowodował także rozdział całej infrastruktury będącej w posiadaniu tej firmy. Każda z sześciu spółek kolejowych zajmujących się przewozami pasażerskimi stała się także właścicielem sieci trakcyjnych i infrastruktury. Wszystkie sześć spółek pasażerskich odpowiada za budowę, zarządzanie i utrzymanie oraz użytkowanie sieci kolejowych na obszarze swojej działalności. Spółki są także właścicielami linii Shinkansen, zbudowanych przed prywatyzacją. Wyjątkiem od tej reguły jest budowa i eksploatacja nowych linii kolei dużej prędkości. W przypadku tego typu kolei poszczególne spółki wykorzystują tabor i zajmują się utrzymaniem infrastruktury, ponosząc koszty wynajmu.
Geograficzny podział infrastruktury kolejowej i pionowa integracja w ramach tego podziału odróżnia spółki japońskie od odpowiedników europejskich. W istotny sposób wpływa to na strukturę i wielkość poszczególnych przedsiębiorstw. Przykładem może być tutaj East Japan Railway Company – pierwsza w pełni sprywatyzowana korporacja. Jest to jednocześnie największe przedsiębiorstwo kolejowe na świecie. East Japan Railway Company zarządza 70 liniami pasażerskimi liczącymi łącznie ponad 7500 km (ponad 5500 km zelektryfikowanych). W ciągu jednego dnia sieć przewozi około 17 mln pasażerów, a tabor kolejowy to ponad 13 000 jednostek.
Integracja pionowa wymusza bardzo rozbudowaną strukturę organizacyjną, która zarządza wszystkimi procesami w ramach kompletnego łańcucha modelu funkcjonowania kolei (konstrukcja, zarządzanie, utrzymanie i operacje na liniach kolejowych).
Istotna jest także bardzo duża konkurencja ze strony transportu drogowego (sieć autostrad) oraz linii lotniczych. Ma na to również wpływ zmieniająca się sytuacja demograficzna – starzenie się społeczeństwa i ujemny przyrost naturalny. Od początku lat 90. zeszłego wieku ruch pasażerski pozostaje na niemal niezmienionym poziomie – odnotowując lekki spadek. Wszystkie linie kolejowe należące do JR Group znacząco zwiększyły inwestycje w infrastrukturę i nowe technologie, poprawiając efektywność przewozów pasażerskich. Pomimo tego spadek ruchu pasażerskiego przy utrzymaniu poziomu inwestycji nie pozwolił na znaczącą poprawę efektywności finansowej.
W celu podniesienia wyników finansowych japońskie przedsiębiorstwa kolejowe muszą poszukiwać nowych rynków zagranicą i rozszerzać strukturę biznesową. Działalność pozakolejowa ma na celu maksymalizację wpływów, ale także zwiększenie liczby osób korzystających z transportu kolejowego i poprawę jakości usług.
Wydaje się, że w przypadku Japonii, pełna pionowa integracja przeprowadzona w procesie prywatyzacji, oddająca zarówno infrastrukturę, jak i działalność operatorską w ręce prywatnych (skomercjalizowanych) spółek, przynosi dobre efekty, stawiając japońskie linie kolejowe, po 2005 roku, w grupie najnowocześniejszych i najbezpieczniejszych na świecie.
W rękach państwa pozostał jedynie nadzór i wyznaczanie strategicznych kierunków rozwoju kolei oraz wspieranie działalności kolejowej w obszarach, gdzie działanie podmiotów prywatnych nie znajduje ekonomicznego uzasadnienia.

</doc>
<doc id="5026458" url="https://pl.wikipedia.org/wiki?curid=5026458" title="Conotrachelus albicinctus">
Conotrachelus albicinctus

Conotrachelus albicinctus – gatunek chrząszcza z rodziny ryjkowcowatych.
Zasięg występowania.
Występuje we wsch. części USA od Massachusetts i Iowy na płn. po Florydę i Teksas na płd.
Budowa ciała.
Osiąga 2,5 – 4,8 mm długości.
Biologia i ekologia.
Imago wyhodowano z galasów muchówek z rodziny pryszczarkowatych, obecnych na niesprecyzowanym dokładnie gatunku derenia.

</doc>
<doc id="5026463" url="https://pl.wikipedia.org/wiki?curid=5026463" title="Łachtiejewo">
Łachtiejewo

Łachtiejewo () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad Moszną, 1,5 km od drogi regionalnej 66K-22 (Szczeczenki – Monastyrszczina), 13 km od drogi federalnej R135 (Smoleńsk – Krasnyj – Gusino), 12,5 km od drogi federalnej R120 (Orzeł – Briańsk – Smoleńsk – Witebsk), 33,5 km od drogi magistralnej M1 «Białoruś», 10 km od centrum administracyjnego osiedla wiejskiego (Sanniki), 19 km od Smoleńska.
W granicach miejscowości znajduje się ulica Lesnaja (21 posesji).
Demografia.
W 2010 r. miejscowość zamieszkiwało 9 osób.

</doc>
<doc id="5026464" url="https://pl.wikipedia.org/wiki?curid=5026464" title="Wytwórnia Filmów Dokumentalnych">
Wytwórnia Filmów Dokumentalnych



</doc>
<doc id="5026466" url="https://pl.wikipedia.org/wiki?curid=5026466" title="Trudiłowo">
Trudiłowo

Trudiłowo () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad Moszną, przy drodze regionalnej 66K-22 (Szczeczenki – Monastyrszczina), 10,5 km od drogi federalnej R135 (Smoleńsk – Krasnyj – Gusino), 13,5 km od drogi federalnej R120 (Orzeł – Briańsk – Smoleńsk – Witebsk), 31,5 km od drogi magistralnej M1 «Białoruś», 10,5 km od centrum administracyjnego osiedla wiejskiego (Sanniki), 18 km od Smoleńska, 17,5 km od najbliższego przystanku kolejowego (Dacznaja II).
W granicach miejscowości znajduje się ulica Szkolnaja (21 posesji).
Demografia.
W 2010 r. miejscowość zamieszkiwało 39 osób.

</doc>
<doc id="5026468" url="https://pl.wikipedia.org/wiki?curid=5026468" title="Rusiłowo (obwód smoleński)">
Rusiłowo (obwód smoleński)

Rusiłowo () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad Moszną, przy drodze regionalnej 66K-22 (Szczeczenki – Monastyrszczina), 10 km od drogi federalnej R135 (Smoleńsk – Krasnyj – Gusino), 14 km od drogi federalnej R120 (Orzeł – Briańsk – Smoleńsk – Witebsk), 30 km od drogi magistralnej M1 «Białoruś», 10 km od centrum administracyjnego osiedla wiejskiego (Sanniki), 18 km od Smoleńska, 17,5 km od najbliższego przystanku kolejowego (Dacznaja II).
W granicach miejscowości znajdują się ulice: Centralnaja, Mołodiożnaja, Polewaja, Sadowaja.
Demografia.
W 2010 r. miejscowość zamieszkiwały 584 osoby.

</doc>
<doc id="5026470" url="https://pl.wikipedia.org/wiki?curid=5026470" title="Ora-ïto">
Ora-ïto

Ora-ïto, którego prawdziwe nazwisko brzmi Ito Morabito, urodzony 3 kwietnia 1977 roku w Marsylii, to francuski projektant. 
„Ora-Ïto” to nazwa handlowa jego prac i obejmuje projekty dla marek Swatch, Gorenje, czy Davidoff. 
Podstawową filozofią jego pracy projektowej jest Simplexity, a jego język projektowania można opisać jako minimalny z organicznymi elementami techno-futurystycznymi. W 2002 roku otrzymał Oscara opakowań za swoją aluminiową butelkę Heinekena.
Jest synem jubilera Pascala Morabito i siostrzeńcem architekta Yves Bayard. Jest właścicielem Fort Brégantin na wyspie Ratonneau (l'île de Ratonneau).

</doc>
<doc id="5026471" url="https://pl.wikipedia.org/wiki?curid=5026471" title="Ludwik Hager">
Ludwik Hager

Ludwik Hager (ur. 11 marca 1911, Warszawa, zm. 7 maja 1985, Monachium) – polski filmowiec, kierownik produkcji. Działał już przed II wojną światową (także jako asystent reżysera). Po 1945 jeden z organizatorów Wytwórni Filmów Fabularnych w Łodzi oraz warszawskiej Wytwórni Filmów Dokumentalnych, związany z Wydziałem Produkcji Filmowej Państwowej Wyższej Szkoły Filmowej w Łodzi (jako jego współorganizator i wykładowca). Szef produkcji zespołów filmowych: najpierw w latach 1948–1949 „Warszawa”, a następnie w latach 1955–1968 Zespołu Filmowego „Kadr”. W latach 40., 50. i 60. XX w. kierował produkcją filmów dokumentalnych i fabularnych, w tym: "Skarb" (1948), "Przygoda na Mariensztacie", "Celuloza" (oba 1953), "Pod gwiazdą frygijską" (1954), "Zaczarowany rower", "Sprawa pilota Maresza" (oba 1955), "Orzeł" (1958), "Matka Joanna od Aniołów" (1960) i "Faraon" (1965). W 1954 odznaczony Srebrnym Krzyżem Zasługi. W następstwie wydarzeń marcowych 1968 wyjechał z Polski.

</doc>
<doc id="5026472" url="https://pl.wikipedia.org/wiki?curid=5026472" title="Państwowa Wyższa Szkoła Filmowa">
Państwowa Wyższa Szkoła Filmowa



</doc>
<doc id="5026473" url="https://pl.wikipedia.org/wiki?curid=5026473" title="Diemidowo (rejon smoleński)">
Diemidowo (rejon smoleński)

Diemidowo () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Trostianki, 4 km od drogi regionalnej 66K-22 (Szczeczenki – Monastyrszczina), 11 km od drogi federalnej R135 (Smoleńsk – Krasnyj – Gusino), 18,5 km od drogi federalnej R120 (Orzeł – Briańsk – Smoleńsk – Witebsk), 28,5 km od drogi magistralnej M1 «Białoruś», 7 km od centrum administracyjnego osiedla wiejskiego (Sanniki), 22 km od Smoleńska, 20 km od najbliższego przystanku kolejowego (Dacznaja II).
W granicach miejscowości znajduje się ulica Nagornaja (6 posesji).
Demografia.
W 2010 r. miejscowość zamieszkiwały 4 osoby.

</doc>
<doc id="5026476" url="https://pl.wikipedia.org/wiki?curid=5026476" title="Płoszczewo (obwód smoleński)">
Płoszczewo (obwód smoleński)

Płoszczewo () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Upokoja, 1,5 km od drogi regionalnej 66K-22 (Szczeczenki – Monastyrszczina), 21,5 km od drogi federalnej R135 (Smoleńsk – Krasnyj – Gusino), 17,5 km od drogi federalnej R120 (Orzeł – Briańsk – Smoleńsk – Witebsk), 39 km od drogi magistralnej M1 «Białoruś», 6 km od centrum administracyjnego osiedla wiejskiego (Sanniki), 28,5 km od Smoleńska.
Demografia.
W 2010 r. miejscowość zamieszkiwało 11 osób.

</doc>
<doc id="5026477" url="https://pl.wikipedia.org/wiki?curid=5026477" title="Zbrodnia w Lesie Skarszewskim">
Zbrodnia w Lesie Skarszewskim



</doc>
<doc id="5026479" url="https://pl.wikipedia.org/wiki?curid=5026479" title="Wojciech Podleski">
Wojciech Podleski



</doc>
<doc id="5026481" url="https://pl.wikipedia.org/wiki?curid=5026481" title="Tieliczeno">
Tieliczeno

Tieliczeno, Tieliczino () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad Moszną, 3 km od drogi regionalnej 66K-22 (Szczeczenki – Monastyrszczina), 13,5 km od drogi federalnej R135 (Smoleńsk – Krasnyj – Gusino), 10,5 km od drogi federalnej R120 (Orzeł – Briańsk – Smoleńsk – Witebsk), 27,5 km od drogi magistralnej M1 «Białoruś», 11,5 km od centrum administracyjnego osiedla wiejskiego (Sanniki), 18 km od Smoleńska.
W granicach miejscowości znajduje się ulica Sadowaja (20 posesji).
Demografia.
W 2010 r. miejscowość zamieszkiwało 12 osób.

</doc>
<doc id="5026484" url="https://pl.wikipedia.org/wiki?curid=5026484" title="USS Newark (C-1)">
USS Newark (C-1)

USS Newark – amerykański krążownik pancernopokładowy, który wszedł do służby w amerykańskiej marynarce wojennej w 1891 roku. Po wycofaniu ze służby w 1913 roku wykorzystywany jako szpital polowy i miejsce do przeprowadzania kwarantanny.
Projekt i budowa.
Korzystając z doświadczeń zdobytych przy budowie serii krążowników określanych jako typ "ABC", zaprojektowano serię nowych krążowników. Zamówiony w 1885 roku USS „Newark”, konstrukcyjnie był ulepszoną wersją USS „Chicago”. Od poprzednika różnił się m.in. silnikami o większej mocy, większą prędkością maksymalną i silniejszym uzbrojeniem. Budowa okrętu rozpoczęła się 12 czerwca 1888 roku w stoczni William Cramp &amp; Sons w Filadelfii. Wodowanie okrętu nastąpiło 19 marca 1890 roku, wejście do służby 2 lutego 1891 roku.
Służba.
Po wejściu do służby „Newark” przez dziesięć miesięcy operował u wschodnich wybrzeży Stanów Zjednoczonych biorąc udział w ćwiczeniach i manewrach. Następnie udał się do stoczni w celu dokonania przeglądu. 14 marca 1892 roku wszedł w skład Eskadry Północnego Atlantyku. Do 5 czerwca działał w rejonie Karaibów, a następnie powrócił do Norfolk gdzie został okrętem flagowym nowo utworzonej Eskadry Południowego Atlantyku. Latem 1892 roku gościł w europejskich portach w ramach obchodów 400 rocznicy pierwszej wyprawy Krzysztofa Kolumba. 11 lutego 1893 roku w pobliżu Kadyksu, w ramach tych obchodów holował replikę karaweli „Niña”. Replikę karaweli holował także 21 marca w Hawanie, następnie Nowym Jorku i Québecu, gdzie 11 czerwca pozostawił „Niñe”. 
Wojna amerykańsko-hiszpańska.
23 maja 1898 roku USS „Newark” opuścił stocznię po ponad rocznym remoncie. W związku z trwającą wojną amerykańsko-hiszpańską, 13 czerwca okręt skierowano na wody w pobliżu Kuby, gdzie od 30 czerwca przystąpił do blokady wyspy. 12 sierpnia 1898 roku uczestniczył w ostrzale portu Manzanillo, a następnego dnia przyjął jego kapitulację. Po zwycięskiej dla Amerykanów bitwie pod Santiago de Cuba, uczestniczył w zniszczeniu pozostałości po hiszpańskiej flocie, ostrzeliwując uszkodzone hiszpańskie hulki.
Od listopada 1899 roku okręt przebywał na Filipinach, gdzie wspierał siły amerykańskie walczące z filipińskimi powstańcami. Na pokładzie okrętu 10 grudnia przyjęto kapitulację oddziałów powstańczych z trzech filipińskich prowincji. W maju 1900 roku wspierał siły amerykańskie tłumiące powstanie bokserów w Pekinie. 
Wycofany ze służby 16 czerwca 1913 roku. Po wycofaniu ze służby został przekazany publicznej służbie zdrowia, w ramach której w Providence służył jako oddział kwarantanny miejscowego szpitala. W 1918 roku na krótko powrócił do marynarki wojennej jako jednostka wspierająca szpital w Newport. Sprzedany na złom 7 września 1926 roku.

</doc>
<doc id="5026493" url="https://pl.wikipedia.org/wiki?curid=5026493" title="Krzysztof Skarbek (ur. 1958)">
Krzysztof Skarbek (ur. 1958)



</doc>
<doc id="5026494" url="https://pl.wikipedia.org/wiki?curid=5026494" title="Rząd Ingvara Carlssona">
Rząd Ingvara Carlssona



</doc>
<doc id="5026496" url="https://pl.wikipedia.org/wiki?curid=5026496" title="You're the Best Thing That Ever Happened to Me (album)">
You're the Best Thing That Ever Happened to Me (album)



</doc>
<doc id="5026497" url="https://pl.wikipedia.org/wiki?curid=5026497" title="You’re the Best Thing That Ever Happened to Me">
You’re the Best Thing That Ever Happened to Me



</doc>
<doc id="5026499" url="https://pl.wikipedia.org/wiki?curid=5026499" title="You're the Best Thing That Ever Happened to Me">
You're the Best Thing That Ever Happened to Me



</doc>
<doc id="5026500" url="https://pl.wikipedia.org/wiki?curid=5026500" title="Sittin' on Top of the World (album Deana Martina)">
Sittin' on Top of the World (album Deana Martina)



</doc>
<doc id="5026501" url="https://pl.wikipedia.org/wiki?curid=5026501" title="Sittin' on Top of the World">
Sittin' on Top of the World



</doc>
<doc id="5026502" url="https://pl.wikipedia.org/wiki?curid=5026502" title="Sittin’ on Top of the World">
Sittin’ on Top of the World



</doc>
<doc id="5026503" url="https://pl.wikipedia.org/wiki?curid=5026503" title="I Can't Give You Anything but Love (album)">
I Can't Give You Anything but Love (album)



</doc>
<doc id="5026504" url="https://pl.wikipedia.org/wiki?curid=5026504" title="Dean Martin's Greatest Hits! Vol. 2">
Dean Martin's Greatest Hits! Vol. 2



</doc>
<doc id="5026505" url="https://pl.wikipedia.org/wiki?curid=5026505" title="Dean Martin's Greatest Hits! Vol. 1">
Dean Martin's Greatest Hits! Vol. 1



</doc>
<doc id="5026506" url="https://pl.wikipedia.org/wiki?curid=5026506" title="Cité de l'espace">
Cité de l'espace



</doc>
<doc id="5026507" url="https://pl.wikipedia.org/wiki?curid=5026507" title="L'Aquila 1927">
L'Aquila 1927



</doc>
<doc id="5026509" url="https://pl.wikipedia.org/wiki?curid=5026509" title="Igor Milicić junior">
Igor Milicić junior

 |data2 = 
 |kariera trenerska = 
 |medale = 
 |commons = 
 |www = 
Igor Milicić junior (ur. 27 sierpnia 2002) – polski koszykarz, reprezentant kraju. 
21 lutego 2021 roku zadebiutował w reprezentacji Polski, wygranym w meczu z Rumunią, w tym meczu zdobył 2 punkty.
Milicić urodził się w Polsce. Jego ojcem jest były koszykarz i trener Igor Milicić.

</doc>
<doc id="5026511" url="https://pl.wikipedia.org/wiki?curid=5026511" title="Assembled">
Assembled

Assembled – amerykański serial dokumentalny przedstawiający kulisy powstawania seriali oryginalnych Disney+ i filmów kinowych produkcji Marvel Studios, należących do franczyzy Filmowego Uniwersum Marvela.
Serial zadebiutował w serwisie Disney+ 12 marca 2021 roku.
Produkcja.
16 lutego 2021 roku został zapowiedziany serial dokumentalny, , przedstawiający kulisy powstawania seriali oryginalnych Disney+ i filmów kinowych wytwórni Marvel Studios. Zapowiedziane zostały odcinki poświęcone serialom: "WandaVision", "Falcon i Zimowy Żołnierz", "Loki" i "Hawkeye" oraz filmu "Czarna Wdowa". Jego producentem wykonawczym ma być Kevin Feige.
Wydanie.
"Assembled" zadebiutował w serwisie Disney+ 12 marca 2021 roku.

</doc>
<doc id="5026513" url="https://pl.wikipedia.org/wiki?curid=5026513" title="Tygodnik Ilustrowany">
Tygodnik Ilustrowany



</doc>
<doc id="5026515" url="https://pl.wikipedia.org/wiki?curid=5026515" title="Michał Stanisław Zakrzewski">
Michał Stanisław Zakrzewski

Michał Stanisław Zakrzewski herbu Pomian (zm. przed 3 stycznia 1717 roku) – kasztelan kruszwicki od 1713 roku, sędzia brzeskokujawski w latach 1694-1713, podsędek brzeskokujawski w latach 1686-1694, pisarz brzeskokujawski w latach 1681-1686.
Był elektorem Augusta II Mocnego z województwa brzeskokujawskiego w 1697 roku.

</doc>
<doc id="5026516" url="https://pl.wikipedia.org/wiki?curid=5026516" title="Derkacz kureczkowaty">
Derkacz kureczkowaty



</doc>
<doc id="5026517" url="https://pl.wikipedia.org/wiki?curid=5026517" title="Andrzej Jaranowski">
Andrzej Jaranowski

Andrzej Jaranowski herbu Topór (zm. w 1727 roku) – kasztelan kowalski w latach 1704-1726, stolnik brzeskokujawski w latach 1685-1704.
Był elektorem Augusta II Mocnego z województwa brzeskokujawskiego w 1697 roku.

</doc>
<doc id="5026518" url="https://pl.wikipedia.org/wiki?curid=5026518" title="Kazimierz Wolski (zm. 1713)">
Kazimierz Wolski (zm. 1713)

Kazimierz Wolski herbu Półkozic (zm. w 1713 roku) – kasztelan kruszwicki w latach 1710-1712, wojski kruszwicki i wojski brzeskokujawski w latach 1702-1710, skarbnik brzeskokujawski w latach 1698-1702, podwojewodzi inowrocławski.
Był elektorem Augusta II Mocnego z województwa brzeskokujawskiego w 1697 roku.

</doc>
<doc id="5026522" url="https://pl.wikipedia.org/wiki?curid=5026522" title="Barokowe kościoły na Filipinach">
Barokowe kościoły na Filipinach

Barokowe kościoły na Filipinach – cztery barokowe kościoły zbudowane w czasach gdy Filipiny były kolonia Hiszpanii. Wpisane są razem na listę światowego dziedzictwa UNESCO w 1993 roku. Trzy znajdują się na wyspie Luzon i jeden na Panay.
Kontekst historyczny.
Barokowe kościoły powstawały na Filipinach w okresie kolonizacji hiszpańskiej w okresie 1521 - 1898. Inicjatorami budowy byli misjonarze ale wykonawcami miejscowa ludność i chińscy imigranci. Z tego względu architektura kościołów łączy wpływy hiszpańskie, chińskie i lokalne. Cztery kościoły wpisane na listę zaliczane są do najstarszych. Ta grupa kościołów ustanowiła styl budowania i projektowania, który został dostosowany do lokalnych warunków i miał istotny wpływ na późniejszą architekturę kościelną w regionie. Budynki te są wybitnymi przykładami filipińskiej interpretacji stylu barokowego i reprezentują fuzję europejskiego projektowania i budowy kościołów z lokalnymi materiałami i motywami dekoracyjnymi tworzącą lokalną tradycję budowania kościołów.
Kościół San Augustin w Manili.
Zbudowany w 1571 roku kościół św. Augustyna w Manili był pierwszym kościołem zbudowanym na wyspie Luzon. Działka pod budowę kościoła została przydzielone zakonowi Augustianów, pierwszemu, który ewangelizował na Filipinach. W 1587 roku pierwszy budynek z drewna i liści palmowych został zastąpiony kamiennym kościołem i klasztorem, który stał się domem macierzystym Augustianów na Filipinach.
Kościół Najświętszej Maryi Panny Wniebowziętej w Santa Maria.
Kościół Najświętszej Maryi Panny Wniebowziętej (hiszp. "Nuestra Señora de la Asunción"), powszechnie znany jako "Kościół Santa Maria", jest kościołem parafialnym Santa Maria w prowincji Ilocos Sur na wyspie Luzon. Został zbudowany na szczycie wzgórza dzięki czemu spełniał też funkcje obronne.
Kościół San Augustin w Paoay.
Budowę kościoła w Paoay, znanego również jako kościół San Augustín, rozpoczął augustianin Antonio Estavillo w 1694 a ukończony został w 1710 roku. Para przypór w środkowym punkcie każdej ściany nawy ma schody prowadzące na dach. Dolna część apsydy i większość ścian jest zbudowana z bloków z kamienia koralowego, górne poziomy są wykończone cegłą. Dzwonnica przypominająca pagodę została dobudowana w połowie XVIII wieku.
Kościół pw. św. Tomasza z Villanuevy w Miagao.
Zbudowany przez 1580 rokiem jako kościół filialny parafii Oton, później do 1592 parafii Tigbauan, następnie do 1703 San Joaquin i Guimbal do 1731, kiedy to utworzono w Miagao odrębną parafię. Kościół został rozbudowany w latach 1734–1797.

</doc>
<doc id="5026526" url="https://pl.wikipedia.org/wiki?curid=5026526" title="S/y Dar Opola">
S/y Dar Opola



</doc>
<doc id="5026527" url="https://pl.wikipedia.org/wiki?curid=5026527" title="S/y Spanielek">
S/y Spanielek



</doc>
<doc id="5026528" url="https://pl.wikipedia.org/wiki?curid=5026528" title="Kościół św. Mikołaja w Middelfarcie">
Kościół św. Mikołaja w Middelfarcie

Kościół św. Mikołaja (duń. "Sankt Nicolai Kirke") – luterańska, gotycka świątynia w duńskim mieście Middelfart. Znajduje się 50 metrów od brzegów Małego Bełtu. 
Historia.
Kościół wzniesiono w XIII wieku. Pierwotnie świątynia romańska. Wieżę dobudowano około 1400 roku. Renesansowa kruchta pochodzi z 1667 roku.
Wyposażenie.
Ołtarz główny pochodzi z lat pięćdziesiątych XVII wieku, jest wykonany w stylu barokowym. Obrazy znajdujące się na ołtarzu namalował Christoffer Wilhelm Eckersberg, podarowano je parafii w 1843 roku. Renesansowa ambona z 1595 roku posiada motywy narodzin Jezusa oraz monogram Chrystiana IV Oldenburga. Organy pochodzą z 1962 roku. 

</doc>
<doc id="5026530" url="https://pl.wikipedia.org/wiki?curid=5026530" title="Cautires jasarensis">
Cautires jasarensis

Cautires jasarensis – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie okazów odłowionych w 2005 i 2013 roku. Jako miejsce typowe wskazano górę Beremban w stanie Pahang. Natomiast epitet gatunkowy pochodzi od innego miejsca występowania, góry Jasar.
Chrząszcz o smukłym ciele długości około 8,7 mm. Ubarwiony jest całkowicie czarno. Mała głowa zaopatrzona jest w blaszkowate czułki o bardzo wąskich od nasady po szczyt blaszkach osadzonych na podstawach członów oraz w stosunkowo niewielkie, półkuliste oczy złożone o średnicach wynoszących 0,73 ich rozstawu. Przedplecze ma około 1,5 mm długości, 1,7 mm szerokości, tępe kąty przednie, silnie wyniesione, bardzo delikatnie wklęsłe na przedzie i dalej rozbieżne krawędzie boczne oraz ostre, ale nie wystające kąty tylne. Listewki dzielą jego powierzchnię na siedem komórek (areoli), z których środkowa jest kompletna, odgraniczona wyraźnymi listewkami i przylega do tylnego brzegu przedplecza. Listewki tylne są słabo zaznaczone. Pokrywy mają równoległe boki i powierzchnię podzieloną dobrze rozwiniętymi żeberkami podłużnymi pierwszorzędowymi i drugorzędowymi oraz gęsto rozmieszczonymi żeberkami poprzecznymi na komórki (areole). Genitalia samca cechują się przeciętnie wąskim prąciem o największej szerokości osiągniętej w wierzchołkowej ⅓ długości i tam równoległobocznym oraz o tępym, acz nie szeroko zaokrąglonym szczycie.
Owad orientalny, endemiczny dla Malezji, znany tylko ze stanu Pahang. Występuje w wyższych partiach Tanah Tinggi Cameron, w tym na górach Gunung Beremban i Gunung Jasar. Spotykany jest na wysokościach od 980 do 1600 m n.p.m.

</doc>
<doc id="5026532" url="https://pl.wikipedia.org/wiki?curid=5026532" title="Kościół Najświętszej Marii Panny w Århus">
Kościół Najświętszej Marii Panny w Århus



</doc>
<doc id="5026534" url="https://pl.wikipedia.org/wiki?curid=5026534" title="Zaleszczotki Wietnamu">
Zaleszczotki Wietnamu

Zaleszczotki Wietnamu – ogół taksonów pajęczaków z rzędu zaleszczotków (Pseudoscorpiones), których występowanie stwierdzono na terytorium Wietnamu.
Do 2021 roku z terenu Wietnamu wykazano 62 gatunki zaleszczotków należące do 13 rodzin.
Podrząd: Epiocheirata.
Nadrodzina: Chthonioidea.
Rodzina: Chthoniidae.
Z Wietnamu podano następujące gatunki:
Rodzina: Lechytiidae.
Z Wietnamu podano następujący gatunek:
Rodzina: Tridentochthoniidae.
Z Wietnamu podano następujące gatunki:
Podrząd: Iocheirata.
Nadrodzina: Cheiridioidea.
Rodzina: Cheiridiidae.
Z Wietnamu podano następujący gatunek:
Nadrodzina: Cheliferoidea.
Rodzina: Atemnidae.
Z Wietnamu podano następujące gatunki:
Rodzina: Cheliferidae.
Z Wietnamu podano następujące gatunki:
Rodzina: Chernetidae.
Z Wietnamu podano następujące gatunki:
Rodzina: Withiidae.
Z Wietnamu podano następujące gatunki:
Nadrodzina: Garypoidea.
Rodzina: Garypinidae.
Z Wietnamu podano następujące gatunki:
Rodzina: Olpiidae.
Z Wietnamu podano następujące gatunki:
Nadrodzina: Neobisioidea.
Rodzina: Ideoroncidae.
Z Wietnamu podano następujący gatunek:
Rodzina: Neobisiidae.
Z Wietnamu podano następujące gatunki:
Nadrodzina: Sternophoroidea.
Rodzina: Sternophoridae.
Z Wietnamu podano następujące gatunki:

</doc>
<doc id="5026535" url="https://pl.wikipedia.org/wiki?curid=5026535" title="Zaleszczotki Tajlandii">
Zaleszczotki Tajlandii

Zaleszczotki Tajlandii – ogół taksonów pajęczaków z rzędu zaleszczotków (Pseudoscorpiones), których występowanie stwierdzono na terytorium Tajlandii.
Do 2021 roku z terenu Tajlandii wykazano 43 gatunki zaleszczotków należące do 13 rodzin.
Podrząd: Epiocheirata.
Nadrodzina: Chthonioidea.
Rodzina: Chthoniidae.
Z Tajlandii podano następujące gatunki:
Rodzina: Tridentochthoniidae.
Z Tajlandii podano następujące gatunki:
Podrząd: Iocheirata.
Nadrodzina: Cheliferoidea.
Rodzina: Atemnidae.
Z Tajlandii podano następujące gatunki:
Rodzina: Cheliferidae.
Z Tajlandii podano następujące gatunki:
Rodzina: Chernetidae.
Z Tajlandii podano następujące gatunki:
Rodzina: Withiidae.
Z Tajlandii podano następujący gatunek:
Nadrodzina: Garypoidea.
Rodzina: Garypinidae.
Z Tajlandii podano następujący gatunek:
Rodzina: Geogarypidae.
Z Tajlandii podano następujący gatunek:
Rodzina: Olpiidae.
Z Tajlandii podano następujące gatunki:
Nadrodzina: Neobisioidea.
Rodzina: Ideoroncidae.
Z Tajlandii podano następujące gatunki:
Rodzina: Neobisiidae.
Z Tajlandii podano następujące gatunki:
Rodzina: Syarinidae.
Z Tajlandii podano następujący gatunek:
Nadrodzina: Sternophoroidea.
Rodzina: Sternophoridae.
Z Tajlandii podano następujący gatunek:

</doc>
<doc id="5026536" url="https://pl.wikipedia.org/wiki?curid=5026536" title="Zaleszczotki Indonezji">
Zaleszczotki Indonezji

Zaleszczotki Indonezji – ogół taksonów pajęczaków z rzędu zaleszczotków (Pseudoscorpiones), których występowanie stwierdzono na terytorium Indonezji.
Do 2021 roku z terenu Indonezji wykazano 83 gatunki zaleszczotków należące do 14 rodzin.
Podrząd: Epiocheirata.
Nadrodzina: Chthonioidea.
Rodzina: Chthoniidae.
Z Indonezji podano następujące gatunki:
Rodzina: Tridentochthoniidae.
Z Indonezji podano następujące gatunki:
Podrząd: Iocheirata.
Nadrodzina: Cheiridioidea.
Rodzina: Pseudocheiridiidae.
Z Indonezji podano następujące gatunki:
Nadrodzina: Cheliferoidea.
Rodzina: Atemnidae.
Z Indonezji podano następujące gatunki:
Rodzina: Cheliferidae.
Z Indonezji podano następujące gatunki:
Rodzina: Chernetidae.
Z Indonezji podano następujące gatunki:
Rodzina: Withiidae.
Z Indonezji podano następujące gatunki:
Nadrodzina: Garypoidea.
Rodzina: Garypidae.
Z Indonezji podano następujący gatunek:
Rodzina: Garypinidae.
Z Indonezji podano następujące gatunki:
Rodzina: Geogarypidae.
Z Indonezji podano następujące gatunki:
Rodzina: Olpiidae.
Z Indonezji podano następujące gatunki:
Nadrodzina: Neobisioidea.
Rodzina: Hyidae.
Z Indonezji podano następujący gatunek:
Rodzina: Parahyidae.
Z Indonezji podano następujący gatunek:
Rodzina: Syarinidae.
Z Indonezji podano następujący gatunek:

</doc>
<doc id="5026539" url="https://pl.wikipedia.org/wiki?curid=5026539" title="Rejon Brodnicki">
Rejon Brodnicki

Rejon Brodnicki – jeden z trzech Rejonów w rzymskokatolickiej diecezji toruńskiej.
Dekanaty.
W skład Rejonu Brodnickiego wchodzi dziewięć dekanatów:

</doc>
<doc id="5026541" url="https://pl.wikipedia.org/wiki?curid=5026541" title="Cautires kirstenae">
Cautires kirstenae

Cautires kirstenae – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie jednego okazu odłowionego w 2005 roku. Jako miejsce typowe wskazano Tanah Rata w stanie Pahang. Epitet gatunkowy nadano na cześć Kirsten Miller z Muzeum Historii Naturalnej w Londynie.
Chrząszcz o smukłym ciele długości około 11,7 mm. Ubarwiony jest całkowicie czarno. Mała głowa zaopatrzona jest w blaszkowate czułki, u których blaszka trzeciego członu jest około 2,5 raza dłuższa niż trzon tegoż członu, oraz w półkuliste oczy złożone o średnicach wynoszących 0,82 ich rozstawu. Przedplecze ma około 1,5 mm długości, 2,2 mm szerokości, tępe kąty przednie, wyniesione i lekko wklęsłe krawędzie boczne oraz ostre i wystające kąty tylne. Listewki dzielą jego powierzchnię na siedem komórek (areoli), z których środkowa jest kompletna, odgraniczona wyraźnymi listewkami i przylega do tylnego brzegu przedplecza. Listewki przednio-boczne i tylno-boczne są słabo zaznaczone, wskutek czego pozostałe areole są niekompletne. Pokrywy mają równoległe boki i powierzchnię podzieloną dobrze rozwiniętymi żeberkami podłużnymi pierwszorzędowymi i drugorzędowymi oraz gęsto rozmieszczonymi żeberkami poprzecznymi na komórki (areole). Genitalia samca cechują się bardzo wąskim prąciem o nieco tylko rozszerzonej wierzchołkowej ćwiartce długości oraz spiczastym szczycie.
Owad orientalny, endemiczny dla Malezji, znany tylko z lokalizacji typowej w stanie Pahang. Spotykany został na wysokości 1600 m n.p.m.

</doc>
<doc id="5026545" url="https://pl.wikipedia.org/wiki?curid=5026545" title="Cautires katarinae">
Cautires katarinae

Cautires katarinae – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie jednego okazu odłowionego w 2013 roku. Jako miejsce typowe wskazano drogę między wsią Raja a Gua Musang w stanie Kelantan. Epitet gatunkowy nadano na cześć Kateriny Sklenarovej z Uniwersytetu Palackiego.
Chrząszcz o smukłym ciele długości około 8,1 mm. Ubarwiony jest czarno z czerwono owłosionym przedpleczem oraz rudo owłosionymi przednimi częściami żeberek pierwszo- i drugorzędowych na pokrywach. Mała głowa zaopatrzona jest w tęgie, blaszkowate czułki o szerokich i płaskich blaszkach, oraz w duże, półkuliste oczy złożone o średnicach wynoszących 1,29 ich rozstawu. Przedplecze ma około 1,5 mm długości, 1,65 mm szerokości, tępe kąty przednie, wyniesione i proste krawędzie boczne oraz tępe kąty tylne. Listewki dzielą jego powierzchnię na siedem komórek (areoli), z których środkowa jest kompletna, odgraniczona ostrymi listewkami i przylega do tylnego brzegu przedplecza. Listewki przednio-boczne i tylno-boczne są słabo zaznaczone, wskutek czego pozostałe areole są niekompletne. Pokrywy mają równoległe boki i powierzchnię podzieloną dobrze rozwiniętymi żeberkami podłużnymi pierwszorzędowymi i drugorzędowymi oraz gęsto rozmieszczonymi żeberkami poprzecznymi na komórki (areole). Genitalia samca cechują się grubym prąciem, rozszerzonym od nasady do wierzchołkowej 1/5 i w połowie rozszerzenia przewężonym, o szeroko zaokrąglonym szczycie.
Owad orientalny, endemiczny dla Malezji, znany tylko z lokalizacji typowej w stanie Kelantan. Spotkany został na wysokości 980 m n.p.m.

</doc>
<doc id="5026546" url="https://pl.wikipedia.org/wiki?curid=5026546" title="Vejrø">
Vejrø

Vejrø – wyspa w Danii, na zatoce Smålandsfarvandet. Administracyjnie jest częścią Zelandii i częścią gminy Lolland. W 2020 roku wyspę zamieszkiwało 4 mieszkańców.

</doc>
<doc id="5026547" url="https://pl.wikipedia.org/wiki?curid=5026547" title="Rejon Grudziądzki">
Rejon Grudziądzki

Rejon Grudziądzki – jeden z trzech Rejonów w rzymskokatolickiej diecezji toruńskiej.
Dekanaty.
W skład Rejonu Grudziądzkiego wchodzi siedem dekanatów:

</doc>
<doc id="5026552" url="https://pl.wikipedia.org/wiki?curid=5026552" title="Rejon Toruński">
Rejon Toruński

Rejon Toruński – jeden z trzech Rejonów w rzymskokatolickiej diecezji toruńskiej.
Dekanaty.
W skład Rejonu Toruńskiego wchodzi osiem dekanatów:

</doc>
<doc id="5026557" url="https://pl.wikipedia.org/wiki?curid=5026557" title="TrES-1">
TrES-1



</doc>
<doc id="5026561" url="https://pl.wikipedia.org/wiki?curid=5026561" title="Cautires kotatinggensis">
Cautires kotatinggensis

Cautires kotatinggensis – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie okazów odłowionych w 2013 roku. Jako miejsce typowe wskazano drogę między Tapah i Riglet w pobliżu Kota Tinggi. Epitet gatunkowy pochodzi od miejsca typowego.
Chrząszcz o smukłym ciele długości około 6,5 mm. Ubarwiony jest czarno z brązowo owłosionymi listewkami i brzegami przedplecza oraz rudo owłosionymi przednimi połowami żeberek pierwszo- i drugorzędowych na pokrywach. Mała głowa zaopatrzona jest w tęgie, blaszkowate czułki o umiarkowanie długich blaszkach, oraz w stosunkowo duże, półkuliste oczy złożone o średnicach równych ich rozstawowi. Przedplecze ma około 1,1 mm długości, 1,5 mm szerokości, tępe kąty przednie, silnie wyniesione i proste krawędzie boczne oraz wystające kąty tylne. Listewki dzielą jego powierzchnię na pięć komórek (areoli), z których środkowa jest kompletna i przylega do tylnego brzegu przedplecza. Listewki tylno-boczne nie występują. Pokrywy mają równoległe boki i powierzchnię podzieloną dobrze rozwiniętymi żeberkami podłużnymi pierwszorzędowymi i drugorzędowymi oraz drobnymi i gęsto rozmieszczonymi żeberkami poprzecznymi na komórki (areole). Genitalia samca cechują się smukłym prąciem z łyżeczkowato rozszerzoną i tępo zwieńczoną częścią wierzchołkową.
Owad orientalny, endemiczny dla Malezji, znany tylko z lokalizacji typowej w stanie Perak. Spotykany był na wysokości 350 m n.p.m.

</doc>
<doc id="5026562" url="https://pl.wikipedia.org/wiki?curid=5026562" title="Sunds Sø">
Sunds Sø

Sunds Sø – jezioro w duńskim mieście Sunds, w regionie Jutlandia Środkowa. Powierzchnia jeziora wychodzi 1,25 km2. W najgłębszym miejscu ma 4,5 metra głębokości. 
W jeziorze występuje 13 gatunków ryb, m.in. płocie, węgorze, szczupaki i okonie.

</doc>
<doc id="5026564" url="https://pl.wikipedia.org/wiki?curid=5026564" title="Ogra (gmina)">
Ogra (gmina)

Ogra – gmina w Rumunii, w okręgu Marusza. Obejmuje miejscowości Dileu Vechi, Giuluș, Lăscud, Ogra i Vaideiu. W 2011 roku liczyła 2387 mieszkańców. 

</doc>
<doc id="5026565" url="https://pl.wikipedia.org/wiki?curid=5026565" title="BD -17°63">
BD -17°63



</doc>
<doc id="5026567" url="https://pl.wikipedia.org/wiki?curid=5026567" title="BD -17°63 b">
BD -17°63 b



</doc>
<doc id="5026569" url="https://pl.wikipedia.org/wiki?curid=5026569" title="Cautires linardi">
Cautires linardi

Cautires linardi – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie okazów odłowionych w 2003 i 2013 roku. Jako miejsce typowe wskazano północne stoki góry Jasar. Epitet gatunkowy nadano na cześć Benjamina Linarda z Muzeum Historii Naturalnej w Londynie.
Chrząszcz o smukłym ciele długości około 11,6 mm. Ubarwiony jest całkowicie czarno. Mała głowa zaopatrzona jest w tęgie, blaszkowate czułki, u których blaszka szóstego członu jest trzykrotnie dłuższa niż jego trzon, oraz w stosunkowo duże, półkuliste oczy złożone o średnicach wynoszących 1,08 ich rozstawu. Przedplecze ma około 1,7 mm długości, 2,5 mm szerokości, tępe kąty przednie, silnie wyniesione i wklęsłe krawędzie boczne oraz ostro wystające kąty tylne. Listewki dzielą jego powierzchnię na siedem komórek (areoli), z których środkowa jest kompletna i przylega do tylnego brzegu przedplecza. Pokrywy mają równoległe boki i powierzchnię podzieloną dobrze rozwiniętymi żeberkami podłużnymi pierwszorzędowymi i drugorzędowymi oraz gęsto, nieregularnie rozmieszczonymi żeberkami poprzecznymi na komórki (areole). Genitalia samca cechują się bardzo smukłym prąciem z lekko rozszerzoną i tępo zwieńczoną częścią wierzchołkową.
Owad orientalny, endemiczny dla Malezji, znany tylko z dwóch lokalizacji w stanie Pahang. Spotykany był na wysokości 1550 m n.p.m.

</doc>
<doc id="5026574" url="https://pl.wikipedia.org/wiki?curid=5026574" title="Ogra">
Ogra

Ogra () – wieś w Rumunii, w okręgu Marusza, w gminie Ogra. W 2011 roku liczyła 1606 mieszkańców.

</doc>
<doc id="5026575" url="https://pl.wikipedia.org/wiki?curid=5026575" title="Glebionis">
Glebionis

Glebionis – rodzaj roślin z rodziny astrowatych ("Asteraceae"). Obejmuje w zależności od ujęcia dwa lub trzy gatunki. Wszystkie występują w basenie Morza Śródziemnego, przy czym jeden (złocień trójbarwny "G. coronaria") dziko rośnie tylko w Maroku, a pozostałe na rozległym obszarze od wysp Makaronezji, poprzez północną Afrykę i rozległe obszary Europy (bez jej północnej części), po południowo-zachodnią Azję. Rośliny te introdukowane rozprzestrzenione zostały na wszystkich kontynentach poza Antarktydą. W Polsce dziko rośnie tylko złocień polny "G. segetum", ale pozostałe dwa spotykane są w uprawie.
Wszystkie gatunki z tego rodzaju uprawiane są jako rośliny ozdobne i jadalne. Kwiaty i liście złocienia wieńcowego spożywane są w Chinach i Japonii. Liście złocienia polnego są spożywane w Chinach.
Systematyka i nazewnictwo.
Rodzaj z plemienia "Anthemideae" z podrodziny "Asteroideae" z rodziny astrowatych ("Asteraceae"). W obrębie plemienia zaliczany jest do podplemienia "Glebionidinae" wspólnie z rodzajami argyrantemum "Argyranthemum" i heteroantemis "Heteranthemis". Wcześniej grupa ta wyróżniana była bez rangi jako „grupa Argyranthemum” w obrębie kladu skupiającego rodzaje z centrum występowania w obszarze śródziemnomorskim w obrębie plemienia "Anthemideae".
Dla rodzaju nie opublikowano polskiej nazwy rodzajowej mimo jego ugruntowanej pozycji systematycznej, odległej od rodzaju "Chrysanthemum", z którym wiązana jest nazwa „złocień”, stosowana w polskim piśmiennictwie w odniesieniu także do gatunków z rodzaju "Glebionis". Wynika to z dawnego szerokiego ujęcia rodzaju "Chrysanthemum" obejmującego bardzo różne gatunki, dzielone od początku lat 90. XX wieku do wielu drobniejszych rodzajów i reprezentujących różne grupy w obrębie plemienia "Anthemideae".
Według niektórych ujęć należy tu także:
gatunek alternatywnie wyodrębniany we własny, monotypowy rodzaj ismelia "Ismelia" (jako ismelia wieńcowa "I. carinata" ).

</doc>
<doc id="5026577" url="https://pl.wikipedia.org/wiki?curid=5026577" title="Dileu Vechi">
Dileu Vechi

Dileu Vechi () – wieś w Rumunii, w okręgu Marusza, w gminie Ogra. W 2011 roku liczyła 215 mieszkańców.

</doc>
<doc id="5026579" url="https://pl.wikipedia.org/wiki?curid=5026579" title="Giuluș">
Giuluș

Giuluș – wieś w Rumunii, w okręgu Marusza, w gminie Ogra. W 2011 roku liczyła 146 mieszkańców.

</doc>
<doc id="5026580" url="https://pl.wikipedia.org/wiki?curid=5026580" title="Cautires maseki">
Cautires maseki

Cautires maseki – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie okazów odłowionych w 2003, 2004 i 2013 roku. Jako miejsce typowe wskazano górę Beremban w stanie Pahang. Epitet gatunkowy nadano na cześć Michala Maska z Uniwersytetu Palackiego.
Chrząszcz o smukłym ciele długości około 9,8 mm. Ubarwiony jest całkowicie czarno. Mała głowa zaopatrzona jest w tęgie, blaszkowate czułki, u których blaszka szóstego członu jest dwukrotnie dłuższa niż jego trzon, oraz w półkuliste oczy złożone o średnicach wynoszących 0,77 ich rozstawu. Przedplecze ma około 1,7 mm długości, 2,5 mm szerokości, tępe kąty przednie, silnie wyniesione i wklęsłe krawędzie boczne oraz ostro wystające kąty tylne. Listewki dzielą jego powierzchnię na siedem komórek (areoli), z których środkowa jest kompletna i przylega do tylnego brzegu przedplecza. Pokrywy są lekko z tyłu rozszerzone i mają powierzchnię podzieloną dobrze rozwiniętymi żeberkami podłużnymi pierwszorzędowymi i drugorzędowymi oraz gęsto, trochę nieregularnie rozmieszczonymi żeberkami poprzecznymi na komórki (areole). Genitalia samca cechują się mocno przysadzistym prąciem ze smuklejszą nasadową ⅓ długości oraz z dość tępym szczytem.
Owad orientalny, endemiczny dla Malezji, znany tylko z dwóch lokalizacji w stanie Pahang. Spotykany był na wysokościach od 1480 do 1800 m n.p.m.

</doc>
<doc id="5026581" url="https://pl.wikipedia.org/wiki?curid=5026581" title="Lăscud">
Lăscud

Lăscud – wieś w Rumunii, w okręgu Marusza, w gminie Ogra. W 2011 roku liczyła 273 mieszkańców.

</doc>
<doc id="5026582" url="https://pl.wikipedia.org/wiki?curid=5026582" title="Vaideiu">
Vaideiu

Vaideiu – wieś w Rumunii, w okręgu Marusza, w gminie Ogra. W 2011 roku liczyła 147 mieszkańców.

</doc>
<doc id="5026586" url="https://pl.wikipedia.org/wiki?curid=5026586" title="Papiu Ilarian (gmina)">
Papiu Ilarian (gmina)

Papiu Ilarian – gmina w Rumunii, w okręgu Marusza. Obejmuje miejscowości Dobra, Merișoru, Papiu Ilarian, Șandru i Ursoaia. W 2011 roku liczyła 963 mieszkańców. 

</doc>
<doc id="5026589" url="https://pl.wikipedia.org/wiki?curid=5026589" title="DaBaby">
DaBaby

DaBaby, wcześniej Baby Jesus, właśc. Jonathan Lyndale Kirk (ur. 22 grudnia 1991 w Cleveland) – amerykański raper z Charlotte w Karolinie Północnej. Po wydaniu kilku mixtape’ów w latach 2014–2018, DaBaby zyskał popularność w mainstreamie w 2019 roku.
Kariera.
Jego debiutancki album studyjny Baby on Baby (2019) zadebiutował na siódmym miejscu na liście Billboard 200, podczas gdy jego drugi album studyjny, Kirk (2019), zadebiutował na pierwszym miejscu. Pierwszy album zawierał przebój „Suge”, podczas gdy drugi zawierał piosenki „Intro” i „Bop”. Jego trzeci album studyjny, Blame It on Baby (2020), stał się jego drugim z rzędu albumem numer jeden w USA. Zawierał również piosenkę, która znalazła się na najwyższych listach przebojów, „Rockstar” z udziałem Roddy’ego Riccha, piosenka spędziła siedem nie następujących po sobie tygodni na pierwszym miejscu listy Billboard Hot 100.
Życie prywatne.
Kirk jest obecnie ojcem kilku dzieci. Najstarszy syn, Caleb (ur. 2014) jest przybranym dzieckiem. Poza tym posiada on 3 córki - Serenity (ur. 2017), Nova (ur. 2020) oraz kolejną, której imię nie zostało podane publicznie (ur. 2021). Każda z nich ma inną matkę.
Ojciec rapera nie żyje, zmarł w 2019. Rok później, w wyniku postrzelenia, odszedł również jego brat Glen Johnson (ur. 1986).
W trakcie prezydenckiej kampanii wyborczej w 2020 poparł kandydaturę innego rapera, Kanye Westa.
Jego poglądy religijne nie są do końca jasne. We wcześniejszych latach uważał się za muzułmanina, jednak w 2019 wyznał, że jest on "pokryty krwią Chrystusa", co można interpretować jako nawrócenie się na chrześcijaństwo.
Problemy z prawem.
W 2018 DaBaby wziął udział w incydencie w jednym ze sklepów sieci Walmart, w którym zabił 19 letniego Jalyna Craiga. Policja po przejrzeniu nagrania z monitoringu oczyściła go jednak z zarzutu morderstwa uzasadniając, że działał on w samoobronie, ponieważ nastolatek stwarzał zagrożenie dla dzieci i żony rapera. Oskarżono go jedynie o przenoszenie schowanej broni.
Pod koniec 2019 został on oskarżony o posiadanie marihuany. W czasie zatrzymywania go przez funkcjonariuszy miał on stawiać opór i opóźniać procedurę przewożenia go na komisariat. Już w następnym tygodniu ponownie miał on problemy z prawem, gdyż zarzucono mu pobicie promotora muzycznego, który miał zapłacić raperowi zbyt małą kwotę za występ w Miami. Po incydencie wraz ze wspólnikami okradł on ww. promotora. Za karę policja zatrzymała go w areszcie na 48 godzin.
7 stycznia 2021 roku zatrzymano go w Beverly Hills pod zarzutem przenoszenia ukrytej oraz naładowanej broni. Został jednak wypuszczony już następnego dnia po uiszczeniu opłaty w wysokości 35 tys. dolarów.

</doc>
<doc id="5026592" url="https://pl.wikipedia.org/wiki?curid=5026592" title="Papiu Ilarian">
Papiu Ilarian

Papiu Ilarian () – wieś w Rumunii, w okręgu Marusza, w gminie Papiu Ilarian. W 2011 roku liczyła 693 mieszkańców.

</doc>
<doc id="5026594" url="https://pl.wikipedia.org/wiki?curid=5026594" title="Dobra (okręg Marusza)">
Dobra (okręg Marusza)

Dobra () – wieś w Rumunii, w okręgu Marusza, w gminie Papiu Ilarian. W 2011 roku liczyła 41 mieszkańców.

</doc>
<doc id="5026595" url="https://pl.wikipedia.org/wiki?curid=5026595" title="Merișoru (okręg Marusza)">
Merișoru (okręg Marusza)

Merișoru () – wieś w Rumunii, w okręgu Marusza, w gminie Papiu Ilarian. W 2011 roku liczyła 105 mieszkańców.

</doc>
<doc id="5026596" url="https://pl.wikipedia.org/wiki?curid=5026596" title="Șandru">
Șandru

Șandru – wieś w Rumunii, w okręgu Marusza, w gminie Papiu Ilarian. W 2011 roku pozostawała niezamieszkała.

</doc>
<doc id="5026597" url="https://pl.wikipedia.org/wiki?curid=5026597" title="Ursoaia (okręg Marusza)">
Ursoaia (okręg Marusza)

Ursoaia () – wieś w Rumunii, w okręgu Marusza, w gminie Papiu Ilarian. W 2011 roku liczyła 124 mieszkańców.

</doc>
<doc id="5026598" url="https://pl.wikipedia.org/wiki?curid=5026598" title="Robert Howland">
Robert Howland

Robert Leslie Howland (ur. 25 marca 1905 w Berkhamsted, zm. 7 marca 1986 w Saffron Walden) – brytyjski lekkoatleta, specjalista pchnięcia kulą, olimpijczyk, dwukrotny wicemistrz igrzysk Imperium Brytyjskiego, na których reprezentował Anglię.
Kariera sportowa.
Odpadł w kwalifikacjach pchnięcia kulą na igrzyskach olimpijskich w 1928 w Amsterdamie. Zdobył srebrny medal w tej konkurencji na igrzyskach Imperium Brytyjskiego w 1930 w Hamilton, przegrywając jedynie z Harrym Hartem ze Związku Południowej Afryki, a wyprzedzając Charliego Hermana z Kanady. Startował na tych igrzyskach również w rzucie dyskiem, lecz nie został sklasyfikowany. Powtórzył sukces w pchnięciu kulą na igrzyskach Imperium Brytyjskiego w 1934 w Londynie, ponownie przegrywając z Hartem, a wyprzedzając swego kolegę z reprezentacji Anglii Kennetha Pridie.
Był wicemistrzem Wielkiej Brytanii (AAA) w pchnięciu kulą w latach 1929, 1930, 1932, 1933 i 1935–1939 oraz brązowym medalistą w tej konkurencji w 1934. Zawsze przegrywał na tych mistrzostwach z obcokrajowcami (m.in. z Zygmuntem Heljaszem z 1933 i 1934).
Pięciokrotnie poprawiał rekord Wielkiej Brytanii w pchnięciu kulą do wyniku 14,86 m, uzyskanego 25 września 1935 w Queenstown.

</doc>
<doc id="5026600" url="https://pl.wikipedia.org/wiki?curid=5026600" title="Cautires pahangensis">
Cautires pahangensis

Cautires pahangensis – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie pojedynczego okazu odłowionego w 2005 roku. Jako miejsce typowe wskazano górę Tanah Rata w stanie Pahang. Epitet gatunkowy pochodzi od nazwy stanu.
Chrząszcz o smukłym ciele długości około 9,3 mm. Ubarwiony jest czarno z pomarańczowym przedpleczem oraz pomarańczowym owłosieniem w przednich 1/5 długości żeberek pierwszo- i drugorzędowych na pokrywach. Mała głowa zaopatrzona jest w tęgie, blaszkowate czułki o przeciętnej długości blaszkach oraz w stosunkowo duże, półkuliste oczy złożone o średnicach wynoszących 1,09 ich rozstawu. Przedplecze ma około 1,15 mm długości, 1,75 mm szerokości, tępe kąty przednie, silnie wyniesione i lekko wklęsłe krawędzie boczne oraz tęgie, acz wystające kąty tylne. Listewki dzielą jego powierzchnię na siedem komórek (areoli), z których środkowa jest kompletna i przylega do tylnego brzegu przedplecza. Listewki tylno-boczne oraz odgraniczające środkową areolę są stępione. Pokrywy są lekko z tyłu rozszerzone i mają powierzchnię podzieloną dobrze rozwiniętymi żeberkami podłużnymi pierwszorzędowymi i drugorzędowymi oraz gęsto rozmieszczonymi żeberkami poprzecznymi na komórki (areole). Genitalia samca cechują się stosunkowo przysadzistym prąciem z rozszerzoną wierzchołkową ⅓ długości oraz z lekko spiczastym szczytem.
Owad orientalny, endemiczny dla Malezji, znany tylko z lokalizacji typowej w stanie Pahang. Spotkany został na wysokości 1600 m n.p.m.

</doc>
<doc id="5026607" url="https://pl.wikipedia.org/wiki?curid=5026607" title="Cautires renatae">
Cautires renatae

Cautires renatae – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 2016 roku przez Alice Jiruskovą, Michala Motykę i Ladislava Bocáka z Uniwersytetu Palackiego na łamach "European Journal of Taxonomy". Opisu dokonano na podstawie dwóch okazów odłowionych w 2013 roku. Jako miejsce typowe wskazano drogę ze wsi Raja do Gua Musang w stanie Kelantan. Epitet gatunkowy nadano na cześć Renaty Bilkovej z Uniwersytetu Palackiego.
Chrząszcz o smukłym ciele długości około 7,6 mm. Ubarwiony jest czarno z pomarańczowym owłosieniem na przedpleczu oraz na przednich ⅓ długości żeberek pierwszorzędowych i przednich ćwiartkach długości żeberek drugorzędowych pokryw. Mała głowa zaopatrzona jest w tęgie, blaszkowate czułki, u których blaszka trzeciego członu przekracza nieco długością półtorakrotność długości członu, oraz w duże, półkuliste oczy złożone o średnicach wynoszących 1,34 ich rozstawu. Przedplecze ma około 1,2 mm długości, 1,55 mm szerokości, tępe kąty przednie, silnie wyniesione i lekko wklęsłe krawędzie boczne oraz mocno wystające kąty tylne. Listewki dzielą jego powierzchnię na siedem komórek (areoli), z których środkowa jest kompletna i przylega do tylnego brzegu przedplecza. Pokrywy mają równoległe boki i powierzchnię podzieloną dobrze rozwiniętymi żeberkami podłużnymi pierwszorzędowymi i drugorzędowymi oraz gęsto rozmieszczonymi żeberkami poprzecznymi na komórki (areole). Genitalia samca cechują się grubym, acz przewężonym pośrodku prąciem o stępionym szczycie.
Owad orientalny, endemiczny dla Malezji, znany tylko z lokalizacji typowej w stanie Kelantan. Spotkany został na wysokości 980 m n.p.m.

</doc>
<doc id="5026616" url="https://pl.wikipedia.org/wiki?curid=5026616" title="Orville Coast">
Orville Coast

Orville Coast () – część wschodniego wybrzeża Ziemi Palmera na Półwyspie Antarktycznym, pomiędzy Zumberge Coast a Wybrzeżem Lassitera.
Od wschodu przylega do niego Lodowiec Szelfowy Ronne. Granice tego wybrzeża wyznaczają przylądek Zumberge i przylądek Adams. Odkryła je wyprawa Finna Ronne z lat 1947–1948. Wybrzeże zostało nazwane przez Ronne na cześć kapitana Howarda Orville’a z U.S. Navy, który odpowiadał za stworzenie programu badań meteorologicznych ekspedycji Ronne; oryginalnie używano terminu "Orville Escarpment".

</doc>
<doc id="5026618" url="https://pl.wikipedia.org/wiki?curid=5026618" title="Jordan Brown">
Jordan Brown

Jordan Brown (ur. 9 października 1987 roku w Antrim) – północnoirlandzki snookerzysta.
Kariera.
Zadebiutował w Main Tourze w sezonie 2009/2010. Utrzymał się tylko przez jeden sezon. Powrócił do gry zawodowej w 2018 po kwalifikacjach z Q School. W lutym 2021 wygrał swój pierwszy turniej rankingowy Welsh Open 2021 pokonując w finale Ronnie O’Sullivana 9-8. W momencie rozpoczęcia turnieju zajmował 81 pozycję w rankingu.

</doc>
<doc id="5026622" url="https://pl.wikipedia.org/wiki?curid=5026622" title="IO 2018">
IO 2018



</doc>
<doc id="5026623" url="https://pl.wikipedia.org/wiki?curid=5026623" title="IO 2022">
IO 2022



</doc>
<doc id="5026624" url="https://pl.wikipedia.org/wiki?curid=5026624" title="Irina Demick">
Irina Demick

Irina Demick lub Irina Demich (ur. 16 października 1936 w Pommeuse, zm. 8 października 2004 w Indianapolis) – francuska aktorka filmowa rosyjskiego pochodzenia.
Życiorys.
Przyszła na świat jako Irina Dziemiach w Pommeuse, francuskim regionie Île-de-France. W młodości wyjechała do Paryża, gdzie została modelką. W kinie zadebiutowała rolą w filmie "Julie la rousse" (1959), a następnie poznała amerykańskiego producenta Darryla F. Zanucka i została jego kochanką. W 1962 Zanuck obsadził ją w roli Janine Boitard, bojowniczki francuskiego ruchu oporu w swojej wojennej megaprodukcji "Najdłuższy dzień".
Demick kontynuowała karierę występami w produkcjach francuskich, włoskich, amerykańskich, brytyjskich czy niemieckich. Pojawiła się w takich filmach, jak m.in. "Pan do towarzystwa" (1965), "Wizyta starszej Pani" (1964), "Ci wspaniali mężczyźni w swych latających maszynach" (1965) czy "Klan Sycylijczyków" (1969). Po nakręceniu dwóch włoskich horrorów w 1972 kariera Demick nieoczekiwanie uległa zatrzymaniu.
W 1964 wyszła za Phillipe'a Wahla, szwajcarskiego przedsiębiorcę, z którym mieszkała w Rzymie i Paryżu. Po rozwodzie w 1979 przeniosła się do USA. Zmarła w wieku 67 lat 8 października 2004 w Indianapolis w stanie Indiana.

</doc>
<doc id="5026625" url="https://pl.wikipedia.org/wiki?curid=5026625" title="Pănet (gmina)">
Pănet (gmina)

Pănet – gmina w Rumunii, w okręgu Marusza. Obejmuje miejscowości Berghia, Cuieșd, Hărțău, Pănet i Sântioana de Mureș. W 2011 roku liczyła 6033 mieszkańców. 

</doc>
<doc id="5026626" url="https://pl.wikipedia.org/wiki?curid=5026626" title="IO 2026">
IO 2026



</doc>
<doc id="5026628" url="https://pl.wikipedia.org/wiki?curid=5026628" title="Pănet">
Pănet

Pănet () – wieś w Rumunii, w okręgu Marusza, w gminie Pănet. W 2011 roku liczyła 2291 mieszkańców.

</doc>
<doc id="5026632" url="https://pl.wikipedia.org/wiki?curid=5026632" title="Berghia">
Berghia

Berghia () – wieś w Rumunii, w okręgu Marusza, w gminie Pănet. W 2011 roku liczyła 1132 mieszkańców.

</doc>
<doc id="5026633" url="https://pl.wikipedia.org/wiki?curid=5026633" title="Cuieșd (okręg Marusza)">
Cuieșd (okręg Marusza)

Cuieșd () – wieś w Rumunii, w okręgu Marusza, w gminie Pănet. W 2011 roku liczyła 877 mieszkańców.

</doc>
<doc id="5026634" url="https://pl.wikipedia.org/wiki?curid=5026634" title="Hărțău">
Hărțău

Hărțău () – wieś w Rumunii, w okręgu Marusza, w gminie Pănet. W 2011 roku liczyła 340 mieszkańców.

</doc>
<doc id="5026635" url="https://pl.wikipedia.org/wiki?curid=5026635" title="Szczyty (Tatry)">
Szczyty (Tatry)

Szczyty (, 1453 m) – najdalej na południe wysunięty szczyt w masywie Liptowskich Kop ("Liptovské kopy") w słowackich Tatrach (na słowackiej mapie jego wysokość wynosi 1447 m, na polskiej 1448 m). Znajduje się w zakończeniu południowo-zachodniego grzbietu Krzyżnego Liptowskiego, oddzielony Krzyżną Przełęczą (1375 m). Jego zachodnie stoki opadają do dna Doliny Cichej, wschodnie do jej odgałęzienia – Doliny Krzyżnej, południowe do Doliny Koprowej.
Szczyty to kopulaste wzniesienie całkowicie porośnięte lasem. Od 1949 r. znajduje się na obszarze ochrony ścisłej Tatrzańskiego Parku Narodowego z zakazem wstępu. Jednak jego stoki pocięte są ścieżkami, a na szczycie znajduje się solidnej konstrukcji ambona myśliwska.

</doc>
<doc id="5026636" url="https://pl.wikipedia.org/wiki?curid=5026636" title="Zumberge Coast">
Zumberge Coast

Zumberge Coast () – część wschodniego wybrzeża Ziemi Ellswortha na Antarktydzie Zachodniej, na zachód i południe od Orville Coast.
Przylega do niego zachodnia część Lodowca Szelfowego Ronne. Granice tego wybrzeża wyznaczają wejście do zatoki Hercules Inlet i przylądek Zumberge. Na mapy naniosła je United States Geological Survey na podstawie zdjęć lotniczych U.S. Navy z lat 1961–1966 i satelitarnych z programu Landsat, z lat 1973–1974. Wybrzeże zostało nazwane przez Komitet doradczy ds. nazewnictwa Antarktyki na cześć geologa i glacjologa Jamesa Zumberge, który kierował badaniami Lodowca Szelfowego Rossa w latach 1957–1964.

</doc>
<doc id="5026638" url="https://pl.wikipedia.org/wiki?curid=5026638" title="Sântioana de Mureș">
Sântioana de Mureș

Sântioana de Mureș () – wieś w Rumunii, w okręgu Marusza, w gminie Pănet. W 2011 roku liczyła 1393 mieszkańców.

</doc>
<doc id="5026639" url="https://pl.wikipedia.org/wiki?curid=5026639" title="Păsăreni (gmina)">
Păsăreni (gmina)

Păsăreni – gmina w Rumunii, w okręgu Marusza. Obejmuje miejscowości Bolintineni, Gălățeni i Păsăreni. W 2011 roku liczyła 1919 mieszkańców. 

</doc>
<doc id="5026641" url="https://pl.wikipedia.org/wiki?curid=5026641" title="Păsăreni">
Păsăreni

Păsăreni () – wieś w Rumunii, w okręgu Marusza, w gminie Păsăreni. W 2011 roku liczyła 899 mieszkańców.

</doc>
<doc id="5026642" url="https://pl.wikipedia.org/wiki?curid=5026642" title="Bolintineni">
Bolintineni

Bolintineni – wieś w Rumunii, w okręgu Marusza, w gminie Păsăreni. W 2011 roku liczyła 275 mieszkańców.

</doc>
<doc id="5026643" url="https://pl.wikipedia.org/wiki?curid=5026643" title="Głuchowo (rejon smoleński)">
Głuchowo (rejon smoleński)

Głuchowo () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad Łastowką, 2 km od drogi regionalnej 66K-22 (Szczeczenki – Monastyrszczina), 16 km od drogi federalnej R135 (Smoleńsk – Krasnyj – Gusino), 16 km od drogi federalnej R120 (Orzeł – Briańsk – Smoleńsk – Witebsk), 32,5 km od drogi magistralnej M1 «Białoruś», 5 km od centrum administracyjnego osiedla wiejskiego (Sanniki), 24,5 km od Smoleńska.
Demografia.
W 2010 r. miejscowość zamieszkiwały 23 osoby.

</doc>
<doc id="5026644" url="https://pl.wikipedia.org/wiki?curid=5026644" title="Gălățeni">
Gălățeni

Gălățeni () – wieś w Rumunii, w okręgu Marusza, w gminie Păsăreni. W 2011 roku liczyła 745 mieszkańców.

</doc>
<doc id="5026645" url="https://pl.wikipedia.org/wiki?curid=5026645" title="Christine Nguyen">
Christine Nguyen

Christine Nguyen (ur. 4 lutego 1980 w Ho Chi Minh (Sajgon), Wietnam) – amerykańska aktorka pornograficzna i modelka pochodząca z Wietnamu. Występowała pod takimi pseudonimami artystycznymi, jak "Jennifer Loma" i "Jennifer Lee". 
Kariera.
Urodziła się w Wietnamie, jednak niedługo potem jej rodzina wyemigrowała do Stanów Zjednoczonych do Houston w Teksasie. Studiowała komunikację i dziennikarstwo na University of Texas w Austin, a później trafiła do prywatnej szkoły prawniczej South Texas College of Law w Houston. W czasie studiów została zauważona przez agencję fotograficzną, która zaproponowała jej sesję zdjęciową – wtedy też otrzymała swoją pierwszą pracę w reklamie sieci restauracji McDonald’s. W trakcie kariery fotomodelki jej zdjęcia pojawiały się w takich magazynach jak Maxim, Sports Illustrated, Hustler, Playboy, DUB, Marie Claire, JANE i Skinnie. Występowała również w reklamach telewizyjnych.
Początkowo jako aktorka występowała w rolach drugo- i trzecioplanowych. Sławę przyniosły jej występy w miękkich produkcjach erotycznych typu softcore zarówno pod pseudonimem Jennifer Lee jak również pod własnym imieniem i nazwiskiem. Jej kariera koncentruje się na udziale w filmach pełnometrażowych i serialach erotycznych emitowanych w nocnym paśmie Cinemax. Współpracowała również z reżyserami Fredem Olenem Rayem i Jimem Wynorskim przy tychże produkcjach. Oprócz tego pojawiała się okresowo w rolach cameo w filmach i serialach mainstreamowych takich jak "Idol z piekła rodem" (2010), "Dexter" (2006-2013), "Kłamstwa na sprzedaż" (2012-2016) oraz horrorach klasy B.
Mieszka w Los Angeles w Kalifornii.

</doc>
<doc id="5026647" url="https://pl.wikipedia.org/wiki?curid=5026647" title="Petelea (gmina)">
Petelea (gmina)

Petelea – gmina w Rumunii, w okręgu Marusza. Obejmuje miejscowości Habic i Petelea. W 2011 roku liczyła 2977 mieszkańców. 

</doc>
<doc id="5026649" url="https://pl.wikipedia.org/wiki?curid=5026649" title="IO 1916">
IO 1916



</doc>
<doc id="5026650" url="https://pl.wikipedia.org/wiki?curid=5026650" title="Habic">
Habic

Habic – wieś w Rumunii, w okręgu Marusza, w gminie Petelea. W 2011 roku liczyła 294 mieszkańców.

</doc>
<doc id="5026652" url="https://pl.wikipedia.org/wiki?curid=5026652" title="Lance Massey">
Lance Massey

Lance Edward Massey (ur. 20 września 1909, Syracuse – zm. 4 czerwca 1942 pod Midway) – "Lieutenant commander", pilot bombowców torpedowych amerykańskiej marynarki wojennej, w czasie bitwy pod Midway dowódca 3. eskadry torpedowej (VT-3) lotniskowca USS „Yorktown” (CV-5).
Urodził się 20 września 1909 roku w Syracuse w stanie Nowy Jork, w 1930 roku ukończył akademię marynarki wojennej w Annapolis, 1 kwietnia 1932 roku ukończył szkolenie lotnicze w Naval Air Station w Pensacoli na Florydzie. Do końca lat 30. służył na lotniskowcu USS „Lexington” (CV-2) oraz pancernikach USS „New Mexico” (BB-40) i Idaho (BB-42). Pełnił także funkcje szkoleniowe w bazie lotniczej w Pensacoli. We wrześniu 1941 roku objął funkcję zastępcy dowódcy 6. eskadry torpedowej na lotniskowcu USS „Enterprise” (CV-6).
W styczniu 1942 roku został awansowany do stopnia "Lieutenant commander" (komandor podporucznik). W lutym tego roku, wraz ze swoim okrętem wziął udział w rajdzie na Wyspy Marshalla i Gilberta, w składzie Task Force 8 admirała Williama Halseya. W związku z udziałem w tej operacji, został udekorowany Distinguished Flying Cross za przeprowadzenie pierwszego w US Navy nieeskortowanego ataku torpedowego.
4 czerwca 1942 roku odegrał znaczącą rolę w trakcie bitwy pod Midway dowodząc 3. eskadrą torpedową (VT-3) lotniskowca USS „Yorktown”. Przed i w czasie krytycznych pięciu minut od 10:20 do 10:25 rano, dowodzona przez niego VT-3 w heroicznym boju odwracała uwagę japońskich myśliwców A6M Zero i obrony przeciwlotniczej od rozwijającego się ataku eskadr bombowców nurkujących SBD Dauntless VB-6, VS-6 i VB-3, który przesądził o amerykańskim zwycięstwie w tej bitwie.
Lt. Cmdr. Lance Massey poległ w tej bitwie, wraz załogami pozostałych 9 z 12 przestarzałych torpedowców TBD Devastator swojej eskadry. W dniu bitwy został uznany za zaginionego, zaś dzień później za przypuszczalnie zabitego. W uznaniu męstwa i poświęcenia na polu walki, został odznaczony Navy Cross – najwyższym odznaczeniem bojowym marynarki – oraz Purple Heart. W 1944 roku jego imieniem nazwano niszczyciel USS „Massey” (DD-778).

</doc>
<doc id="5026656" url="https://pl.wikipedia.org/wiki?curid=5026656" title="Petelea">
Petelea

Petelea – wieś w Rumunii, w okręgu Marusza, w gminie Petelea. W 2011 roku liczyła 2683 mieszkańców.

</doc>
<doc id="5026657" url="https://pl.wikipedia.org/wiki?curid=5026657" title="Rymill Coast">
Rymill Coast

 
Rymill Coast – część zachodniego wybrzeża Ziemi Palmera na Półwyspie Antarktycznym, pomiędzy Fallières Coast a Wybrzeżem Englisha. Od zachodu przylega do niego Cieśnina Jerzego VI.
Granice tego wybrzeża wyznaczają przylądek Cape Jeremy i nunataki Buttress. Wybrzeże częściowo sfotografował z powietrza Lincoln Ellsworth 23 listopada 1935 roku. Dalsze badania prowadziły Brytyjska Ekspedycja do Ziemi Grahama (BGLE, ) w październiku i listopadzie 1936 roku oraz Falkland Islands Dependencies Survey w latach 1948–1950. Zdjęcia lotnicze wybrzeża uzupełniła kolejna ekspedycja pod dowództwem Finna Ronne w 1947 i U.S. Navy w 1966. Wybrzeże zostało nazwane przez Komitet doradczy ds. nazewnictwa Antarktyki na cześć Johna Rymilla, australijskiego dowódcy BGLE.

</doc>
<doc id="5026658" url="https://pl.wikipedia.org/wiki?curid=5026658" title="IO 2024">
IO 2024



</doc>
<doc id="5026659" url="https://pl.wikipedia.org/wiki?curid=5026659" title="IO 2028">
IO 2028



</doc>
<doc id="5026660" url="https://pl.wikipedia.org/wiki?curid=5026660" title="Krzyżna Przełęcz">
Krzyżna Przełęcz

Krzyżna Przełęcz (, 1375 m) – przełęcz między Szczytami (1453 m) a południowo-zachodnią granią Krzyżnego Liptowskiego (2039 m) w masywie Liptowskich Kop w słowackich Tatrach. Znajduje się w lesie, w niewielkiej odległości po północnej stronie Szczytów. Zachodnie stoki przełęczy opadają do jaru uchodzącego do Doliny Cichej Liptowskiej, wschodnie do Doliny Krzyżnej będącej odgałęzieniem Doliny Cichej.
Od 1949 r. Kopy Liptowskie znajdują się na obszarze ochrony ścisłej Tatrzańskiego Parku Narodowego z zakazem wstępu. Jednak okolice przełęczy to skrzyżowanie wielu ścieżek. Jedna z nich to Zachodnia Obwodnica dochodząca tutaj z najniższej części Doliny Krzyżnej.

</doc>
<doc id="5026662" url="https://pl.wikipedia.org/wiki?curid=5026662" title="Pogăceaua (gmina)">
Pogăceaua (gmina)

Pogăceaua – gmina w Rumunii, w okręgu Marusza. Obejmuje miejscowości Bologaia, Ciulea, Deleni, Fântâna Babii, Pârâu Crucii, Pogăceaua, Scurta, Sicele, Valea Sânpetrului i Văleni. W 2011 roku liczyła 2117 mieszkańców. 

</doc>
<doc id="5026663" url="https://pl.wikipedia.org/wiki?curid=5026663" title="Wierbowo (obwód smoleński)">
Wierbowo (obwód smoleński)

Wierbowo () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest nad Sożem, 3 km od drogi regionalnej 66K-22 (Szczeczenki – Monastyrszczina), 11 km od drogi federalnej R135 (Smoleńsk – Krasnyj – Gusino), 9,5 km od drogi federalnej R120 (Orzeł – Briańsk – Smoleńsk – Witebsk), 24,5 km od drogi magistralnej M1 «Białoruś», 13,5 km od centrum administracyjnego osiedla wiejskiego (Sanniki), 15,5 km od Smoleńska, 15,5 km od najbliższej stacji kolejowej (Tyczinino).
W granicach miejscowości znajduje się ulica Dorożnaja (6 posesji).
Demografia.
W 2010 r. miejscowość zamieszkiwały 2 osoby.

</doc>
<doc id="5026666" url="https://pl.wikipedia.org/wiki?curid=5026666" title="Maciej Trejda">
Maciej Trejda

Maciej Trejda – polski chemik, dr hab. nauk chemicznych, profesor uczelni i kierownik Zakładu Katalizy Heterogenicznej Wydziału Chemii Uniwersytetu im. Adama Mickiewicza w Poznaniu.
Życiorys.
17 czerwca 2005 obronił pracę doktorską "Charakterystyka katalitycznie aktywnych form żelaza w materiałach mezoporowatych i krzemionce", 27 lutego 2015 habilitował się na podstawie rozprawy zatytułowanej "Nanoporowate katalizatory efektywne w procesach przemian alkoholi". Został zatrudniony na stanowisku adiunkta w Zakładzie Katalizy Heterogenicznej na Wydziale Chemii Uniwersytetu im. Adama Mickiewicza.
Jest profesorem uczelni i kierownikiem Zakładu Katalizy Heterogenicznej Wydziału Chemii Uniwersytetu im. Adama Mickiewicza w Poznaniu.

</doc>
<doc id="5026673" url="https://pl.wikipedia.org/wiki?curid=5026673" title="Pogăceaua">
Pogăceaua

Pogăceaua – wieś w Rumunii, w okręgu Marusza, w gminie Pogăceaua. W 2011 roku liczyła 1218 mieszkańców.

</doc>
<doc id="5026675" url="https://pl.wikipedia.org/wiki?curid=5026675" title="Szychowo (obwód smoleński)">
Szychowo (obwód smoleński)

Szychowo () – wieś (ros. деревня, trb. dieriewnia) w zachodniej Rosji, w osiedlu wiejskim Pionierskoje rejonu smoleńskiego w obwodzie smoleńskim.
Geografia.
Miejscowość położona jest przy drodze regionalnej 66K-22 (Szczeczenki – Monastyrszczina), 14,5 km od drogi federalnej R135 (Smoleńsk – Krasnyj – Gusino), 18,5 km od drogi federalnej R120 (Orzeł – Briańsk – Smoleńsk – Witebsk), 32 km od drogi magistralnej M1 «Białoruś», 3,5 km od centrum administracyjnego osiedla wiejskiego (Sanniki), 25 km od Smoleńska, 24 km od najbliższego przystanku kolejowego (Dacznaja II).
Demografia.
W 2010 r. miejscowość zamieszkiwało 14 osób.

</doc>
<doc id="5026676" url="https://pl.wikipedia.org/wiki?curid=5026676" title="Bologaia">
Bologaia

Bologaia – wieś w Rumunii, w okręgu Marusza, w gminie Pogăceaua. W 2011 roku liczyła 28 mieszkańców.

</doc>
<doc id="5026679" url="https://pl.wikipedia.org/wiki?curid=5026679" title="Ciulea">
Ciulea

Ciulea – wieś w Rumunii, w okręgu Marusza, w gminie Pogăceaua. W 2011 roku liczyła 158 mieszkańców.

</doc>
<doc id="5026680" url="https://pl.wikipedia.org/wiki?curid=5026680" title="Deleni (gmina Pogăceaua)">
Deleni (gmina Pogăceaua)

Deleni – wieś w Rumunii, w okręgu Marusza, w gminie Pogăceaua. W 2011 roku liczyła 120 mieszkańców.

</doc>
<doc id="5026682" url="https://pl.wikipedia.org/wiki?curid=5026682" title="Fântâna Babii">
Fântâna Babii

Fântâna Babii – wieś w Rumunii, w okręgu Marusza, w gminie Pogăceaua. W 2011 roku pozostawała niezamieszkała.

</doc>
<doc id="5026683" url="https://pl.wikipedia.org/wiki?curid=5026683" title="Saunders Coast">
Saunders Coast

Saunders Coast () – część wschodniego wybrzeża Ziemi Marii Byrd na Antarktydzie Zachodniej, pomiędzy Wybrzeżem Rupperta a Półwyspem Edwarda VII.
Granice tego wybrzeża wyznaczają od zachodu Cape Colbeck, a od wschodu Brennan Point. Wybrzeże obserwowała lotniczo wyprawa Richarda Byrda 5 grudnia 1929 roku. Wybrzeże zostało nazwane przez Ronne na cześć kapitana Harolda Saundersa z U.S. Navy, który stworzył mapy tego wybrzeża. Mapy uzupełniły badania United States Geological Survey na podstawie badań z lądu i z powietrza w latach 1959–1965.

</doc>
<doc id="5026684" url="https://pl.wikipedia.org/wiki?curid=5026684" title="Mistrzostwa świata we flat tracku">
Mistrzostwa świata we flat tracku

Mistrzostwa świata we flat tracku – motocyklowe wyścigi torowe organizowane od 2020 r. przez Międzynarodową Federację Motocyklową (FIM). Wyłaniają najlepszych zawodników we flat tracku. Zastąpiły rozgrywany w latach 2011–2019 Puchar FIM.
Klasyfikacja medalowa.
Poniższe zestawienia obejmują medalistów począwszy od roku 2020.

</doc>
<doc id="5026685" url="https://pl.wikipedia.org/wiki?curid=5026685" title="Pârâu Crucii (gmina Pogăceaua)">
Pârâu Crucii (gmina Pogăceaua)

Pârâu Crucii – wieś w Rumunii, w okręgu Marusza, w gminie Pogăceaua. W 2011 roku liczyła 155 mieszkańców.

</doc>
<doc id="5026687" url="https://pl.wikipedia.org/wiki?curid=5026687" title="Scurta (okręg Marusza)">
Scurta (okręg Marusza)

Scurta – wieś w Rumunii, w okręgu Marusza, w gminie Pogăceaua. W 2011 roku liczyła 26 mieszkańców.

</doc>
<doc id="5026690" url="https://pl.wikipedia.org/wiki?curid=5026690" title="Sicele">
Sicele

Sicele – wieś w Rumunii, w okręgu Marusza, w gminie Pogăceaua. W 2011 roku liczyła 42 mieszkańców.

</doc>
<doc id="5026693" url="https://pl.wikipedia.org/wiki?curid=5026693" title="Valea Sânpetrului (gmina Pogăceaua)">
Valea Sânpetrului (gmina Pogăceaua)

Valea Sânpetrului – wieś w Rumunii, w okręgu Marusza, w gminie Pogăceaua. W 2011 roku liczyła 56 mieszkańców.

</doc>
<doc id="5026696" url="https://pl.wikipedia.org/wiki?curid=5026696" title="Văleni (okręg Marusza)">
Văleni (okręg Marusza)

Văleni – wieś w Rumunii, w okręgu Marusza, w gminie Pogăceaua. W 2011 roku liczyła 314 mieszkańców.

</doc>
<doc id="5026705" url="https://pl.wikipedia.org/wiki?curid=5026705" title="Tadeusz Grabianka">
Tadeusz Grabianka



</doc>
<doc id="5026708" url="https://pl.wikipedia.org/wiki?curid=5026708" title="Cautires">
Cautires

Cautires – rodzaj chrząszczy z rodziny karmazynkowatych i podrodziny Lycinae.
Morfologia.
Chrząszcze o średnich rozmiarów grzbietobrzusznie spłaszczonym i słabo zesklerotyzowanym ciele. Czułki u samic są ostro piłkowane, zaś u samców niemal zawsze blaszkowate, przy czym blaszki mogą być czasem krótkie. Często mają ubarwienie jaskrawe, ostrzegawcze, ale niektóre są całkiem czarne lub brązowe. Przedplecze podzielone jest zwykle listewkami (żeberkami) na siedem komórek (areoli), rzadziej część listewek zanika i liczba komórek zmniejsza się, np. do pięciu. Boczne brzegi przedplecza są zwykle wyniesione. Pokrywy mają po cztery żeberka podłużne pierwszorzędowe i po pięć żeberek podłużnych drugorzędowych. Ponadto między tymi żeberkami występują żeberka poprzeczne, dzieląc również powierzchnię pokryw na komórki (areole). Genitalia samicy odznaczają się obecnością nieparzystego gruczołu w pochwie. Genitalia samca mają kolistą fallobazę oraz lancetowate prącie (fallus) z endofallusem (woreczkiem wewnętrznym) zaopatrzonym w parę sierpowatych cierni.
Larwy charakteryzują się stykającymi się ze sobą tergitami.
Rozprzestrzenienie.
Owady te występują głównie w krainie orientalnej. Szczególnie dużą różnorodność gatunkową osiągają na obszarze Azji Południowo-Wschodniej.
Taksonomia.
Rodzaj ten wprowadzony został w 1879 roku przez Charlesa Owena Waterhouse’a wraz z rodzajem "Bulenides". Odrębność obu taksonów Waterhouse wskazał już rok wcześniej, nie nadając im jednak wówczas nazw. W 1891 roku Jules Bourgeois dokonał formalnego wyznaczenia gatunków typowych obu rodzajów. W 2010 roku Pavla Dudkova i Ladislav Bocák zsynonimizowali "Bulenides" z rodzajem "Cautires".
"Cautires" należy do najbardziej różnorodnego gatunkowo plemienia karmazynkowatych, Metriorrhynchini, a w jego obrębie do podplemienia Cautirina. Najbliżej spokrewniony jest z rodzajem "Xylobanus". Tak jak inne Metriorrhynchini, przedstawiciele rodzaju "Cautires", mimo zdolności do lotu, cechują się tendencją do pozostawania w niższych partiach lasów, co skutkuje niską siłą dyspersyjną. W połączeniu z zasiedlaniem lasów deszczowych na terenach górzystych skutkuje to niewielkimi zasięgami i wysokim stopniem endemizmu poszczególnych gatunków. Częściowo na wysoki endemizm wpływa także ich aposematyczne ubarwienie.
Rodzaj ten obejmować może nawet setki gatunków. Do tych już opisanych należą m.in.

</doc>
<doc id="5026710" url="https://pl.wikipedia.org/wiki?curid=5026710" title="Real Rimini FC">
Real Rimini FC

Società Sportiva Dilettantistica Real Rimini Siti Football Club – istniejący w latach 2010-2012 włoski klub piłkarski z siedzibą w Rimini w regionie Emilia-Romania.
Historia.
Po zakończeniu sezonu 2009/10, w wyniku konfliktu w zarządzie i niespłaconych wierzytelności, rozwiązano klub Valleverde Riccione FC. Prezes Paolo Croatti, będący właścicielem licencji oraz tytułów sportowych, przeniósł zespół do Rimini i zarejestrował go jako "Real Rimini Siti Football Club", przystępując do rozgrywek Serie D 2010/11. Człon "Siti" miał być pierwotnie zapisywany jako "City" (), jednak Paolo Croatti popełnił omyłkę pisarską w procesie rejestracji. Wkrótce po tym zarządzanie projektem przejęli lokalni przedsiębiorcy, w tym Danilo Pretelli, który objął funkcję prezesa. Klub w założeniu miał wypełnić miejsce po będącym w stanie likwidacji Rimini Calcio FC, przejmując jego barwy i głównego sponsora. Jednakowoż Rimini Calcio FC, po pozyskaniu inwestora i przekształceniu się w AC Rimini 1912, otrzymało licencję na grę w grupie F Serie D. Spowodowało to odmowę wsparcia ze strony władz miasta, które początkowo nie przyznały Realowi Rimini FC prawa do użytkowania Stadio Romeo Neri. Dezaprobatę dla nowo powstałego klubu wyrazili również lokalni kibice, których zdaniem nie powinien się on utożsamiać z tradycjami piłkarskimi miasta Rimini.
22 sierpnia 2010 w rozgrywkach Pucharu Włoch Serie D doszło do pierwszych w historii derbów Rimini, wygranych przez Real 1:0. Po meczu doszło do zamieszek na trybunach oraz przepychanek między piłkarzami i sztabami trenerskimi. W rozgrywkach Serie D 2010/11 oba spotkania przeciwko AC Rimini 1912 zakończyły się przegraną 0:2 i 0:3. Na zakończenie sezonu Real Rimini zajął 9. lokatę w grupie F, ze stratą 3 punktów do miejsca gwarantującego udział w fazie play-off. W lipcu 2011 roku gmina Rimini, z powodu nadmiernej eksploatacji murawy, wymówiła klubowi użytkowanie Stadio Romeo Neri. Zarząd wkroczył na drogę sądową, wywalczając uchylenie niekorzystnej dla siebie decyzji. W międzyczasie mecze domowe rozgrywano na użyczonych boiskach w Gatteo i Verucchio. W sezonie 2011/12 Real Rimini z bilansem 5 remisów i 29 porażek w 34 spotkaniach spadł do Eccelenzy Emilia-Romania.
Po relegacji klubu prezes Aquilino di Tora zaangażował się jednocześnie w sponsoring Riccione Calcio 1929 (Serie D). Po X kolejce sezonu 2012/13, w październiku 2012 roku, ogłosił on wycofanie Realu Rimini FC z rozgrywek. Zespół znajdował się wówczas na ostatnim miejscu w tabeli z 2 punktami i bilansem bramek 0:32. Spotkania domowe rozgrywane były na wynajętych obiektach w okolicznych miejscowościach. Z powodu niemożności skompletowania składu trzy wyjazdowe mecze zostały oddane walkowerem. Klub rozważał możliwość startu w kolejnym sezonie Eccellenzy, jednak po dopuszczeniu do czwartego walkowera, który oznaczał karną relegację do niższej kategorii rozgrywkowej, został rozwiązany. Wyniki klubu w sezonie 2012/13 zostały w całości anulowane.
Barwy.
Oficjalnymi barwami Realu Rimini FC były kolory czerwony i biały, które zostały nabyte w formie znaku towarowego od Rimini Calcio FC.
Stadion.
Real Rimini FC rozgrywał swoje mecze na Stadio Romeo Neri, zlokalizowanym przy Piazzale del Popolo 1. Klub dzielił obiekt wraz z AC Rimini 1912.

</doc>
<doc id="5026711" url="https://pl.wikipedia.org/wiki?curid=5026711" title="Thyholm">
Thyholm

Thyholm – półwysep w Danii w Jutlandii Środkowej w gminie Struer. Leży na obszarze historycznego regionu Thy. Otoczony jest przez wody cieśniny Limfjorden. Jego powierzchnia wynosi 7624 ha. Populacja: 3582 osoby (2010).
Geografia.
W północno-zachodniej części półwysep jest połączony Nørrejyske Ø. Na południu Most Oddesund łączy go z Półwyspem Jutlandzkim. Na wschodzie połączony jest mostem z wyspą Jegindø.
Historia.
Obszar półwyspu jest zamieszkały od dawna ze względu na korzystne dla rolnictwa gleby. Na Thyholm znajduje się wiele charakterystycznych dla Thy kurhanów z epoki brązu, w tym jeden o wysokości ponad 4 m.
W latach 1970-2006 na obszarze półwyspu funkcjonowała gmina gmina Thyholm ze stolicą w Hvidbjerg.
Transport.
Przez półwysep przebiega droga krajowa nr 11, łącząca Aalborg z granicą duńsko-niemiecką w pobliżu Tønder. Linia kolejowa Thybanen również przebiega przez Thyholm. Na półwyspie znajdują się na niej cztery stacje kolejowe: Uglev, Hvidbjerg, Lyngs oraz Oddesund Nord.

</doc>
<doc id="5026713" url="https://pl.wikipedia.org/wiki?curid=5026713" title="Râciu (gmina)">
Râciu (gmina)

Râciu – gmina w Rumunii, w okręgu Marusza. Obejmuje miejscowości Căciulata, Coasta Mare, Cotorinau, Curețe, Hagău, Leniș, Nima Râciului, Obârșie, Pârâu Crucii, Râciu, Sânmărtinu de Câmpie, Ulieș, Valea Sânmărtinului, Valea Seacă i Valea Ulieșului. W 2011 roku liczyła 3748 mieszkańców. 

</doc>
<doc id="5026716" url="https://pl.wikipedia.org/wiki?curid=5026716" title="Râciu">
Râciu

Râciu – wieś w Rumunii, w okręgu Marusza, w gminie Râciu. W 2011 roku liczyła 1522 mieszkańców.

</doc>
<doc id="5026718" url="https://pl.wikipedia.org/wiki?curid=5026718" title="Căciulata (okręg Marusza)">
Căciulata (okręg Marusza)

Căciulata – wieś w Rumunii, w okręgu Marusza, w gminie Râciu. W 2011 roku liczyła 195 mieszkańców.

</doc>
<doc id="5026719" url="https://pl.wikipedia.org/wiki?curid=5026719" title="Coasta Mare (okręg Marusza)">
Coasta Mare (okręg Marusza)

Coasta Mare – wieś w Rumunii, w okręgu Marusza, w gminie Râciu. W 2011 roku liczyła 169 mieszkańców.

</doc>
<doc id="5026720" url="https://pl.wikipedia.org/wiki?curid=5026720" title="Cotorinau">
Cotorinau

Cotorinau – wieś w Rumunii, w okręgu Marusza, w gminie Râciu. W 2011 roku liczyła 12 mieszkańców.

</doc>
<doc id="5026722" url="https://pl.wikipedia.org/wiki?curid=5026722" title="Centrum Kompetencji STOS">
Centrum Kompetencji STOS

Centrum Kompetencji STOS, (STOS – akronim od Smart and Transdisciplinary knOwledge Services) – realizowany w Gdańsku projekt budowy nowej siedziby Centrum Informatycznego TASK.
Superkomputer.
Superkomputer, który zainstalowany zostanie w budowanym centrum będzie wykonywał obliczenia, transfer i przetwarzanie wielkich zbiorów danych na potrzeby badawczo-rozwojowe z zakresu m.in. fizyki, chemii, astronomii, biotechnologii i medycyny, jak również do badań wdrożeniowych prowadzących do komercjalizacji odkryć naukowych. Oprócz realizacji nowatorskich projektów badawczych dla społeczności akademickiej, wspomagać będzie także przedsiębiorstwa i otoczenie społeczno-gospodarcze przy realizacji dużych przedsięwzięć biznesowych.
Centrum.
Prace budowlane rozpoczęto we wrześniu 2020. Główny obiekt będzie miał powierzchnię ok. 12 000 m kw. Planowane zakończenie to I połowa 2022, koszt inwestycji 155,7 mln zł, z czego 90,1 mln stanowi unijna dotacja w ramach Europejskiego Funduszu Rozwoju Regionalnego, uzyskana przez Urząd Marszałkowski Województwa Pomorskiego oraz Agencję Rozwoju Pomorza. Pozostałą część kwoty uczelnia pokrywa niemal w całości ze środków własnych wypracowanych przez Centrum Informatyczne TASK PG. Inwestycję wsparły też dodatkowe środki od Ministerstwa Nauki i Szkolnictwa Wyższego. Całkowity koszt projektu z uwzględnieniem specjalistycznego wyposażenia, w tym superkomputera, przekroczy 200 mln zł.
Centrum projektowane jest z uwzględnieniem założeń Green Computing w celu maksymalnego ograniczenia wpływu działań IT na środowisko i optymalizacji wydajności energetycznej sprzętu i laboratoriów. Centrum stanie się nową siedzibą CI TASK, a także nowoczesnych serwerowni sieciowo-obliczeniowych oraz spełniającego wysokie wymogi bezpieczeństwa i niezawodności tzw. „bunkra” do przetwarzania danych on-line oraz długoterminowego ich przechowywania.
Lokalizacja.
Inwestycja mieści się przy ul. Romualda Traugutta w gdańskim Wrzeszczu, na zboczu Szubienicznej Góry w bezpośrednim sąsiedztwie kampusu Politechniki Gdańskiej.

</doc>
<doc id="5026723" url="https://pl.wikipedia.org/wiki?curid=5026723" title="Curețe">
Curețe

Curețe – wieś w Rumunii, w okręgu Marusza, w gminie Râciu. W 2011 roku liczyła 13 mieszkańców.

</doc>
<doc id="5026727" url="https://pl.wikipedia.org/wiki?curid=5026727" title="Klan Sycylijczyków (film)">
Klan Sycylijczyków (film)

Klan Sycylijczyków (fr. "Le clan des Siciliens") – francuski film gangsterski z 1969 na podstawie powieści Auguste’a Le Bretona pod tym samym tytułem.
Opis fabuły.
Korsykański złodziej klejnotów Roger Sartet ucieka z aresztu przy pomocy niewielkiego, ale dobrze zorganizowanego mafijnego klanu kierowanego przez patriarchę Vittorio Manalese. W zamian ma pomóc gangsterom w przygotowaniu skoku na kosztowności z salonów jubilerskich. Vittorio i członkowie jego klanu nie znają jednak prawdy o swym korsykańskim sprzymierzeńcu – Sartet zamierza przejąć najcenniejszą część łupu, a dodatkowo zakochuje się w pięknej synowej patriarchy. Tymczasem, na trop gangstera trafia paryski inspektor policji Le Goff.

</doc>
<doc id="5026728" url="https://pl.wikipedia.org/wiki?curid=5026728" title="Hagău (okręg Marusza)">
Hagău (okręg Marusza)

Hagău – wieś w Rumunii, w okręgu Marusza, w gminie Râciu. W 2011 roku liczyła 32 mieszkańców.

</doc>
<doc id="5026730" url="https://pl.wikipedia.org/wiki?curid=5026730" title="Shirase Coast">
Shirase Coast

Shirase Coast – północna część wybrzeża Morza Rossa na Ziemi Marii Byrd w Antarktydzie Zachodniej, pomiędzy Wybrzeżem Siple’a i Przylądkiem Colbecka na Półwyspie Edwarda VII.
Nazwa.
Nazwane na cześć Nobu Shirase (1861-1946) kierownika japońskiej ekspedycji antarktycznej, którego statek „Kainan Maru” przepłynął w pobliżu tego wybrzeża w styczniu 1912 roku. 
Geografia.
Shirase Coast to północna część wybrzeża Morza Rossa na Ziemi Marii Byrd, po wschodniej stronie Lodowca Szelfowego Rossa między północnym końcem Wybrzeża Siple’a i Przylądkiem Colbecka – północno-zachodnim krańcem Półwyspu Edwarda VII.
Historia.
Japońska ekspedycja antarktyczna (1910–1912) kierowana przez Nobu Shirase (1861-1946) wylądowała w Kainan Bay oraz w Zatoce Wielorybiej, skąd rozpoczęto przejście przez Lodowiec Szelfowy Rossa. 

</doc>
<doc id="5026741" url="https://pl.wikipedia.org/wiki?curid=5026741" title="Leniș">
Leniș

Leniș – wieś w Rumunii, w okręgu Marusza, w gminie Râciu. W 2011 roku liczyła 205 mieszkańców.

</doc>
<doc id="5026744" url="https://pl.wikipedia.org/wiki?curid=5026744" title="Tadeusz Wieloch">
Tadeusz Wieloch

Tadeusz Wojciech Wieloch (ur. 10 października 1950 w Lund) – szwedzki neurobiolog, przedsiębiorca.
Tadeusz Wieloch jest synem Antoniego Wielocha (1914-2000) i Krystyny z d. Bilska (1920–2006), polskich uchodźców z niemieckich obozów koncentracyjnych, którzy po II WŚ zostali w Szwecji. Doktoryzował się w 1981 r. z chemii medycznej na Uniwersytecie w Lund. Tytuł profesora neurobiologii otrzymał w 1993 r.. Od 1981 r. jego badania były ukierunkowane na badanie mózgu po zawale i zatrzymaniu serca w celu znalezienia nowych metod ochrony i naprawy mózgu po urazie. Badania są prowadzone w Wallenberg Neurocentrum przy i (BMC) w Lund.
W 2005 r. został wybrany na członka zagranicznego Polskiej Akademii Nauk (Wydział V Nauk Medycznych). Był przewodniczącym Rady Naukowej Fundacji Hjärnfonden w latach 2008–2014. Jest właścicielem wielu patentów i założycielem trzech spółek, m.in. Sinntaxis AB.
Służbę wojskową odbył w (TolkS) i został powołany jako tłumacz w akcji ściągania radzieckiej łodzi podwodnej U 137 z mielizny na terytorium szwedzkim 4–6 listopada 1981 r.

</doc>
<doc id="5026745" url="https://pl.wikipedia.org/wiki?curid=5026745" title="Nima Râciului">
Nima Râciului

Nima Râciului – wieś w Rumunii, w okręgu Marusza, w gminie Râciu. W 2011 roku liczyła 200 mieszkańców.

</doc>
<doc id="5026746" url="https://pl.wikipedia.org/wiki?curid=5026746" title="Obârșie">
Obârșie

Obârșie – wieś w Rumunii, w okręgu Marusza, w gminie Râciu. W 2011 roku pozostawała niezamieszkała.

</doc>
<doc id="5026748" url="https://pl.wikipedia.org/wiki?curid=5026748" title="Pârâu Crucii (gmina Râciu)">
Pârâu Crucii (gmina Râciu)

Pârâu Crucii – wieś w Rumunii, w okręgu Marusza, w gminie Râciu. W 2011 roku liczyła 147 mieszkańców.

</doc>
<doc id="5026751" url="https://pl.wikipedia.org/wiki?curid=5026751" title="Sânmărtinu de Câmpie">
Sânmărtinu de Câmpie

Sânmărtinu de Câmpie – wieś w Rumunii, w okręgu Marusza, w gminie Râciu. W 2011 roku liczyła 508 mieszkańców.

</doc>
<doc id="5026752" url="https://pl.wikipedia.org/wiki?curid=5026752" title="Krzyżna Przełęcz Wyżnia">
Krzyżna Przełęcz Wyżnia

Krzyżna Przełęcz Wyżnia (, ok. 1785 m) – przełęcz między szczytem Krzyżne Liptowskie (2039 m) a północnym garbem Wszywaków (1817 m) w masywie Liptowskich Kop w słowackich Tatrach. Wschodni, częściowo piarżysty, a częściowo zarośnięty kosodrzewiną (w górnej części) stok opada stromo do Doliny Koprowej. Rzadka i przetrzebiona roślinność na tym stoku to skutek dawnych pożarów. Rejon przełęczy jest piarżysto-trawiasty. Ku zachodowi, do Doliny Krzyżnej opada z niego łagodny i zarastający kosodrzewiną stok.
Nazwę przełęczy wprowadził Władysław Cywiński w 11 tomie przewodnika wspinaczkowego "Tatry. Szpiglasowy Wierch".
Od 1949 r. Kopy Liptowskie znajdują się na obszarze ochrony ścisłej Tatrzańskiego Parku Narodowego z zakazem wstępu.

</doc>
<doc id="5026753" url="https://pl.wikipedia.org/wiki?curid=5026753" title="Ulieș (okręg Marusza)">
Ulieș (okręg Marusza)

Ulieș – wieś w Rumunii, w okręgu Marusza, w gminie Râciu. W 2011 roku liczyła 534 mieszkańców.

</doc>
<doc id="5026754" url="https://pl.wikipedia.org/wiki?curid=5026754" title="Valea Sânmărtinului">
Valea Sânmărtinului

Valea Sânmărtinului – wieś w Rumunii, w okręgu Marusza, w gminie Râciu. W 2011 roku liczyła 154 mieszkańców.

</doc>
<doc id="5026755" url="https://pl.wikipedia.org/wiki?curid=5026755" title="Valea Seacă (okręg Marusza)">
Valea Seacă (okręg Marusza)

Valea Seacă – wieś w Rumunii, w okręgu Marusza, w gminie Râciu. W 2011 roku liczyła 18 mieszkańców.

</doc>
<doc id="5026756" url="https://pl.wikipedia.org/wiki?curid=5026756" title="Flaga gminy Budzyń">
Flaga gminy Budzyń



</doc>
<doc id="5026757" url="https://pl.wikipedia.org/wiki?curid=5026757" title="Valea Ulieșului">
Valea Ulieșului

Valea Ulieșului – wieś w Rumunii, w okręgu Marusza, w gminie Râciu. W 2011 roku liczyła 37 mieszkańców.

</doc>
<doc id="5026758" url="https://pl.wikipedia.org/wiki?curid=5026758" title="Kościół w Karby">
Kościół w Karby

Kościół w Karby (duń. "Karby Kirke") – luterańska świątynia w duńskiej wsi Karby, w regionie Jutlandia Północna, na wyspie Mors. Siedziba protestanckiej parafii Karby, której proboszczem jest Christian Rønlev Berwald.
Świątynię wzniesiono w 1100 roku. Obrazy pochodzą z około 1700 roku. W zakrystii znajdują się freski przedstawiające czterech ewangelistów.

</doc>
<doc id="5026760" url="https://pl.wikipedia.org/wiki?curid=5026760" title="Răstolița (gmina)">
Răstolița (gmina)

Răstolița – gmina w Rumunii, w okręgu Marusza. Obejmuje miejscowości Andreneasa, Borzia, Gălăoaia, Iod i Răstolița. W 2011 roku liczyła 2073 mieszkańców. 

</doc>
<doc id="5026763" url="https://pl.wikipedia.org/wiki?curid=5026763" title="Răstolița">
Răstolița

Răstolița – wieś w Rumunii, w okręgu Marusza, w gminie Răstolița. W 2011 roku liczyła 1357 mieszkańców.

</doc>
<doc id="5026764" url="https://pl.wikipedia.org/wiki?curid=5026764" title="Jakub Jabłoński (muzyk)">
Jakub Jabłoński (muzyk)



</doc>
<doc id="5026765" url="https://pl.wikipedia.org/wiki?curid=5026765" title="EP (minialbum Rasmentalism)">
EP (minialbum Rasmentalism)



</doc>
<doc id="5026766" url="https://pl.wikipedia.org/wiki?curid=5026766" title="Andreneasa">
Andreneasa

Andreneasa – wieś w Rumunii, w okręgu Marusza, w gminie Răstolița. W 2011 roku liczyła 87 mieszkańców.

</doc>
<doc id="5026767" url="https://pl.wikipedia.org/wiki?curid=5026767" title="Jakub Jabłoński (ur. 1972)">
Jakub Jabłoński (ur. 1972)



</doc>
<doc id="5026768" url="https://pl.wikipedia.org/wiki?curid=5026768" title="Tango (album)">
Tango (album)



</doc>
<doc id="5026769" url="https://pl.wikipedia.org/wiki?curid=5026769" title="Borzia (Rumunia)">
Borzia (Rumunia)

Borzia – wieś w Rumunii, w okręgu Marusza, w gminie Răstolița. W 2011 roku liczyła 171 mieszkańców.

</doc>
<doc id="5026770" url="https://pl.wikipedia.org/wiki?curid=5026770" title="Sławomir Kowalewski (ur. 1964)">
Sławomir Kowalewski (ur. 1964)



</doc>
<doc id="5026772" url="https://pl.wikipedia.org/wiki?curid=5026772" title="Gălăoaia">
Gălăoaia

Gălăoaia – wieś w Rumunii, w okręgu Marusza, w gminie Răstolița. W 2011 roku liczyła 82 mieszkańców.

</doc>
<doc id="5026773" url="https://pl.wikipedia.org/wiki?curid=5026773" title="Iod (okręg Marusza)">
Iod (okręg Marusza)

Iod – wieś w Rumunii, w okręgu Marusza, w gminie Răstolița. W 2011 roku liczyła 376 mieszkańców.

</doc>
<doc id="5026774" url="https://pl.wikipedia.org/wiki?curid=5026774" title="Cautires pauperulus">
Cautires pauperulus

Cautires pauperulus – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 1883 roku przez Jules’a Bourgeoisa. 
Chrząszcz o grzbietobrzusznie spłaszczonym i słabo zesklerotyzowanym ciele. Ma szerokie i płaskie przedplecze z podłużnym kilem środkowym, który w nasadowej połowie rozszczepia się na dwa żeberka, odgraniczające bardzo wąską, podługowatą komórkę (areolę) środkową. Pokrywy mają po cztery żeberka podłużne pierwszorzędowe i po pięć żeberek podłużnych drugorzędowych. Ponadto między tymi żeberkami występują żeberka poprzeczne, dzieląc również powierzchnię pokryw na komórki (areole). Żeberka podłużne pokryw w częściach nasadowych mają jaskrawo czerwone ubarwienie. Genitalia samca mają prącie lancetowate, na całej długości smukłe, nie zaś rozszerzone u wierzchołka jak u podobnego "Cautires malayensis".
Owad orientalny. Zamieszkuje Półwysep Malajski.

</doc>
<doc id="5026775" url="https://pl.wikipedia.org/wiki?curid=5026775" title="Rușii-Munți (gmina)">
Rușii-Munți (gmina)

Rușii-Munți – gmina w Rumunii, w okręgu Marusza. Obejmuje miejscowości Maiorești, Morăreni, Rușii-Munți i Sebeș. W 2011 roku liczyła 2144 mieszkańców. 

</doc>
<doc id="5026777" url="https://pl.wikipedia.org/wiki?curid=5026777" title="Hvalrossen (1884)">
Hvalrossen (1884)

Hvalrossen – duński torpedowiec z lat 80. XIX wieku. Okręt został zwodowany w 1884 roku w brytyjskiej stoczni John I. Thornycroft &amp; Company w Chiswick, a do służby w Kongelige Danske Marine przyjęto go w październiku 1884 roku. Jednostka została skreślona z listy floty w 1919 roku.
Projekt i budowa.
Torpedowiec został zaprojektowany na duńskie zamówienie i zbudowany w brytyjskiej stoczni John I. Thornycroft &amp; Company w Chiswick. Wodowanie odbyło się w 1884 roku.
Dane taktyczno–techniczne.
Okręt był torpedowcem o długości całkowitej 33,55 metra, szerokości całkowitej 3,71 metra i zanurzeniu 2,04 metra. Wyporność normalna wynosiła 64 tony, zaś pełna 74 tony. Okręt napędzany był przez pionową maszynę parową o mocy 660 KM, do której parę dostarczał jeden kocioł lokomotywowy. Maksymalna prędkość napędzanej jedną śrubą jednostki wynosiła 17 węzłów. Okręt zabierał 10 ton węgla.
Uzbrojenie artyleryjskie jednostki składało się z jednego pojedynczego rewolwerowego działka kalibru 37 mm L/17 M1875. Okręt wyposażony był w dwie dziobowe wyrzutnie torped kal. 381 mm.
Załoga okrętu składała się z 15 oficerów, podoficerów i marynarzy.
Służba.
„Hvalrossen” został przyjęty do służby w Kongelige Danske Marine w październiku 1884 roku. W 1912 roku oznaczenie okrętu zmieniono na T5, a w 1916 roku na P3. Jednostka została wycofana ze służby w 1919 roku.

</doc>
<doc id="5026779" url="https://pl.wikipedia.org/wiki?curid=5026779" title="Khaitan SC">
Khaitan SC

Khaitan SC (arab. نادي خيطان الرياضي) – kuwejcki klub piłkarski mający siedzibę w Kuwejcie. W sezonie 2020/2021 gra w Kuwait League (pierwsza liga).
Opis.
Klub został założony w 1965 roku. Po raz pierwszy do kuwejckiej ekstraklasy trafił po sezonie 2016/2017. Gra na Khaitan Stadium.

</doc>
<doc id="5026781" url="https://pl.wikipedia.org/wiki?curid=5026781" title="Everythang's Corrupt">
Everythang's Corrupt



</doc>
<doc id="5026782" url="https://pl.wikipedia.org/wiki?curid=5026782" title="AmeriKKKa's Most Wanted">
AmeriKKKa's Most Wanted



</doc>
<doc id="5026784" url="https://pl.wikipedia.org/wiki?curid=5026784" title="Rușii-Munți">
Rușii-Munți

Rușii-Munți – wieś w Rumunii, w okręgu Marusza, w gminie Rușii-Munți. W 2011 roku liczyła 1375 mieszkańców.

</doc>
<doc id="5026786" url="https://pl.wikipedia.org/wiki?curid=5026786" title="Maiorești">
Maiorești

Maiorești – wieś w Rumunii, w okręgu Marusza, w gminie Rușii-Munți. W 2011 roku liczyła 223 mieszkańców.

</doc>
<doc id="5026788" url="https://pl.wikipedia.org/wiki?curid=5026788" title="Cautires malayensis">
Cautires malayensis

Cautires malayensis – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 1930 roku przez Richarda Kleine pod nazwą "Bulenides malayensis". W 2010 roku Pavla Dudkova i Ladislav Bocák zsynonimizowali "Bulenides" z rodzajem "Cautires". "C. malayensis" umieszczony został w grupie gatunków "C. pauper" wraz z pokrewnymi "C. pauper", "C. arens", "C. argilosus", "C. lyciformis", "C. nigricolor" i "C. turbidus".
Chrząszcz o grzbietobrzusznie spłaszczonym i słabo zesklerotyzowanym ciele. Ma szerokie i płaskie przedplecze z podłużnym kilem środkowym, który w nasadowej połowie rozszczepia się na dwa żeberka, odgraniczające bardzo wąską, podługowatą komórkę (areolę) środkową. Pokrywy mają po cztery żeberka podłużne pierwszorzędowe i po pięć żeberek podłużnych drugorzędowych. Ponadto między tymi żeberkami występują żeberka poprzeczne, dzieląc również powierzchnię pokryw na komórki (areole). Żeberka podłużne pokryw w przednich ⅔ długości mają jasnobrązowe ubarwienie. Genitalia samca mają prącie lancetowate, rozszerzone u wierzchołka, nie zaś smukłe na całej długości jak u podobnego "C. pauperulus".
Owad orientalny. Zamieszkuje Półwysep Malajski.

</doc>
<doc id="5026790" url="https://pl.wikipedia.org/wiki?curid=5026790" title="Dyskografia Big Sean'a">
Dyskografia Big Sean'a



</doc>
<doc id="5026792" url="https://pl.wikipedia.org/wiki?curid=5026792" title="Dyskografia Post Malone'a">
Dyskografia Post Malone'a



</doc>
<doc id="5026795" url="https://pl.wikipedia.org/wiki?curid=5026795" title="Hollywood's Bleeding">
Hollywood's Bleeding



</doc>
<doc id="5026798" url="https://pl.wikipedia.org/wiki?curid=5026798" title="John Waldron">
John Waldron

John Charles Waldron (ur. 24 sierpnia 1900, Fort Pierre – zm. 4 czerwca 1942 pod Midway) – "Lieutenant commander", pilot bombowców torpedowych amerykańskiej marynarki wojennej, w czasie bitwy pod Midway dowódca 8. eskadry torpedowej (VT-8) lotniskowca USS „Hornet” (CV-8).
John Waldron urodził się 24 sierpnia 1900 roku w Fort Pierre w Południowej Dakocie, w 1920 roku wstąpił do akademię marynarki wojennej w Annapolis, którą ukończył 5 czerwca 1924 roku i otrzymał swój pierwszy przydział na krążowniku USS „Seattle” (CA-11). Wkrótce rozpoczął szkolenie lotnicze w Naval Air Station w Pensacoli na Florydzie, aby w roku 1927 uzyskać uprawnienia pilota. W 1939 roku uzyskał promocję do stopnia "Lieutenant commander" (komandor podporucznik), a krótko przed japońskim atakiem na Pearl Harbor objął samodzielne dowództwo 8. eskadry torpedowej (VT-8) lotniskowca USS „Hornet” (CV-8).
W 4 czerwca 1942 roku, w dniu bitwy pod Midway, zignorował rozkaz dowódcy grupy lotniczej USS „Hornet” Cmdr. Stanhope Ringa o locie grupy na zachód-północny zachód, i uważając go za błędny odłączył swoją eskadrę od reszty ugrupowania kierując VT-8 na południowy zachód. Podjął w ten sposób ryzyko postawienia przed sądem wojennym, w efekcie jednak jego decyzji, Torpedo Squadron Eight jako pierwsza amerykańska eskadra pokładowa odnalazła japoński zespół okrętów Połączonej Floty. Podczas gdy reszta samolotów „Horneta” nigdy go nie odnalazła i nie wzięła udziału w głównej porannej części bitwy.
Atakując japońskie lotniskowce bez eskorty, przestarzałe i powolne TBD Devastatory stały się obiektem ataku japońskich myśliwców A6M Zero, które wraz z obroną przeciwlotniczą zestrzeliły wszystkie 15 samolotów VT-8, w tym maszynę Waldrona. Atak jego eskadry był jednak jednym z trwających dwie godziny amerykańskich ataków na zespół okrętów admirała Chūichi Nagumo, które wyczerpały fizycznie i psychicznie japońskich pilotów i marynarzy, przyczyniając się w ten sposób do sukcesu ataku bombowców nurkujących SBD Dauntless z eskadr VB-6, VS-6 i VB-3, które do godziny 10:25 rano, w ciągu pięciu minut zniszczyły trzy japońskie lotniskowce.
W uznaniu bohaterstwa i poświęcenia, John Waldron został pośmiertnie odznaczony Navy Cross – najwyższym odznaczeniem bojowym marynarki – oraz Purple Heart, jego imię otrzymał też niszczyciel USS „Waldron” (DD-699), zaś eskadra VT-8 otrzymała najwyższe odznaczenie bojowe przyznawane jednostkom wojskowym – Presidential Unit Citation.

</doc>
<doc id="5026800" url="https://pl.wikipedia.org/wiki?curid=5026800" title="Good Guys Only Win in Movies">
Good Guys Only Win in Movies

„Good Guys Only Win in Movies” – utwór niemieckiej piosenkarki C.C. Catch z jej trzeciego albumu pt. "Like a Hurricane". Piosenkę napisał Dieter Bohlen. Nagranie zostało dwukrotnie wydane na singlu:
Singel wydany w 1988 kontynuował pasmo sukcesów artystki w Hiszpanii, docierając do 6. miejsca na hiszpańskiej liście przebojów.

</doc>
<doc id="5026803" url="https://pl.wikipedia.org/wiki?curid=5026803" title="Cautires imitator">
Cautires imitator

Cautires imitator – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 1930 roku przez Richarda Kleine pod nazwą "Bulenides imitator". W 2010 roku Pavla Dudkova i Ladislav Bocák zsynonimizowali "Bulenides" z rodzajem "Cautires". "C. imitator" umieszczony został w grupie gatunków "C. obsoletus".
Chrząszcz o grzbietobrzusznie spłaszczonym i słabo zesklerotyzowanym ciele. Przedplecze jest na przedzie zwężone. Ma podłużny kil środkowy, który w bliższej nasadzie części rozszczepia się na dwa żeberka, odgraniczające komórkę (areolę) środkową. Pokrywy mają po cztery żeberka podłużne pierwszorzędowe i po pięć żeberek podłużnych drugorzędowych. Ponadto między tymi żeberkami występują żeberka poprzeczne, dzieląc również powierzchnię pokryw na komórki (areole). Genitalia samca mają prącie lancetowate, rozszerzone w wierzchołkowej ćwiartce długości, nie mające równoległych boków jak u podobnego "C. paralellus".
Owad orientalny. Zamieszkuje Półwysep Malajski.

</doc>
<doc id="5026805" url="https://pl.wikipedia.org/wiki?curid=5026805" title="Awtozaprawocznoj Stancyi">
Awtozaprawocznoj Stancyi

Awtozaprawocznoj Stancyi () – osiedle typu wiejskiego w zachodniej Rosji, w osiedlu wiejskim Pieczerskoje rejonu smoleńskiego w obwodzie smoleńskim.
Geografia.
Miejscowość położona jest przy drodze magistralnej M1 «Białoruś», 0,5 km od drogi regionalnej 66N-1807 (Awtozaprawocznoj Stancyi – Smoleńsk), 1 km od centrum administracyjnego osiedla wiejskiego (Pieczersk), 10 km od Smoleńska.
Demografia.
W 2010 r. miejscowość zamieszkiwały 133 osoby.

</doc>
<doc id="5026806" url="https://pl.wikipedia.org/wiki?curid=5026806" title="Krzyżnia Przełęcz Wyżnia">
Krzyżnia Przełęcz Wyżnia



</doc>
<doc id="5026807" url="https://pl.wikipedia.org/wiki?curid=5026807" title="Dyskografia Soulja Boy Tell 'Em'a">
Dyskografia Soulja Boy Tell 'Em'a



</doc>
<doc id="5026810" url="https://pl.wikipedia.org/wiki?curid=5026810" title="Crank That (singel Soulja Boy)">
Crank That (singel Soulja Boy)



</doc>
<doc id="5026812" url="https://pl.wikipedia.org/wiki?curid=5026812" title="Morăreni (okręg Marusza)">
Morăreni (okręg Marusza)

Morăreni – wieś w Rumunii, w okręgu Marusza, w gminie Rușii-Munți. W 2011 roku liczyła 375 mieszkańców.

</doc>
<doc id="5026813" url="https://pl.wikipedia.org/wiki?curid=5026813" title="Sebeș (okręg Marusza)">
Sebeș (okręg Marusza)

Sebeș – wieś w Rumunii, w okręgu Marusza, w gminie Rușii-Munți. W 2011 roku liczyła 171 mieszkańców.

</doc>
<doc id="5026815" url="https://pl.wikipedia.org/wiki?curid=5026815" title="Wittenoom">
Wittenoom

Wittenoom – dawne miasto w Australii, 1420 km od Perth. Zostało zamknięte ze względu na zalegające tam złoża azbestu pozostałe po jego wydobyciu.
Historia.
Obecność krokidolitu w górach Hamersley znana była już od 1915 roku. W roku 1939 na terenie późniejszego Wittenoom otwarta została pierwsza kopalnia minerału. Pod koniec lat 40. XX wieku miejscowa ludność wystosowała wezwanie do założenia miasta wokół kopalni. Nazwano je na cześć australijskiego odkrywcy Franka Wittenooma; prawa miejskie otrzymało 2 maja 1950 roku.
W roku 1948 inspektor sanitarny Eric Saint zawiadomił Departament Zdrowia Australii Zachodniej o możliwych zaniedbaniach zdrowotnych przy wydobyciu krokidolitu w kopalniach Wittenoom, wskazując na wysokie stężenie pyłu w powietrzu stanowiące ryzyko wystąpienia pylicy azbestowej u zatrudnionych tam robotników. Pierwszy przypadek międzybłoniaka powiązany z tamtejszymi kopalniami został odnotowany w roku 1962 u pracownika zatrudnionego tam w latach 1948–1950. Mimo świadomości szkodliwości pyłu azbestowego wydobycie minerału kontynuowano do roku 1966.
W roku 1966 decyzją firmy CSR Limited zamknięto kopalnię w mieście. W 2006 roku rozpoczął się proces wymazywania nazwy miasta z państwowych map i drogowskazów, a także modernizacji dróg w innych częściach regionu, by zminimalizować ruch przez okolice miasta. W 2019 roku parlament Australii Zachodniej zatwierdził ustawę Wittenoom Closure Bill 2019, ułatwiającą przymusowy wykup gruntów od wciąż pozostających tam osób. W grudniu 2019 roku teren zamieszkiwała jedna osoba.
Mimo ostrzeżeń ze strony rządu miasto nadal przyciąga fanów turystyki ekstremalnej.

</doc>
<doc id="5026817" url="https://pl.wikipedia.org/wiki?curid=5026817" title="Sâncraiu de Mureș (gmina)">
Sâncraiu de Mureș (gmina)

Sâncraiu de Mureș – gmina w Rumunii, w okręgu Marusza. Obejmuje miejscowości Nazna i Sâncraiu de Mureș. W 2011 roku liczyła 7489 mieszkańców. 

</doc>
<doc id="5026818" url="https://pl.wikipedia.org/wiki?curid=5026818" title="Janusz Wróbel">
Janusz Wróbel

Janusz Wróbel (ur. 3 września 1968 w Gdańsku) – polski działacz samorządowy, od 2002 burmistrz Pruszcza Gdańskiego.
Życiorys.
Jest absolwentem politologii na Uniwersytecie Gdańskim (1996). W latach 1994–1996 członek Zarządu Miasta Pruszcz Gdański. Od 1998 do 2002 wicestarosta gdański. Od 19 listopada 2002 burmistrz Pruszcza Gdańskiego. W wyborach samorządowych w 2018 osiągnął jeden z najlepszych wyników w kraju – 83,62% liczby głosów oddanych łącznie na wszystkich kandydatów. Startował z poparciem koalicji Platforma.Nowoczesna Koalicja Obywatelska.
Szef Platformy Obywatelskiej w powiecie gdańskim.

</doc>
<doc id="5026821" url="https://pl.wikipedia.org/wiki?curid=5026821" title="Gould Coast">
Gould Coast

Gould Coast – część zachodniego wybrzeża Ziemi Marii Byrd na Antarktydzie Zachodniej, pomiędzy Wybrzeżem Siple’a a Lodowcem Scotta, który dzieli je od Amundsen Coast.
Jest to północny fragment wybrzeża po wschodniej stronie Lodowca Szelfowego Rossa na Morzu Rossa. Nowozelandzki komitet ds. nazw Antarktydy nazwał je na cześć Laurence’a Goulda, geologa, który był zastępcą Richarda Byrda podczas ekspedycji antarktycznej w latach 1928–1930. Grupa geologiczna Goulda w 1929 roku skartowała tego wybrzeża.

</doc>
<doc id="5026823" url="https://pl.wikipedia.org/wiki?curid=5026823" title="Król (singel Edyty Górniak i Gromeego)">
Król (singel Edyty Górniak i Gromeego)



</doc>
<doc id="5026825" url="https://pl.wikipedia.org/wiki?curid=5026825" title="Sâncraiu de Mureș">
Sâncraiu de Mureș

Sâncraiu de Mureș – wieś w Rumunii, w okręgu Marusza, w gminie Sâncraiu de Mureș. W 2011 roku liczyła 5385 mieszkańców.

</doc>
<doc id="5026826" url="https://pl.wikipedia.org/wiki?curid=5026826" title="Rinorea macrantha">
Rinorea macrantha

Rinorea macrantha M.Jacobs – gatunek roślin z rodziny fiołkowatych ("Violaceae"). Występuje endemicznie w środkowo-zachodniej części wyspy Borneo. 

</doc>
<doc id="5026828" url="https://pl.wikipedia.org/wiki?curid=5026828" title="7 (minialbum Lil Nas X'a)">
7 (minialbum Lil Nas X'a)



</doc>
<doc id="5026829" url="https://pl.wikipedia.org/wiki?curid=5026829" title="Riasino (rejon smoleński)">
Riasino (rejon smoleński)

Riasino () – wieś (ros. деревня, trb. dieriewnia) w zachodniej Rosji, w osiedlu wiejskim Pieczerskoje rejonu smoleńskiego w obwodzie smoleńskim.
Geografia.
Miejscowość położona jest nad Wiazowieńką, 1 km od drogi regionalnej 66N-1807 (Awtozaprawocznoj Stancyi – Smoleńsk), 1,5 km od drogi magistralnej M1 «Białoruś», 1,5 km od centrum administracyjnego osiedla wiejskiego (Pieczersk), 8 km od Smoleńska.
W granicach miejscowości znajdują się ulice: Mołodiożnaja, Wietieranow, pierieułok Wietieranow.
Demografia.
W 2010 r. miejscowość zamieszkiwało 177 osób.

</doc>
<doc id="5026830" url="https://pl.wikipedia.org/wiki?curid=5026830" title="Diecezja Rio de Janeiro i Olinda-Recife PAKP">
Diecezja Rio de Janeiro i Olinda-Recife PAKP



</doc>
<doc id="5026832" url="https://pl.wikipedia.org/wiki?curid=5026832" title="76 mm armata przeciwlotnicza wz. 1914/15">
76 mm armata przeciwlotnicza wz. 1914/15

76 mm armata przeciwlotnicza wz. 1914/15 Lendera (8-K) – rosyjskie, następnie radzieckie działo przeciwlotnicze, z okresu I wojny światowej i okresu międzywojennego, używane także podczas II wojny światowej. Pierwszą wersją była małoseryjna armata wz. 1914. Stosowana była także jako armata morska.
Historia.
Pomysłodawcą skonstruowania specjalnej armaty przeciwlotniczej na podwoziu samochodowym na bazie rosyjskiej armaty polowej wz. 1902 był w 1912 roku sztabskapitan gwardii Wasilij Tarnowski, lecz wówczas jego idea nie zyskała zainteresowania Głównego Zarządu Artyleryjskiego (GAU). Projekt swój przekazał następnie do rozwoju Zakładom Putiłowskim w Petersburgu. W lipcu 1913 roku prace nad armatą przeciwlotniczą na podwoziu samochodu podjął tam inż. Franz Lender we współpracy z Tarnowskim. W przeddzień I wojny światowej, w czerwcu 1914 roku GAU zamówił partię próbną 12 armat. Pierwsze cztery działa ukończono w lutym 1915 roku, po czym w marcu poddano je próbom poligonowym i sformowano z nich baterię. Montowano je na 5-tonowych podwoziach ciężarówek Russo-Bałt. Armata otrzymała oznaczenie wzoru 1914 (), a znana była jako armata Lendera. Spotykano też w dokumentach nazwę armaty Tarnowskiego-Lendera. W 1915 roku jednak zmodyfikowano konstrukcję podstawy, zwiększając kąt podniesienia z 65° do 75°, na zamówienie marynarki, co wraz z innymi ulepszeniami doprowadziło do powstania modelu wzór 1914/15. Od lat 30. w dokumentach armaty te były również oznaczane jako wzór 1915.
W 1916 roku wyprodukowano w Zakładach Putiłowskich 26 dział, a w 1917 roku 110, po czym, po przerwie, w 1919 roku jeszcze 82. Po zakończeniu wojny domowej, władze radzieckie podjęły produkcję dział w fabryce nr 8 im. Kalinina w Podlipkach, pod oznaczeniem fabrycznym 8K. Od 1922 do 1931 roku powstało ich tam 844.
Zastosowanie.
Pierwsza bateria samochodowa z armatami wz. 1914, której dowództwo powierzono kapitanowi Tarnowskiemu, została sformowana w marcu 1915 roku w Carskim Siole. 14 marca 1915 roku została przetransportowana na front, do Warszawy, a następnie do Łomży, gdzie 1 kwietnia pierwszy raz wstąpiła do walki z niemieckim samolotem.
Armata wz. 1914/15 montowana była początkowo na samochodach ciężarowych, wagonach kolejowych (w tym pociągach pancernych), okrętach oraz stałych stanowiskach betonowych. Od 1927 roku, oprócz stanowisk stałych, wprowadzono półstałe platformy wzór 1927 (ZU-27), przyczepy do ciągu mechanicznego wzór 1925 (ZU-25) i wzór 1929 (ZU-29) i do ciągu konnego wzór 1926 (ZU-26).
1 listopada 1936 roku Armia Czerwona miała 808 armat i 19 szkolnych, a 22 czerwca 1941 roku jeszcze 539 armat, które wzięły udział w II wojnie światowej.
Opis.
Armata z półautomatycznym zamkiem klinowym. Lufa o długości 2307 mm (30,5 kalibrów) początkowo była warstwowa bez koszulki, w latach 20. wprowadzono lufę z koszulką wewnętrzną. Lufa miała 24 gwinty. Masa lufy wynosiła 437-440 kg. Opornik hydrauliczny pod lufą, powrotnik sprężynowy wokół opornika.
Podstawa stożkowa, mocowana do podłoża za pomocą kotw lub śrub, zapewniająca kąt obrotu 360°. Kąt podniesienia wynosił od -5° do 75° (do 65° w armatach wz. 14). Prędkość naprowadzania ręcznego wynosiła 2° w pionie i 3,6° w poziomie. Armaty morskie mogły mieć małą tarczę po lewej stronie. Masa kompletnej armaty z podstawą wynosiła ok. 1300 kg.
Armata strzelała szrapnelami o masie 6,5 kg i prędkości wylotowej 588,2 m/s oraz granatami o masie 6 kg i prędkości wylotowej 609,6 m/s. Donośność granatu wynosiła 7265 m, a pułap 4480 m, natomiast pułap szrapnela – 4908 m. Maksymalny pułap przy pociskach z 29-sekundową ścieżką prochową przy maksymalnym podniesieniu wynosił 6900 m. Amunicja była zunifikowana z armatą polową wz. 1902. Długość łuski wynosiła 385 mm.
Szybkostrzelność maksymalna wynosiła 30 strzałów na minutę, a praktyczna do 10-12 strzałów.

</doc>
<doc id="5026835" url="https://pl.wikipedia.org/wiki?curid=5026835" title="Eustachy Wilhelm Grothus">
Eustachy Wilhelm Grothus

Eustachy Wilhelm (Wilhelm Eustachy) Grotthus herbu własnego (zm. w 1708 roku) – kasztelan żmudzki w latach 1685-1708, surogator grodzki żmudzki w latach 1678-1679, ciwun użwencki w latach 167-1685, podstoli żmudzki w latach 1670-1680.
Jako poseł na sejm konwokacyjny 1674 roku z Księstwa Żmudzkiego był członkiem konfederacji generalnej zawiązanej 15 stycznia 1674 roku na tym sejmie. Elektor Jana III Sobieskiego z Księstwa Żmudzkiego w 1674 roku. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. Był elektorem Augusta II Mocnego z Księstwa Żmudzkiego w 1697 roku, podpisał jego "pacta conventa". W styczniu 1702 roku podpisał akt pacyfikacji Wielkiego Księstwa Litewskiego.

</doc>
<doc id="5026836" url="https://pl.wikipedia.org/wiki?curid=5026836" title="Fuck...I'm Dead">
Fuck...I'm Dead



</doc>
<doc id="5026837" url="https://pl.wikipedia.org/wiki?curid=5026837" title="Fuck...I'm Dead/Engorged">
Fuck...I'm Dead/Engorged



</doc>
<doc id="5026838" url="https://pl.wikipedia.org/wiki?curid=5026838" title="Sanitys Dawn/Fuck...I'm Dead">
Sanitys Dawn/Fuck...I'm Dead



</doc>
<doc id="5026839" url="https://pl.wikipedia.org/wiki?curid=5026839" title="Nazna">
Nazna

Nazna – wieś w Rumunii, w okręgu Marusza, w gminie Sâncraiu de Mureș. W 2011 roku liczyła 2104 mieszkańców.

</doc>
<doc id="5026840" url="https://pl.wikipedia.org/wiki?curid=5026840" title="Kr'shna Brothers">
Kr'shna Brothers



</doc>
<doc id="5026842" url="https://pl.wikipedia.org/wiki?curid=5026842" title="Sângeorgiu de Mureș (gmina)">
Sângeorgiu de Mureș (gmina)

Sângeorgiu de Mureș – gmina w Rumunii, w okręgu Marusza. Obejmuje miejscowości Cotuș, Sângeorgiu de Mureș i Tofalău. W 2011 roku liczyła 9304 mieszkańców. 

</doc>
<doc id="5026843" url="https://pl.wikipedia.org/wiki?curid=5026843" title="Amundsen Coast">
Amundsen Coast

Amundsen Coast – część wybrzeża Antarktydy u stóp Gór Królowej Maud, pomiędzy Lodowcem Scotta, który dzieli je od Gould Coast, a lodowcem Liv Glacier, dzielącym je od Dufek Coast.
Nowozelandzki komitet ds. nazw Antarktydy nazwał je na cześć Roalda Amundsena, norweskiego polarnika, który poprowadził pierwszą udaną wyprawę na biegun południowy w latach 1910–1912. Wyprawa dotarła przez Lodowiec Szelfowy Rossa na to wybrzeże, podróżując na saniach z bazy Framheim. Polarnicy wspięli się na Płaskowyż Polarny przez Lodowiec Axela Heiberga, schodzący z gór do tego wybrzeża.

</doc>
<doc id="5026845" url="https://pl.wikipedia.org/wiki?curid=5026845" title="Sângeorgiu de Mureș">
Sângeorgiu de Mureș

Sângeorgiu de Mureș () – wieś w Rumunii, w okręgu Marusza, w gminie Sângeorgiu de Mureș. W 2011 roku liczyła 8800 mieszkańców.

</doc>
<doc id="5026846" url="https://pl.wikipedia.org/wiki?curid=5026846" title="Tarnogórskie Centrum Kultury">
Tarnogórskie Centrum Kultury

Tarnogórskie Centrum Kultury (TCK; pierwotnie "Dom Kultury „Kolejarz”") – jedna z największych samorządowych instytucji kulturalno-edukacyjnych prowadzonych przez Gminę Tarnowskie Góry, zlokalizowana w centrum miasta oraz w dwóch dzielnicach Tarnowskich Gór.
Historia.
Historia tego miejsca sięga połowy XIX wieku i oddanej do użytku 16 stycznia 1858 roku siedziby Loży Masońskiej „Silberfels”, której mistrzem był radca Górniczy, August de Boscamp-Lasopolski. Po przeniesieniu Loży do Bytomia w 1903 roku, w budynku oddano do użytku Dom Ludowy (niem. "Volksheim"), w którym mieściła się m.in. biblioteka i dom młodzieży, a od 1907–1908 również obszerna sala ze sceną, na której odbywały się występy wędrownych grup teatralnych, koncerty orkiestr oraz prelekcje i gościnne wykłady z literatury, rolnictwa, historii i zdrowia. W okresie międzywojennym "Volksheim" został przekształcony w Dom Ludowy, a podczas II wojny światowej w budynku mieścił się Teatr Miejski (niem. "Stadttheater"). Po wojnie w siedzibie dawnej loży urządzono Dom Kultury „Kolejarz”. W 1973 roku zabytkowy budynek rozebrano, a na jego miejscu wybudowano obecny obiekt. Pod koniec lat 90. XX wieku Dom Kultury „Kolejarz” przekształcono w działający do dziś miejski ośrodek kultury. Na fasadzie budynku w 1973 roku została zamieszczona mozaika projektu Stefana Suberlaka. Instytucja w trakcie kilkunastu lat swojego istnienia była wielokrotnie przemianowywana, a jej siedzibę przebudowano, co miało wpływ na architektoniczny krajobraz Tarnowskich Gór.
Oddziały.
Oprócz swojej głównej siedziby przy ul. Jana III Sobieskiego 7 w centrum Tarnowskich Gór, TCK posiada również dwa oddziały:
Działalność.
Miejskie Kino Olbrzym.
Miejskie Kino Olbrzym zostało uruchomione w październiku 2013 roku. Wyposażenie sali widowiskowej umożliwia seanse w najlepszej jakości 2D i 3D. Sala kinowa służy również jako sala widowiskowa, w której odbywają się spektakle teatralne oraz taneczne, występy muzyczne oraz spotkania z gośćmi.
Dyskusyjny Klub Filmowy „Olbrzym”.
Dyskusyjny Klub Filmowy „Olbrzym” to kameralna przestrzeń, w której odbywają się dyskusje m.in. o filmie i sztuce. We wrześniu 2014 roku DKF zostało nagrodzone główną nagrodą podczas 7. edycji Nagród Polskiego Instytutu Sztuki Filmowej, w kategorii „Dyskusyjne Kluby Filmowe”.
Galeria „Przytyk”.
Galeria Sztuki Współczesnej „Przytyk” to miejsce, w którym odbywają się wystawy zbiorowe oraz indywidualne artystów lokalnych, ogólnopolskich oraz światowych. W galerii często odbywają się również projekty edukacyjne.
Grupy taneczne.
W TCK organizowane są warsztaty tańca współczesnego, ludowego oraz baletu. Na zajęciach stale uczestniczy ponad 100 osób. Taniec zagościł w instytucji w 2000 roku podczas pierwszych warsztatów tańca nowoczesnego. Rok później odbyły się pierwsze castingi do grupy tanecznej.
Zespoły taneczne w TCK:
Co roku organizowany jest Ogólnopolski Festiwal Tańca „Tańcząc w Jasnościach”. Celem imprezy jest prezentacja dorobku zespołów tanecznych i promocja różnych technik tańca.
Chóry i orkiestry.
W Tarnogórskim Centrum Kultury działa jedenaście chórów oraz trzy orkiestry:
Zajęcia z kultury i języka.
W Tarnogórskim Centrum Kultury odbywają się zajęcia z kultury i języka Japonii „Bunka” oraz kultury słowiańskiej „Slavica”.
Warsztaty.
Regularnie w instytucji oraz jej oddziałach spotykają się pasjonaci na różnorodnych warsztatach. Najbardziej popularne są warsztaty plastyczne, literackie oraz związane z grami strategicznymi i RPG.

</doc>
<doc id="5026849" url="https://pl.wikipedia.org/wiki?curid=5026849" title="Ścibor-Bogusławscy herbu Ostoja">
Ścibor-Bogusławscy herbu Ostoja



</doc>
<doc id="5026850" url="https://pl.wikipedia.org/wiki?curid=5026850" title="Cautires nebulosus">
Cautires nebulosus

Cautires nebulosus – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 1930 roku przez Richarda Kleine pod nazwą "Bulenides nebulosus". W 2010 roku Pavla Dudkova i Ladislav Bocák zsynonimizowali "Bulenides" z rodzajem "Cautires". "C. nebulosus" umieszczony został w grupie gatunków "C. obsoletus".
Chrząszcz o grzbietobrzusznie spłaszczonym i słabo zesklerotyzowanym ciele. Czułki u samicy są ostro piłkowane, u samca zaś blaszkowate, a blaszka piątego członu jest mniej więcej dwukrotnie dłuższa od trzonu tegoż członu. Głowa wyposażona jest w oczy złożone o średnicach wynoszących między 0,6 a 0,9 ich rozstawu. Przedplecze jest na przedzie zwężone. Ma podłużny kil środkowy, który w bliższej nasadzie części rozszczepia się na dwa żeberka, odgraniczające komórkę (areolę) środkową. Pokrywy mają po cztery żeberka podłużne pierwszorzędowe i po pięć żeberek podłużnych drugorzędowych. Ponadto między tymi żeberkami występują żeberka poprzeczne, dzieląc również powierzchnię pokryw na komórki (areole). Żeberka podłużne pokryw na całej długości porośnięte są jaskrawo ubarwionym owłosieniem.
Owad orientalny. Zamieszkuje Półwysep Malajski.

</doc>
<doc id="5026851" url="https://pl.wikipedia.org/wiki?curid=5026851" title="Cotuș">
Cotuș

Cotuș () – wieś w Rumunii, w okręgu Marusza, w gminie Sângeorgiu de Mureș. W 2011 roku liczyła 480 mieszkańców.

</doc>
<doc id="5026853" url="https://pl.wikipedia.org/wiki?curid=5026853" title="Tofalău">
Tofalău

Tofalău () – wieś w Rumunii, w okręgu Marusza, w gminie Sângeorgiu de Mureș. W 2011 roku liczyła 24 mieszkańców.

</doc>
<doc id="5026855" url="https://pl.wikipedia.org/wiki?curid=5026855" title="Cautires indus">
Cautires indus

Cautires indus – gatunek chrząszcza z rodziny karmazynkowatych i podrodziny Lycinae.
Gatunek ten opisany został po raz pierwszy w 1875 roku przez Theodora F.W. Kirscha.
Chrząszcz o grzbietobrzusznie spłaszczonym i słabo zesklerotyzowanym ciele. Czułki u samicy są ostro piłkowane, u samca zaś blaszkowate, a blaszka piątego członu jest co najwyżej półtorakrotnie dłuższa od trzonu tegoż członu. Głowa wyposażona jest w oczy złożone o średnicach wynoszących między 0,6 a 0,9 ich rozstawu. Przedplecze jest na przedzie zwężone. Ma podłużny kil środkowy, który w bliższej nasadzie części rozszczepia się na dwa żeberka, odgraniczające komórkę (areolę) środkową. Pokrywy mają po cztery żeberka podłużne pierwszorzędowe i po pięć żeberek podłużnych drugorzędowych. Ponadto między tymi żeberkami występują żeberka poprzeczne, dzieląc również powierzchnię pokryw na komórki (areole). Żeberka podłużne pokryw w części barkowej porośnięte są jaskrawo ubarwionym owłosieniem. Genitalia samca cechują się prąciem osiągającym największą szerokość w wierzchołkowej ⅓ długości, nie zaś w połowie jak u podobnego "C. tapahensis".
Owad orientalny. Zamieszkuje Półwysep Malajski.

</doc>
<doc id="5026856" url="https://pl.wikipedia.org/wiki?curid=5026856" title="Eugen Payer">
Eugen Payer

Eugen Payer (ur. 6 lipca 1891 w Sopronkövesdzie; zm. w 1957 w Győrze) – węgierski trener piłkarski.
Kariera trenerska.
W 1924 roku rozpoczął pracę trenerską w Cremonese. Następnie do 1948 prowadził kluby Udinese, Torino, Grion Pola, Savona, Fiumana, Napoli i Bellinzona. 
Zmarł w 1957 roku w wieku 66 lat.

</doc>
<doc id="5026858" url="https://pl.wikipedia.org/wiki?curid=5026858" title="Klan Sycylijczyków">
Klan Sycylijczyków



</doc>
