<doc id="5033771" url="https://pl.wikipedia.org/wiki?curid=5033771" title="Umag Trophy">
Umag Trophy



</doc>
<doc id="5033774" url="https://pl.wikipedia.org/wiki?curid=5033774" title="Jan Myczkowski (botanik)">
Jan Myczkowski (botanik)



</doc>
<doc id="5033776" url="https://pl.wikipedia.org/wiki?curid=5033776" title="Prima Divisione">
Prima Divisione



</doc>
<doc id="5033777" url="https://pl.wikipedia.org/wiki?curid=5033777" title="Bahá’u’lláh">
Bahá’u’lláh



</doc>
<doc id="5033783" url="https://pl.wikipedia.org/wiki?curid=5033783" title="Sanktuarium Bahá’u’lláha">
Sanktuarium Bahá’u’lláha



</doc>
<doc id="5033784" url="https://pl.wikipedia.org/wiki?curid=5033784" title="Kuzino (Kasplanskoje)">
Kuzino (Kasplanskoje)

Kuzino () – wieś (ros. деревня, trb. dieriewnia) w zachodniej Rosji, w osiedlu wiejskim Kasplanskoje rejonu smoleńskiego w obwodzie smoleńskim.
Geografia.
Miejscowość położona jest 1 km od drogi regionalnej 66K-11 (Niżniaja Dubrowka – Michajlenki), 9,5 km od drogi regionalnej 66N-1809 (Pyndino – Zamoszczje), 28,5 km od drogi regionalnej 66A-71 (Olsza – Nowyje Batieki), 23 km od drogi magistralnej M1 «Białoruś», 23,5 km od drogi federalnej R120 (Orzeł – Briańsk – Smoleńsk – Witebsk), 6,5 km od centrum administracyjnego osiedla wiejskiego (Kaspla-1), 42,5 km od Smoleńska, 21,5 km od najbliższego przystanku kolejowego (Lelekwinskaja).
Demografia.
W 2010 r. miejscowość zamieszkiwały 3 osoby.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5033794" url="https://pl.wikipedia.org/wiki?curid=5033794" title="Ałtajski Państwowy Uniwersytet Rolniczy">
Ałtajski Państwowy Uniwersytet Rolniczy

Ałtajski Państwowy Uniwersytet Rolniczy () – rosyjski państwowy uniwersytet założony 3 grudnia 1943 w Barnaule.
Historia.
Uniwersytet, jedna z najstarszych uczelni Kraju Ałtajskiego, został utworzony w 1943 na bazie ewakuowanego z Lenigradu Puszkińskiego Uniwersytetu Rolniczego.
Statystyki.
W 2021 na Uniwersytecie studiowało ponad 7000 studentów na 7 fakultetach.
Kampusy i budynki uczelniane.
Studentom Uniwersytet oferuje 2349 miejsc mieszkalnych, w tym dla studentów I roku (rok akademicki 2021/22) – około 374 miejsca. Studenci studiów zaocznych otrzymują miejsca w zależności od liczby wolnych.
Władze.
Założyciel i nadzorujący.
Ministerstwo Rolnictwa Federacji Rosyjskiej; minister rolnictwa Dmitrij Patruszew

</doc>
<doc id="5033795" url="https://pl.wikipedia.org/wiki?curid=5033795" title="Kulewszczyzna (rejon dokszycki)">
Kulewszczyzna (rejon dokszycki)

Kulewszczyzna (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata.
Historia.
W czasach zaborów w gminie Wołkołata, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno, a następnie w gminie Wołkołata.
Powszechny Spis Ludności z 1921 roku wymienia wieś i zaścianek. We wsi zamieszkiwało 36 osób, wszystkie były wyznania rzymskokatolickiego i zadeklarowały polską przynależność narodową. Było tu 7 budynków mieszkalnych. Zaścianek liczył 1 mieszkańca i 1 dom. W 1931 występuje jedynie wieś. W 8 domach zamieszkiwało 41 osób.
Wierni należeli do parafii rzymskokatolickiej w Wołkołacie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Wołkołacie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2013 wieś w składzie sielsowietu Stare Haby.

</doc>
<doc id="5033796" url="https://pl.wikipedia.org/wiki?curid=5033796" title="Ośrodek Zapasowy Broni Pancernych typ II nr 2">
Ośrodek Zapasowy Broni Pancernych typ II nr 2

Ośrodek Zapasowy Broni Pancernych typ II nr 2 – oddział broni pancernych Wojska Polskiego II RP z okresu kampanii wrześniowej.
Ośrodek Zapasowy Broni Pancernych typ II nr 2 nie występował w organizacji pokojowej Wojska Polskiego. Był jednostką mobilizowaną zgodnie z planem mobilizacyjnym „W” w Lublinie, w II rzucie mobilizacji powszechnej. Jednostką mobilizującą była kadra 9 batalionu pancernego.
Historia i formowanie.
W ramach mobilizacji powszechnej w jej II rzucie z kadry i rezerwistów 9 batalionu pancernego oraz nadwyżek kadry i rezerwistów z 4, 7 i 12 batalionu pancernego, oraz grupy z 8 batalionu pancernego rozpoczęto formowanie Ośrodka Zapasowego Broni Pancernej typu II nr 2. Ośrodek ten miał zadanie przeszkolenie uzupełnień dla załóg i pododdziałów czołgów lekkich R-35, czołgów rozpoznawczych TK (TKS) dla dywizjonów pancernych BK. Dowódcą ośrodka został ppłk br. panc. Rudolf Kostecki.
Etat przewidywał skład ośrodka:
Działania OZBPanc. typ II nr 2.
Po zmobilizowaniu jednostek przewidzianych etatem, rozpoczęto formowanie ośrodka, przyjmowano nadchodzące nadwyżki zgodnie z przewidzianym planem, ponadto poza planem do ośrodka dołączono nadwyżki 1 batalionu pancernego z Poznania. Czynności organizacyjne trwały do 9 września 1939 roku. W tym dniu w ślad za Ośrodkiem Zapasowym Broni Pancernych typ I nr 1 podjęto marsz pieszy na wschód docierając 13 września do rejonu Łuck-Kiwierce. Następnie ośrodek przemaszerował do rejonu Ponikwa-Podkamień. Ośrodek z Lublina wykonywał marsz i kwaterował wraz z ośrodkiem z Warszawy. 15 września ośrodek podjął marsz w kierunku granicy rumuńskiej. 16 września dotarł do Strusowa, a 17 września korzystając ze środków transportu OZBPanc. nr 1 dotarł w pobliże Buczacza, po drodze do ośrodka dołączyły pozostałości 81 dywizjonu pancernego. Drugi rzut ośrodka maszerował z pozostałością 81 dywizjonu pancernego w rejonie Horodenki i po walce z sowiecką czołówką pancerną dostał się do niewoli.
Według innej wersji II rzut ośrodka został otoczony i poddał się do niewoli, natomiast I rzut dotarł do granicy polsko-rumuńskiej w Kutach i 18 września przekroczył granicę. Oficerowie i szeregowi, którzy przekroczyli granicę dotarli do Francji, natomiast ci którzy dostali się do niewoli sowieckiej trafili do obozów, a oficerowie wiosną 1940 zostali zamordowani.

</doc>
<doc id="5033797" url="https://pl.wikipedia.org/wiki?curid=5033797" title="Conotrachelus iowensis">
Conotrachelus iowensis

Conotrachelus iowensis (ang. "Hickory nut curculio") – gatunek chrząszcza z rodziny ryjkowcowatych.
Zasięg występowania.
Występuje we wsch. część USA od Indiany i Iowy na płn. po Florydę i Teksas na płd.

</doc>
<doc id="5033802" url="https://pl.wikipedia.org/wiki?curid=5033802" title="Vanwall VW11">
Vanwall VW11

Vanwall VW11 – samochód Formuły 1 projektu Franka Costina, skonstruowany przez Vanwalla. Wziął udział jedynie w Grand Prix Francji 1960. Był to ostatni samochód Vanwalla w Formule 1.
Historia.
Był to nowy model zbudowany z komponentów VW5. Budowa VW11 nastąpiła w 1959 roku. VW11 był lżejszy i niższy od poprzedników i początkowo miał zamontowany silnik o mocy 280 KM. Jego karoseria była wykonana z magnezu.
Samochód wziął udział tylko w Grand Prix Francji 1960 z Tonym Brooksem za kierownicą. Miał wówczas słabszy silnik niż oryginalnie. Brooks zakwalifikował się na czternastym miejscu, jednakże po siedmiu okrążeniach wycofał się z wyścigu z powodu wibracji.
Po wyścigu model VW11 został rozebrany i zatrzymany przez zespół. Był to ostatni pojazd Formuły 1 wyprodukowany przez Vanwalla. Brytyjski konstruktor zbudował później jeszcze model VW14, którym John Surtees ścigał się w Intercontinental Formula. Vanwall VW11 został później sprzedany Tomowi Wheatcroftowi, który przekazał go do Donington Grand Prix Collection. Kolejnym właścicielem zostało amerykańskie muzeum Revs Institute. VW11 uczestniczył również w pokazach samochodów historycznych, a prowadził go wówczas Brian Redman.

</doc>
<doc id="5033808" url="https://pl.wikipedia.org/wiki?curid=5033808" title="Andriejewo (rejon smoleński)">
Andriejewo (rejon smoleński)

Andriejewo () – wieś (ros. деревня, trb. dieriewnia) w zachodniej Rosji, w osiedlu wiejskim Kasplanskoje rejonu smoleńskiego w obwodzie smoleńskim.
Geografia.
Miejscowość położona jest 0,7 km od drogi regionalnej 66K-11 (Niżniaja Dubrowka – Michajlenki), 6,5 km od drogi regionalnej 66N-1809 (Pyndino – Zamoszczje), 25 km od drogi regionalnej 66A-71 (Olsza – Nowyje Batieki), 20,5 km od drogi magistralnej M1 «Białoruś», 23,5 km od drogi federalnej R120 (Orzeł – Briańsk – Smoleńsk – Witebsk), 3,5 km od centrum administracyjnego osiedla wiejskiego (Kaspla-1), 39 km od Smoleńska, 20,5 km od najbliższego przystanku kolejowego (Lelekwinskaja).
Demografia.
W 2010 r. miejscowość zamieszkiwało 21 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5033809" url="https://pl.wikipedia.org/wiki?curid=5033809" title="Conotrachelus juglandis">
Conotrachelus juglandis

Conotrachelus juglandis (ang. "Butternut Curculio") – gatunek chrząszcza z rodziny ryjkowcowatych.
Zasięg występowania.
Występuje we wsch. część Ameryki Północnej od Ontario i Wisconsin na płn. po Teksas na płd, oraz od Georgi na wsch. po Nebraskę na zach.
Budowa ciała.
Osiąga 5,9 - 7,1 mm długości ciała.
Biologia i ekologia.
Żeruje na drzewach z rodzaju orzech.

</doc>
<doc id="5033813" url="https://pl.wikipedia.org/wiki?curid=5033813" title="Kurhany (rejon miadzielski)">
Kurhany (rejon miadzielski)

Kurhany – dawny zaścianek. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 16 osób, 6 było wyznania rzymskokatolickiego a 10 prawosławnego. Jednocześnie 5 mieszkańców zadeklarowało polską przynależność narodową a 11 białoruską. Były tu 3 budynki mieszkalne. W 1931 w 3 domach zamieszkiwało 16 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5033821" url="https://pl.wikipedia.org/wiki?curid=5033821" title="Stenomesson">
Stenomesson

Stenomesson – rodzaj roślin z rodziny amarylkowatych. Obejmuje 18 gatunków, występujących w zachodniej Ameryce Południowej, w Boliwii, Kolumbii, Ekwadorze, Peru i północnym Chile.
Nazwa rodzaju pochodzi od greckich słów στενό ("steno" – wąsko) i μέσον ("meson" – w środku), odnosząc się do budowy okwiatu tych roślin. 
Zagrożenie.
Gatunki "S. leucanthum" i "L. parvulum" są krytycznie zagrożone, a "S. campanulatum", "S. flavum", "S. gasteroides", "S. luteum" i "S. weberbaueri" zagrożone wyginięciem.

</doc>
<doc id="5033822" url="https://pl.wikipedia.org/wiki?curid=5033822" title="Ałfimowo (obwód smoleński)">
Ałfimowo (obwód smoleński)

Ałfimowo () – wieś (ros. деревня, trb. dieriewnia) w zachodniej Rosji, w osiedlu wiejskim Kasplanskoje rejonu smoleńskiego w obwodzie smoleńskim.
Geografia.
Miejscowość położona jest nad Kasplą, 1,5 km od drogi regionalnej 66K-11 (Niżniaja Dubrowka – Michajlenki), 5 km od drogi regionalnej 66N-1809 (Pyndino – Zamoszczje), 22 km od drogi regionalnej 66A-71 (Olsza – Nowyje Batieki), 19 km od drogi magistralnej M1 «Białoruś», 23,5 km od drogi federalnej R120 (Orzeł – Briańsk – Smoleńsk – Witebsk), 2,5 km od centrum administracyjnego osiedla wiejskiego (Kaspla-1), 36 km od Smoleńska, 20 km od najbliższego przystanku kolejowego (Lelekwinskaja).
W granicach miejscowości znajduje się ulica Rybackaja (6 posesji).
Demografia.
W 2010 r. miejscowość zamieszkiwało 19 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5033824" url="https://pl.wikipedia.org/wiki?curid=5033824" title="Conotrachelus leucophaeatus">
Conotrachelus leucophaeatus

Conotrachelus leucophaeatus – gatunek chrząszcza z rodziny ryjkowcowatych.
Zasięg występowania.
Centralna część Ameryki Północnej, występuje w USA (od Alabamy i Indiany na wsch. po Arizonę i Dakotę Płd. na zach.) oraz w Meksyku.
Biologia i ekologia.
Związany z argemonem meksykańskim z rodziny makowatych. Larwy drążą korytarze w korzeniach i łodygach, zaś imago zjadają wszystkie części rośliny.

</doc>
<doc id="5033830" url="https://pl.wikipedia.org/wiki?curid=5033830" title="Folwarki (Monasterzyska)">
Folwarki (Monasterzyska)

Folwarki, ukr. "Підгородне (Монастириська)" – dawna wieś w powiecie buczackim Królestwa Galicji i Lodomerii, obecnie część miasta Monasterzyska.
Wieś leżała wzdłuż zachodniego brzegu stawu monasterzyskiego i była właściwie przedmieściem miasteczka Monasterzyska, od którego dzieliła ją tylko grobla. W 1881 wieś zamieszkiwało 887 osób, w tym 603 grekokatolików. Właścicielem tabularnym był Józef Mołodecki. W 1914 wieś zamieszkiwało 1878 osób, a jej właścicielem był hrabia Władysław Mołodecki.
Ludzie urodzeni w Folwarkach:

</doc>
<doc id="5033831" url="https://pl.wikipedia.org/wiki?curid=5033831" title="Prudniki (obwód smoleński)">
Prudniki (obwód smoleński)

Prudniki () – wieś (ros. деревня, trb. dieriewnia) w zachodniej Rosji, w osiedlu wiejskim Kasplanskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Prudniki i jeziorem Kaspla, 3,5 km od drogi regionalnej 66K-11 (Niżniaja Dubrowka – Michajlenki), 2 km od drogi regionalnej 66N-1809 (Pyndino – Zamoszczje), 21,5 km od drogi regionalnej 66A-71 (Olsza – Nowyje Batieki), 15,5 km od drogi magistralnej M1 «Białoruś», 18,5 km od drogi federalnej R120 (Orzeł – Briańsk – Smoleńsk – Witebsk), 2,5 km od centrum administracyjnego osiedla wiejskiego (Kaspla-1), 36 km od Smoleńska, 15 km od najbliższego przystanku kolejowego (Lelekwinskaja).
Demografia.
W 2010 r. miejscowość zamieszkiwało 8 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5033835" url="https://pl.wikipedia.org/wiki?curid=5033835" title="Giuseppe Zamberletti">
Giuseppe Zamberletti

Giuseppe Zamberletti (ur. 17 grudnia 1933 w Varese, zm. 26 stycznia 2019 tamże) – włoski polityk, parlamentarzysta i minister.
Życiorys.
Uzyskał wykształcenie średnie, z zawodu był księgowym. Przystąpił do Chrześcijańskiej Demokracji. Zasiadał w radzie miejskiej rodzinnej miejscowości. W 1968 uzyskał mandat posła do Izby Deputowanych. Pięciokrotnie z powodzeniem ubiegał się o reelekcję, sprawując zasiadając w niższej izbie parlamentu do 1992 w ramach V, VI, VII, VIII, IX i X kadencji.
Między 1974 a 1977 był podsekretarzem stanu w resorcie spraw wewnętrznych. W latach 1979–1980 pełnił tożsamą funkcję w ministerstwie spraw zagranicznych. W czerwcu 1981 został ministrem bez teki, powierzono mu następnie zadanie organizacji obrony cywilnej. W kolejnym gabinecie od sierpnia do grudnia 1982 był ministrem bez teki do spraw koordynowania obrony cywilnej. Tę samą funkcję pełnił w dwóch rządach Bettina Craxiego (między marcem 1984 a kwietniem 1987) oraz w gabinecie Amintore Fanfaniego (od kwietnia do lipca 1987). W tym ostatnim był jednocześnie ministrem robót publicznych.
Uznawany za twórcę nowoczesnej włoskiej obrony cywilnej. W trakcie działalności publicznej przez wiele lat zajmował się kwestiami bezpieczeństwa obywateli. Był specjalnym komisarzem po trzęsieniach ziemi w 1976 i w 1980. Od 1992 do 1994 wchodził w skład Senatu X kadencji. W 1994, po rozpadzie chadecji, dołączył do frakcji Włoskiej Partii Ludowej. Od 2002 był przewodniczącym rady dyrektorów przedsiębiorstwa Stretto di Messina. Kierował instytutami badawczymi Istituto Grandi Infrastrutture oraz ISPRO.
Odznaczony Orderem Zasługi Republiki Włoskiej I klasy (1996).

</doc>
<doc id="5033839" url="https://pl.wikipedia.org/wiki?curid=5033839" title="Alaksandr Haniewicz">
Alaksandr Haniewicz

Alaksandr Darmidontawicz Haniewicz (, , "Aleksandr Dormidontowicz Ganiewicz"; ur. 26 maja 1963 w Lidzie) – białoruski dyplomata, od 2020 roku ambasador Białorusi w Szwajcarii.
Życiorys.
Urodził się 26 maja 1963 roku w Lidzie, w obwodzie grodzieńskim Białoruskiej SRR, ZSRR. Ukończył Ussuryjską Wyższą Wojskową Zmotoryzowaną Szkołę Dowodzenia, Akademię Dyplomatyczną w Moskwie i Trening dla Dyplomatów Międzynarodowych Urzędu Spraw Zagranicznych Niemiec. Posługuje się językami białoruskim, rosyjskim i niemieckim, posiada rangę dyplomatyczną Ambasadora Nadzwyczajnego i Pełnomocnego I klasy.
W latach 1993–1996 pracował jako trzeci sekretarz, drugi sekretarz, kierownik Wydziału Służby Protokołu Państwowego Ministerstwa Spraw Zagranicznych Białorusi. Od 1996 do 2000 roku był pierwszym sekretarzem – konsulem Ambasady Białorusi w Niemczech. W latach 2000–2003 pełnił funkcję kierownika Sektora Wydarzeń Protokolarnych, zastępcy kierownika służby – kierownika Wydziału Wizyt Służby Protokołu Państwowego MSZ Białorusi. Od 2003 do 2008 pracował jako radca polityczny Ambasady Białorusi w Szwajcarii. Od 3 stycznia do lipca 2008 roku był tymczasowym Białorusi w tym kraju. W latach 2008–2011 pełnił funkcję radcy, konsultanta Wydziału Wizyt Służby Protokołu Państwowego MSZ Białorusi. Od 2011 do 2016 roku pracował jako konsul generalny Białorusi w Monachium. W latach 2016–2020 był zastępcą kierownika Głównego Urzędu – kierownikiem Urzędu Analiz, Planowania, Polityki Wizowej i Taryfowej Głównego Urzędu Konsularnego MSZ Białorusi. 10 sierpnia 2020 roku został ambasadorem Białorusi w Szwajcarii.
Życie prywatne.
Alaksandr Haniewicz jest żonaty, ma dwoje dzieci.

</doc>
<doc id="5033851" url="https://pl.wikipedia.org/wiki?curid=5033851" title="Aristide Gunnella">
Aristide Gunnella

Aristide Gunnella (ur. 18 marca 1931 w Mazara del Vallo) – włoski polityk i prawnik, deputowany, w latach 1987–1988 minister.
Życiorys.
Ukończył studia prawnicze, doktoryzował się w tej dziedzinie. Pełnił różne kierownicze funkcje w instytucjach sektora przemysłowego, był ekspertem komisji przemysłu Sycylijskiego Zgromadzenia Regionalnego i dyrektorem w ESPI, publicznym organie zajmującym się promocją rozwoju przemysłowego Sycylii. Działacz Włoskiej Partii Republikańskiej, był m.in. sekretarzem regionalnych struktur partii na Sycylii.
W latach 1968–1992 sprawował mandat posła do Izby Deputowanych V, VI, VII, VIII, IX i X kadencji. Był podsekretarzem stanu w resorcie zasobów państwowych (od listopada 1974 do lutego 1976 oraz od marca do sierpnia 1979), a także w ministerstwie spraw zagranicznych (między kwietniem 1980 a czerwcem 1981). Od lipca 1987 do kwietnia 1988 pełnił funkcję ministra bez teki do spraw regionalnych w rządzie Giovanniego Gorii.
Współpracował z gazetami oraz czasopismami. Autor publikacji książkowych: "Il doppio volto della Prima Repubblica" (2018) i "Una svolta politica: un sogno impossibile" (2019).

</doc>
<doc id="5033855" url="https://pl.wikipedia.org/wiki?curid=5033855" title="Juan Manuel Cerúndolo">
Juan Manuel Cerúndolo

Juan Manuel Cerúndolo (ur. 15 listopada 2001 w Buenos Aires) – argentyński tenisista.
Kariera tenisowa.
W rozgrywkach cyklu ATP Tour Cerúndolo zwyciężył w swoim jedynym rozegranym finale. W grze pojedynczej wygrał też trzy turnieje cyklu ATP Challenger Tour.
W turnieju głównym zawodów ATP Tour zadebiutował w 2021 roku w Córdobie, gdzie zdobył tytuł jako kwalifikant. Został najmłodszym argentyńskim triumfatorem zawodów głównego cyklu od czasu Guillermo Corii w 2001 roku, a także pierwszym zdobywcą tytułu w swoim debiucie od 2004 roku, kiedy dokonał tego Santiago Ventura.
W rankingu gry pojedynczej Cerúndolo najwyżej był na 79. miejscu (31 stycznia 2022), a w klasyfikacji gry podwójnej na 376. pozycji (3 lutego 2020).
Jego starszy brat Francisco również jest tenisistą.

</doc>
<doc id="5033858" url="https://pl.wikipedia.org/wiki?curid=5033858" title="Juan Manuel Cerundolo">
Juan Manuel Cerundolo



</doc>
<doc id="5033861" url="https://pl.wikipedia.org/wiki?curid=5033861" title="Creux du Van">
Creux du Van

Creux du Van – cyrk lodowcowy w szwajcarskiej części Jury na granicy między kantonami Neuchâtel i Vaud. 
Ma szerokość ok. 1200 m, a głębokość 500 m. Całkowita długość ścian skalnych wynosi około 4 km. Leży obok szczytu Soliat na wysokości 1200 do 1450 m n.p.m. Od 1977 r. obszar jest objęty ochroną i wciągnięty na listę Federalnego Wykazu Krajobrazów i Pomników Przyrody o Znaczeniu Narodowym "(Bundesinventar der Landschaften und Naturdenkmäler von nationaler Bedeutung)".
Kocioł powstał prawdopodobnie w okresie zlodowacenia Würm na skutek erozji. Jego dno pokryte jest morenami i materiałem osuwiskowym, na których rośnie mieszany las jodłowo–bukowy. Na środku, pod niezalesioną częścią kotła, wypływa źródło "Fontaine Froide", którego wody przez cały rok mają stałą temperaturę 4°C.
Na zboczach skalnych żyją koziorożce alpejskie i kozice. W 1770 r. zastrzelony został w rejonie Creux du Van ostatni niedźwiedź. W latach 1974 i 1975 zostały wypuszczone dwie pary rysi. 
Ten geologicznie i botanicznie ciekawy obszar jest jednocześnie ulubionym celem wycieczek, który najłatwiej jest dostępny pieszo z Noiraigue. Samochodem można się tu dostać przez Couvet lub Saint-Aubin-Sauges do restauracji Ferme du Soliat znajdującej się na górnej krawędzi skalnego kotła. 
Na niezalesionej górnej krawędzi kotła został zbudowany ok. dwukilometrowy suchy mur, który zastąpił mniej estetyczny płot z drutu kolczastego. 

</doc>
<doc id="5033874" url="https://pl.wikipedia.org/wiki?curid=5033874" title="Mario Sarcinelli">
Mario Sarcinelli

Mario Sarcinelli (ur. 9 marca 1934 w Foggii) – włoski prawnik, urzędnik państwowy i bankowiec, w 1987 minister handlu zagranicznego.
Życiorys.
Absolwent prawa na Uniwersytecie w Pawii. Od 1957 pracował w Banku Włoch, w 1976 objął stanowisko zastępcy dyrektora generalnego. Sprawując tę funkcję, w 1979 został oskarżony (podobnie jak prezes instytucji Paolo Baffi) o nadużycie stanowiska. Był tymczasowo aresztowany, zwolniono go po zawieszeniu w pełnieniu obowiązków służbowych. Postępowanie zakończyło się w 1981 uniewinnieniem obu urzędników. Sprawę uznawano później za ingerencję w niezależność banku centralnego, mającą na celu usunięcie z niego prezesa oraz wicedyrektora generalnego. Wskazywano, że mogło chodzić o odsunięcie Banku Włoch od sprawowania nadzoru nad Banco Ambrosiano.
Mario Sarcinelli kontynuował działalność publiczną. W 1982 został dyrektorem generalnym skarbu, którym był do 1991. W międzyczasie (od kwietnia do lipca 1987) sprawował urząd ministra handlu zagranicznego w szóstym rządzie Amintore Fanfaniego. Pełnił później funkcje wiceprezesa Europejskiego Banku Odbudowy i Rozwoju (1991–1994), prezesa Banca Nazionale del Lavoro (1994–1998) oraz wiceprezesa Istituto dell'Enciclopedia Italiana (1996–1997). W 2007 został prezesem banku Dexia Crediop, którym kierował do 2014. Od 2010 przez kilka lat był prezesem przedsiębiorstwa Gesac zarządzającego neapolitańskim portem lotniczym.

</doc>
<doc id="5033877" url="https://pl.wikipedia.org/wiki?curid=5033877" title="Urceolina">
Urceolina

Urceolina – rodzaj roślin z rodziny amarylkowatych. Obejmuje 25 gatunków, występujących naturalnie w północno-zachodniej Ameryce Południowej, na terenie Boliwii, północnej Brazylii, Kolumbii, Ekwadoru i Peru oraz w Ameryce Środkowej, na terenie Kostaryki, Gwatemali i Panamy. Uprawiana ze względu na atrakcyjne kwiaty, a występujące naturalnie w Peru, "Urceolina amazonica" została introdukowana w Ameryce Środkowej na obszarze do środkowego Meksyku, na wyspy Karaibów, Wyspę Wniebowstąpienia, Wyspy Salomona i na Cejlon.
Morfologia.
Wieloletnie, cebulowe rośliny zielne. Liście ogonkowe o szerokiej blaszce liściowej, wypuszczane po przekwitnięciu lub trwałe. Białe, żółte lub pomarańczowe, niekiedy wonne kwiaty zebrane po 5-10 w kwiatostan, wyrastający na pełnym głąbiku, wspartym dwiema wolnymi podsadkami. Okwiat promienisty, w kształcie urny lub dzwonkowaty. Listki okwiatu wpierw zrośnięte w długą, wąskocylindryczną rurkę, następnie rozchylone. U niektórych gatunków obecny jest wydatny przykoronek. Pręciki o nitkowatych lub szydłowatych, prostych nitkach. Szyjka słupka zakończona jest główkowatym lub trójklapowanym znamieniem. Owocami są zielone, zielonkawożółte lub pomarańczowe torebki, zawierające elipsoidalne lub cylindryczne i lekko zagięte nasiona o gładkiej lub chropowatej, czarnej, niebieskiej lub brązowej łupinie.
Zagrożenie.
Gatunki "U. ayacucensis" i "U. robledoana" są krytycznie zagrożone, a "U. microcrater" zagrożony wyginięciem.

</doc>
<doc id="5033879" url="https://pl.wikipedia.org/wiki?curid=5033879" title="Rajd 1000 Miglia 2002">
Rajd 1000 Miglia 2002

Rajd 1000 Miglia 2002 (26. Rally 1000 Miglia) – 26 edycja rajdu samochodowego Rajd 1000 Miglia rozgrywanego we Włoszech. Rozgrywany był od 4 do 6 kwietnia 2002 roku. Była to siódma runda Rajdowych Mistrzostw Europy w roku 2002 (rajd miał najwyższy współczynnik - 20) oraz trzecia runda Rajdowych Mistrzostw Włoch.

</doc>
<doc id="5033891" url="https://pl.wikipedia.org/wiki?curid=5033891" title="Siergiej Abielcew">
Siergiej Abielcew

Siergiej Abielcew - rosyjski polityk, deputowany do Dumy Państwowej Federacji Rosyjskiej V kadencji.

</doc>
<doc id="5033893" url="https://pl.wikipedia.org/wiki?curid=5033893" title="Aleksandr Awdiejew">
Aleksandr Awdiejew



</doc>
<doc id="5033896" url="https://pl.wikipedia.org/wiki?curid=5033896" title="Aleksandr Awdiejew (ur. 1975)">
Aleksandr Awdiejew (ur. 1975)

Aleksandr Awdiejew (; ur. 12 sierpnia 1975) – rosyjski polityk, deputowany do Dumy Państwowej Federacji Rosyjskiej VII kadencji, reprezentujący ugrupowanie Jedna Rosja.
Absolwent Moskiewskiego Państwowego Uniwersytetu Technicznego im. N.E. Baumana.

</doc>
<doc id="5033899" url="https://pl.wikipedia.org/wiki?curid=5033899" title="Regulacja wód Jury">
Regulacja wód Jury

Regulacja wód Jury (niem. "Juragewässerkorrektion", fr. "Correction des eaux du Jura"; w skrócie: CEJ) – ogólna nazwa dla wielkiego przedsięwzięcia hydrotechnicznego, realizowanego w Szwajcarii od połowy XIX w. w rejonie "Trzech jezior" (Neuchâtel, Morat i Bienne) na Wyżynie Szwajcarskiej, zwanym Seeland. Działania te obejmowały rozległe prace melioracyjne, odmulanie, czyszczenie, prostowanie i zmianę kierunku cieków wodnych oraz budowę szeregu dzieł hydrotechnicznych, w tym czterech kanałów głównych (Kanał Nidau-Büren, Kanał Thielle, Kanał Hagneck i Kanał Broye) oraz dziesiątków kilometrów kanałów melioracyjnych. Prace przebiegały w kilku fazach w XIX i XX wieku na terenach kantonów Vaud, Fryburg, Neuchâtel, Solura i Berno.
Historia.
W latach 1831 i 1832 miały miejsce dwa wielkie wylewy rzeki Aare, które spustoszyły okolice Nidau. Już w następnym roku (1833) na prośbę komitetu obywatelskiego z Nidau, działającego pod kierunkiem miejscowego lekarza Johanna R. Schneidera władze kantonu Berno zleciły Janowi P. Lelewelowi, wówczas dyrektorowi kantonalnego Biura Technicznego, opracowanie projektu regulacji stosunków wodnych i osuszenia podmokłych terenów regionu Seelandu. Przy pomocy kilku polskich pomocników Lelewel rozpoczął w maju 1834 r. rozległe badania terenowe i pomiary, których wynikiem był projekt opatrzony 18 planami i uzupełniony szacunkowym kosztorysem inwestycji. Już 19 października 1834 r. przedstawiciele 60 gmin z czterech zainteresowanych kantonów ocenili i przyjęli przedstawione plany. Zanim jednak doszło do powołania stosownego towarzystwa akcyjnego, swe plany (w wielu punktach zbieżne z propozycjami Lelewela) przedłożył główny inżynier Gryzonii, Richard La Nicca i w końcu to on w 1840 r. objął kierownictwo projektu.
La Nicca swój finalny projekt przedstawił w 1852 r., lecz jego realizację rozpoczęto dopiero w roku 1868. Główne prace związane z tzw. pierwszą korektą wód Jury trwały do roku 1878, a szereg działań było prowadzonych jeszcze do roku 1891. Obniżyła ona poziom wód w połączonych jeziorach o 2,5 – 2,7 m, co wymusiło m. in przebudowę całej infrastruktury żeglugowej (przystanie, szlaki żeglowne), a nawet wycofanie z użytkowania jednostek o zbyt dużym zanurzeniu. W latach 1936-1939 została wybudowana zapora wodna w Port, regulująca poziom „Trzech jezior” i przepływ rzeki Aare. Tzw. druga korekta, którą kierował Robert Müller, miała miejsce w latach 1962-1973. Objęła ona pogłębienie i poszerzenie czterech głównych kanałów oraz budowę nowego jazu regulacyjnego na rzece Aare w kantonie Solura – zapory Flumenthal. W tym czasie zainteresowane kantony przyjęły również tzw. Statut Murgenthal, który stanowi, że w celu ograniczenia ryzyka powodzi przepływ Aare na stacji pomiarowej Murgenthal, położonej poniżej ujścia rzeki Emme do Aare, nie może przekraczać 850 m3/s.
Skutki.
Korekta pomogła w uregulowaniu hydrologii regionu „Trzech jezior”. Ograniczyła ryzyko powodzi, a w szczególności chroni region przed powodziami spowodowanymi wezbraniami rzeki Aare. Dzięki osuszeniu rozległych obszarów Równiny Orbe między tymi jeziorami, zajętych pierwotnie przez moczary i torfowiska (niem. Grosses Moos), często zalewane, uwolniła duże areały ziemi (ok. 50 km2) na cele uprawne i umożliwiła korektę sieci drogowej.
Korekta, dzięki znacznemu obniżeniu poziomu wód, ułatwiła też m.in. dostęp do pozostałości prehistorycznych palafitów w tym regionie, co doprowadziło do licznych odkryć archeologicznych. Stworzyło to również okazję do ponownego zainteresowania stanowiskiem archeologicznym La Tène, które dało nazwę drugiemu okresowi epoki żelaza – lateńskiemu.
Pomimo prowadzenia do chwili obecnej różnych prac regulacyjnych na wielu ciekach i zbiornikach wodnych, zwłaszcza na Renie, korekta wód Jury pozostaje największym przedsięwzięciem w zakresie gospodarki wodnej, jakie kiedykolwiek przeprowadzono w Szwajcarii.

</doc>
<doc id="5033902" url="https://pl.wikipedia.org/wiki?curid=5033902" title="Dywizje zabezpieczające III Rzeszy">
Dywizje zabezpieczające III Rzeszy



</doc>
<doc id="5033905" url="https://pl.wikipedia.org/wiki?curid=5033905" title="Conotrachelus naso">
Conotrachelus naso

Conotrachelus naso – gatunek chrząszcza z rodziny ryjkowcowatych.
Zasięg występowania.
Występuje we wschodniej części USA od Connecticut i Minnesoty na płn. po Florydę i Teksas na południu.
Budowa ciał.
Osiąga 4,8–6,6 mm długości ciała.
Biologia i ekologia.
Aktywny od kwietnia do października. Żeruje w owocach głogu oraz żołędziach dębów.

</doc>
<doc id="5033907" url="https://pl.wikipedia.org/wiki?curid=5033907" title="Dywizje górskie Wehrmachtu">
Dywizje górskie Wehrmachtu

Dywizje górskie Wehrmachtu ( "Gebirgsdivisionen") – niemieckie dywizje z okresu II wojny światowej. Były to związki taktyczne piechoty, wyszkolone i wyekwipowane do działań w terenie górskim. 
Historia.
Początki niemieckich wojsk górskich sięgają przełomu 1914 i 1915 r., gdy powołane wówczas bataliony narciarskie okazały się niewystarczające. Po przystąpieniu 23 maja 1915 r. Włoch do wojny pośpiesznie sformowano Deutsches Alpenkorps, który brał czynny udział w walkach we Włoszech, Serbii i Rumunii a także we Francji.
Po przegranej wojnie traktat wersalski ograniczył liczebność niemieckiej Reichswehry do 100 000 żołnierzy. Jednostki górskie zostały rozwiązane, jednak zachowany został ich rdzeń. W 7 (Bawarskiej) Dywizji Piechoty zachował się jeden batalion górski (III batalion, 19 pułku piechoty w Monachium) oraz oddział saperów i dwie baterie artylerii górskiej. Ponadto do walki w górach przygotowywano wybrane bataliony z pięciu pułków piechoty (I bat. 2. p.p. Ortelsburg, II bat. 4 p.pp. Kolberg, II bat. 7. p.p. Hirschberg, I bat. 10 p.p. Drezno i III bat. 17 p.p. Goslar).
Po 16 marca 1936 r. przywrócono w Niemczech powszechną służbę wojskową i utworzono Wehrmacht. Już w kwietniu tego roku utworzono brygadę górską (Gebirgs-Brigade), którą w następnym roku przekształcono w 1 Dywizję Górską. Po Anschlussie Austrii na bazie wojsk austriackich stworzone zostały dwie dywizje górskie (2. i 3). Kolejne powstały już po rozpoczęciu II wojny światowej, 6 Dywizja Górska 1 czerwca 1940 r., 4 i 5 Dywizja Górska w październiku 1940 r. i 7 Dywizja Górska w listopadzie 1941 r. W lutym 1945 r. na bazie jednostki rezerwowej sformowano 8 Dywizję Górską. W zamieszaniu ostatnich dni wojny numer 9 nadano dwóm różnym dywizjom, jednej w Norwegii i drugiej na terenie Austrii. 
Dywizje sformowane pośpiesznie w drugiej fazie wojny znacznie odbiegały poziomem wyszkolenia oraz wyposażeniem od istniejących już jednostek.

</doc>
<doc id="5033908" url="https://pl.wikipedia.org/wiki?curid=5033908" title="Robert Wawrzeniecki">
Robert Wawrzeniecki

Robert Wawrzeniecki (ur. 6 lipca 1973 w Poznaniu) – polski prezbiter misjonarzy oblatów Maryi Niepokalanej
Życiorys.
Urodził się w Wielkopolsce, a dokładnie w Poznaniu 06.07.1973 roku. Oboje rodzice nie żyją: tata Marek, działacz pierwszej “Solidarności”, zmarł w 1989 roku, a mama Maria zmarła w 2015 roku. Najstarszy z rodzeństwa, ma brata Mariusza i siostrę Magdalenę. Po ukończeniu szkoły podstawowej w Lesznie kontynuował naukę w I LO w Lesznie, a następnie w oblackim Niższym Seminarium Duchownym w Markowicach (istniało w latach 1957–2013). W 1993 roku wstąpił do nowicjatu na Świętym Krzyżu, gdzie złożył pierwsze śluby zakonne 08.09.1994 roku. W latach 1994–2000 studiował w Wyższym Seminarium Duchownym zgromadzenia w Obrze, gdzie 08.09.1998 roku złożył śluby wieczyste, w 1999 roku otrzymał święcenia diakonatu, a 17.06.2000 roku przyjął święcenia kapłańskie. Obronił Wydziale Teologicznym UAM pracę magisterską pt. “Wylanie Ducha Świętego w Ruchu Odnowy w Duchu Świętym na podstawie katolickich publikacji polskojęzycznych”.
Przez 12. lat (2000-2012) był duszpasterzem w zakonnych parafiach, pracując kolejno w Iławie (2000-2002), Kodniu (2002-2003), Wrocławiu (2003-2006) i Kędzierzynie-Koźlu (2006-2012). W tym czasie był także katechetą w szkołach: podstawowych, gimnazjalnych, zawodowych, technikach i liceach, zdobywając ostatecznie stopień nauczyciela dyplomowanego. Prowadził audycję w Radiu Iława (2000-2002) oraz Katolickim Radiu Rodzina we Wrocławiu (2003-2006) oraz komentował ewangelię niedzielną w katolickim regionalnym programie telewizyjnym TVP Wrocław (2003-2006). Był także zaangażowany na portalu “Wiara” w działalność zwaną “ksiądz na chacie” (2000-2003). Był opiekunem i duszpasterzem rejonowym „Domowego Kościoła” (2006-2012) i Duszpasterstwa Akademickiego „Frassati” (2003-2006). Przez kolejne 7 lat (2012-2019) był misjonarzem ludowym – rekolekcjonistą, pracując kolejno w Poznaniu (2012-2014) i Iławie (2014-2019).
Od 2018 roku rozpoczął posługę w sekretariacie Konferencji Wyższych Przełożonych Zakonów Męskich w Polsce. W 2019 roku został powołany przez konsultę na sekretarza wykonawczego konferencji, następnie w 2019 roku na pełniącego obowiązki dyrektora, a w 2020 na dyrektora Forum Współpracy Międzyzakonnej. Wypełnia jednocześnie od 2019 roku w archidiecezji warszawskiej funkcję delegata konferencji ds. zakonów męskich.
Brał udział w jednym z pochówków ofiar represji komunistycznych na Cmentarzu Osobowickim we Wrocławiu, które zostały zamordowane lub zmarły w więzieniu na Kleczkowskiej we Wrocławiu. Współpracował z Kołem Światowego Związku Żołnierzy Armii Krajowej czy środowiskiem Kresowian w Kędzierzynie-Koźlu.
Zajmował się także redagowaniem czasopism: kleryckiego pisma „Mozaika Obrzańska” w Obrze (1996-2000), gazetki parafialnej “Królowa Pokoju” we Wrocławiu (2003-2006), “Dobrze że Jesteś” (2006-2012) w Kędzierzynie-Koźlu, a także sporadycznie pisał do gazetki parafialnej „Chrystus Król” w Poznaniu (2012-2014). Część materiałów ukazał się w serwisie „Prasa Parafialna”. Organizował w Kodniu warsztaty dziennikarskie, wydając „Pozytywkę Kodeńską” (2003).
Publikacje.
Publikował m.in. w miesięczniku “Katecheta” (2000-2012), kwartalniku „eSPe” (2002-2016). Podjął badania nad materiałami archiwalnymi IPN m.in. nt. prób podejmowanych w latach 1956–1982 przez mieszkańców Kędzierzyna-Koźla, by wybudować nowy kościół. Owoce tych poszukiwań prezentowane były w formie referatów historycznych na sesjach popularnonaukowych i w publikacjach książkowych IPN.
Z dorobku kaznodziejsko-rekolekcyjnego można wymienić publikacje zbiorowe i autorskie:
“Homiliach, kazaniach i mowach okolicznościowych – Homiletyka Misjonarzy Oblatów Maryi Niepokalanej. Tom IV (XIII)” [WAM 2015].
“O Maryi nigdy dość. Kazania maryjne misjonarzy oblatów Maryi Niepokalanej” [SALWATOR 2016].
“Głosimy ukrzyżowanego. Kazania pasyjne Misjonarzy Oblatów Maryi Niepokalanej” [SALWATOR 2017].
“O życiu i śmierci. Kazania pogrzebowe i cmentarne Misjonarzy Oblatów Maryi Niepokalanej” [SALWATOR 2017].
“Co Bóg złączył… Kazania chrzcielne i ślubne Misjonarzy Oblatów Maryi Niepokalanej” [SALWATOR 2019].
“W mocy Bożego Ducha. Kazania pasyjne” [AA 2019].

</doc>
<doc id="5033914" url="https://pl.wikipedia.org/wiki?curid=5033914" title="Frankie Yankovic">
Frankie Yankovic

Frankie Yankovic właśc. Frank John Yankovic (ur. 28 lipca 1915 w Davis, West Virginia, zm. 14 września 1998 w New Port Richey, Floryda) – amerykański muzyk, wokalista, akordeonista, aranżer i kompozytor pochodzenia słoweńskiego, specjalizujący się w wykonywaniu polek, nazywany "Królem Amerykańskiej Polki".
Wczesne lata.
Yankovic urodził się 28 lipca 1915 r. w małej osadzie leśnej Davis w stanie Wirginia, gdzie mieszkało wielu imigrantów ze Słowenii (między innymi jego rodzice). Kiedy lokalne władze odkryły, że ojciec Yankovica handluje alkoholem, rodzina przeniosła się do Cleveland. Ojciec prowadził tam pensjonat dla innych Słoweńców. Jednym z jego pensjonariuszy był akordeonista Max Zelodec, który wywarł wielkie wrażenie na młodym Franku. W wieku dziewięciu lat zaczął pobierać lekcje gry na akordeonie guzikowym u Zelodca, a w wieku 16 lat przeszedł na bardziej wymagający akordeon klawiszowy. Wkrótce założył własny zespół grający polki, a w 1932 roku zaczął regularnie pojawiać się w lokalnej słoweńskiej audycji radiowej, co znacznie podniosło jego popularność w tym regionie. W 1938 roku, po odrzuceniu zarówno przez Columbia, jak i RCA, Yankovic wydał pod szyldem Słoweńskiej Orkiestry Ludowej płytę z polkami we własnej wytwórni Yankee. Okazało się, że płyta była lokalnym hitem i w 1939 roku Yankovic postanowił kontynuować działalność wydawniczą i dystrybucyjną .
Grupa Yankovica cieszyła się dużą popularnością w Ohio, Pensylwanii i Michigan, grając w klubach, na weselach i innych imprezach towarzyskich. W 1941 roku Frankie otworzył własny bar, w którym występował jego zespół. 
Yankovic zaciągnął się do wojska w 1943 roku. Na wojnie walczył w bitwie o Ardeny, gdzie odmroził sobie dłonie i stopy. Groziła mu amputacja palców, jednak na szczęście udało mu się pokonać gangrenę. Otrzymał odznaczenie Purpurowe Serce przyznawane dla rannych żołnierzy. Po powrocie do domu dalej prowadził bar i zespół. Ważnym członkiem grupy stał się wtedy Johnny Pecon, śpiewający w chórkach z Yankoviciem, a także grający na akordeonie.
Lata powojenne.
W 1946 roku wytwórnia Columbia podpisała kontrakt z Yankovicem. W 1948 roku po raz pierwszy został utytułowany "Królem Amerykańskiej Polki" na zawodach muzycznych w Milwaukee. W tym samym roku jego nagranie "Just Because" - cover stosunkowo mało znanej piosenki country z połowy lat trzydziestych śpiewanej przez Shelton Brothers, osiągnęło wielki sukces w całym kraju. Kolejny, "Blue Skirt Waltz", był także hitem w 1949 roku. Na początku lat pięćdziesiątych Yankovic przeniósł swój zespół do Hollywood, gdzie nagrywali z Doris Day i nakręcili kilka filmów krótkometrażowych dla wytwórni Universal. Yankovic kontynuował współpracę z Columbią przez lata pięćdziesiąte i większość sześćdziesiątych, nagrywając większość z jego najbardziej znanych piosenek: "Beer Barrel Polka", "Who Stole the Kishka?", "Too Fat Polka", "Hoop De Doo", "Champagne Taste and a Beer Bankroll", "In Heaven There Is No Beer", "The Tick Tock Polka" i wiele innych.
W okresie swojej świetności Yankovic wygrał bitwę zespołów przeciwko Duke'owi Ellingtonowi w Milwaukee i był gospodarzem programów radiowych i telewizyjnych prezentujących polki, emitowanych w Cleveland, Chicago i Buffalo we wczesnych latach 60. W 1962 roku zatrudnił 13-letniego akordeonistę z Chicago, Joeya Miskulina, który szybko stał się gwiazdą zespołu. Później Miskulin zajął się pisaniem piosenek, aranżacją i produkcją dla innych, ale pozostał z Yankoviciem do końca swojej kariery. Po dwóch dekadach współpracy z Columbią Yankovic przeniósł się w 1968 roku do RCA, a później zaczął nagrywać dla kolejnych mniejszych wytwórni. W 1977 roku opublikował swoją autobiografię. Jego album "70 Years of Hits" w 1985 roku zdobył pierwszą w historii nagrodę Grammy w kategorii polki. Był także pierwszym artystą wpisanym do Polka Music Hall of Fame.
Yankovic, ze względu na wiek, ogłosił odejście na emeryturę w 1994 roku, ale szybko wycofał się z tej decyzji i dalej występował przez kolejne trzy lata, ruszając w trasę koncertową z debiutantem polki Kanadyjczykiem Walterem Ostankiem. Kontynuował także nagrywanie dla wytwórni Cleveland International, która w 1996 roku wydała głośny album "Songs of the Polka King, Vol. 1". Występowało na nim kilku gości specjalnych: Weird Al Yankovic, Eddie Blazonczyk, komik z Cleveland Drew Carey, wykonawcy country Chet Atkins i Cowboy Jack Clement oraz zespół Riders in the Sky. Wykonywali standardy Yankovica. W 1997 wydano Vol. 2 - na tej płycie wystąpili m.in. Clement, David Allan Coe i Don Everly. Oba albumy były nominowane do Grammy. Niestety, zdrowie Yankovicia podupadło i w 1998 roku doznał kontuzji po upadku w swoim domu w New Port Richey na Florydzie. Kilka dni później, 14 października, zmarł.
Weird Al Yankovic - muzyk, satyryk, parodysta i akordeonista jako dziecko pobierał lekcje gry na akordeonie, ponieważ jego rodzice znali twórczość "Króla Amerykańskiej Polki" Frankie Yankovica i postanowili, że „powinien być jeszcze jeden grający na akordeonie Yankovic na świecie”. Muzycy nie byli spokrewnieni, ale w pewnym okresie współpracowali ze sobą. Al wykonał partię akordeonu w słynnym przeboju "Who Stole the Kishka?" na albumie Frankiego "Songs of the Polka King, Vol. 1". Fragment utworu Frankiego "The Tick Tock Polka" znajduje się w utworze "Polka Face" na płycie "Weird Al's Alpocalypse".
Jeden z najbardziej znanych przebojów Yankovica "Who Stole the Kishka?" ("Kto ukradł kiszkę?') napisany został przez polski duet: Władysława Daniłowskiego (Walter Dana) – muzyka i Waltera Solka – słowa.
Znaczenie twórczości Yankovica.
Niekwestionowany amerykański król polki, Frankie Yankovic, zrobił więcej dla popularyzacji muzyki polki niż jakikolwiek inny wykonawca i pozostaje wzorcem, według którego mierzy się wszystkich innych artystów polki. Yankovic był pierwszym wykonawcą tego gatunku muzyki amerykańskiej, który nagrał sprzedanego w milionach egzemplarzy singla "(Just Because" z 1948 roku). Jako pierwszy wystąpił w telewizji i jako pierwszy zdobył nagrodę Grammy dla najlepszego albumu z polkami, kiedy w 1985 roku została utworzona taka kategoria. Śpiewając głównie po angielsku, Yankovic udostępnił muzykę tego ludowego tańca, pochodzącego z Europy Środkowej i Wschodniej, dla amerykańskiej publiczności, nadając jej atrakcyjność wykraczającą poza społeczności imigranckie, które wcześniej ją wykonywały. Jego polki miały bardziej skoczny rytm niż tradycyjny, częściowo dlatego, że preferował lżejsze, ograniczone aranżacje, które często zawierały banjo, organy elektryczne i dwa akordeony. Podczas gdy większość akordeonistów siedziała na scenie, obciążona ciężkim i nieco nieporęcznym instrumentem, energiczny Yankovic grał godzinami, wstając i podskakując w rytm muzyki. Najbardziej znane utwory Yankovica to standardy gatunku, a jego nazwisko jest bardziej kojarzone z polką niż jakiegokolwiek innego muzyka.

</doc>
<doc id="5033915" url="https://pl.wikipedia.org/wiki?curid=5033915" title="John Feckenham">
John Feckenham

John Feckenham (ur. ok. 1515, zm. 1584) – angielski duchowny katolicki, opat Westminster. Znany również jako John Howman, John z Feckenham, John Fecknam.
Życiorys.
Pochodził z rodziny chłopskiej z hrabstwa Worcester i dzieciństwo spędził w ubóstwie. W dorosłym życiu porzucił nazwisko po ojcu – Howman. Przydomek „z Feckenham” lub „Feckenham” pochodzi od nazwy lasu, w którym się urodził. Otrzymał wczesne wykształcenie w opactwie Evesham, gdzie szkolił się na Benedyktyna, a następnie studiował na Oksfordzie. Po ukończeniu studiów wrócił do życia zakonnego. Gdy jego klasztor w Evesham został rozwiązany w 1540 r., wrócił do Oksfordu, po czym w służył jako kapelan biskupa Worcester, Johna Bell’a oraz biskupa Londynu, Edmunda Bonner’a.
Podczas rządów króla Edwarda VI został uwięziony w Londyńskiej Tower, z której wypuszczany był by mógł brać udział w dysputach teologicznych. Feckenham był utalentowanym mówcą i posiadał konserwatywne poglądy na wiarę. Jego żarliwe przywiązanie do swojego wyznania zapewniło mu wolność, gdy katolicka Maria Tudor objęła tron w 1553 r. Mianowała go swoim spowiednikiem i kapelanem, jak również dziekanem katedry Św. Pawła w Londynie. Feckenham sprzeciwiał się prześladowaniom protestantów przez królową i wielokrotnie wstawiał się za oskarżonymi i skazańcami, m.in. siostrą Marii, Elżbietą, wysłaną do Tower w 1554 r. Duchowny znany był ze swojego miłosierdzia i działalności filantropijnej. Wysłany był również przez Marię do skazanej na śmierć Joanny Grey, której towarzyszył w ostatnich chwilach przed jej egzekucją.
W 1556 r. opactwo Westminsterskie zostało przywrócone i Feckenham został jego opatem, tym samym zdobył możliwość zasiadania w Izbie Lordów. Elżbieta I zastąpiła swoją siostrę na tronie w roku 1558, Feckenham był przeciwny jakimkolwiek zmianom religijnym w królestwie. Odmówił również złożenia przysięgi supremacji. Opactwo Westminsterskie zostało przekształcone w 1560 r. na tzw. "Royal peculiar", przechodząc pod jurysdykcję monarchini, a opat z powrotem wysłany został do Tower, w której został przez czternaście lat. Nie odzyskał nigdy wolności i resztę swojego życia spędził pod okiem biskupów Winchesteru i Ely. Poświęcił się zupełnie działalności dobroczynnej. Zmarł w kościele w Wisbech, w październiku 1560 r.

</doc>
<doc id="5033917" url="https://pl.wikipedia.org/wiki?curid=5033917" title="Strangelove '88 (singel)">
Strangelove '88 (singel)



</doc>
<doc id="5033918" url="https://pl.wikipedia.org/wiki?curid=5033918" title="The Price of Salt">
The Price of Salt

The Price of Salt (wznowiona pt. Carol) – powieść autorstwa Patricii Highsmith wydana pierwszy raz w 1952 roku pod ps. Claire Morgan. Jest to jedyny lesbijski romans w dorobku pisarki znanej głównie z thrillerów i powieści kryminalnych. Zawierał autobiograficzne motywy z jej życia, przez co autorka zdecydowała wydać się go pod pseudonimem. Dopiero wznowienie z 1990 roku opublikowano pod jej właściwym nazwiskiem oraz z tytułem zmienionym na "Carol". Highsmith zakończyła historię happy endem, co w ówczesnej literaturze lesbijskiej było bezprecedensowe i przyniosło książce dużą rozpoznawalność, czyniąc ją niemal kultową w środowisku lesbijskim.
W 2015 roku ukazała się "Carol", ekranizacja powieści w reż. Todda Haynesa.
Fabuła.
Akcja powieści osadzona została w Nowym Jorku w latach 50. dwudziestego wieku. Opowiada o relacji miłosnej dziewiętnastoletniej Therese i Carol, gospodyni domowej w trakcie rozwodu. Początkowe spotkanie w sklepie w okresie przedświątecznym przeradza się w romans naznaczony społecznym tabu oraz historię o odkrywaniu samej siebie. Bohaterki wybierają się w podróż samochodową po Stanach. Zostaje ona przerwana przez odkrycie prywatnego detektywa, wynajętego przez męża Carol, Harge’a, który nagrywał je potajemnie w hotelu, zbierając dowody do rozprawy rozwodowej. Carol opuszcza Therese, próbując walczyć o prawo do opieki nad swoją córką Rindy. Ostatecznie jednak poświęca ją, by spróbować ułożyć sobie życie z Therese.
Okoliczności powstania.
W 1948 roku Highsmith pozostawała w związku z pisarzem Markiem Brandelem, mając równocześnie romans z sąsiadką, malarką Ann Clark. Nie będąc w stanie odczuwać pociągu seksualnego do mężczyzn, zdecydowała się spróbować terapii konwersyjnej. By na nią zarobić, dorabiała jako sprzedawczyni w domu towarowym Bloomingdale. W okresie przedświątecznym spotkanie z jedną z klientek, 40-letnią Kathleen Senn, zrobiło na pisarce duże wrażenie – jak wspominała, była „dziwnie oszołomiona, bliska omdlenia, jednocześnie uwznioślona, jakbym doznała jakiejś wizji”. Tego samego wieczoru skończyła ośmiostronicowy szkic powieści, co, jak sama przyznaje, wspomóc mogła ospa wietrzna, którą wówczas przechodziła. Początkowo pisana była z pierwszoosobowej perspektywy 19-letniej Therese, alter ego autorki.
Prace nad powieścią kontynuowała w 1949 roku po powrocie z Europy, gdzie nawiązała romans z 40-letnią Kathryn Hamill Cohen, żoną londyńskiego wydawcy. Stanowiła ona, wraz z Kathleen Senn, jedną z inspiracji do postaci Carol Aird. Kolejną była wcześniejsza kochanka Highsmith, Virginia Kent Catherwood, która straciła prawo do opieki nad dziećmi po ujawnieniu nagrań ze spotkań z jej kochankami (motyw ten bezpośrednio pojawia się w książce). Początkowo historia miała kończyć się tak jak związki pisarki – rozstaniem. Autorka zmieniła jednak zakończenie za namową swojej agentki. W 1950 roku, dzień po ukończeniu pierwowzoru powieści, ciągła obsesja Highsmith wobec klientki z Bloomingdale skłoniła ją do pojechania do Ridgewood i próby odszukania jej domu. Jak zapisała w pamiętniku pisarka: „czuła się dziwnie, jak morderca w powieści”. Ostatecznie nigdy jej nie odnalazła, zaś sama Senn w roku następnym popełniła samobójstwo, trując się spalinami w garażu.
Początkowymi wersjami tytułu powieści były "The Bloomingdale Story" oraz "Męki Tantala". Na ostateczny tytuł pisarka miała wpaść myśląc o żonie Lota i cenie, którą musiała zapłacić – zamianę w słup soli – gdy odwróciła się w stronę Sodomy.
Wydanie i wznowienia.
W 1950 roku Highsmith opublikowała "Znajomych z pociągu", psychologiczny thriller który zapewnił jej rozpoznawalność w nowojorskim środowisku literackim. Jej wydawcy (Harper, obecnie HarperCollins) po otrzymaniu manuskryptu "The Price..." odmówili wydania powieści. Pisarkę ostrzegano, że po sukcesie "Znajomych..." wydanie homoerotycznego romansu byłoby dla niej zawodowym samobójstwem i przypięłoby jej łatkę „lesbijskiej autorki”. Sama Highsmith również obawiała się publikacji ze względu na dużą liczbę wątków autobiograficznych. Zachęcona jednak entuzjastyczną recenzją Ethel Sturtevant, wykładowczyni z nowojorskiego Barnard College, gdzie studiowała, zdecydowała się wydać powieść pod pseudonimem Claire Morgan w stosunkowo niedużym wydawnictwie Cowarda McCann’a.
Książka była wielokrotnie wznawiana. Druga publikacja nastąpiła dość szybko, bo w 1953 roku, wydana przez Bantam Books jako lesbijskie pulp fiction. Bardziej masową skalę miało wydanie z 1969 roku od Macfadden Books. Kolejne wznowienie nastąpiło w 1983 roku, kiedy lesbijskie wydawnictwo Naiad Press zaproponowało Highsmith publikację pod jej prawdziwym nazwiskiem. Pisarka jednak znów zdecydowała się zostać przy pseudonimie. Dopiero wydanie z 1990 roku od Bloomsbury Publishing, z tytułem zmienionym na "Carol" i dodanym posłowiem autorki nosiło jej prawdziwe nazwisko, stając się swoistym coming outem wówczas już 69-letniej Highsmith. Pomimo jej obaw, że powieść po tylu latach wyda się zbyt sentymentalna, uzyskała w większości pozytywne recenzje.
Odbiór i znaczenie.
W ciągu kilku pierwszych lat od wydania książka sprzedała się w nakładzie prawie miliona egzemplarzy. Highsmith, jako Claire Morgan, i jej wydawca otrzymywali w pierwszych miesiącach po publikacji po kilkadziesiąt listów tygodniowo. Czytelniczki "The Price of Salt" utożsamiały się z bohaterkami oraz z przedstawioną historią. Dziękowały autorce za przedstawienie ich jak „normalnych ludzi” oraz za "happy ending".
W docenieniu znaczenia powieści ważna jest świadomość realiów historycznych i trudnej sytuacji osób LGBT w Ameryce lat 50. W dobie makkartyzmu napiętnowano wiele osób nieheteronormatywnych pod pretekstem sprzyjania komunistom. Wiele osób bało się „zdemaskowania”, gdyż groziła za to m.in. utrata pracy. Jak wspomina Highsmith w posłowiu z wydania z 1990 roku, „obławy na gejowskie bary były na porządku dziennym”. W amerykańskiej kulturze wizerunek osób nieheteronormatywnych był dość negatywny, przedstawiano je jako złowrogie lub chore psychicznie, na co wpływ miał wciąż obowiązujący konserwatywny kodeks Haysa. Pod jego wpływem powstały pierwsze ekranizacje powieści Highsmith: w "Nieznajomych z pociągu" Alfreda Hitchcocka z 1951 roku, jeden z bohaterów, Bruno, przedstawiony jako bardziej kobiecy i manipulacyjny, ginie w dość okrutny sposób. Inaczej w oryginale, gdzie topi się, mimo próby pomocy ze strony Guy’a, zaś ich relację w całej powieści można odczytać dość niejednoznacznie.
Dużą część ówczesnej amerykańskiej literatury lesbijskiej stanowiły "pulp fiction", kreowane w zasadzie jako fantazje dla heteroseksualnych mężczyzn. Miały specyficzne, sugestywne okładki, oraz powtarzały zestaw postaci i motywów: dominująca, manipulacyjna lesbijka, zazwyczaj kusiła bardziej niewinną, niedoświadczoną, którą w końcu „ratował” mężczyzna. Historie takie często kończyły się samobójstwem bohaterek lub powrotem jednej z nich do heteroseksualnego małżeństwa. Nawet okładka "The Price of Salt" z 1953 roku wpisywała się w tę konwencję.
Powieść Highsmith nie kończyła się jednak tragedią. Zostawiała swoim bohaterkom szansę na szczęśliwe życie, dając czytelniczkom nadzieję. Same postacie Therese i Carol wymykały się także typowym podziałom na butch i femme. Mężczyźni nie odgrywali w historii ważnej roli, ani jako wybawcy ani jako główni antagoniści. O ile bariery homofobicznego społeczeństwa pozostają ważną przeszkodą w związku głównych bohaterek, większą uwagę autorka poświęciła odkryciu swojej tożsamości przez samą Therese. Pisarka poruszała przy okazji temat innych ograniczeń społecznych, m.in. osób aspirujących do środowiska artystycznej bohemy, ale zmuszonych ostatecznie do pracowania w zupełnie innych, handlowych branżach, co czyniło je nieszczęśliwymi (na przykładzie partnera Therese, Richarda).
Ekranizacja.
Początkowe plany ekranizacji kończyły się niepowodzeniem. Wersja z 1952 roku, by obejść kodeks Haysa, chciała zmienić płeć głównej bohaterki i tytuł na "Carl". W połowie lat 60. rozpatrywano Lanę Turner do zagrania głównej roli, ostatecznie uznano to jednak za zbyt kontrowersyjne. W latach 90. prawa do ekranizacji powieści nabyła producentka Dorothy Berwin i scenarzystka Phyllis Nagy, która znała Highsmith osobiście. Pisarka sama miała zasugerować Nagy adaptację jednej z jej książek. Produkcja filmu przedłużała się latami. Ostatecznie film "Carol" w reż. Todda Haynesa wyszedł w 2015 roku, z Cate Blanchett i Rooney Marą grające kolejno Carol i Therese. Film otrzymał sześć nominacji do Oscarów.

</doc>
<doc id="5033919" url="https://pl.wikipedia.org/wiki?curid=5033919" title="Nerijus Vasiliauskas (piłkarz)">
Nerijus Vasiliauskas (piłkarz)

Nerijus Vasiliauskas (, ur. 20 czerwca 1977 w Janowie) – litewski piłkarz występujący na pozycji pomocnika lub napastnika, reprezentant Litwy w latach 1997–2002, sędzia piłkarski.
Kariera klubowa.
Karierę na poziomie seniorskim rozpoczął w sezonie 1994/95 w FK Žalgiris-2 Wilno, z którym wywalczył awans do A lygi. W latach 1995–1997 był podstawowym zawodnikiem zespołu i rozegrał w litewskiej ekstraklasie 50 spotkań, w których zdobył 7 goli. Przed sezonem 1997/98 został przez trenera Eugenijusa Riabovasa przeniesiony do składu pierwszej drużyny. 14 sierpnia 1997 zanotował pierwszy występ w europejskich pucharach w meczu z Hapoelem Beer Szewa (0:0) w Pucharze Zdobywców Pucharów 1997/98. Wkrótce po tym został wypożyczony na krótki okres do Polonii Wilno (I lyga), pełniącej funkcję klubu satelickiego. W sezonie 1998/99 wywalczył z FK Žalgiris mistrzostwo Litwy. W sezonie 1999 został z 10 golami królem strzelców A lygi i zajął 2. miejsce w plebiscycie "Najlepszy piłkarz grający na Litwie".
Przed sezonem 2000 Vasiliauskas został wypożyczony na okres jednej rundy do Lokomotiwu Niżny Nowogród. 1 kwietnia 2000 zadebiutował w Wysszim Diwizionie w przegranym 1:2 meczu przeciwko Torpedo Moskwa. Łącznie rozegrał w barwach Lokomotiwu 5 ligowych spotkań i zdobył 1 gola. Latem 2000 roku udał się na testy do Zenitu Petersburg oraz Anży Machaczkała. Oba kluby były zainteresowane pozyskaniem go, jednak na przeszkodzie stanęła wysoka kwota wykupu i jego żądania finansowe. W styczniu 2001 roku wznowił treningi z Anży Machaczkała, jednak ostatecznie ponownie powrócił do FK Žalgiris. W przerwie zimowej sezonu 2001/02 podpisał umowę z Orlenem Płock. Pół roku później awansował z tym zespołem do I ligi. Zadebiutował w niej 21 września 2002 w zremisowanym 0:0 wyjazdowym meczu z Ruchem Chorzów. Latem 2003 roku odszedł z klubu i przeniósł się do ukraińskiego Krywbasu-2 Krzywy Róg, dla którego rozegrał 1 spotkanie w Druhiej Lidze.
Wiosną 2004 roku Vasiliauskas został piłkarzem FK Vėtra. Latem tegoż roku został wypożyczony na okres jednej rundy do Polonii Wilno (I lyga). W październiku 2005 roku dotarł z FK Vėtra do finału Pucharu Litwy, przegranego po dogrywce z FBK Kaunas. W styczniu 2006 roku podpisał dwuletni kontrakt z Tawriją Symferopol prowadzoną przez Mychajło Fomenkę. 5 marca tegoż roku zadebiutował w Wyszczej Lidze w meczu z Szachtarem Donieck (1:1), w którym strzelił bramkę. Łącznie rozegrał w barwach tego klubu 39 spotkań w ukraińskiej ekstraklasie, w których zdobył 4 gole. Po wygaśnięciu umowy powrócił na Litwę i został zawodnikiem FK Žalgiris Wilno. W lipcu 2008 roku z powodu zaległości w wynagrodzeniach rozwiązał polubownie swój kontrakt. Wkrótce po tym udał się na testy do Olimpiku Baku, gdzie doznał kontuzji, po której zmuszony był przejść kilkumiesięczną rekonwalescencję. W styczniu 2009 roku, podczas obozu przygotowawczego w Turcji, był testowany przez klub Xəzər Lenkoran. Wkrótce po tym rozpoczął treningi z nowo powstałym VMFD Žalgiris Wilno. W kwietniu 2009 roku ponownie podpisał kontrakt z FK Vėtra.
W lutym 2010 roku Vasiliauskas związał się umową z JK Sillamäe Kalev. 20 marca 2010 zadebiutował w Meistriliidze w meczu przeciwko Viljandi JK Tulevik, zakończonym zwycięstwem 2:1 W estońskiej ekstraklasie zanotował łącznie 21 ligowych występów i zdobył 9 bramek. W październiku 2010 roku zarząd klubu rozwiązał jego kontrakt. Po zakończeniu sezonu 2010 JK Sillamäe Kalev zakończył współpracę ze wszystkimi pięcioma litewskimi piłkarzami, oświadczając, że mogli oni brać udział w procederze ustawiania meczów. W marcu 2011 roku Vasiliauskas odbył testy w trzecioligowym REO Vilnius. Wkrótce po tym został graczem FK Fakyrai-AD MEN (V liga) i od tego momentu epizodycznie występował w klubach z niższych kategorii rozgrywkowych: FK Lietava (2011), ponownie FK Fakyrai-AD MEN (2012–2013) i Džiugasie Telsze (2015).
Kariera reprezentacyjna.
W latach 1994–1996 Vasiliauskas był powoływany do reprezentacji Litwy U-18. W latach 1997–1999 występował w reprezentacji Litwy U-21, dla której rozegrał 7 spotkań w eliminacjach Mistrzostw Europy 1998 i 2000.
11 lipca 1997 zadebiutował w seniorskiej reprezentacji Litwy, prowadzonej przez Benjaminasa Zelkevičiusa, w wygranym 1:0 meczu z Łotwą w ramach turnieju Baltic Cup 1997, który zakończył się wygraną Litwinów. 29 czerwca 1998 zdobył pierwszą bramkę w drużynie narodowej w towarzyskim spotkaniu z Andorą (4:0) w Karksi-Nuia. Ogółem w latach 1997–2002 rozegrał w reprezentacji 6 meczów i strzelił 2 gole.
Kariera sędziowska.
W 2012 roku uzyskał od LFF licencję sędziowską II klasy i rozpoczął sędziowanie spotkań amatorskich kategorii rozgrywkowych, Ligi Rezerw LFF oraz A lygi kobiet. W 2013 roku zaczął prowadzić mecze I lygi.

</doc>
<doc id="5033920" url="https://pl.wikipedia.org/wiki?curid=5033920" title="The Crown of Toil; a Book of Sonnets (tomik Wilbura Morrisa Stine’a)">
The Crown of Toil; a Book of Sonnets (tomik Wilbura Morrisa Stine’a)



</doc>
<doc id="5033921" url="https://pl.wikipedia.org/wiki?curid=5033921" title="Carol (powieść)">
Carol (powieść)



</doc>
<doc id="5033931" url="https://pl.wikipedia.org/wiki?curid=5033931" title="Alfred Neumann">
Alfred Neumann



</doc>
<doc id="5033940" url="https://pl.wikipedia.org/wiki?curid=5033940" title="Marek Lewandowski (muzyk)">
Marek Lewandowski (muzyk)

Marek Lewandowski (ur. 21 lutego 1950 w Warszawie, zm. 17 września 2022 tamże) – polski perkusista.
Historia.
Zadebiutował w estradowym zespole instrumentalno-wokalnym „Tornado” w styczniu 1966 roku. Napisano o nim w gazecie codziennej „Nowiny Rzeszowskie”, drukowanej w ówczesnym nakładzie 120 tys. egzemplarzy – w artykule pt. „Młodzieżowa Estrada”. Z tą grupą perkusista współpracował do końca 1969 roku.
Od początku 1970 roku rozpoczął kooperację z rockową „Grupą RH (-)”. Zespół ten w PRL-owskich warunkach przygotował pionierskie w kraju oratorium rockowe pt. „Wyprawa do Atlantydy”, w całości skomponowane przez muzyków zespołu – Jana Pileckiego i Zbigniewa Hołdysa; aranżacja zespołowa, libretto – Marek Malak. Jego prapremiera odbyła się w lipcu na festiwalu Fama '70 w Świnoujściu. Było wystawiane w dużych ośrodkach uniwersyteckich w kraju. W miesięczniku „Jazz – Rytm i Piosenka” dwukrotnie zamieszczono recenzję i informacje na temat działalności „Grupy RH-”. Na temat zespołu napisano również w studenckim magazynie „itd”, w artykule pt. „Wyprawa do widza”. W roku 1971 muzyk wraz z zespołem dokonał nagrań wybranych fragmentów oratorium w studiu radiowym Polskiego Radia na potrzeby rejestracji 20-minutowego koncertu Grupy RH (-) w TVP w programie Studio 2. W tym samym roku, perkusista obok Pawła Dąbrowskiego (gitara basowa) i Dariusza Kozakiewicza (gitara solowa), wziął udział w sesji nagraniowej muzyki do spektaklu teatralnego „Kartoteka” Tadeusza Różewicza w reżyserii Andrzeja Rozhina, debiutującego w tej roli w Teatrze Wybrzeże” w Gdańsku. Kolejne nagranie miało miejsce w 1972 roku i była to muzyka przeznaczona do spektaklu Teatru Gong 2 w Lublinie. W zespole Jana Pilckiego muzyk grał do końca jego istnienia, czyli do roku 1973 (obecnie nie ma pewności, czy nazwa oryginalna była używana do końca istnienia zespołu). W tym samym roku został powołany do służby wojskowej w jednostce w Wesołej k. Warszawy i włączony do garnizonowego zespołu muzycznego, z którym wygrał eliminacje w Warszawskim Okręgu Wojskowym do Festiwalu Piosenki Żołnierskiej w Kołobrzegu i w Połczynie (1975).
Od końca 1975 do połowy 1998 roku, brał udział w licznych imprezach estradowych i koncertach muzycznych, grając w zespołach akompaniujących piosenkarkom i piosenkarzom, a byli to: Joanna Rawik, Sława Przybylska, Elżbieta Igras, Andrzej Frajndt, Zbigniew Wodecki, Danuta Błażejczyk, Danuta Rinn, Andrzej Rosiewicz. W 1979 r. występował gościnnie z zespołem „Homo Homini” z którym zagrał ponad 100 koncertów, m.in. w Sali Kongresowej w Warszawie. W 1983 roku podpisał umowę z Pagartem i w efekcie współpracował w zespole Marka Wierońskiego „Trade Mark Group” w kraju, jak i w NRD. W latach 1984–1986 występował z grupą „Digital Dream” z którą występował w Finlandii i Norwegii. Od 1987 r. za pośrednictwem Pagartu rozpoczął wieloletnią współpracę z Austriacką Agencją Koncertową – „Ploner”, będąc liderem i perkusistą zespołu „Magic Box”, który występował w największych miastach Niemiec, Austrii i Szwajcarii. Jednocześnie w tym czasie nawiązał współpracę z Polskim Stowarzyszeniem Jazzowym. Od 1991 roku był perkusistą formacji „Kilimanjaro”, z którą jeździł w trasy koncertowe po Polsce i Szwajcarii.
Marek Lewandowski jest wymieniony w „Encyklopedii Polskiej Muzyki Rockowej – Rock’n’Roll 1959-1973 „, w indeksie nazw i nazwisk na str. 316 oraz w składzie zespołu „Grupa RH-” na str. 26. „Grupa RH- wymieniona jest również w kalendarium tej encyklopedii na str. 297 wskazującym datę i miejsce prapremiery ww. oratorium pt. „Wyprawa do Atlantydy”.

</doc>
<doc id="5033952" url="https://pl.wikipedia.org/wiki?curid=5033952" title="Viola grypoceras">
Viola grypoceras

Viola grypoceras A.Gray – gatunek roślin z rodziny fiołkowatych ("Violaceae"). Występuje naturalnie w Chinach (w prowincjach Anhui, Fujian, południowo-wschodnim Gansu, Guangdong, Henan, Hubei, Hunan, Jiangsu, Jiangxi, Junnan, Kuejczou, południowym Shaanxi, wschodnim Syczuanie i Zhejiang oraz regionie autonomicznym Kuangsi), na Tajwanie, Półwyspie Koreańskim, w Japonii, na Wyspach Kurylskich oraz Sachalinie. 
Biologia i ekologia.
Rośnie w lasach. 
Zmienność.
W obrębie tego gatunku wyróżniono jedną odmianę:

</doc>
<doc id="5033954" url="https://pl.wikipedia.org/wiki?curid=5033954" title="Viola guangzhouensis">
Viola guangzhouensis

Viola guangzhouensis A.Q.Dong, J.S.Zhou &amp; F.W.Xing – gatunek roślin z rodziny fiołkowatych ("Violaceae"). Występuje endemicznie w Chinach – w prowincji Guangdong. 
Biologia i ekologia.
Rośnie na terenach skalistych. 

</doc>
<doc id="5033956" url="https://pl.wikipedia.org/wiki?curid=5033956" title="Viola hancockii">
Viola hancockii

Viola hancockii W.Becker – gatunek roślin z rodziny fiołkowatych ("Violaceae"). Występuje endemicznie w Chinach – w prowincjach Gansu, Hebei, Szantung, Shaanxi oraz Shanxi. 
Biologia i ekologia.
Rośnie w lasach, na łąkach, brzegach cieków wodnych i skarpach. Występuje na wysokości od 200 do 1800 m n.p.m.

</doc>
<doc id="5033958" url="https://pl.wikipedia.org/wiki?curid=5033958" title="Viola hediniana">
Viola hediniana

Viola hediniana W.Becker – gatunek roślin z rodziny fiołkowatych ("Violaceae"). Występuje endemicznie w Chinach – w Syczuanie i zachodniej części Hubei. 
Biologia i ekologia.
Rośnie w lasach, na łąkach i skarpach. Występuje na wysokości od 1500 do 3500 m n.p.m.

</doc>
<doc id="5033960" url="https://pl.wikipedia.org/wiki?curid=5033960" title="Viola henryi">
Viola henryi

Viola henryi H.Boissieu – gatunek roślin z rodziny fiołkowatych ("Violaceae"). Występuje endemicznie w Chinach – w zachodnim Hubei, północno-zachodnim Hunanie oraz wschodnim Syczuanie. 
Biologia i ekologia.
Rośnie w lasach, na wysokości od 1200 do 1800 m n.p.m.

</doc>
<doc id="5033962" url="https://pl.wikipedia.org/wiki?curid=5033962" title="Ardizja kędzierzawa">
Ardizja kędzierzawa

Ardizja kędzierzawa ("Ardisia crispa" (Thunb.) A.DC.) – gatunek roślin z rodziny pierwiosnkowatych ("Primulaceae"). Występuje naturalnie w Japonii (wliczając archipelag Riukiu, na Półwyspie Koreańskim, w Chinach (w prowincjach Anhui, Fujian, Guangdong, Hubei, Hunan, Jiangsu, Jiangxi, Junnan, Kuangsi, Kuejczou, Syczuan oraz Zhejiang), na Tajwanie, w Wietnamie, Laosie, Indonezji oraz zachodniej części Himalajów. Ponadto został introdukowany w Australii (w stanie Queensland) oraz na Małych Antylach. 
Biologia i ekologia.
Rośnie na terenach bagnistych oraz w lasach. Występuje na wysokości do 2500 m n.p.m.

</doc>
<doc id="5033965" url="https://pl.wikipedia.org/wiki?curid=5033965" title="Ardisia lindleyana">
Ardisia lindleyana

Ardisia lindleyana D.Dietr. – gatunek roślin z rodziny pierwiosnkowatych ("Primulaceae"). Występuje naturalnie w północnym Wietnamie oraz Chinach (w prowincjach Fujian, Guangdong, Hunan, Jiangxi, Kuangsi i Zhejiang). 
Biologia i ekologia.
Rośnie na brzegach cieków wodnych, terenach bagnistych oraz w lasach. Występuje na wysokości od 300 do 1200 m n.p.m.

</doc>
<doc id="5033967" url="https://pl.wikipedia.org/wiki?curid=5033967" title="Myrsine semiserrata">
Myrsine semiserrata

Myrsine semiserrata Wall. – gatunek roślin z rodziny pierwiosnkowatych ("Primulaceae"). Występuje naturalnie w Pakistanie, Indiach (Dżammu i Kaszmir, Himachal Pradesh, Uttarakhand, Asam i Arunachal Pradesh), Nepalu, Mjanmie, Tajlandii, Laosie, Wietnamie oraz Chinach (w prowincjach Guangdong, Hubei, Hunan, Kuangsi, Kuejczou, Syczuan i Junnan oraz Tybecie). 
Biologia i ekologia.
Rośnie w lasach i zaroślach. Występuje na wysokości od 500 do 2700 m n.p.m.

</doc>
<doc id="5033969" url="https://pl.wikipedia.org/wiki?curid=5033969" title="Myrsine stolonifera">
Myrsine stolonifera

Myrsine stolonifera (Koidz.) E.Walker – gatunek roślin z rodziny pierwiosnkowatych ("Primulaceae"). Występuje naturalnie w Chinach (w prowincjach Anhui, Fujian, Guangdong, Hajnan, Jiangxi, Junnan, Kuangsi, Kuejczou, Syczuan i Zhejiang), na Tajwanie i w Japonii. 
Biologia i ekologia.
Rośnie w lasach oraz na terenach bagnistych. Występuje na wysokości od 300 do 2100 m n.p.m.
Zmienność.
W obrębie tego gatunku wyróżniono jedną odmianę:

</doc>
<doc id="5033971" url="https://pl.wikipedia.org/wiki?curid=5033971" title="Rinorea erianthera">
Rinorea erianthera

Rinorea erianthera C.Y.Wu &amp; Chu Ho – gatunek roślin z rodziny fiołkowatych ("Violaceae"). Występuje naturalnie w Chinach – w południowo-zachodnim Syczuanie. 
Biologia i ekologia.
Rośnie w zaroślach, na wysokości około 1300 m n.p.m.

</doc>
<doc id="5033974" url="https://pl.wikipedia.org/wiki?curid=5033974" title="Rinorea sessilis">
Rinorea sessilis

Rinorea sessilis (Lour.) Kuntze – gatunek roślin z rodziny fiołkowatych ("Violaceae"). Występuje naturalnie w Chinach (w prowincjach Kuangsi i Hajnan) oraz Wietnamie. 
Biologia i ekologia.
Rośnie w lasach, na wysokości do 1000 m n.p.m.

</doc>
<doc id="5033976" url="https://pl.wikipedia.org/wiki?curid=5033976" title="Zbigniew Nocznicki">
Zbigniew Nocznicki

Zbigniew Wojciech Nocznicki (ur. 28 sierpnia 1930 w Sakówce, zm. 4 marca 1988 w Warszawie) – polski działacz partyjny i państwowy, inżynier leśnik, w latach 1982–1986 podsekretarz stanu w Ministerstwie Leśnictwa i Przemysłu Drzewnego, w latach 1986–1988 sekretarz stanu w Ministerstwie Rolnictwa, Leśnictwa i Gospodarki Żywnościowej.
Życiorys.
Wnuk Tomasza Nocznickiego. W czasie okupacji aresztowano jego ojca i brata. Ukończył liceum leśne w Margoninie, w 1954 został absolwentem Wydziału Leśnego Szkoły Głównej Gospodarstwa Wiejskiego. Od 1950 pracował w Państwowej Centrali Drzewnej. W latach 1952–1955 radca w Ministerstwie Leśnictwa. Zajmował stanowisko kierownika pracowni w Biurze Urządzania Lasu i Geodezji Leśnej w Przemyślu (1955–1959) oraz Radomiu (1959–1970); w drugiej jednostce był następnie wicedyrektorem i od 1974 dyrektorem. Uznawano go za jednego z największych znawców leśnictwa w Górach Świętokrzyskich, był m.in. współautorem koncepcji urządzenia Świętokrzyskiego Parku Narodowego. W latach 1975–1981 kierował zarządem wojewódzkim Ligi Ochrony Przyrody w Radomiu, od 1982 należał do zarządu głównego tej organizacji.
Od 1948 należał do Stronnictwa Ludowego, a od 1949 do Zjednoczonego Stronnictwa Ludowego, w 1950 został prezesem Gminnego Komitetu ZSL w Margoninie. Zasiadał w prezydium komitetów powiatowego (1960–1975) i wojewódzkiego (1975–1982) ZSL w Radomiu. Od 1984 do śmierci kierował Głównym Sądem Partyjnym. Od 17 października 1982 pełnił funkcję podsekretarza stanu w Ministerstwie Leśnictwa i Przemysłu Drzewnego, następnie od 1 stycznia 1986 do śmierci sekretarza stanu w Ministerstwie Rolnictwa, Leśnictwa i Gospodarki Żywnościowej.
W 1987 został członkiem honorowym Polskiego Towarzystwa Leśnego. Jego imię nadano Szkole Leśnej w Margoninie.
Pochowany na Cmentarzu Wojskowym na Powązkach (kwatera C31-tuje-4).

</doc>
<doc id="5033977" url="https://pl.wikipedia.org/wiki?curid=5033977" title="Tilia mandshurica">
Tilia mandshurica

Tilia mandshurica Rupr. &amp; Maxim. – gatunek drzewa z rodziny ślazowatych. Występuje naturalnie w Rosji (zachodnia Syberia), na Półwyspie Koreańskim, w Chinach (Hebei, północna część Jiangsu, Mongolia Wewnętrzna i Szantung) oraz Japonii. 

</doc>
<doc id="5033979" url="https://pl.wikipedia.org/wiki?curid=5033979" title="Tilia paucicostata">
Tilia paucicostata

Tilia paucicostata Maxim. – gatunek drzewa z rodziny ślazowatych. Występuje naturalnie w Chinach – w prowincjach Gansu, Henan, Hubei, Hunan, Shaanxi, Syczuan oraz Junnan. 
Biologia i ekologia.
Rośnie w lasach. Występuje na wysokości od 1300 do 2100 m n.p.m.
Zmienność.
W obrębie tego gatunku oprócz podgatunku nominatywnego wyróżniono jeden podgatunek oraz jedną odmianę:

</doc>
<doc id="5033981" url="https://pl.wikipedia.org/wiki?curid=5033981" title="Fiołek wapieniolubny">
Fiołek wapieniolubny

Fiołek wapieniolubny ("Viola calcarata" L.) – gatunek roślin z rodziny fiołkowatych ("Violaceae"). Występuje naturalnie w południowo-wschodniej Francji, południowych Niemczech, Szwajcarii, północnych Włoszech, Austrii, Chorwacji, Serbii, Albanii oraz Grecji. 
Biologia i ekologia.
Rośnie na łąkach, pastwiskach i terenach skalistych. Występuje na wysokości od 1300 do 2400 m n.p.m. Kwitnie od kwietnia do października. 

</doc>
<doc id="5033982" url="https://pl.wikipedia.org/wiki?curid=5033982" title="Viola calcarata">
Viola calcarata



</doc>
<doc id="5033984" url="https://pl.wikipedia.org/wiki?curid=5033984" title="Racovița">
Racovița



</doc>
<doc id="5033985" url="https://pl.wikipedia.org/wiki?curid=5033985" title="Rădești">
Rădești



</doc>
<doc id="5033986" url="https://pl.wikipedia.org/wiki?curid=5033986" title="Recea">
Recea



</doc>
<doc id="5033987" url="https://pl.wikipedia.org/wiki?curid=5033987" title="Roșia">
Roșia



</doc>
<doc id="5033989" url="https://pl.wikipedia.org/wiki?curid=5033989" title="Pat Daniels">
Pat Daniels

Billie Jo Patricia Daniels, później kolejno Winslow, Bank i Connolly (ur. 1 września 1943 w Santa Monica) – amerykańska lekkoatletka, wieloboistka i biegaczka średniodystansowa, mistrzyni igrzysk panamerykańskich, trzykrotna olimpijka, później trenerka lekkoatletyczna.
Kariera sportowa.
Wystąpiła w biegu na 800 metrów na igrzyskach olimpijskich w 1960 w Rzymie, lecz została zdyskwalifikowana w biegu eliminacyjnym za przekroczenie toru. Na kolejnych igrzyskach olimpijskich w 1964 w Tokio zajęła 7. miejsce w pięcioboju.
Zwyciężyła w pięcioboju na igrzyskach panamerykańskich w 1967 w Winnipeg, wyprzedzając Jenny Meldrum z Kanady i Aídę dos Santos z Brazylii. Zajęła 6. miejsce w tej konkurencji na igrzyskach olimpijskich w 1968 w Meksyku.
Był mistrzynią Stanów Zjednoczonych w pięcioboju w latach 1961–1967 i 1970, w biegu na 800 metrów w 1960, w biegu na 880 jardów w 1961 i w skoku w dal w 1967.
Siedmiokrotnie poprawiała rekord Stanów Zjednoczonych w pięcioboju do wyniku 4880 punktów (15 października 1967 w Meksyku), a po zmianie składu konkurencji tworzących pięciobój z biegu na 80 metrów przez płotki na bieg na 100 metrów przez płotki ustanowiła rekord swego kraju wynikiem 4735 pkt (po zmianie punktacji 4142 pkt, ustanowiony 25 czerwca 1970 w South Lake Tahoe). Była również pięciokrotną rekordzistką USA w biegu na 800 metrów do wyniku 2:13,1 (19 lipca 1961 w Stuttgarcie) i dwukrotną w biegu na 400 metrów do czasu 56,0 (25 kwietnia 1964 w Hanford).
Późniejsze życie.
Była znaną trenerką lekkoatletyczną. Jej najsławniejszą podopieczną była Evelyn Ashford. Historię trenowania Ashford Pat Connolly opisała w książce "Coaching Evelyn: Fast, Faster, Fastest Woman in the World".
Jej trzecim mężem był Harold Connolly, mistrz olimpijski z 1956 w rzucie młotem.

</doc>
<doc id="5033993" url="https://pl.wikipedia.org/wiki?curid=5033993" title="Runc">
Runc



</doc>
<doc id="5033997" url="https://pl.wikipedia.org/wiki?curid=5033997" title="Mikołaj Tarło (zm. 1702)">
Mikołaj Tarło (zm. 1702)



</doc>
<doc id="5033999" url="https://pl.wikipedia.org/wiki?curid=5033999" title="Runcu">
Runcu



</doc>
<doc id="5034000" url="https://pl.wikipedia.org/wiki?curid=5034000" title="Teodor Obuchowicz">
Teodor Obuchowicz



</doc>
<doc id="5034002" url="https://pl.wikipedia.org/wiki?curid=5034002" title="US Marocaine Casablanca">
US Marocaine Casablanca

Union Sportive Marocaine de Casablanca – marokański klub piłkarski istniejący w latach 1917–1957. Siedzibę miał w Casablance.
Opis.
Klub został założony 13 kwietnia 1917 roku. Dwukrotnie zdobywał mistrzostwo Maroka -– w sezonie 1926/1927 oraz 1928/1929. W klubie w latach 1950–1953 karierę zaczynał Just Fontaine. Klub zniknął z areny piłkarskiej w 1957 roku, po odzyskaniu przez Maroko niepodległości. Grał na stadionie Philippe.

</doc>
<doc id="5034003" url="https://pl.wikipedia.org/wiki?curid=5034003" title="Union Sportive Marocaine de Casablanca">
Union Sportive Marocaine de Casablanca



</doc>
<doc id="5034004" url="https://pl.wikipedia.org/wiki?curid=5034004" title="Arthur Farwell">
Arthur Farwell

Arthur George Farwell (ur. 23 kwietnia 1872 w Saint Paul w stanie Minnesota, zm. 20 stycznia 1952 w Nowym Jorku) – amerykański kompozytor.
Życiorys.
Początkowo studiował elektrotechnikę na Massachusetts Institute of Technology, który ukończył w 1893 roku. Następnie uczył się muzyki w Bostonie u Homera Norrisa i George’a Whitefielda Chadwicka W latach 1897–1899 przebywał w Berlinie, gdzie był uczniem Hansa Pfitznera i Engelberta Humperdincka, kształcił się też w Paryżu u Alexandre’a Guilmanta. W latach 1899–1901 wykładał na Cornell University. Od 1909 do 1914 roku był współredaktorem czasopisma „Musical America”. W latach 1910–1913 dyrygował koncertami miejskimi w Nowym Jorku, od 1915 do 1918 roku był dyrektorem nowojorskiej Settlement Music School. W latach 1918–1919 pełnił funkcję dziekana wydziału muzycznego Uniwersytetu Kalifornijskiego w Berkeley. W 1919 roku założył Santa Barbara Community Chorus, który prowadził do 1921 roku. W latach 1921–1925 działał w Music and Art Association w Pasadenie, następnie od 1927 do 1939 roku wykładał teorię muzyki w Michigan State College. Do jego uczniów należał Roy Harris.
Twórczość.
Był pionierem stylu narodowego w muzyce amerykańskiej, który usiłował stworzyć na bazie tematów indiańskich, murzyńskich i kowbojskich. Odbył liczne podróże po południowo-zachodnich regionach Stanów Zjednoczonych, w trakcie których zbierał i badał folklor Indian i amerykańskich Murzynów. Dokonał aranżacji licznych melodii indiańskich. W 1901 roku z jego inicjatywy w Newton Centre w stanie Massachusetts powstało wydawnictwo Wa-Wan Press, w latach 1901–1907 ukazujące się jako kwartalnik, a w latach 1907–1911 jako miesięcznik, na łamach którego drukowano wokalną i fortepianową muzykę młodych kompozytorów, inspirowaną tematami zaczerpniętymi z folkloru.

</doc>
<doc id="5034007" url="https://pl.wikipedia.org/wiki?curid=5034007" title="US Casablanca">
US Casablanca



</doc>
<doc id="5034010" url="https://pl.wikipedia.org/wiki?curid=5034010" title="Michał Haraburda">
Michał Haraburda



</doc>
<doc id="5034014" url="https://pl.wikipedia.org/wiki?curid=5034014" title="Soul Survivor ’98">
Soul Survivor ’98

„Soul Survivor ’98” – singel niemieckiej piosenkarki C.C. Catch wydany w listopadzie 1998 roku w Hiszpanii przez Hansa Records. Jest to przearanżowany na ówczesne dyskotekowe standardy (na popularny wówczas eurodance) remix nagrania Soul Survivor, jednego największych przebojów artystki z okresu współpracy z Dieterem Bohlenem. Singel ten promował na hiszpańskim rynku wydany w tym czasie album wokalistki pt. "Best of ’98".

</doc>
<doc id="5034020" url="https://pl.wikipedia.org/wiki?curid=5034020" title="I Can Lose My Heart Tonight ’99">
I Can Lose My Heart Tonight ’99

„I Can Lose My Heart Tonight ’99” – singel niemieckiej piosenkarki C.C. Catch wydany w styczniu 1999 roku przez Hansa Records. Jest to przearanżowany na ówczesne dyskotekowe standardy (na popularny wówczas eurodance) remix nagrania I Can Lose My Heart Tonight, jednego największych przebojów artystki z okresu współpracy z Dieterem Bohlenem. Singel ten promował wydany parę miesięcy wcześniej album wokalistki pt. "Best of ’98".

</doc>
<doc id="5034036" url="https://pl.wikipedia.org/wiki?curid=5034036" title="Barbara Dobraczyńska">
Barbara Dobraczyńska

Barbara Dobraczyńska (ur. 5 września 1936 r. w Nieświeżu) – polska dziennikarka, reżyserka filmów dokumentalnych.
Przebieg kariery zawodowej.
Od 1945 roku mieszka w Sopocie. W 1954 roku ukończyła w tym mieście Liceum Ogólnokształcące im. Marii Curie-Skłodowskiej. W 1962 roku uzyskała absolutorium na Wydziale Lekarskim Akademii Medycznej w Gdańsku. W roku 1976 ukończyła w trybie zaocznym Studium Zawodowe Realizacji Filmowej i Telewizyjnej Programów Dziennikarskich na Wydziale Reżyserii Państwowej Wyższej Szkoły Teatralnej i Filmowej w Łodzi. Lata 1963-1986 to czas aktywności zawodowej w Telewizji Polskiej w Gdańsku. Pracę tę zakończyła pójściem na rentę. Zatrudniona była w gdańskiej telewizji jako spikerka telewizyjna. Dodatkowo współpracowała z zespołami redakcyjnymi ówczesnych programów informacyjnych: „Kronika Wybrzeża”, „Namiary”, „Studio N”. W 1964 roku otrzymała etat w redakcjach programów popularno-naukowych, redakcji artystycznej i redakcji programów dla dzieci i młodzieży. Jej dorobek obejmuje programy autorskie i współautorskie, które nadawane były na antenie ogólnopolskiej. Zrealizowała między innymi 13-odcinkowy cykl zatytułowany „Balet” z udziałem Janiny Jarzynówny-Sobczak, „Balet polski”, reportaże autorskie: „Moskiewska szkoła baletowa”, „Czy pani tańczy sama”. Reżyserowała filmy dokumentalne dla dzieci i młodzieży o tematyce morskiej, wśród których znalazły się comiesięczne cykle „Cała naprzód”, „Tak trzymaj” Zrealizowała także w oparciu o własne scenariusze 3 widowiska lalkowe z cyklu „Legendy wiślanego brzegu”. Współpracowała z programami „Teleranek”, „Przy kominku”, Siódemka”.
Matka chrzestna statku.
Barbara Dobraczyńska jest matka chrzestną statku „Gdańsk II”, pojazdowca wyprodukowanego w 1983 roku w hiszpańskiej stoczni w Bilbao i przekazanego Polskim Liniom Oceanicznym. Pod koniec lat 80. popłynęła na pokładzie tego statku do Australii, gdzie spędziła rok. Od 6 marca 2014 roku Barbara Dobraczyńska należy do Klubu Matek Chrzestnych Statków Armatorów Wybrzeża Gdańskiego. Jest współautorką wystawy "Matki i statki, czyli duch w maszynie” zorganizowanej w 2015 roku w Gdańsku. Była gościem audycji radiowej Włodzimierza Raszkiewicza „Kawałek świata i herbata”. Ekspozycji była przybliżeniem związków pomiędzy matkami chrzestnymi a statkami i ich załogami.

</doc>
<doc id="5034043" url="https://pl.wikipedia.org/wiki?curid=5034043" title="Łuczanky">
Łuczanky

Łuczanky () – wieś na Ukrainie, w obwodzie żytomierskim, w rejonie owruckim, nad Sławieczną. W 2001 roku liczyła 545 mieszkańców.

</doc>
<doc id="5034045" url="https://pl.wikipedia.org/wiki?curid=5034045" title="Mikałaj Ananjeu">
Mikałaj Ananjeu

Mikałaj Kanstancinawicz Ananjeu (; , "Nikołaj Konstantinowicz Ananjew"; ur. 12 kwietnia 1949 w Osipowiczach – białoruski działacz sportowy i polityk, w latach 1998–1999 minister sportu i turystyki Białorusi, od 2012 roku wiceprezes Komitetu Olimpijskiego Białorusi.
Życiorys.
Urodził się 12 kwietnia 1949 roku w Osipowiczach, w obwodzie bobrujskim Białoruskiej SRR, ZSRR. W 1975 roku ukończył Białoruski Państwowy Instytut Kultury Fizycznej, w 1989 roku – Białoruską Państwową Akademię Gospodarstwa Wiejskiego. 
W latach 1970–1971 pełnił funkcję Osipowickiego Rejonowego Komitetu Sportowego. Od 1972 do 1979 roku był dyrektorem, trenerem Dziecięco-Młodzieżowej Szkoły Sportowej w Osipowiczach. W latach 1979–1986 pracował jako instruktor, kierownik Wydziału Osipowickiego Komitetu Miejskiego Komunistycznej Partii Białorusi. W latach 1986–1987 pełnił funkcję zastępcy przewodniczącego Osipowickiego Rejonowego Komitetu Wykonawczego. Od 1987 do 1997 roku był przewodniczącym Komitetu Kultury Fizycznej i Sportu Mohylewskiego Obwodowego Komitetu Wykonawczego. W latach 1997–1998 pracował jako doradca prezydenta Białorusi. Od 16 marca 1998 do 16 kwietnia 1999 roku był ministrem sportu i turystyki Białorusi. W latach 2000–2001 był zastępcą kierownika Aparatu Rządu Zgromadzenia Parlamentarnego Związku Białorusi i Rosji. Od 2001 do 2004 roku ponownie pełnił funkcję doradcy prezydenta. W latach 2004–2006 pracował jako wykładowca, dyrektor Republikańskiej Szkoły Rezerw Olimpijskich. W 2006 roku był trenerem państwowym Ministerstwa Sportu i Turystyki Białorusi. Od 2006 do 2010 roku pracował jako główny specjalista w Zarządzie Budownictwa Kapitalnego Mińskiego Miejskiego Komitetu Wykonawczego. Od 2010 roku był dyrektorem generalnym Mińsk Areny i przewodniczącym Białoruskiego Związku Łyżwiarskiego. Od 2012 roku pełnił funkcję wiceprezesa Narodowego Komitetu Olimpijskiego Białorusi.

</doc>
<doc id="5034048" url="https://pl.wikipedia.org/wiki?curid=5034048" title="Amphirrhox">
Amphirrhox

Amphirrhox Spreng. – rodzaj roślin z rodziny fiołkowatych ("Violaceae"). Według "Plants of the World" w obrębie tego rodzaju znajdują się dwa gatunki. Występuje naturalnie w klimacie tropikalnym Ameryki. Gatunkiem typowym jest "A. longifolia" (A.St.-Hil.) Spreng. 
Systematyka.
Rodzaj należy do rodziny fiołkowatych ("Violaceae") przedstawianej jako siostrzana dla "Goupiaceae" i blisko spokrewnionej z męczennicowatymi "Passifloraceae" i wierzbowatymi "Salicaceae", wraz z którymi zaliczana jest do obszernego rzędu malpigiowców ("Malpighiales") i wraz z nim do kladu różowych w obrębie okrytonasiennych.

</doc>
<doc id="5034049" url="https://pl.wikipedia.org/wiki?curid=5034049" title="Mistrzostwa Świata w Narciarstwie Dowolnym i Snowboardingu 2021 – slalom równoległy kobiet">
Mistrzostwa Świata w Narciarstwie Dowolnym i Snowboardingu 2021 – slalom równoległy kobiet

Rywalizacja kobiet w slalomie równoległym podczas mistrzostw świata w Rogli została rozegrana na trasie o nazwie Jasa. Kwalifikacje rozegrano 2 marca o 9:00, z kolei biegi finałowe tego samego dnia o 14:45. Złoty medal wywalczyła reprezentantka Rosyjskiej Federacji Narciarskiej Sofija Nadyrszyna, która w dużym finale pokonała Ramonę Theresię Hofmeister. W małym finale triumfowała Selina Jörg, zdobywając tym samym brązowy medal.
Finały.
"Opracowano na podstawie materiału źródłowego":

</doc>
<doc id="5034050" url="https://pl.wikipedia.org/wiki?curid=5034050" title="Viola chelmea">
Viola chelmea

Viola chelmea Boiss. – gatunek roślin z rodziny fiołkowatych ("Violaceae"). Występuje naturalnie w Grecji, choć niektóre źródła podają go również z Czarnogóry. 
Biologia i ekologia.
Rośnie na terenach skalistych. Występuje na wysokości od 500 do 2200 m n.p.m.

</doc>
<doc id="5034051" url="https://pl.wikipedia.org/wiki?curid=5034051" title="Viola comollia">
Viola comollia

Viola comollia Massara – gatunek roślin z rodziny fiołkowatych ("Violaceae"). Występuje naturalnie w Alpach – w północnych Włoszech. 

</doc>
<doc id="5034052" url="https://pl.wikipedia.org/wiki?curid=5034052" title="Bohuszewicze">
Bohuszewicze



</doc>
<doc id="5034053" url="https://pl.wikipedia.org/wiki?curid=5034053" title="Rodney Mack">
Rodney Mack



</doc>
<doc id="5034055" url="https://pl.wikipedia.org/wiki?curid=5034055" title="Viola kamtschadalorum">
Viola kamtschadalorum

Viola kamtschadalorum W.Becker &amp; Hultén – gatunek roślin z rodziny fiołkowatych ("Violaceae"). Występuje endemicznie na Rosyjskim Dalekim Wschodzie – w Kraju Chabarowskim, na Sachalinie, Wyspach Kurylskich i Kamczatce. 
Biologia i ekologia.
Rośnie na łąkach i skarpach. 

</doc>
<doc id="5034062" url="https://pl.wikipedia.org/wiki?curid=5034062" title="Maśka">
Maśka

Maśka - część wsi Antoniewo w Polsce, położona w województwie pomorskim, w powiecie chojnickim, w gminie Brusy, na terenie Zaborskiego Parku Krajobrazowego. Wchodzi w skład sołectwa Antoniewo.
W latach 1975–1998 Maśka administracyjnie należała do województwa bydgoskiego.

</doc>
<doc id="5034063" url="https://pl.wikipedia.org/wiki?curid=5034063" title="Pekinška patka">
Pekinška patka

Pekinška patka (serb. cyryl. Пекиншка патка, pol. Kaczka po pekińsku) – serbski (dawniej jugosłowiański) zespół punkrockowy z Nowego Sadu. Ich debiutancki album "Plitka poezija" (pol. "Płytka poezja"), wydany w 1980 roku, jest uważany za pierwszy punkrockowy album zespołu pochodzącego z Serbii. Będąc jednym z pierwszych punkowych zespołów w Jugosławii, odegrali główną rolę w „przetarciu szlaków” dla wielu późniejszych zespołów. Na swoim drugim i ostatnim albumie "Strah od monotonije" (pol. "Strach przed monotonią"), wydanym w 1981 roku, zwrócili się w stronę brzmienia post-punkowego i darkwave. Zespół rozpadł się w tym samym roku. W 2008 roku połączył się, by wystąpić na głównej scenie festiwalu Exit wraz z Sex Pistols, a w 2010 roku ponownie się połączyli, kontynuując swoją działalność.
Historia.
Lokalne początki.
Pierwszy oficjalny występ zespołu na żywo odbył się w grudniu 1978 roku w klubie 24 w Nowym Sadzie i natychmiast zyskał rozgłos wśród lokalnej publiczności z powodu zamieszania, jakie występ ten wywołał wśród pracowników klubu. Byli oni na tyle zszokowani występem, że postanowili go zatrzymać, odsyłając do domów tłum około 200 młodych ludzi. Bezpośrednim powodem było wykonanie przez zespół zaimprowizowanego wulgarnego punkrockowego coveru komunistycznej piosenki, zawierającej zmodyfikowany tekst „"Brižit Bardo bere čičke; vidi joj se pola pičke"” („"Brigitte Bardot zbiera osty; wystaje jej pół cipki").
Zespół oparł swój występ na melodyjnym punk rocku i publicznym wizerunku, opartym o energiczne występy na żywo z ciągłymi skokami i wirowaniem na scenie, co miało również silny wpływ na tłumy młodych ludzi. Będąc jedną z pierwszych grup w kraju o takim brzmieniu i stylu prezentowania się na scenie, wzbudzili zainteresowanie mediów jeszcze przed wydaniem jakiegokolwiek materiału. Nebojša Čonkić często wykorzystywał te występy w mediach do autopromocji, wygłaszając wymowne stwierdzenia, takie jak: „"Jesteśmy pierwszą ważną rzeczą, która przytrafiła się jugosłowiańskiemu rockowi od czasów Ivo Robicia i Marko Novoselicia"”. Celowo zabiegał także o kontrowersje związane z wywiadami, przykładowo poprzez nazywanie swojej grupy „pierwszym ortodoksyjnym zespołem punkowym”, co było sprzeczne z polityką rządzącego Związku Komunistów Jugosławii (SKJ), promującego w jugosłowiańskim społeczeństwie ateizm.
Zespół szybko uzyskał status "kultowego" wśród części młodzieży z Nowego Sadu, która wyraziła swoje oddanie, nanosząc w różnych miejscach miasta graffiti "Čonta je Bog"" ("Čonta jest Bogiem"). Cała ta niekonwencjonalność przyciągnęła także uwagę lokalnych władz komunistycznych, które dostrzegały w ich działalności, brzmieniu i wyglądzie wywrotowy i buntowniczy potencjał do podżegania tłumów. W efekcie, pomimo dużego zainteresowania nie tylko miasta, ale także innych części Wojwodiny, zespół miał problemy z występami na żywo, z których wiele zostało odwołanych w dniu koncertu pod wpływem władz.
W grudniu 1978 roku Pekinška patka wystąpiła na ostatniej edycji BOOM Festival, który odbywał się w ich rodzinnym mieście od 1972 roku.
Wzrost popularności i pierwsze płyty.
W 1979 roku zespół wystąpił na festiwalu Omladina z piosenką „"Bela šljiva"” (pol. "Biała śliwka"). Główną nagrodę na festiwalu zdobyła Vesna Vrandečić, ale Pekinška patka otrzymała nagrodę publiczności. Cały ich występ był transmitowany w ogólnokrajowej telewizji, co było pierwszym występem telewizyjnym zespołu punkrockowego w Jugosławii. To podniosło ich rangę, jeśli chodzi o jugosłowiańskie wytwórnie płytowe; rozpoczęli negocjacje z wytwórnią PGP-RTB w sprawie debiutanckiego albumu, ale ostatecznie nie doszło do porozumienia. Zespół kontynuował grę i wkrótce zyskał szersze grono zwolenników w większych jugosłowiańskich miastach: Belgradzie, Sarajewie i Zagrzebiu. W końcu podpisali kontrakt z Jugotonem po tym, jak przedstawiciele wydawnictwa zobaczyli ich występy w zagrzebskim klubie Kulušić.
Pierwszym wydawnictwem Pekinškiej patki był winylowy 7-calowy (dwustronny) singiel „Bela šljiva”/„Biti ružan, pametan i mlad”, wyprodukowany przez Slobodana Konjovića. Względnie dobre przyjęcie tego singla oraz sprzedane 35 000 egzemplarzy, utorowały im drogę do rozpoczęcia nagrywania pełnowymiarowego, debiutanckiego albumu.
W październiku 1979 roku zespół został zaproszony do występu we wsi Stepanovićevo do występu podczas obchodów rocznicy zakończenia II wojny światowej. Grupa wykonała swoją standardową setlistę, a podczas koncertu członkowie zespołu dmuchali prezerwatywy i rzucali nimi w publiczność oraz przeklinali na scenie, co spotkało się z mieszanymi odczuciami: od szoku po zachwytu publiczności. Inny zespół punkrockowy, Gomila G (ocenzurowana wersja ich oryginalnej nazwy "Gomila Govana" czyli "Kupa Gówna") jako akt otwierający wykonał piosenkę „God save Martin Bormann”, co spowodowało, że władze oraz media zwróciły się przeciwko obu zespołom. Wkrótce po koncercie do Pekinškiej patki dołączył basista Gomila G. Borislav "Bora" Oslovčan, zastępując Dobanovačkę. Razem nagrali demo, składające się z siedmiu utworów, które zostało nieoficjalnie wydane dopiero w latach 90. W nowym składzie zespół wystąpił również podczas manifestacji Leto na Adi, która odbyła się na luksusowej tratwie w Ada Ciganlija, z piosenką „Poderimo rock”. Ponieważ tłum rzucił się na scenę i skakał, tratwa prawie zatonęła.
Album Plitka poezija, materiał punkrockowy z okazjonalnymi elementami ska i humorystycznymi tekstami, został ukończony jesienią 1979 roku, ale choroba prezydenta Jugosławii Josipa Broz Tito przesunęła jego wydanie na lato 1980 roku. Jego zapowiedzią był 7-calowy singiel, „Bolje da nosim kratku kosu” / „Ori, ori”. Cały materiał został nagrany w studiu Borisa Kovača pod Nowym Sadem, a wyprodukował go Slobodan Konjović, znany disc jockey ze stacji radiowej Studio B. Ostatecznie ich debiutancki album ukazał się w 1980 roku i sprzedał się w około 15 000 egzemplarzy, co Jugoton uznał za porażkę.
Jedna z pierwszych prezentacji nowego materiału na żywo miała miejsce na festiwalu w Splicie z zespołem Azra. W koncercie wzięło udział kilka tysięcy osób. Podczas tego koncertu stosunki pomiędzy członkami zespołu były nieco napięte. Niezadowolony z decyzji zespołu o wyjeździe na trasę koncertową po Bośni i Hercegowinie basista Oslovčan grał odwrócony plecami do tłumu, jednocześnie aktywnie sabotując przebieg wydarzeń, celowo nadając zespołowi jak najgorsze brzmienie.
Zmiany w składzie, okres post-punkowy.
Po wydaniu debiutanckiego albumu zespół przechodził kilka zmian personalnych, podczas których niektórzy członkowie zmieniali instrumenty, a inni całkowicie odeszli. Gitarzysta Kovačević wyraził chęć gry na saksofonie, więc przeniósł się na ten instrument, podczas gdy nowy członek Zoran "Bale" Bulatović, 17-letni członek Pečat, zajął wolne miejsce na gitarze. Drugi gitarzysta Prosenica i basista Oslovčan opuścili zespół. Oslovčana najpierw zastąpił Aleksandar "Caki" Kravić, a następnie były basista Srba Dobanovački, dopóki nie dołączył do zespołu Marinko Vukmanović. Miejsce Prosenicy pozostało wolne, więc zespół kontynuował grę tylko z jedną gitarą. Ten skład nie utrzymał się długo, ponieważ Kovačević opuścił grupę jesienią 1980 roku i założył własny zespół, Kontraritam.
Nowy skład wyruszył w udaną trasę po Bośni i Hercegowinie, która zakończyła się wyprzedanym koncertem w Skenderija Hall w Sarajewie. Zespół nagrał cover popularnego utworu Dragan Stojnić „"Bila je tako lijepa"” ze zmienionym tekstem i wydał go na singlu z „"Buba-rumba"” na stronie B. Kolejna wersja covera, tym razem hitu The Hollies „"Stop! Stop! Stop!"”, pojawiła się w programie „Rokenroler”, emitowanym w TV Belgrad. Piosenka została wykorzystana przez stację JRT (Jugoslav Radio Television) do reprezentowania Jugosławii na festiwalu Montreux Rose d'Or. Čonkić planował także nagranie „Hymnu do świętego Sawy”, co nie zostało zaakceptowane przez resztę zespołu.
W grudniu 1980 roku zespół wystąpił na festiwalu Grok w Nowym Sadzie. Zrobił wówczas dobre wrażenie, ale jednocześnie wywołał wrzawę, paląc egzemplarz gazety Borba. Podczas intro do piosenki „"Biti ružan, pametan i mlad"”, Čonkić powiedział, że piosenka została zadedykowana liderowi Bijelo dugme, Goranowi Bregovićowi. Wkrótce po koncercie dziennikarz Dnevnika Bogdan Četnik napisał artykuł, w którym domagał się całkowitego zakazu działalności zespołu.
Od października 1980 do marca 1981 zespół przygotował nowy materiał inspirowany Joy Division, The Stranglers, The Cure i Magazine. Zespół zmienił styl na post-punk i dark wave, prezentując inne brzmienie i obraz, co w większości nie wywołało tak dobrego kontaktu z publicznością jak ich debiut. Wydany w maju 1981 roku album "Strah od monotonije" sprzedał się w nakładzie około 8 000 egzemplarzy.
Zespół występował rzadko, a ich ostatnie znaczące występy miały miejsce na dużym koncercie w Zagrzebiu Velesajam (występując tam z Riblją čorbą, Haustorem, Filmem, Prljavo kazalište, Leb i Sol, Parni valjakiem i innymi zespołami) oraz w Kalemegdan Park, który był ich ostatnim koncertem. Latem Čonkić został powołany do Jugosłowiańskiej Armii Ludowej i powrócił, Bulatović był już członkiem Luny, a Vukmanović założył popowy zespół Primavera.
Notowania.
Album Plitka poezija znalazł się w 1998 roku na 77 miejscu na liście 100 największych jugosłowiańskich albumów muzyki popularnej w książce YU 100: najbolji albumi jugoslovenske rok i pop muzike (YU 100: Najlepsze albumy jugosłowiańskiej muzyki rock i pop).
W 2000 roku piosenka „Bolje da nosim kratku kosu” znalazła się na 39 miejscu listy 100 jugosłowiańskich piosenek rockowych wszech czasów według serbskiego magazynu Rock Express. W 2006 roku ta sama piosenka znalazła się w ankiecie nr 22 na liście 100 najlepszych piosenek krajowych radia B92.

</doc>
<doc id="5034064" url="https://pl.wikipedia.org/wiki?curid=5034064" title="Wybudowanie Antoniewskie">
Wybudowanie Antoniewskie

Wybudowanie Antoniewskie - część wsi Antoniewo w Polsce, położona w województwie pomorskim, w powiecie chojnickim, w gminie Brusy, na terenie Zaborskiego Parku Krajobrazowego. Wchodzi w skład sołectwa Antoniewo.
W latach 1975–1998 Wybudowanie Antoniewskie administracyjnie należało do województwa bydgoskiego.

</doc>
<doc id="5034070" url="https://pl.wikipedia.org/wiki?curid=5034070" title="Seregno Calcio">
Seregno Calcio

Seregno Calcio (wł. Unione Sportiva Dilettantistica 1913 Seregno Calcio) – włoski klub piłkarski, mający siedzibę w mieście Seregno, w północnej części kraju, grający w rozgrywkach Serie D.
Historia.
Chronologia nazw:
Klub sportowy Seregno FBC został założony w miejscowości Seregno w marcu 1913 roku. W sezonie 1914/15 zespół debiutował w rozgrywkach Terza Categoria lombarda (D3). Ale z powodu I wojny światowej klub zawiesił swoją działalność. W 1920 po fuzji z "Labor Sportiva" klub przyjął nazwę Labor Sportiva Seregno FBC i w sezonie 1920/21 startował w Promozione lombarda (D2). Przed rozpoczęciem sezonu 1922/23 ze względu na "kompromis Colombo" dotyczący restrukturyzacji mistrzostw, klub został zakwalifikowany do Terza Divisione lombarda (D3). W 1924 klub zmienił nazwę na Seregno FBC, a w 1925 na Seregno Gruppo Calcio. W 1927 zdobył awans do Seconda Divisione, która po wprowadzeniu w 1926 roku "Divisione Nazionale" została zdegradowana do trzeciego poziomu. W sezonie 1927/28 z nazwą Seregno FBC zajął drugie miejsce w grupie B "Seconda Divisione Nord" i otrzymał promocję do Prima Divisione wskutek rozszerzenia ilości drużyn. W sezonie 1929/30 po podziale najwyższej dywizji na Serie A i Serie B poziom "Prima Divisione" został zdegradowany do trzeciego stopnia. W 1933 awansował do "Serie B". W 1935 roku klub spadł do Serie C, po czym zmienił nazwę na AS Seregno. W 1938 klub przyjął nazwę AC Seregno.
Po kolejnym przymusowym zawieszeniu mistrzostw spowodowanych przez II wojnę światową, w 1945 roku klub z nazwą Seregno FBC został zakwalifikowany do Serie B-C Alta Italia. W 1946 zdobył awans do "Serie B", ale po dwóch latach spadł z powrotem do "Serie C". W 1950 wrócił do "Serie B", jednak tylko na rok. W 1952 został zdegradowany do IV Serie (D4), w 1953 do Promozione lombarda. W 1956 został promowany do "IV Serie", która w 1957 zmieniła nazwę na "Campionato Interregionale – Seconda Categoria", a w 1959 na "Serie D". W 1960 klub zmienił nazwę na Seregno FBC 1913. W 1964 zespół spadł do Prima Divisione lombarda (D5). W 1967 awansował do "Serie D", a w 1969 do "Serie C". W 1978 po kolejnej reorganizacji systemu lig klub został zakwalifikowany do Serie C2 (D4), przyjmując nazwę Seregno Calcio Brianza 1913 S.p.A. W 1981 zmienił nazwę na Seregno FBC 1913 S.r.l., a w 1982 roku został zdegradowany do Campionato Interregionale (D5), które w 1992 zmieniło nazwę na "Campionato Nazionale Dilettanti". W sezonie 1994/95 zajął 16.miejsce w grupie B i został zdegradowany do Eccellenza lombarda. Ale potem klub został rozwiązany z powodu trudności finansowych i sprzedał swój tytuł sportowy na rzecz klubu Vis Nova Giussano.
W 1995 roku sektor młodzieżowy zbankrutowanego klubu odrodził się z nową nazwą Giovane Calcio Seregno, zaczynając od najniższego szczebla w "Terza Categoria monzese" (D10), a później przyjął nazwę FBC Seregno. W 1999 klub "UC Lecchese Pescarenico" zmienił nazwę na 1913 Seregno z siedzibą w Nibionno i boiskiem w Seregno, startując w rozgrywkach Eccellenza lombarda (D6). W 2000 został promowany do "Serie D". W 2002 klub przeniósł swoją siedzibę do Veduggio, w 2003 do Giussano, aby w 2004 wrócić z kwaterą do Seregno. W 2006 klub zmienił nazwę na USD 1913 Seregno Calcio S.r.l. W 2007 spadł do "Eccellenza lombarda", a w 2010 wrócił do "Serie D". Przed rozpoczęciem sezonu 2014/15 wprowadzono reformę systemy lig, wskutek czego "Serie D" awansowała na czwarty poziom.
Barwy klubowe, strój.
Klub ma barwy niebieskie. Zawodnicy swoje domowe spotkania zazwyczaj grają w niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Ferruccio w mieście Seregno o pojemności 3,7 tys. widzów.

</doc>
<doc id="5034071" url="https://pl.wikipedia.org/wiki?curid=5034071" title="1913 Seregno Calcio">
1913 Seregno Calcio



</doc>
<doc id="5034073" url="https://pl.wikipedia.org/wiki?curid=5034073" title="FBC Saronno">
FBC Saronno



</doc>
<doc id="5034074" url="https://pl.wikipedia.org/wiki?curid=5034074" title="USD 1913 Seregno Calcio">
USD 1913 Seregno Calcio



</doc>
<doc id="5034075" url="https://pl.wikipedia.org/wiki?curid=5034075" title="Jan Damel">
Jan Damel



</doc>
<doc id="5034076" url="https://pl.wikipedia.org/wiki?curid=5034076" title="Viola kauaensis">
Viola kauaensis

Viola kauaensis A.Gray – gatunek roślin z rodziny fiołkowatych ("Violaceae"). Występuje endemicznie na wyspie Kauaʻi w archipelagu Hawajów. 
Biologia i ekologia.
Rośnie na łąkach, skarpach i terenach bagnistych. Występuje na wysokości od 600 do 700 m n.p.m.

</doc>
<doc id="5034077" url="https://pl.wikipedia.org/wiki?curid=5034077" title="Viola cotyledon">
Viola cotyledon

Viola cotyledon Ging. – gatunek roślin z rodziny fiołkowatych ("Violaceae"). Występuje naturalnie w Chile i Argentynie. 

</doc>
<doc id="5034078" url="https://pl.wikipedia.org/wiki?curid=5034078" title="Paweł Pawełek">
Paweł Pawełek



</doc>
<doc id="5034088" url="https://pl.wikipedia.org/wiki?curid=5034088" title="Bator Aduczijew">
Bator Aduczijew

Bator Kanurowicz Aduczijew, (ur. 27 stycznia 1963) – rosyjski polityk, deputowany do Dumy Państwowej Federacji Rosyjskiej VII kadencji, reprezentujący ugrupowanie Jedna Rosja.
Wykształcenie.
Kandydat nauk rolniczych. Absolwent Moskiewskiego Instytutu Gospodarki Komunalnej i Budownictwa z 1992 r. oraz Petersburskiego Uniwersytetu MSW Rosji z 2005.

</doc>
<doc id="5034089" url="https://pl.wikipedia.org/wiki?curid=5034089" title="Bitwa pod Owruczem (III 1920)">
Bitwa pod Owruczem (III 1920)

Bitwa pod Owruczem – walki pododdziałów 4 Dywizji Piechoty gen. Leonarda Skierskiego z oddziałami sowieckiej 7 Dywizji Strzelców komdiwa Aleksandra Golikowa w czasie kampanii zimowej w okresie wojny polsko-bolszewickiej.
Geneza.
Zimą 1919/1920 na froncie polsko-sowieckim odnotowywano tylko działania lokalne. Linia frontu była rozciągnięta od środkowej Dźwiny, wzdłuż Berezyny, Uborci, Słucza, po Dniestr. Zastój w działaniach wojennych obie strony wykorzystywały na przygotowanie się do decydujących rozstrzygnięć militarnych, planowanych na wiosnę i lato 1920.
Jeszcze jesienią 1919 ówczesny dowódca 9. Dywizji Piechoty płk Władysław Sikorski zaproponował uderzenie na Mozyrz i Kalenkowicze. Do tej koncepcji wrócono na początku 1920. Naczelny Wódz Józef Piłsudski wydał 26 lutego 1920 rozkaz, skierowany do dowódcy Grupy Poleskiej płk. Władysława Sikorskiego uderzenia na Mozyrz i Kalenkowicze.
W tym czasie 4 Dywizja Piechoty zajmowała pozycje obronne po obu stronach linii kolejowej Sarny – Korosteń, a w związku z zaplanowanym natarciem Grupy Poleskiej płk. Władysława Sikorskiego na Mozyrz, otrzymała rozkaz przeprowadzenia wypadów, w celu rozpoznania ugrupowania bojowego nieprzyjaciela i odwrócenia jego uwagi od natarcia.
Walki pod Owruczem.
5 marca dowódca 4. Dywizji Piechoty gen. Leonard Skierski zarządził wypad na Owrucz i uderzenie na stacjonującą tam brygadę 7. Dywizji Strzelców.
W tym celu zorganizowany został oddział wypadowy w składzie: II i III batalion 10 pułku piechoty, dwie kompanie 14 pułku piechoty, kompania saperów z 4 pułku saperów, pluton kawalerii dywizyjnej, 4/4 pułku artylerii polowej pod dowództwem kpt. Rudolfa Matuszka.
Po południu 5 marca, ugrupowany w dwie kolumny oddział wypadowy ruszył do działania. Główne siły oddziału maszerowały drogą południową przez Sławeczno na Owrucz, a grupa północna w składzie 9 i 11 kompania 10 pułku piechoty, pod dowództwem por. Merki, w kierunku na Skorodne. Ta ostatnia, z powodu tonących w roztopach dróg, nie dotarła na wyznaczone miejsce. Siły główne oddziału w czasie marszu natknęły się na oddziały czerwonoarmistów w rejonie Weledniki. Kapitan Matuszek nakazał podporucznikowi Marcinowi Gawłowskiemu uderzyć na przeciwnika siłami 10. i 12. kompanii w kierunku południowo-zachodnim, a dwóm kompaniom 14 pułku piechoty od północy. Nieprzyjaciel uniknął jednak uderzenia i cofnął się na Noryńsk.
6 marca oddział uderzył na Owrucz II batalionem, wzmocnionym plutonem saperów. Prowadzone od południa, przez Szwaby, natarcie, miało za zadanie zniszczyć most kolejowy na Noryniu i zamknąć przeciwnikowi drogi odwrotu na Ignatopol. Cześć III batalionu z plutonem saperów pod dowództwem podporucznika Gawłowskiego atakowała dworzec kolejowy, a następnie rozwijała natarcie niszcząc mosty na północ od stacji. Jedna kompania 14 pułku piechoty nacierała na Owrucz od zachodu, a druga stanowiła odwód dowódcy grupy.
Zaskoczony przeciwnik zaczął wycofywać się na południe. Jego drogi odwrotu miał przeciąć nacierający od południa II batalion 10 pułku piechoty, ale na skutek roztopów i nieprzejezdnych dróg spóźnił się na pole bitwy. Jedynie pluton kawalerii dywizyjnej por. Łubieńskiego swoim energicznym działaniem co prawda nie spowodował zamknięcia pierścienia okrążenia, ale wywołał u nieprzyjaciela popłoch i zmusił go do panicznej ucieczki. Kawaleria polska dotarła w pościgu aż do Narodycz nad Uszą, wywołując duże zamieszanie na tyłach sowieckich wojsk. Działanie polskiej kawalerii zostało błędnie ocenione przez sowieckie dowództwo. Było ono przekonane, że jest to zagon kawalerii poprzedzający marsz dużych sił piechoty. Dzięki temu grupa kpt. Matuszka uzyskała czas na ewakuację zdobytych zapasów prowiantu i amunicji. 
Dowódca oddziału wypadowego podjął też próbę rozbicia dwóch sowieckich batalionów stacjonujących w Noryńsku. Posłużył się w tym celu sowiecką stacją łączności, która z całą obsługą wpadła w ręce Polaków. Podając się za dowódcę oddziałów Armii Czerwonej w Owruczu, zażądał posiłków i przysłania jednego batalionu do wzmocnienia obrony miasta. Rozkaz fałszywego dowódcy wykonano i do Owrucza zmierzał batalion strzelców wzmocniony pododdziałem kawalerii. W organizowaną przez Polaków zasadzkę wpadł patrol konny, ale kilku jeźdźców zdołało zbiec i ostrzec piechotę. Ta szybko wycofała się na Korosteń.
Po niepowodzeniu zasadzki, nie niepokojona przez nieprzyjaciela grupa wypadowa załadowała zdobycz na kilkaset zarekwirowanych wozów chłopskich i 8 marca cały oddział wypadowy wycofał się z Owrucza. Podczas wypadu wzięto do niewoli 43 jeńców, zdobyto dwa działa i pięć ckm-ów.

</doc>
<doc id="5034091" url="https://pl.wikipedia.org/wiki?curid=5034091" title="Foot-Ball Club Saronno 1910">
Foot-Ball Club Saronno 1910



</doc>
<doc id="5034093" url="https://pl.wikipedia.org/wiki?curid=5034093" title="Dom Pod Królami w Warszawie">
Dom Pod Królami w Warszawie

Dom Pod Królami (pałac Daniłowiczowski) – zabytkowy budynek znajdujący się w Warszawie przy ul. Hipotecznej 2, w XVIII w. siedziba Biblioteki Załuskich. Siedziba ZAiKS-u.
Opis.
W 1621 w miejscu obecnego budynku Jan Mikołaj Daniłowicz wystawił okazałą rezydencję magnacką. W czasie potopu szwedzkiego budynek został zrujnowany. Kilka lat później przeszedł na własność prowincji koronnej jezuitów, a następnie prymasa Teodora Potockiego. W 1736 budynek odkupił biskup Andrzej Stanisław Załuski. Prawdopodobnie w 1742 rozpoczęto prace nad dostosowaniem budynku do potrzeb Biblioteki Załuskich, które to trwały do 1754. Zbiory książek przeniesiono do gmachu już w 1745, natomiast bibliotekę otworzono w 1747. Następnie do około 1760–1762 gmach rozbudowano. W 1794–1795 zbiory biblioteki (szacunkowo około 300–500 tys. woluminów) zostały zrabowane przez Rosjan i wywiezione do Petersburga. Następnie budynek niszczał, m.in. w wyniku pożaru w 1807.
Od początku XIX w. budynek był wielokrotnie przebudowywany. Po 1821 został przebudowany według projektu K. Gallego z przeznaczeniem na kamienicę mieszkalną. W 1900 rozebrano oficyny przed budynkiem, aby przeprowadzić ulicę Hipoteczną. W 1944 po upadku powstania warszawskiego budynek został spalony przez Niemców. Odbudowano go w latach 1960–1962. Od 1962 znajduje się w nim siedziba ZAiKS-u.
Obiekt wpisany jest do rejestru zabytków pod numerem 62 z 1.07.1965. 

</doc>
<doc id="5034101" url="https://pl.wikipedia.org/wiki?curid=5034101" title="Karabinek AK-200">
Karabinek AK-200

AK-200 – rosyjski karabin szturmowy strzelający nabojem 5,45 x 39 mm, nad którym prace trwały (z przerwą) w latach 2008–2015. 
Karabinek AK-200 to wersja AK-74M z zestawem ulepszeń KM-AK. Pierwotnie znany jako AK-74M1 (lub AK-100M), lecz w 2018 r. zmieniono jego nazwę na AK-200.
Opis.
Karabinek AK-200 to bardzo unowocześniona wersja Karabinku AK-74M1 z zestawem modernizacji KM-AK, czyli rosyjskim zestawem modernizacji dla AKM oraz AK-74. Karabinek AK-200 jest przełomową bronią ze względu na jego nowoczesność i ergonomiczność. 
Modernizacja.
W serii 200 wprowadzona została tłoczona pokrywa komory zamkowej z dodaną szyną, zmieniono kolbę, która została wzięta z serii 100, lecz ta oferowała możliwość regulacji długości. Umieszczone zostały również krótkie szyny montażowe Picatinny, które zostały umieszczone po każdej stronie w przednim polimerowym uchwycie. Skrzydełko przełącznika, bezpiecznika oraz zatrzasku magazynka zostało powiększone w przypadku korzystania z rękawiczek. W tej wersji zastosowano nowe urządzenie wylotowe oferujące możliwość szybkiego założenia tłumika dźwięku. 
Wersje.
● AK-200 - wersja na nabój 5,45 x 39 mm
● AK-201 - wersja na nabój 5,56 x 45 mm
● AK-202 - krótsza wersja na nabój 5,56 x 45 mm
● AK-203 - wersja na nabój 7,62 x 39 mm
● AK-204 - krótsza wersja na nabój 7,62 x 39 mm
● AK-205 - krótsza wersja na nabój 5,45 x 39 mm

</doc>
<doc id="5034107" url="https://pl.wikipedia.org/wiki?curid=5034107" title="Almost done">
Almost done



</doc>
<doc id="5034111" url="https://pl.wikipedia.org/wiki?curid=5034111" title="Palaeoboganium">
Palaeoboganium

Palaeoboganium – wymarły rodzaj chrząszczy z rodziny Boganiidae i podrodziny Paracucujinae. Jego jedynym znanym gatunkiem jest "Palaeoboganium jurassicum". Żył w jurze środkowej na terenie współczesnych Chin. Prawdopodobnie był symbiontem sagowców.
Taksonomia.
Rodzaj i jego gatunek typowy opisali po raz pierwszy Liu Zhenhua, Adam Ślipiński, John F. Lawrence, Ren Dong i Pang Hong w 2017 roku na łamach "Journal of Systematic Palaeontology". Opisu dokonano na podstawie dobrze zachowanego odcisku pojedynczego okazu, znalezionego w skałach Formacji Jiulongshan w miejscowości Daohugou, w gminie miejskiej Shantou, w powiecie Ningcheng, w chińskiej Mongolii Wewnętrznej. Skamieniałości tej formacji datuje się na kelowej i oksford, jednak twórcy rodzaju ograniczyli się do wskazania jury środkowej jako okresu pochodzenia "Palaeoboganium". Holotyp zdeponowano na Beijing Shifan Daxue.
Morfologiczna analiza filogenetyczna przeprowadzona przez Liu i współpracowników z 2017 roku umieszcza "Palaeoboganium" jako grupę siostrzaną kladu obejmującego rodzaje "Metacucujus" i "Paracucujus". Rodzaje te są jedynymi współczesnymi przedstawicielami plemienia Paracucujini. W 2018 roku opublikowano opis kredowego "Cretoparacucujus" wraz z analizą filogenetyczną umieszczającą go wśród Paracucujini. Analiza ta jednak nie uwzględniła "Palaeoboganium".
Morfologia.
Chrząszcz ten miał szeroko-owalne ciało o długości 10,8 mm i szerokości 5,5 mm, 1,9 razy dłuższym niż szerokim. Wymiary jego były znacznie większe niż współczesnych krewniaków. Największy współczesny przedstawiciel rodziny osiąga 3,8 mm długości i należy do rodzaju "Metacucujus".
Prognatyczna głowa była duża i poprzeczna, jej długość wynosiła tylko 0,7 jej szerokości i była niewiele większa od długości przedplecza. Oczy złożone były lekko wyłupiaste i zbudowane z drobnych omatidiów. Tuż przed oczami osadzone były czułki zbudowane z jedenastu członów, z których trzy ostatnie formowały słabo wyodrębnioną buławkę. Nie występowały rowki podczułkowe. Charakterystyczny był silnie łukowaty szew czołowo-nadustkowy. Wydłużony nadustek miał lekkie przewężenie u nasady i zaokrągloną krawędź przednią. Krótka warga górna była od zewnątrz niewidoczna. Żuwaczki były silnie łukowato zakrzywione i miały ostre, jednozębne wierzchołki. Na grzbietowej powierzchni nasadowej części żuwaczki występował guzek wchodzący w wykrojenie na boku nadustka. Głaszczki szczękowe były smukłe, trójczłonowe. Krótkie szwy gularne zbiegały się ku przodowi. Tył głowy pozbawiony był zwężenia.
Przedtułów był silnie poprzeczny, jego długość wynosiła zaledwie 0,35 jego szerokości. Krawędzie przednia i tylna przedplecza były prawie proste, a krawędzie boczne łukowate. Na powierzchni przedplecza występowały bezładnie rozmieszczone guzki małych rozmiarów. Tarczka miała zarys pięciokątny. Najszersze pośrodku pokrywy miały po 11–12 rzędów delikatnych punktów na powierzchni. Przedpiersie miało wąski, nierozszerzony u szczytu wyrostek. Panewki bioder przedniej pary były poprzeczne i od zewnątrz otwarte, zaś panewki bioder środkowych lekko owalne, bocznie otwarte i rozstawione na odległość równą 0,3 do 0,4 ich średnicy. Krętarzyki przednich i środkowych bioder były odsłonięte. Biodra tylne były spłaszczone i silnie poprzeczne, wąsko rozstawione.
Odwłok był niemal tak długi jak śródtułów i zatułów razem wzięte. Na jego spodzie widocznych było pięć ruchomo zestawionych sternitów (wentrytów) o mniej więcej równych długościach. Pierwszy z nich przedłużał się ku przodowi w wąski i spiczasto zwieńczony wyrostek międzybiodrowy.
Paleoekologia.
Skały okolic Daohugou należące do Formacji Jiulongshan i położonej pod nią Formacji Tiaojishan dostarczają olbrzymiej liczby skamieniałości organizmów mezozoicznych, określanych mianem bioty z Daohugou. Florę reprezentują widłaki, skrzypy, paprocie, iglaste, miłorzębowe i sagowce. Faunę reprezentują m.in. liczne owady, płazy ogoniaste, dinozaury i ssaki.
Pozycja filogenetyczna "Palaeoboganium" jako najbliższego krewniaka współczesnych Paracucujini wskazuje, że mógł on być zapylaczem mezozoicznych sagowców. Rodzaje "Metacucujus" i "Paracucujus" wyspecjalizowane są w żerowaniu na szyszkowatych strobilach sagowców z plemienia Encephalarteae w rodzinie zamiowatych. Sagowce są licznie reprezentowane we florze jurajskiej, a ziarna ich pyłku znane są z tych samych depozytów co "Palaeoboganium". Okaz zaliczonego do Paracucujini "Cretoparacucujus" znaleziony został w bursztynie birmańskim w jednej inkluzji z licznymi agregacjami ziaren pyłku "Cycadopites", przypominającymi ziarna współczesnych owadopylnych zamiowatych z plemienia Encephalarteae. Odkrycia "Palaeoboganium" i "Cretoparacucujus" wskazują na pojawienie się mutualistycznej zależności między Boganiidae i Encephalarteae jeszcze przed rozpadem Gondwany, przypuszczalnie we wczesnej lub środkowej jurze. Dowodzą również znacznie większej różnorodności i szerszego zasięgu geograficznego rodziny w mezozoiku niż obecnie.

</doc>
<doc id="5034113" url="https://pl.wikipedia.org/wiki?curid=5034113" title="Paul Siphiwo Vanqa">
Paul Siphiwo Vanqa

Paul Siphiwo Vanqa SAC (ur. 15 czerwca 1955 w Xonxa) – południowoafrykański duchowny katolicki, biskup Queenstown od 2021.
Życiorys.
Święcenia kapłańskie otrzymał 5 lipca 1986 w Stowarzyszeniu Apostolstwa Katolickiego. Pracował głównie w pallotyńskich parafiach, był też m.in. radnym i zastępcą przełożonego południowoafrykańskiej delegatury pallotynów, a także wikariuszem generalnym i administratorem diecezji Queenstown.
3 marca 2021 papież Franciszek mianował go ordynariuszem diecezji Queenstown. Sakry udzielił mu 29 maja 2021 arcybiskup Stephen Brislin.

</doc>
<doc id="5034114" url="https://pl.wikipedia.org/wiki?curid=5034114" title="Palaeoboganium jurassicum">
Palaeoboganium jurassicum



</doc>
<doc id="5034116" url="https://pl.wikipedia.org/wiki?curid=5034116" title="Antoine Farès Bounajem">
Antoine Farès Bounajem

Antoine Farès Bounajem (ur. 10 sierpnia 1967 w Harharaya-Kattine) – libański duchowny maronicki, arcybiskup Antiljas od 2021.
Życiorys.
Święcenia kapłańskie otrzymał 10 lipca 1994 i został inkardynowany do archieparchii Antiljas. Pracował głównie jako duszpasterz parafialny. Był także m.in. wikariuszem biskupim ds. duszpasterskich i katechezy młodzieży oraz kapelanem organizacji skautowych.
Synod Kościoła maronickiego wybrał go na arcybiskupa Antiljas. 3 marca 2021 papież Franciszek zatwierdził ten wybór. Sakry biskupiej udzielił mu 9 kwietnia 2021 kardynał Béchara Boutros Raï – maronicki patriarcha Antiochii.

</doc>
<doc id="5034120" url="https://pl.wikipedia.org/wiki?curid=5034120" title="Europejski Dzień Parków Narodowych">
Europejski Dzień Parków Narodowych

Europejski Dzień Parków Narodowych, (ang.) "European Day of Parks" – coroczne święto obchodzone w państwach Unii Europejskiej i nieunijnych państwach Europy 24 maja.
Europejski Dzień Parków Narodowych upamiętnia utworzenie pierwszego w Europie parku narodowego – Sarek (park ten został utworzony 24 maja 1909 roku). Pierwsze obchody tego święta odbyły się w 1999 roku.
Święto to ma na celu wzmocnienie międzynarodowej współpracy w zakresie ochrony środowiska. W tym dniu wiele parków narodowych znajdujących się w Europie organizują różne działania podnoszące świadomość społeczną na temat ochrony środowiska.

</doc>
<doc id="5034124" url="https://pl.wikipedia.org/wiki?curid=5034124" title="Viola czemalensis">
Viola czemalensis

Viola czemalensis Zuev – gatunek roślin z rodziny fiołkowatych ("Violaceae"). Występuje naturalnie w Rosji – w Kraju Ałtajskim i Republice Ałtaju. 
Biologia i ekologia.
Rośnie na łąkach, skarpach i terenach skalistych. Występuje na wysokości od 300 do 800 m n.p.m.

</doc>
<doc id="5034125" url="https://pl.wikipedia.org/wiki?curid=5034125" title="U.S.D. 1913 Seregno Calcio">
U.S.D. 1913 Seregno Calcio



</doc>
<doc id="5034141" url="https://pl.wikipedia.org/wiki?curid=5034141" title="Viola keiskei">
Viola keiskei

Viola keiskei Miq. – gatunek roślin z rodziny fiołkowatych ("Violaceae"). Występuje naturalnie na Półwyspie Koreańskim i w Japonii. 
Biologia i ekologia.
Rośnie w lasach. 

</doc>
<doc id="5034143" url="https://pl.wikipedia.org/wiki?curid=5034143" title="Viola kiangsiensis">
Viola kiangsiensis

Viola kiangsiensis W.Becker – gatunek roślin z rodziny fiołkowatych ("Violaceae"). Występuje endemicznie w Chinach – w prowincjach Guangdong, Hajnan, Hunan i Jiangxi oraz w regionie autonomicznym Kuangsi. 
Biologia i ekologia.
Rośnie w lasach i na brzegach cieków wodnych. Występuje na wysokości od 600 do 1000 m n.p.m.

</doc>
<doc id="5034147" url="https://pl.wikipedia.org/wiki?curid=5034147" title="Lago di Robièi">
Lago di Robièi

Lago di Robièi – sztuczny zbiornik wodny (retencyjny) w kantonie Ticino w Szwajcarii, w Alpach Lepontyńskich.
Charakterystyka.
Zbiornik na rzece Robièi jest położony na wysokości 1940 m n.p.m., w dolinie Bavona (wł. "Val Bavona"). Ma pojemność użytkową 6,5 miliona m³ i całkowitą 6,7 miliona m³. Został zbudowany w 1965 roku przez przedsiębiorstwo "Maggia Kraftwerke AG" ("Ofima"), podobnie jak sąsiedni Lago del Zött.
Turystyka.
Wewnątrz zapory znajduje się ścieżka edukacyjna, która wyjaśnia konstrukcję obiektu oraz kontrolę bezpieczeństwa, a także zagadnienia produkcji energii elektrycznej przez turbiny wodne. Nad akwen można dojechać koleją linową z San Carlo w dolinie Bavona. Okolice zbiornika są węzłem wysokogórskich szlaków pieszych, m.in. nad pobliskie Lago Bianco, a także do schroniska Capanna Cristallina na przełęczy Cristallina, skąd zdobyć można szczyt Pizzo Cristallina.
Jezioro jest popularnym miejscem uprawiania wędkarstwa.

</doc>
<doc id="5034152" url="https://pl.wikipedia.org/wiki?curid=5034152" title="Antoine Farès Bou Najem">
Antoine Farès Bou Najem



</doc>
<doc id="5034153" url="https://pl.wikipedia.org/wiki?curid=5034153" title="Ismena (roślina)">
Ismena (roślina)

Ismena, zgięcz ("Ismene" ) – rodzaj roślin z rodziny amarylkowatych, obejmujący 11 gatunków, występujących w Ekwadorze i Peru, introdukowany do Zimbabwe. Ismena okazała o dużych, białych kwiatach, jest uprawiana jako roślina ozdobna.

</doc>
<doc id="5034157" url="https://pl.wikipedia.org/wiki?curid=5034157" title="Puchar Interkontynentalny w Lekkoatletyce 2018 – bieg na 3000 m z przeszkodami mężczyzn">
Puchar Interkontynentalny w Lekkoatletyce 2018 – bieg na 3000 m z przeszkodami mężczyzn

Bieg na 3000 metrów z przeszkodami mężczyzn – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5034158" url="https://pl.wikipedia.org/wiki?curid=5034158" title="Nefici">
Nefici

Nefici (deseret 𐐤𐐀𐐙𐐌𐐓𐐝 lub 𐐤𐐀𐐐𐐌𐐓𐐝) – w wierzeniach ruchu świętych w dniach ostatnich (mormonów) jedna z grup ludności zamieszkująca starożytny kontynent amerykański.
Mianem Nefitów zapisy w Księdze Mormona określają zasadniczo potomków Lehiego, wywodzących się od Sama, Nefiego, Jakuba czy Józefa. Wszyscy oni mieli opuścić Jerozolimę i udać się w podróż na kontynent amerykański około 600 roku p.n.e. Do tej grupy zalicza się także potomków Zorama, przyjaciela rodziny Lehiego. Wreszcie miano to przysługuje także tym, którzy uznali przywództwo Nefiego i podążyli za jego naukami, przy czym termin ten został rozszerzony i nabrał znacznie silniejszego wydźwięku religijnego. W tym sensie i znaczeniu Nefici odznaczać się mieli wiarą w Jezusa Chrystusa, w odróżnieniu od – również wywodzących się od Lehiego – Lamanitów. Dzieje Nefitów naznaczone miały być licznymi konfliktami i wojnami z Lamanitami właśnie. Jednym z kluczowych momentów nefickiej historii miało być nawiedzenie ich przez Chrystusa, który – wedle jednego z fundamentalnych wierzeń świętych w dniach ostatnich – odwiedził ich i nauczał wkrótce po swoim wniebowstąpieniu.
Nefici, mimo spajającej ich wiary, praktyk religijnych oraz tradycji, nigdy nie stanowili jednolitej grupy ludności. Zapisy obecne w Księdze Mormona wskazują na długie i liczne okresy "odstępstw", podczas których znaczne grupy nefickie miały się łączyć z Lamanitami. Z drugiej strony inne ustępy mormońskiej świętej księgi jednocześnie zdają się wskazywać na zauważalne różnice w wyglądzie między tymi rywalizującymi ze sobą grupami. W sensie politycznym neficka jedność miała być utrzymywana chociażby poprzez zdominowanie elity władzy przez potomków Nefiego. Ostatni dowódca armii nefickich, Mormon, również miał się legitymować takim właśnie rodowodem. 
Nefici mieli być także ludem, od którego pochodzi większość zapisów skompilowanych i spisanych na złotych płytach, zgodnie z mormońską doktryną materiale źródłowym samej Księgi Mormona. Ostatecznej zagładzie mieli oni ulec pod koniec IV wieku, po okresie niezwykle nasilonych walk z Lamanitami, zwłaszcza po decydującej bitwie na wzgórzu Kumorah. 
Istnienie Nefitów nie znalazło potwierdzenia w źródłach zewnętrznych. Ich utrwalone na kartach Księgi Mormona historia, kultura i obecność na kontynencie amerykańskim są częstym motywem mormońskiej sztuki i kultury popularnej. Przewijają się również regularnie w materiałach publikowanych przez przywódców Kościoła Jezusa Chrystusa Świętych w Dniach Ostatnich. Wspominani są także w Naukach i Przymierzach, jednym z pism świętych wchodzących w skład mormońskiego kanonu. Są wreszcie częstym obiektem dociekań mormońskiej apologetyki.

</doc>
<doc id="5034162" url="https://pl.wikipedia.org/wiki?curid=5034162" title="Gwardia Narodowa (powstanie listopadowe)">
Gwardia Narodowa (powstanie listopadowe)

Gwardia Narodowa (dawn. "Gwardya Narodowa", występuje czasami jako Gwardia Narodowa Warszawska) – polska formacja porządkowa podczas powstania listopadowego.
Gwardia Narodowa została stworzona na styl gwardii z Księstwa Warszawskiego. Dnia 30 listopada 1830 roku decyzją Rady Administracyjnej została utworzona Straż Bezpieczeństwa, formacja pod dowództwem Piotra Łubieńskiego była stworzona głównie z plebsu i drobnych rzemieślników, jej głównym zadaniem było rozbrajanie żądnego walki ludu Warszawy i tłumienie wszelkich oznak powstania. 11 grudnia po objęciu władzy przez Rząd Tymczasowy, Straż Bezpieczeństwa otoczona złą sławą przeistoczyła się w Gwardię Narodową z nowym dowódcą Antonim Janem Ostrowskim. Po krwawym 15 sierpnia 1831 roku dowódcą został Piotr Łubieński. Wraz z przegraną powstania listopadowego i zdobyciem Warszawy przez rosjan, Gwardia Narodowa przestała istnieć.
W szeregach Gwardii Narodowej Warszawskiej służyło około 6000 gwardzistów z czego, aż 409 żydów. Przed stworzeniem Starozakonnej Gwardii Miejskiej była to jednostka z największą liczbą osób wyzania mojżeszowego podczas powstania listopadowego.
Umundurowanie.
Mundur gwardzisty składał się z:
Wersja oficerska różniła się rogatywką koloru karmazynowego i znakami oficerskimi na kurtce jak w wojsku liniowym.
Oficerowie mogli również mieć mundur galowy, czyli granatowy frak z karmazynowymi dodatkami i znakami oficerskimi, lecz jego posiadanie nie było obowiązkowe.

</doc>
<doc id="5034169" url="https://pl.wikipedia.org/wiki?curid=5034169" title="Ton Bruynèl">
Ton Bruynèl

Ton Bruynèl (ur. 26 stycznia 1934 w Utrechcie, zm. 5 maja 1998 w Mailly) – holenderski kompozytor.
Życiorys.
Studiował w konserwatorium w Utrechcie u Wolfganga Wijdevelda (fortepian) oraz Henka Badingsa i Keesa van Baarena (kompozycja). Współpracował ze studiami muzyki elektronicznej Uniwersytetu w Utrechcie oraz Uniwersytetu Technicznego w Delfcie. W 1957 roku założył w Utrechcie własne studio muzyki elektronicznej. Większość jego utworów została napisana wyłącznie na taśmę lub z użyciem taśmy. Interesował się obrazowymi i dramaturgicznymi możliwościami wykorzystania muzyki elektronicznej.

</doc>
<doc id="5034175" url="https://pl.wikipedia.org/wiki?curid=5034175" title="Puchar Interkontynentalny w Lekkoatletyce 2018 – bieg na 100 m kobiet">
Puchar Interkontynentalny w Lekkoatletyce 2018 – bieg na 100 m kobiet

Bieg na 100 metrów kobiet – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5034183" url="https://pl.wikipedia.org/wiki?curid=5034183" title="Al-Baszir (1892)">
Al-Baszir (1892)



</doc>
<doc id="5034185" url="https://pl.wikipedia.org/wiki?curid=5034185" title="Aleksandra Gaworska-Krzemińska">
Aleksandra Gaworska-Krzemińska

Aleksandra Edyta Gaworska-Krzemińska – polska pielęgniarka, dr hab. nauk o zdrowiu, profesor uczelniany Wydziału Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego oraz Instytutu Nauk o Zdrowiu Akademii Pomorskiej w Słupsku.
Życiorys.
Studiowała na Wydziale Pielęgniarstwa Uniwersytetu Medycznego w Poznaniu, oraz jest absolwentką studiów podyplomowych w zakresie Zarządzania Szpitalem UJ, Biostatystyki UJ, Pedagogiki UG. 27 lutego 2003 obroniła pracę doktorską "Ocena związków pomiędzy satysfakcją zawodową, jakością usług pielęgniarskich a jakością życia chorych w stanie terminalnym", 12 lutego 2014 uzyskała stopień doktora habilitowanego. Została zatrudniona na stanowisku adiunkta na Oddziale Pielęgniarstwa na Wydziale Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego, oraz profesora nadzwyczajnego w Instytucie Nauk o Zdrowiu na Wydziale Nauk o Zdrowiu Akademii Pomorskiej w Słupsku.
Jest adiunktem, dyrektorem (p.o.) Instytutu Pielęgniarstwa i Położnictwa Wydziału Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego, profesorem uczelni Instytutu Nauk o Zdrowiu Akademii Pomorskiej w Słupsku i wiceprezesem Polskiego Towarzystwa Pielęgniarskiego.
Była kierownikiem na Oddziale Pielęgniarstwa i kierownikiem (p.o.) w Katedrze Pielęgniarstwa na Wydziale Nauk o Zdrowiu z Oddziałem Pielęgniarstwa i Instytutem Medycyny Morskiej i Tropikalnej Gdańskiego Uniwersytetu Medycznego.

</doc>
<doc id="5034188" url="https://pl.wikipedia.org/wiki?curid=5034188" title="Viola exsul">
Viola exsul

Viola exsul J.M.Watson &amp; A.R.Flores – gatunek roślin z rodziny fiołkowatych ("Violaceae"). Występuje endemicznie w Argentynie – w prowincji San Juan.

</doc>
<doc id="5034189" url="https://pl.wikipedia.org/wiki?curid=5034189" title="Sylwia Małgorzewicz">
Sylwia Małgorzewicz

Sylwia Agnieszka Małgorzewicz – polska nefrolog, dr hab. nauk medycznych, profesor i kierownik Katedry Żywienia Klinicznego Wydziału Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego.
Życiorys.
8 listopada 2001 obroniła pracę doktorską "Peroksydacja białek i lipidów a stan odżywienia chorych z przewlekłą niewydolnością nerek leczonych nerkozastępczo", 3 listopada 2011 habilitowała się na podstawie pracy zatytułowanej "Stan odżywienia a wybrane czynniki ryzyka sercowo-naczyniowego u pacjentów przewlekle leczonych za pomocą hemodializy oraz dializy otrzewnowej". 1 października 2019 nadano jej tytuł profesora w zakresie nauk medycznych i nauk o zdrowiu. Została zatrudniona na stanowisku adiunkta w Katedrze Żywienia Klinicznego na Wydziale Nauk o Zdrowiu z Oddziałem Pielęgniarstwa Gdańskiego Uniwersytetu Medycznego.
Jest profesorem i kierownikiem Katedry Żywienia Klinicznego Wydziału Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego.
Od 2012 do 2016 była prodziekanem na Wydziale Nauk o Zdrowiu z Oddziałem Pielęgniarstwa i Instytutem Medycyny Morskiej i Tropikalnej Gdańskiego Uniwersytetu Medycznego.

</doc>
<doc id="5034192" url="https://pl.wikipedia.org/wiki?curid=5034192" title="Viola frigida">
Viola frigida

Viola frigida Phil. – gatunek roślin z rodziny fiołkowatych ("Violaceae"). Występuje naturalnie w środkowym i północnym Chile oraz północno-zachodniej części Argentyny. 
Biologia i ekologia.
Rośnie na skarpach i terenach skalistych. Występuje na wysokości od 3000 do 4000 m n.p.m.

</doc>
<doc id="5034193" url="https://pl.wikipedia.org/wiki?curid=5034193" title="Viola hillii">
Viola hillii

Viola hillii W.Becker – gatunek roślin z rodziny fiołkowatych ("Violaceae"). Występuje naturalnie w Peru. 
Biologia i ekologia.
Rośnie na terenach skalistych. Występuje na wysokości od 4000 do 4200 m n.p.m.

</doc>
<doc id="5034196" url="https://pl.wikipedia.org/wiki?curid=5034196" title="Rafim Azimow">
Rafim Azimow

Rafim Azimow - (ur. 16 sierpnia 1964) rosyjski polityk, deputowany do Dumy Państwowej Federacji Rosyjskiej VII kadencji, reprezentujący ugrupowanie Jedna Rosja.
Wykształcenie.
docent, doktor nauk technicznych

</doc>
<doc id="5034197" url="https://pl.wikipedia.org/wiki?curid=5034197" title="Eugeniusz Tokarski">
Eugeniusz Tokarski



</doc>
<doc id="5034199" url="https://pl.wikipedia.org/wiki?curid=5034199" title="Viola hissarica">
Viola hissarica

Viola hissarica Juz. – gatunek roślin z rodziny fiołkowatych ("Violaceae"). Występuje naturalnie w Uzbekistanie. Dawniej podawany był także z Tadżykistanu, jednak obecnie jest uznawany tam za gatunek wymarły. 

</doc>
<doc id="5034202" url="https://pl.wikipedia.org/wiki?curid=5034202" title="Marie Moravcová">
Marie Moravcová

Marie Moravcová, znana także jako ciocia Moravcová (; ur. 25 sierpnia 1898 w Pradze, zm. 17 czerwca 1942 tamże) – czeska członkini ruchu oporu, która wraz z resztą swojej rodziny pomagała spadochroniarzom w zamachu na Reinharda Heydricha (kryptonim „Operacja Anthropoid”). Popełniła samobójstwo podczas aresztowania przez gestapo.
Życiorys.
Urodziła się 25 sierpnia 1898 w Pradze, w dzielnicy Žižkov, jako córka kupca Eduarda Krčila i jego żony Marie z domu Kulhánkovej. 27 stycznia 1918 wyszła za mąż za Aloisa Moravca.
Była pielęgniarką Czechosłowackiego Czerwonego Krzyża. W 1938 pomagała przesiedleńcom z granicy czechosłowackiej. Po zajęciu przez nazistów pozostałej części Czechosłowacji wstąpiła do ruchu oporu (wraz z Anną Šrámkovą, byłą przewodniczącą rozwiązanego Czerwonego Krzyża).
Starszy syn Aloisa i Marii, Miroslav, wyemigrował z kraju w 1939 roku i walczył w szeregach 310 czechosłowackiego dywizjonu myśliwskiego. Zginął w 1944 roku w katastrofie samolotu Spitfire LF Mk IX podczas awaryjnego lądowania tuż po starcie.
Razem z Janem Zelenką-Hajskim stworzyli zaplecze składające się z wielu mieszkań, w których mogli się ukryć spadochroniarze z grupy desantowej Out Distance. Samo mieszkanie Marii i Aloisa Moravców (ul. Biskupcova 1745/7, Praga 3) było punktem kontaktowym spadochroniarzy Józefa Gabčíka i Jana Kubiša organizujących antyniemiecki ruch oporu. W lutym 1942 kilkakrotnie pojawiał się tu również Josef Valčík, pośrednicząc w kontakcie między grupami Silver i Anthropoid, a od początku kwietnia sam również tu mieszkał. W mieszkaniu Moravców również czasowo ukrywali się Arnošt Mikš, członek grupy desantowej Zinc, Karel Čurda i Adolf Opálka (członkowie grupy Out Distance). Moravcová opiekowała się spadochroniarzami, organizowała jedzenie, gotowała dla nich, prała. Stworzyła im prawdziwie domowe warunki i dlatego spadochroniarze nazywali ją „ciocią Marią”.
Jozef Gabčík i Jan Kubiš po zamachu na Reinharda Heydricha ukrywali się w domu Marii Moravcovej. Potem, aby nie narażać cywilów i nie doprowadzić do dekonspiracji członków ruchu oporu, przenieśli się do krypty prawosławnej cerkwi katedralnej Świętych Cyryla i Metodego w praskiej dzielnicy Nowe Miasto. Kryjówka u Moravców została wydana przez Karela Čurdę (spadochroniarza z grupy desantowej Out Distance). Jednak podczas próby aresztowania przez gestapo w nocy 16/17 czerwca 1942 Moravcová popełniła samobójstwo, połykając truciznę. Podobnie postąpił Jan Zelenka-Hajský. Gestapo brutalnie przesłuchiwało męża Marii i syna Vlastimila (pseud. „Aťa”), który był łącznikiem ruchu oporu. Vlastimil, brutalnie torturowany, załamał się w śledztwie i wyjawił miejsce pobytu zamachowców. Następnie Alois i Vlastimil zostali przewiezieni do obozu koncentracyjnego Mauthausen-Gusen i zamordowani 24 października 1942. Podobnie siostra Moravcovej Karolína Králová z mężem Františkiem, a także narzeczona Vlastimila Věra Löblova wraz z bratem Miroslavem i matką Ireną zostali wywiezieni i zamordowani w obozie w Mauthausen.
Upamiętnienie.
Na ścianie domu, w którym mieszkali Moravcowie i w którym ukrywali zamachowców, umieszczono tablicę pamiątkową, o następującej treści:
Odniesienia w kulturze masowej.
Zamach na Reinharda Heydricha jest tematem m.in. trzech filmów, w których pojawia się postać Marii Moravcovej:

</doc>
<doc id="5034205" url="https://pl.wikipedia.org/wiki?curid=5034205" title="Piekiełko (Brusy-Wybudowanie)">
Piekiełko (Brusy-Wybudowanie)

Piekiełko - część wsi Brusy-Wybudowanie w Polsce, położona w województwie pomorskim, w powiecie chojnickim, w gminie Brusy. Wchodzi w skład sołectwa Brusy-Wybudowanie.
W latach 1975–1998 Piekiełko administracyjnie należało do województwa bydgoskiego.

</doc>
<doc id="5034210" url="https://pl.wikipedia.org/wiki?curid=5034210" title="Puchar Interkontynentalny w Lekkoatletyce 2018 – bieg na 200 m kobiet">
Puchar Interkontynentalny w Lekkoatletyce 2018 – bieg na 200 m kobiet

Bieg na 200 metrów kobiet – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5034211" url="https://pl.wikipedia.org/wiki?curid=5034211" title="Viola indica">
Viola indica

Viola indica W.Becker – gatunek roślin z rodziny fiołkowatych ("Violaceae"). Występuje naturalnie w Afganistanie, Pakistanie i Indiach (w stanach Himachal Pradesh, Pendżab, Uttar Pradesh, Meghalaya oraz Asam, a także na terytorium Dżammu i Kaszmir). 
Biologia i ekologia.
Rośnie na zboczach gór, na wysokości od 1300 do 2400 m n.p.m. 

</doc>
<doc id="5034212" url="https://pl.wikipedia.org/wiki?curid=5034212" title="Gaca">
Gaca

Gaca - część wsi Czapiewice w Polsce, położona w województwie pomorskim, w powiecie chojnickim, w gminie Brusy. Wchodzi w skład sołectwa Czapiewice.
W latach 1975–1998 Gaca administracyjnie należała do województwa bydgoskiego.

</doc>
<doc id="5034214" url="https://pl.wikipedia.org/wiki?curid=5034214" title="Przygłówki">
Przygłówki

Przygłówki - część wsi Czapiewice w Polsce, położona w województwie pomorskim, w powiecie chojnickim, w gminie Brusy. Wchodzą w skład sołectwa Czapiewice.
W latach 1975–1998 Przygłówki administracyjnie należały do województwa bydgoskiego.

</doc>
<doc id="5034220" url="https://pl.wikipedia.org/wiki?curid=5034220" title="Leśnictwo Giełdon">
Leśnictwo Giełdon

Leśnictwo Giełdon (dodatkowa nazwa w j. kaszub. Lesyństwò Dżełdón) - osada leśna wsi Czarniż w Polsce, położona w województwie pomorskim, w powiecie chojnickim, w gminie Brusy. Wchodzi w skład sołectwa Czarniż.
W latach 1975–1998 Leśnictwo Giełdon administracyjnie należało do województwa bydgoskiego.

</doc>
<doc id="5034221" url="https://pl.wikipedia.org/wiki?curid=5034221" title="Viola japonica">
Viola japonica

Viola japonica Langsd. ex Ging. – gatunek roślin z rodziny fiołkowatych ("Violaceae"). Występuje naturalnie w Japonii, na Półwyspie Koreańskim oraz Tajwanie. Ponadto został introdukowany w północnej Argentynie i Massachusetts. 
Biologia i ekologia.
Rośnie na łąkach, skarpach i polach uprawnych. 

</doc>
<doc id="5034224" url="https://pl.wikipedia.org/wiki?curid=5034224" title="Macieje">
Macieje

Macieje – część wsi Czyczkowy w Polsce, położona w województwie pomorskim, w powiecie chojnickim, w gminie Brusy. Wchodzą w skład sołectwa Czyczkowy.
W latach 1975–1998 Macieje administracyjnie należały do województwa bydgoskiego.

</doc>
<doc id="5034230" url="https://pl.wikipedia.org/wiki?curid=5034230" title="Komisja do spraw pedofilii">
Komisja do spraw pedofilii



</doc>
<doc id="5034233" url="https://pl.wikipedia.org/wiki?curid=5034233" title="Bitwa pod Owruczem">
Bitwa pod Owruczem



</doc>
<doc id="5034235" url="https://pl.wikipedia.org/wiki?curid=5034235" title="Madame de Scudéry">
Madame de Scudéry



</doc>
<doc id="5034236" url="https://pl.wikipedia.org/wiki?curid=5034236" title="Wybudowanie Główczewickie">
Wybudowanie Główczewickie

Wybudowanie Główczewickie - część wsi Główczewice w Polsce, położona w województwie pomorskim, w powiecie chojnickim, w gminie Brusy. Wchodzi w skład sołectwa Główczewice.
W latach 1975–1998 Wybudowanie Główczewickie administracyjnie należało do województwa bydgoskiego.

</doc>
<doc id="5034237" url="https://pl.wikipedia.org/wiki?curid=5034237" title="Romano Mattè">
Romano Mattè

Romano Mattè (ur. 17 stycznia 1939 w Trydencie) – włoski piłkarz, grający na pozycji obrońcy, trener piłkarski.
Kariera piłkarska.
Podczas swojej kariery piłkarskiej bronił barw klubów Trento i Bolzano.
Kariera trenerska.
W 1964 roku rozpoczął pracę trenerską w Folgore Verona. Potem prowadził wiele włoskich klubów z niższych lig. W 1999 stał na czele narodowej reprezentacji Indonezji. Od 2000 do 2001 trenował reprezentację Mali.

</doc>
<doc id="5034240" url="https://pl.wikipedia.org/wiki?curid=5034240" title="Anatolij Aksakow">
Anatolij Aksakow

Anatolij Aksakow (; ur. 28 listopada 1957) – rosyjski polityk, deputowany do Dumy Państwowej Federacji Rosyjskiej VII kadencji, przewodniczący Komitetu do spraw Rynku Finansowego Dumy, reprezentujący ugrupowanie Sprawiedliwa Rosja.
Wykształcenie.
Docent, kandydat nauk ekonomicznych

</doc>
<doc id="5034243" url="https://pl.wikipedia.org/wiki?curid=5034243" title="Forest (wieżowiec)">
Forest (wieżowiec)

Forest – kompleks budynków i wieżowiec znajdujący się w Warszawie w dzielnicy Wola, przy ul. Burakowskiej 14, w pobliżu ronda Zgrupowania Armii Krajowej „Radosław”.
Historia.
Kampus Forest zaprojektowała pracownia HRA Architekci. Zakończenie budowy i uzyskanie pozwolenia na użytkowanie kompleksu miało miejsce 28 marca 2022 roku. Kampus powstał na 2-hektarowym terenie i w jego skład wchodzą 120-metrowy wieżowiec oraz przyległe budynki o wysokości od 6 do 8 kondygnacji. Dookoła kompleksu posadzono 200 drzew. Inwestycję zrealizowało słowackie przedsiębiorstwo HB Reavis.
Koszt inwestycji to 162 miliony euro.
Bank Pekao S.A. zaplanował na rok 2023 przeniesienie do kompleksu Forest siedziby centrali banku.

</doc>
<doc id="5034244" url="https://pl.wikipedia.org/wiki?curid=5034244" title="AS Taranto Calcio">
AS Taranto Calcio



</doc>
<doc id="5034248" url="https://pl.wikipedia.org/wiki?curid=5034248" title="Gapowo (Huta)">
Gapowo (Huta)

Gapowo - część wsi Huta w Polsce, położona w województwie pomorskim, w powiecie chojnickim, w gminie Brusy. Wchodzi w skład sołectwa Huta.
W latach 1975–1998 Gapowo administracyjnie należało do województwa bydgoskiego.

</doc>
<doc id="5034249" url="https://pl.wikipedia.org/wiki?curid=5034249" title="Młynki (Huta)">
Młynki (Huta)

Młynki - część wsi Huta w Polsce, położona w województwie pomorskim, w powiecie chojnickim, w gminie Brusy. Wchodzą w skład sołectwa Huta.
W latach 1975–1998 Młynki administracyjnie należały do województwa bydgoskiego.

</doc>
<doc id="5034250" url="https://pl.wikipedia.org/wiki?curid=5034250" title="Warszyn (Kaszuba)">
Warszyn (Kaszuba)

Warszyn (dodatkowa nazwa w j. kaszub. Warszëno) - osada leśna wsi Kaszuba w Polsce, położona w województwie pomorskim, w powiecie chojnickim, w gminie Brusy. Wchodzi w skład sołectwa Kaszuba.
W latach 1975–1998 Warszyn administracyjnie należał do województwa bydgoskiego.

</doc>
<doc id="5034251" url="https://pl.wikipedia.org/wiki?curid=5034251" title="Pat Winslow">
Pat Winslow



</doc>
<doc id="5034253" url="https://pl.wikipedia.org/wiki?curid=5034253" title="Wybudowanie Kaszuba">
Wybudowanie Kaszuba

Wybudowanie Kaszuba - część wsi Kaszuba w Polsce, położona w województwie pomorskim, w powiecie chojnickim, w gminie Brusy. Wchodzi w skład sołectwa Kaszuba.
W latach 1975–1998 Wybudowanie Kaszuba administracyjnie należało do województwa bydgoskiego.

</doc>
<doc id="5034254" url="https://pl.wikipedia.org/wiki?curid=5034254" title="Capanna Cristallina">
Capanna Cristallina

Capanna Cristallina (także dawniej: "Camosci", niem. "Cristallinahütte") – wysokogórskie schronisko turystyczne, położone na wysokości 2575 m n.p.m., zlokalizowane na przełęczy Cristallina w szwajcarskich Alpach Lepontyńskich, należące do Club Alpino Svizzero (Szwajcarskiego Klubu Alpejskiego).
Historia.
Stare schronisko ("Camosci").
W latach 1926-1929 zbudowano we Włoszech drogę z Val Formazza do Passo San Giacomo. Wzbudziło to szereg podejrzeń w Szwajcarii - Szwajcarski Sztab Generalny uznał, że faszyści włoscy mogą najechać przełęcz Świętego Gottharda poprzez dolinę Formazza. Hipoteza ta została później potwierdzona, bowiem odkryto studium operacyjne w tym zakresie z 1940 roku, podpisane przez generała Mario Vercellino. Od lat trzydziestych na przełęczy San Giacomo i All'Acqua, a także na całym sąsiadującym obszarze, budowano fortyfikacje, a także wzniesiono kilka schronisk wysokogórskich, które pozwoliły żołnierzom szwajcarskim strzec traktów przez Alpy. Kiedy Club Alpino Svizzero podjął decyzję o budowie pierwszej chaty na przełęczy Cristallina (1942), w okolicy znajdowały się już koszary, a także kolej linowa, która prowadziła tutaj z Ossasco przez Bassa di Folcra. Kilkanaście innych schronisk (ślady są nadal widoczne w terenie), znajdowało się w pobliżu grzbietów, pomiędzy Passo San Giacomo i Passo del Naret. W 1943 roku, na rozkaz dowódcy Ganssera (stacjonował on ze swym oddziałem tam, gdzie funkcjonowała stara chata, w trzydzieści dni wybudowano schronisko ""Camosci". Schronisko położone bezpośrednio pod szczytem Cristalliny mogło pomieścić do czternastu żołnierzy odpowiedzialnych za monitorowanie przestrzeni powietrznej w rejonie przełęczy Gottharda i kierowanie ogniem artyleryjskim. Schronisko spoczywało na niestabilnym podłożu. Budynek utrzymuje się jeszcze w stabilności dzięki posadowieniu na wiecznej zmarzlinie. Dostęp do niego jest niebezpieczny. 
Nowe schronisko.
Nowe, duże schronisko górskie Clubu Alpino Svizzero zbudowano na często uczęszczanym po II wojnie światowej przejściu z Val Bavona do Val Bedretto. Obiekt powstał w 2003, a zaprojektowali go architekci Nicola Baserga i Christian Mozzetti nieco na południe od chaty "Camosci"" z 1943. Podłużny budynek w jasnych barwach dysponuje widokiem na jezioro Robièi, lodowiec Basodino i (po drugiej stronie) na Madone na Tödi i Piz Terri. Zwykle jest to przystanek etapowy podczas wędrówek na przełęcz Ticino, ale schronisko jest równie popularne, jako punkt wyjścia dla wycieczek wysokogórskich w różne miejsca, jak również na wyprawy narciarskie. Posiada 120 miejsc noclegowych w salach sypialnych oraz duży refektarz z zewnętrznym tarasem. Schronisko działa w sezonie letnim od końca czerwca do połowy października, a zimą opiekun jest obecny przy dobrych warunkach pogodowych, w weekendy, święta oraz przy rezerwacjach grupowych. 

</doc>
<doc id="5034259" url="https://pl.wikipedia.org/wiki?curid=5034259" title="Kosobudy-Wybudowanie">
Kosobudy-Wybudowanie

Kosobudy-Wybudowanie (dodatkowa nazwa w j. kaszub. Kòsobùdë-Pùstczi) - osada wsi Kosobudy w Polsce, położona w województwie pomorskim, w powiecie chojnickim, w gminie Brusy. Wchodzi w skład sołectwa Kosobudy.
W latach 1975–1998 Kosobudy-Wybudowanie administracyjnie należało do województwa bydgoskiego.

</doc>
<doc id="5034274" url="https://pl.wikipedia.org/wiki?curid=5034274" title="Hylotelephium">
Hylotelephium



</doc>
<doc id="5034280" url="https://pl.wikipedia.org/wiki?curid=5034280" title="Mabion">
Mabion

Mabion S.A. – polskie przedsiębiorstwo biotechnologiczne zajmujące się produkcją leków. Zostało założone 4 kwietnia 2007 r.
Mabion został utworzony przez cztery polskie firmy farmaceutyczne: Celon Pharma z Łomianek, Polfarmex z Kutna, IBSS Biomed z Krakowa oraz Genexo z Warszawy.

</doc>
<doc id="5034281" url="https://pl.wikipedia.org/wiki?curid=5034281" title="Bitwa pod Kuźniczami">
Bitwa pod Kuźniczami

Bitwa pod Kuźniczami – walki grupy mjr. Feliksa Jaworskiego z sowieckim 415 i 417 pułkiem strzelców w czasie kampanii zimowej w okresie wojny polsko-bolszewickiej.
Geneza.
Zimą 1919/1920 na froncie polsko-sowieckim odnotowywano tylko działania lokalne. Linia frontu była rozciągnięta od środkowej Dźwiny, wzdłuż Berezyny, Uborci, Słucza, po Dniestr. Zastój w działaniach wojennych obie strony wykorzystywały na przygotowanie się do decydujących rozstrzygnięć militarnych planowanych na wiosnę i lato 1920. 
9 Dywizja Piechoty płk. Władysława Sikorskiego zajmowała stanowiska na prawym brzegu Uborci. Jej 22 pułk piechoty obsadzał 75 kilometrowy odcinek frontu na linii Kruszniki – Buda – Sokołodniki – Machnowicze – Śnickie Pole – Stodolicze – Kartenicze – Bobrowe. W jego ugrupowaniu działał 4 Wołyński dywizjon strzelców konnych mjr. Feliksa Jaworskiego. Poddziały ogólnowojskowe wspierała 4 bateria 7 pułku artylerii polowej i 1 bateria 9 pułku artylerii polowej. Na południowym skrzydle patrole kawalerii utrzymywano łączność z lewoskrzydłowymi oddziałami Frontu Wołyńskiego. W rejonie Kuźnicz i Sławeczna dowództwo sowieckie skoncentrowało 415 i 417 pułk strzelców, szykując się do uderzenia na oddziały 9 Dywizji Piechoty .
Walki pod Kuźniczami.
28 stycznia 1920 4 Wołyński dywizjon strzelców konnych mjr. Feliksa Jaworskiego otrzymał rozkaz wykonania wypadu na Kuźnicze i Sławeczno. Na okres walki podporządkowana mu została 1 kompania 22 pułku piechoty. Oddział wypadowy wyruszył do działania 29 stycznia, maszerując przy dwudziestopięciostopniowym mrozie w głębokim śniegu. Piechota pozostawała daleko w tyle za szwadronami jazdy. 
Jeszcze przed świtem spieszony 1 szwadron uderzył na Kuźnicze, a 2 szwadron na stację Sławeczno. Zlikwidowano sowieckie ubezpieczenia i niemal bez walki opanowano miejscowość i stację.. Większość zaskoczonych czerwonoarmistów uciekła, a kilkuset dostało się do niewoli. Na pomoc obrońcom stacji załoga Owrucza wysłała pociąg pancerny. Polscy strzelcy konni uruchomili zdobyczną lokomotywę i skierowali ją na pancerkę. Ta, by uniknąć zderzenia, wycofała się. Po zniszczeniu urządzeń stacyjnych dywizjon wrócił do Stodolicz. 
Bilans walk.
Wypad zakończył się zwycięstwem polskich strzelców konnych. Wzięto do niewoli ponad trzystu jeńców, zdobyto dziewięć ckm-ów. Straty polskie to kilku rannych.

</doc>
<doc id="5034282" url="https://pl.wikipedia.org/wiki?curid=5034282" title="Kukułka (Kistowo)">
Kukułka (Kistowo)

Kukułka – część wsi Kistowo w Polsce, położona w województwie pomorskim, w powiecie kartuskim, w gminie Sulęczyno, na Pojezierzu Kaszubskim. Wchodzi w skład sołectwa Kistowo.
W latach 1975–1998 Kukułka administracyjnie należała do województwa gdańskiego.

</doc>
<doc id="5034283" url="https://pl.wikipedia.org/wiki?curid=5034283" title="Mokitko">
Mokitko

Mokitko – część wsi Kistowo w Polsce, położona w województwie pomorskim, w powiecie kartuskim, w gminie Sulęczyno, na Pojezierzu Kaszubskim. Wchodzi w skład sołectwa Kistowo.
W latach 1975–1998 Mokitko administracyjnie należało do województwa gdańskiego.

</doc>
<doc id="5034284" url="https://pl.wikipedia.org/wiki?curid=5034284" title="Przemielnica">
Przemielnica

Przemielnica – część wsi Kistowo w Polsce, położona w województwie pomorskim, w powiecie kartuskim, w gminie Sulęczyno, na Pojezierzu Kaszubskim. Wchodzi w skład sołectwa Kistowo.
W latach 1975–1998 Przemielnica administracyjnie należała do województwa gdańskiego.

</doc>
<doc id="5034285" url="https://pl.wikipedia.org/wiki?curid=5034285" title="Saul Malatrasi">
Saul Malatrasi

Saul Malatrasi (ur. 17 lutego 1938 w Calto) – włoski piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Wychowanek klubów Calto, SPAL i Castelmassa. W 1958 rozpoczął karierę piłkarską w drużynie SPAL. W 1951 przeszedł do Udinese. Następnie występował w klubach Fiorentina, Roma, Inter, Lecco i Milan. W 1970 wrócił do SPAL-u, w którym zakończył karierę piłkarza w roku 1972.
Kariera reprezentacyjna.
13 marca 1965 roku debiutował w narodowej reprezentacji Włoch w meczu przeciwko NRD (1:1). Łącznie zagrał w 3 meczach międzynarodowych. Wcześniej grał w młodzieżówce i włoskiej drużynie B.
Kariera trenerska.
W 1973 roku rozpoczął pracę trenerską w SPAL jako asystent. Potem prowadził kluby Legnago, juniorów SPAL, Roma Primavera, Pescara, Pontedera, Forlì, Angizia Luco, Lodigiani i Celano.

</doc>
<doc id="5034288" url="https://pl.wikipedia.org/wiki?curid=5034288" title="Rejon monastyrszcziński">
Rejon monastyrszcziński



</doc>
<doc id="5034294" url="https://pl.wikipedia.org/wiki?curid=5034294" title="Stari Welidnyky">
Stari Welidnyky

Stari Welidnyky () – wieś na Ukrainie, w obwodzie żytomierskim, w rejonie owruckim, nad Noryniem. W 2001 roku liczyła 431 mieszkańców.

</doc>
<doc id="5034296" url="https://pl.wikipedia.org/wiki?curid=5034296" title="Marcin Kędryna">
Marcin Kędryna

Marcin Bożydar Kędryna (ur. 9 maja 1972 w Krakowie) – polski dziennikarz, redaktor, urzędnik państwowy, od kwietnia 2019 do grudnia 2020 dyrektor Biura Prasowego Kancelarii Prezydenta RP.
Ukończył V Liceum Ogólnokształcące im. Augusta Witkowskiego w Krakowie. Pracował w „Gazecie Krakowskiej”, „Super Expressie”, krakowskim i warszawskim „Przekroju”, tygodniku „Ozon”, miesięczniku „Malemen”.
W kampanii prezydenckiej 2015 był członkiem zespołu Pawła Szefernakera, zajmującego się komunikacją internetową kandydata Andrzeja Dudy. Po wygranych wyborach odpowiadał za kontakty z mediami prezydenta elekta.
Po inauguracji prezydentury rozpoczął pracę w Biurze Gabinetu Prezydenta Kancelarii Prezydenta RP. W kwietniu 2019 został dyrektorem Biura Prasowego Kancelarii Prezydenta RP. Od czerwca 2021 roku jest felietonistą „Dziennika Polskiego” W lipcu 2021 roku został zastępcą redaktora naczelnego „Gazety Lubuskiej”. W listopadzie 2022 roku został doradcą Marzeny Paczuskiej-Tętnik, członka Krajowej Rady Radiofonii i Telewizji. Prowadzi blog „Codziennie trzy negatywy”.
Jest synem trenera siatkówki Lesława Kędryny, wnukiem kompozytora profesora Tadeusza Machla.

</doc>
<doc id="5034298" url="https://pl.wikipedia.org/wiki?curid=5034298" title="Różopodobne">
Różopodobne

Różopodobne ("Rosanae") – nadrząd roślin okrytonasiennych wyróżniany w niektórych klasyfikacjach biologicznych, np. w systemach Takhtajana, czy Ruggiero i in. (2015). W dawniejszych wersjach systemów klasyfikacyjnych była to stosunkowo niewielka grupa, później jej ujęcie rozszerzano, ale wciąż nadrząd był jednym z szeregu w obrębie podklasy różowych "Rosidae".
W systemie Ruggiero i in. (2015), w którym wszystkie okrytonasienne mają rangę klasy, nadrząd "Rosanae" obejmuje liczne rzędy i ma podobny zakres do podklasy "Rosidae" w innych systemach. W tym ujęciu jest to jeden z trzech największych nadrzędów (obok liliopodobnych i astropodobnych) w obrębie okrytonasiennych.
Nadrząd wyróżniony został jako jeden z 18 w obrębie klasy okrytonasiennych "Magnoliopsida". Relacje filogenetyczne między rzędami w obrębie nadrzędu zgodnie z APweb:
W systemie tym były jednym z 8 nadrzędów w obrębie podklasy różowych "Rosidae". Znacznie rozszerzony został zakres nadrzędu – obejmował 9 rzędów z 24 rodzinami.
W systemie tym różopodobne były jednym z 12 nadrzędów w obrębie podklasy różowych "Rosidae" i należały tu trzy rzędy, w tym dwa monotypowe – "Crossosomatales" z rodziną "Crossosomataceae" i "Chrysobalanales" z rodziną złotośliwowatych "Chrysobalanaceae" oraz rząd różowców "Rosales" z dwiema rodzinami – różowatymi "Rosaceae" i "Neuradaceae".

</doc>
<doc id="5034299" url="https://pl.wikipedia.org/wiki?curid=5034299" title="Nowi Welidnyky">
Nowi Welidnyky

Nowi Welidnyky () – wieś na Ukrainie, w obwodzie żytomierskim, w rejonie owruckim, nad Illimką. W 2001 roku liczyła 783 mieszkańców.

</doc>
<doc id="5034300" url="https://pl.wikipedia.org/wiki?curid=5034300" title="Cree (jezioro)">
Cree (jezioro)

Jezioro Cree (ang. "Cree Lake") – jezioro pochodzenia polodowcowego w Kanadzie w prowincji Saskatchewan.
Jezioro Cree jest otoczone przez bezludne obszary tajgi. Na jeziorze występuje duża liczba wysp.

</doc>
<doc id="5034301" url="https://pl.wikipedia.org/wiki?curid=5034301" title="Noryńsk">
Noryńsk



</doc>
<doc id="5034303" url="https://pl.wikipedia.org/wiki?curid=5034303" title="Augustowo (Mściszewice)">
Augustowo (Mściszewice)

Augustowo – część wsi Mściszewice w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Mściszewice.
W latach 1975–1998 Augustowo administracyjnie należało do województwa gdańskiego.

</doc>
<doc id="5034304" url="https://pl.wikipedia.org/wiki?curid=5034304" title="Bębny">
Bębny

Bębny – część wsi Mściszewice w Polsce, położona w województwie pomorskim, w powiecie kartuskim, w gminie Sulęczyno. Wchodzą w skład sołectwa Mściszewice.
W latach 1975–1998 Bębny administracyjnie należały do województwa gdańskiego.

</doc>
<doc id="5034305" url="https://pl.wikipedia.org/wiki?curid=5034305" title="Kinga Legieta">
Kinga Legieta

Kinga Legieta (ur. 2 sierpnia 1997 w Częstochowie) – polska siatkarka plażowa, wielokrotna reprezentantka Polski w turniejach międzynarodowych FIVB. W 2018 roku w Krakowie w parze z Aleksandrą Wachowicz zajęła drugie miejsce w finałach Mistrzostw Polski w siatkówce plażowej kobiet, a także wywalczyła Puchar Polski podczas turnieju Plaża Open rozgrywanego w Białymstoku.

</doc>
<doc id="5034306" url="https://pl.wikipedia.org/wiki?curid=5034306" title="Gliniewo (Mściszewice)">
Gliniewo (Mściszewice)

Gliniewo – część wsi Mściszewice w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Mściszewice.
W latach 1975–1998 Gliniewo administracyjnie należało do województwa gdańskiego.

</doc>
<doc id="5034308" url="https://pl.wikipedia.org/wiki?curid=5034308" title="Zariczczia (rejon owrucki)">
Zariczczia (rejon owrucki)

Zariczczia () – wieś na Ukrainie, w obwodzie żytomierskim, w rejonie owruckim, nad Noryniem. W 2001 roku liczyła 1452 mieszkańców.

</doc>
<doc id="5034309" url="https://pl.wikipedia.org/wiki?curid=5034309" title="Aída dos Santos">
Aída dos Santos

Aída Menezes dos Santos (ur. 1 marca 1937 w Rio de Janeiro) – brazylijska lekkoatletka, skoczkini wzwyż i wieloboistka, medalistka igrzysk panamerykańskich, trzykrotna mistrzyni Ameryki Południowej, dwukrotna olimpijka.
Kariera sportowa.
Początkowo startowała głównie w skoku wzwyż. Zwyciężyła w tej konkurencji na mistrzostwach Ameryki Południowej w 1961 w Limie oraz na igrzyskach ibero-amerykańskich w 1962 w Madrycie. Na mistrzostwach Ameryki Południowej w 1963 w Cali zdobyła srebrne medale w skoku wzwyż i w rzucie oszczepem. Zajęła 5. miejsce w skoku wzwyż na igrzyskach panamerykańskich w 1963 w São Paulo.
Zajęła 4. miejsce w skoku wzwyż na igrzyskach olimpijskich w 1964 w Tokio z rezultatem 1,74 m, który był nowym rekordem Brazylii i najlepszym wynikiem w jej karierze. Zdobywała srebrne medale w tej konkurencji na mistrzostwach Ameryki Południowej w 1965 w Rio de Janeiro i na mistrzostwach Ameryki Południowej w 1967 w Buenos Aires, zawsze przegrywając ze swą koleżanką z reprezentacji Brazylii Marią da Conceição.
Zdobyła brązowy medal w pięcioboju, ulegając tylko Pat Winslow ze Stanów Zjednoczonych i Jenny Meldrum z Kanady, a także zajęła 5. miejsce w skoku wzwyż na igrzyskach panamerykańskich w 1967 w Winnipeg. Na igrzyskach olimpijskich w 1968 w Meksyku Zajęła 20. miejsce w pięcioboju. Zwyciężyła w tej konkurencji oraz zdobyła srebrny medal w skoku wzwyż na mistrzostwach Ameryki Południowej w 1969 w Quito. Obroniła tytuł w pięcioboju na mistrzostwach Ameryki Południowej w 1971 w Limie. Ponownie zdobyła brązowy medal w tej konkurencji na igrzyskach panamerykańskich w 1971 w Cali, tym razem za Kanadyjkami Debbie Van Kiekebelt i Penny May.
Trzykrotnie poprawiała rekord Brazylii w skoku wzwyż do wspomnianego rezultatu 1,74 m, uzyskanego 14 października 1964 w Tokio. Dwukrotnie poprawiała rekord swego kraju w pięcioboju do wyniku 4578 punktów (16 października 1968 w Meksyku), a po zmianie składu konkurencji tworzących pięciobój z biegu na 80 metrów przez płotki na bieg na 100 metrów przez płotki kolejne trzy razy do wyniku 4465 pkt (po zmianie punktacji 3887 pkt, ustanowionego 5 sierpnia 1971 w Cali). Również dwa razy poprawiała rekord Brazylii w biegu na 100 metrów przez płotki do czasu 14,7 s (15 września 1969, São Paulo).
Rodzina.
Jej córką jest Valeska Menezes, siatkarka, mistrzyni olimpijska z 2008.

</doc>
<doc id="5034311" url="https://pl.wikipedia.org/wiki?curid=5034311" title="Aida dos Santos">
Aida dos Santos



</doc>
<doc id="5034315" url="https://pl.wikipedia.org/wiki?curid=5034315" title="Jaskinia Çukurpinar">
Jaskinia Çukurpinar

Jaskinia Çukurpinar – jaskinia krasowa w południowej Turcji, w górach Taurusu Środkowego, w prowincji Mersin.

</doc>
<doc id="5034316" url="https://pl.wikipedia.org/wiki?curid=5034316" title="Hosziw">
Hosziw

Hosziw () – wieś na Ukrainie, w obwodzie żytomierskim, w rejonie owruckim. W 2001 roku liczyła 767 mieszkańców.
Miejscowość położona 12 km na południe od Owrucza.

</doc>
<doc id="5034318" url="https://pl.wikipedia.org/wiki?curid=5034318" title="Golica (Mściszewice)">
Golica (Mściszewice)

Golica – część wsi Mściszewice w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Mściszewice.
W latach 1975–1998 Golica administracyjnie należała do województwa gdańskiego.

</doc>
<doc id="5034319" url="https://pl.wikipedia.org/wiki?curid=5034319" title="Tchoryn">
Tchoryn

Tchoryn () – wieś na Ukrainie, w obwodzie żytomierskim, w rejonie owruckim. W 2001 roku liczyła 1277 mieszkańców.

</doc>
<doc id="5034321" url="https://pl.wikipedia.org/wiki?curid=5034321" title="Bihuń">
Bihuń

Bihuń () – wieś na Ukrainie, w obwodzie żytomierskim, w rejonie owruckim, nad Bihunką. W 2001 roku liczyła 1614 mieszkańców.

</doc>
<doc id="5034322" url="https://pl.wikipedia.org/wiki?curid=5034322" title="Gmach Biblioteki Ordynacji Krasińskich w Warszawie">
Gmach Biblioteki Ordynacji Krasińskich w Warszawie

Gmach Biblioteki Ordynacji Krasińskich – zabytkowy budynek w Warszawie przy ul. Okólnik 9, mieszczący do 1944 Bibliotekę Ordynacji Krasińskich.
Historia.
Budynek powstał na zlecenie ordynata Edwarda Krasińskiego, z przeznaczeniem na siedzibę Biblioteki Ordynacji Krasińskich, mieszczącej się ówcześnie w Pałacu Czapskich. Wybudowano go na działce, zakupionej w 1910 od Marii Wodzińskiej, na której wcześniej znajdowała się ujeżdżalnia. Pierwotne plany budynku przygotował architekt Juliusz Nagórski, natomiast Henryk Julian Gay je dopracował.
Zasadnicza część obiektu powstała w latach 1911–1913, przy czym właściwe prace budowlane rozpoczęły się w 1912. Najpierw wybudowano dwa mieszkalne skrzydła boczne, których wynajem miał częściowo utrzymywać bibliotekę. Następnie postawiono tylną część, mającą mieścić magazyny biblioteczne, oraz frontowy gmach między bocznymi skrzydłami. Przeprowadzkę zbiorów bibliotecznych rozpoczęto jeszcze podczas wznoszenia gmachu w 1913, jednak wybuch I wojny światowej przerwał prace wykończeniowe. Zbiory biblioteczne udostępniano w prowizorycznej czytelni. Uroczyste otwarcie biblioteki miało miejsce dopiero 2 grudnia 1930. W latach 1910–1916 na budowę gmachu wydano około 403 tys. rubli, zaś w latach 1917–1930 równowartość około 257 tys. złotych.
W czasie II wojny światowej pierwsze zniszczenia budynku miały miejsce już we wrześniu 1939 – zniszczeniu uległa część wystawowa i urządzenia czytelni publicznej. W 1941 budynek stał się jedną z siedzib powołanej przez okupantów niemieckich "Staatsbibliothek Warschau". Przeniesiono do niego cenne zbiory również z innych bibliotek warszawskich. Niemcy zaczęli podpalać zbiory jeszcze we wrześniu 1944 przed upadkiem powstania warszawskiego. Mimo licznych zniszczeń, dzięki solidnej konstrukcji, budynek przetrwał pożary, zawaliło się jednak skrzydło magazynowe.
W 1948 zakończono remont i przebudowę w stanie surowym. Kolejne wnętrza remontowane były przez kilka lat i sukcesywnie zajmowane pod działalność. W 1958 budynek otrzymała Biblioteka Narodowa. Najdłużej działała w nim drukarnia oraz introligatornia, ale zlokalizowane były tam również inne komórki Biblioteki Narodowej. W latach 1985–1989 drukarnia i introligatornia zostały przeniesione do nowego gmachu Biblioteki Narodowej przy al. Niepodległości w Warszawie. W 1989 budynek przekazano władzom miejskim Warszawy i pozostał niezagospodarowany. Przez pewien czas budynek był użytkowany przez Region „Mazowsze” NSZZ „Solidarność”. W 1993 fragmentarycznie odnowiono elewacje budynków mieszkalnych. 1 lipca 1965 gmach został wpisany do rejestru zabytków pod numerem 729.
Opis.
Budynek nosi cechy architektury wczesnego modernizmu. Główna frontowa część budynku jest niższa. Fasadę zdobią cztery kolumny, nad którymi umieszczone są kamienne zbroje i łaciński napis "AMOR PATRIÆ NOSTRA LEX" ("Miłość ojczyzny naszym prawem"). Elewację dekorują również wieńce, pochodnie i orły o rozpostartych skrzydłach. Nad głównym wejściem znajduje się kartusz z herbem Krasińskich Ślepowron. Boczne skrzydła mieszkalne są wyższe i liczą cztery piętra. Najbardziej reprezentacyjnym pomieszczeniem w budynku był dwukondygnacyjny hall ze schodami i galeriami, oświetlany przebitym w suficie świetlikiem. Hall ozdobiony był obrazami i zbrojami.

</doc>
<doc id="5034323" url="https://pl.wikipedia.org/wiki?curid=5034323" title="Moszczanycia">
Moszczanycia

Moszczanycia () – wieś na Ukrainie, w obwodzie żytomierskim, w rejonie owruckim, nad Moszanycią. W 2001 roku liczyła 95 mieszkańców.

</doc>
<doc id="5034324" url="https://pl.wikipedia.org/wiki?curid=5034324" title="Łystwyn">
Łystwyn

Łystwyn () – wieś na Ukrainie, w obwodzie żytomierskim, w rejonie owruckim, nad Noryniem. W 2001 roku liczyła 1519 mieszkańców.

</doc>
<doc id="5034325" url="https://pl.wikipedia.org/wiki?curid=5034325" title="Pragma once">
Pragma once

pragma once – niestandardowa, ale szeroko obsługiwana dyrektywa kompilatora w językach programowania C i C ++. Jest zaprojektowana w celu zapobiegania zawarcia kodu źródłowego wiele razy w jednej kompilacji. Dyrektywa codice_1 funkcjonuje podobnie jak tzw. – wzorzec projektowy wykorzystujący standardowe dyrektywy preprocesora, ale z dodatkowymi zaletami, w tym: mniej kodu, unikanie kolizji nazw, a czasem nawet poprawę szybkości kompilacji. Z drugiej strony, codice_1 niekoniecznie jest dostępna we wszystkich kompilatorach, a jej implementacja jest zawiła i może być zawodna.
Przykład.
Plik „grandparent.h”
struct foo 
 int member;
W tym przykładzie zawarcie codice_3 zarówno w codice_4 jak i codice_5 zwykle spowodowałoby błąd kompilacji, ponieważ struktura o nazwie codice_6 może być zdefiniowana tylko raz w danej kompilacji. Dyrektywa codice_1 istnieje po to żeby uniknąć wielokrotnego zawarcia pliku codice_3.
Zalety.
Użyciecodice_1 umożliwia preprocesorowi C dołączenie pliku, gdy jest potrzebny, w przeciwnym razie zignorowanie dyrektywy codice_10. Ma to wpływ na preprocesor C i pozwala programistom na wyrażanie zależności plików w łatwy sposób, eliminując potrzebę ręcznego zarządzania.
Najczęstszą alternatywą dla codice_1 jest użycie codice_12 do ustawienia makra chroniącego codice_10, którego nazwa jest wybierana przez programistę i jest unikalna dla danego pliku. Na przykład:
... contents of grandparent.h
Takie podejście w minimalnym stopniu gwarantuje, że zawarty plik nie będzie uwzględniony więcej niż raz. Jest to bardziej szczegółowe, wymaga więcej pracy, oraz jest podatne na błędy programisty, ponieważ nie ma dostępnych dla kompilatora mechanizmów zapobiegających przypadkowemu użyciu tej samej nazwy makra w więcej niż jednym pliku, co spowodowałoby, że tylko jeden z plików byłby zawarty przez preprocesor. Takie błędy, pomimo że bardzo prawdopodobne jest ich wykrycie, ale mogą skomplikować raport o błędach kompilatora. Ponieważ sam preprocesor jest odpowiedzialny za codice_1, programista nie może spowodować kolizji nazw.
W przypadku braku makra zabezpieczającego wokół dyrektyw codice_10, przy użyciu codice_1 prawdopodobna jest poprawa szybkości kompilacji niektórych kompilatorów, ponieważ jest to wbudowany mechanizm; sam kompilator może porównywać nazwy plików bez konieczności wywoływania preprocesora celu przeszukania nagłówka w poszukiwaniu dyrektyw codice_17 i codice_18. Ponieważ jednak makra osłaniające #include pojawiają się bardzo często, a obciążenie związane z otwieraniem plików jest znaczące, kompilatory często optymalizują takie makra, co może spowodować, że będą one tak szybkie, jak codice_1.
Uwagi.
Identyfikacja tego samego pliku w systemie plików nie jest łatwym zadaniem. Dowiązania symboliczne, a zwłaszcza dowiązania twarde, mogą powodować, że ten sam plik będzie znajdował się pod różnymi nazwami w różnych folderach. Kompilatory mogą używać metody, która porównuje rozmiar pliku, czas modyfikacji i zawartość. Dodatkowo codice_1 może spowodować problemy, jeśli ten sam plik jest celowo kopiowany do kilku części projektu, np. Podczas przygotowywania kompilacji. W przypadku gdy makra zabezpieczające zawarcie nadal chroniłyby przed wielokrotnymi definicjami, codice_1 może różnie potraktować pliki. Trudności te, wraz z problemami związanymi z określeniem, co stanowi ten sam plik w obecności twardych linków, sieciowych systemów plików itp., dotąd uniemożliwiły standardyzacjęcodice_1. 
Zastosowanie makra chroniącego umożliwia zależnemu na rozpoznawanie i zareagowanie na różnice w semantyce lub interfejsach konkurencyjnych alternatyw. Na przykład,
... use one known API
... use another known API
W tym przypadku bezpośrednie określenie, który interfejs API jest dostępny, jest umożliwione przez to, że zawarty plik zadeklarował się za pomocą swojego makra chroniącego.

</doc>
<doc id="5034327" url="https://pl.wikipedia.org/wiki?curid=5034327" title="Mírzá Muhammad ʻAlí">
Mírzá Muhammad ʻAlí



</doc>
<doc id="5034328" url="https://pl.wikipedia.org/wiki?curid=5034328" title="Fu Huan">
Fu Huan

Fu Huan (, ur. 12 lipca 1993 w Szanghaju) – chiński piłkarz występujący na pozycji obrońcy w chińskim klubie Shanghai SIPG oraz w reprezentacji Chin.
Kariera klubowa.
Shanghai SIPG.
W 2011 podpisał kontrakt z klubem Shanghai SIPG. Zadebiutował 15 października 2011 w meczu China League One przeciwko Beijing BIT (0:0). Pierwszą bramkę zdobył 2 czerwca 2012 w meczu Pucharu Chin przeciwko Fujian Smart Hero (6:0). W sezonie 2012 jego zespół zajął pierwsze miejsce w tabeli i awansował do najwyższej ligi. W Chinese Super League zadebiutował 5 maja 2013 w meczu przeciwko Liaoning FC (1:2). 9 lutego 2016 zadebiutował w kwalifikacjach do Azjatyckiej Ligi Mistrzów w meczu przeciwko Muangthong United (3:0). 24 lutego 2016 zadebiutował w fazie grupowej Azjatyckiej Ligi Mistrzów w meczu przeciwko Melbourne Victory (2:1). Pierwszą bramkę w lidze zdobył 19 sierpnia 2016 w meczu przeciwko Shijiazhuang Ever Bright (4:1). W sezonie 2018 jego zespół zajął pierwsze miejsce w tabeli zdobywając mistrzostwo Chin. 23 lutego 2019 wystąpił w meczu o Superpuchar Chin przeciwko Beijing Guo’an (2:0) i zdobył trofeum.
Kariera reprezentacyjna.
Chiny.
W 2017 roku otrzymał powołanie do reprezentacji Chin. Zadebiutował 10 listopada 2017 w meczu towarzyskim przeciwko reprezentacji Serbii (0:2).

</doc>
<doc id="5034332" url="https://pl.wikipedia.org/wiki?curid=5034332" title="Żories Ałfiorow">
Żories Ałfiorow



</doc>
<doc id="5034336" url="https://pl.wikipedia.org/wiki?curid=5034336" title="Yvetta Blanarovičová">
Yvetta Blanarovičová

Yvetta Blanarovičová (ur. 24 września 1963 w Bojnicach) – słowacka aktorka i piosenkarka. W 1996 roku otrzymała nagrodę Talii (Cena Thálie) za rolę w musicalu „My Fair Lady”.

</doc>
<doc id="5034339" url="https://pl.wikipedia.org/wiki?curid=5034339" title="Giovanni della Rovere">
Giovanni della Rovere



</doc>
<doc id="5034341" url="https://pl.wikipedia.org/wiki?curid=5034341" title="James Young">
James Young



</doc>
<doc id="5034344" url="https://pl.wikipedia.org/wiki?curid=5034344" title="Giovanni Grion">
Giovanni Grion

Giovanni Grion (ur. 20 sierpnia 1890 w Puli, obecnie Chorwacja, zm. 16 czerwca 1916 w Asiago) – włoski wojskowy i nacjonalista.
Życiorys.
Urodził się w Puli. Jako nieletni według ówczesnych standardów został już skazany na karę więzienia za swoje nacjonalistyczne działania. Był przywódcą miejscowych irredentystów. Został wcielony do armii austro-węgierskiej, z której zdezerterował na początku I wojny światowej. Zmuszony do wygnania w Mediolanie, wraz z przystąpieniem Włoch do wojny po wypowiedzeniu wojny Austro-Węgrom w 1915 roku zgłosił się na ochotnika do armii Królestwa Włoch i walczył na górze na górze "Mrzli vrh" niedaleko Volarje w górnej dolinie rzeki Socza. Po ukończeniu kursu oficerskiego podchorążego w 1915 roku został awansowany do stopnia podporucznika (wł. sottotenente) i przydzielony do 5. Pułku Bersaglieri. Zginął w bitwie pod Asiago (prowincja Trentino).
Po wojnie został uznany za bohatera narodowego wśród istryjskich włoskich nacjonalistów i byłych irredentystów. Jego imieniem nazwano stowarzyszenia, związki i kluby sportowe w okresie międzywojennym. Najbardziej znany był klub piłkarski Grion Pola, który rywalizował we włoskiej lidze piłkarskiej.

</doc>
<doc id="5034346" url="https://pl.wikipedia.org/wiki?curid=5034346" title="Deutschland (singel grupy Rammstein)">
Deutschland (singel grupy Rammstein)



</doc>
<doc id="5034350" url="https://pl.wikipedia.org/wiki?curid=5034350" title="Radio (singel grupy Rammstein)">
Radio (singel grupy Rammstein)



</doc>
<doc id="5034352" url="https://pl.wikipedia.org/wiki?curid=5034352" title="Henryk Szukalski">
Henryk Szukalski

Henryk Paweł Szukalski (ur. 30 czerwca 1920 w Pieleszewie, zm. 21 lipca 2001 w Gorzowie Wielkopolskim) – polski naukowiec, profesor zwyczajny doktor habilitowany nauk rolniczych, specjalność chemia rolna (mikroelementy).
Życiorys.
Pochodził z polskiej rodziny ziemiańskiej osiadłej na Kaszubach. Syn Ignacego Szukalskiego, dzierżawcy domeny państwowej oraz wójta przedwojennej Gminy Nadmorskiej, i Wandy Szukalskiej z d. Lewińskiej herbu Brochwicz III. Był absolwentem Gimnazjum i Liceum im. Króla Jana III Sobieskiego w Wejherowie, gdzie w 1939 roku uzyskał świadectwo maturalne. Podczas okupacji niemieckiej w okresie II wojny światowej wraz z rodziną został wysiedlony do Prus Wschodnich i zatrudniony do pracy przymusowej na rzecz Rzeszy Niemieckiej. Jego ojca osadzono w obozie koncentracyjnym w Sachsenhausen – Oranienburg, a następnie w Dachau.
W latach 1946–1950 studiował w Szkole Głównej Gospodarstwa Wiejskiego w Warszawie, gdzie otrzymał dyplom inżyniera rolnictwa i rok później magistra na Uniwersytecie Poznańskim. Doktoryzował się w 1960 roku w Instytucie Uprawy Nawożenia i Gleboznawstwa w Puławach, a habilitował w 1969 roku w Wyższej Szkole Rolniczej w Poznaniu rozprawą "„Wpływ nawożenia mikroelementami na wartość siewną nasion”". W 1976 roku Rada Państwa nadała mu tytuł profesora nadzwyczajnego, a w 1984 profesora zwyczajnego. Pracę naukowo - badawczą kontynuował przez ponad 50 lat w Gorzowie Wlkp. – od 1950 roku w Państwowym Instytucie Naukowym Gospodarstwa Wiejskiego, potem w Instytucie Uprawy Nawożenia i Gleboznawstwa, a następnie w Instytucie Hodowli i Aklimatyzacji Roślin. W latach 1957 – 1976 kierował Pracownią Żywienia Roślin w Instytucie Uprawy Nawożenia i Gleboznawstwa, a od 1977 do 1991 roku Zakładem Ekologii w Instytucie Hodowli i Aklimatyzacji Roślin. Po przejściu na emeryturę współpracował z Komitetem Badań Naukowych Polskiej Akademii Nauk w Warszawie i Akademią Rolniczą w Poznaniu.
Był członkiem Rady Naukowej Instytutu Hodowli i Aklimatyzacji Roślin oraz komisji rad naukowych instytutów i uczelni rolniczych. Zaangażowany w działalność Towarzystwa Naukowego Organizacji i Kierownictwa, Naczelnej Organizacji Technicznej i Gorzowskiego Towarzystwa Naukowego, gdzie pełnił funkcję przewodniczącego Komisji Nauk Przyrodniczych i Rolniczych. Współtwórca, prezes oraz członek Rady Głównej Europejskiego Towarzystwa Ekologicznego Oddziału w Gorzowie Wlkp.. Należał do Polskiego Towarzystwa Przyjaciół Nauk o Ziemi. Działał w Instytucie Badań i Ekspertyz Naukowych oraz w Radzie Naukowo – Społecznej Zespołu Parków Krajobrazowych w Województwie Lubuskim. W latach pięćdziesiątych zasiadał w Radzie Miasta Gorzowa Wlkp. Był popularyzatorem wiedzy rolniczej i ekologicznej w kraju oraz pionierem i animatorem życia naukowego w regionie.
Odbył staże naukowe i współpracował z europejskimi ośrodkami naukowymi takimi jak: Instytuty Żywienia Roślin w Jenie, Lipsku, Halle, Potsdamie, Münchenbergu, Uniwersytet w Bratysławie (koordynacja badań) oraz Uniwersytet w Warnie. W ramach współpracy z Food Agriculture Organization uczestniczył w badaniach na Uniwersytetach w Hanowerze, Getyndze i Kilonii. Współpracował również z firmą Kali u. Saltz w Kassel i Norddeutsche Pflanzenzucht w Hohenlieth.
Był ekspertem chemii rolnej w zakresie racjonalnego nawożenia mineralnego ze szczególnym uwzględnieniem mikroelementów. Jako jeden z prekursorów badań, nawożenia i dolistnego dokarmiania roślin mikroelementami kierował projektami badawczymi w skali kraju. Opracował formy, dawki i techniki stosowania mikroelementów w uprawie roślin. Koordynował opracowanie, uruchomienie oraz upowszechnienie produkcji płynnych nawozów z mikroelementami do dolistnego dokarmiania roślin – Zespołowa Nagroda Ministra Rolnictwa 1992. Był również koordynatorem wdrożenia metody łącznego stosowania środków ochrony roślin wraz z nawożeniem mikroelementami.
Autor i współautor 71 oryginalnych publikacji naukowych, 4 książek , 293 artykułów popularnonaukowych, ekspertyz, opinii, instrukcji, w tym 89 recenzji przewodów doktorskich, habilitacyjnych oraz dorobków naukowych przy powoływaniu na profesorów. Jego publikacje naukowe można znaleźć w bibliotekach na całym świecie. Był promotorem trzech przewodów doktorskich. Jest autorem patentu – Świadectwo Autorskie "„Sposób otrzymywania nawozu mikroelementowego z magnezem”", Urząd Patentowy RP nr 154936. Za całokształt działalności naukowo-badawczej i popularyzatorskiej został odznaczony Krzyżem Kawalerskim Orderu Odrodzenia Polski oraz wieloma innymi odznaczeniami i nagrodami państwowymi, resortowymi i regionalnymi .
Jego mentorami byli prof. Marian Górski (SGGW w Warszawie) i prof. Zbyszko Tuchołka (AR w Poznaniu).
Interesował się sportem, turystyką i literaturą klasyczną. Rekreacyjnie uprawiał pływanie, kajakarstwo, łyżwiarstwo, jazdę konną, jazdę na rowerze oraz tenis stołowy i ziemny. W działalności naukowej i w życiu prywatnym kierował się zasadami: „Per aspera ad astra” i „Audiatur et altera pars”.
Jego żoną była Maria Szukalska z d. Kwiecińska (1922 – 1995). Był ojcem dwóch córek: Wandy i Doroty.
Spoczywa na Cmentarzu Komunalnym w Gorzowie Wlkp. (kwatera 09B/1/10/).

</doc>
<doc id="5034353" url="https://pl.wikipedia.org/wiki?curid=5034353" title="Michał Borch">
Michał Borch

Michał Borch (ur. 11 stycznia 1806 w Inflantach Polskich, zm. 12 października 1881 w Prelach) – tłumacz literatury polskiej, pisarz i bibliofil, marszałek guberni witebskiej.
Życiorys.
Urodził się 11 stycznia 1806 w rodzinie hrabiowskiej Józefa Borcha herbu Trzy Kawki i żony jego Anny z d. Bohomolec. Była to zasłużona rodzina szlachecka, jego dziadkiem był Jan Borch kanclerz wielki koronny, stryjem zaś Michał Jan.
Był właścicielem dużego zbioru książek, zwłaszcza poświęconych historii i tematyce regionalnej. Publikował w latach 1842-1845 w czasopiśmie Kazimierza Bujnickiego "Rubon" swoje prace.
W 1850 został wybrany na marszałka guberni witebskiej i przeniósł się ze swojego rodzinnego Prele do Witebska. W 1852 stracił stanowisko i został zesłany do Jarosławia.
Następnie przez pewien okres mieszkał w Rydze. Żonaty był ze swoją kuzynką Marią z Korsaków, z którą miał czworo dzieci: Marię, Euzebiusza, Teklę i Stefanię. Zmarł dnia 12 października 1881 w swojej posiadłości w Prelach.

</doc>
<doc id="5034354" url="https://pl.wikipedia.org/wiki?curid=5034354" title="Jan Tokarski">
Jan Tokarski



</doc>
<doc id="5034355" url="https://pl.wikipedia.org/wiki?curid=5034355" title="Dawson (Chile)">
Dawson (Chile)

Dawson () – wyspa w południowym Chile, będąca częścią archipelagu Ziemi Ognistej. Administracyjne położona jest w regionie Magallanes.

</doc>
<doc id="5034359" url="https://pl.wikipedia.org/wiki?curid=5034359" title="Stripped (singel Rammsteinu)">
Stripped (singel Rammsteinu)



</doc>
<doc id="5034368" url="https://pl.wikipedia.org/wiki?curid=5034368" title="Luo Wei">
Luo Wei

Luo Wei (chiń. 罗微; ur. 23 maja 1983 w Pekinie) – chińska zawodniczka taekwondo, mistrzyni olimpijska z Aten (2004), dwukrotna medalistka mistrzostw świata.
W 2004 roku uczestniczyła w igrzyskach olimpijskich w Atenach. W kategorii do 67 kg zdobyła złoty medal olimpijski. 
W 2003 roku zdobyła złoty, a w 2007 roku brązowy medal mistrzostw świata w kategorii do 72 kg, w 2006 roku srebrny, w 2008 roku brązowy medal mistrzostw Azji, natomiast w 2006 i 2010 roku złote, a w 2002 roku brązowy medal igrzysk azjatyckich. 

</doc>
<doc id="5034372" url="https://pl.wikipedia.org/wiki?curid=5034372" title="Sălard">
Sălard



</doc>
<doc id="5034375" url="https://pl.wikipedia.org/wiki?curid=5034375" title="Sărățeni">
Sărățeni



</doc>
<doc id="5034379" url="https://pl.wikipedia.org/wiki?curid=5034379" title="Deportivo San Pedro">
Deportivo San Pedro

Deportivo San Pedro Fútbol Club – gwatemalski klub piłkarski z siedzibą w mieście San Pedro Sacatepéquez, w departamencie San Marcos. Występuje w rozgrywkach Primera División. Swoje domowe mecze rozgrywa na obiekcie Estadio Municipal de San Pedro Sacatepéquez.
Historia.
Przez cały okres swojego istnienia klub występował w niższych ligach gwatemalskich. Przede wszystkim grał w drugiej lidze – najpierw nieprzerwanie przez kilkanaście lat do 2015 roku, następnie w latach 2016–2017, a w 2018 roku awansował do niej po raz trzeci. Największym sukcesem w jego historii jest dotarcie do finału pucharu Gwatemali (2018/2019), gdzie uległ w dwumeczu Cobán Imperial (1:2, 0:2).

</doc>
<doc id="5034384" url="https://pl.wikipedia.org/wiki?curid=5034384" title="Jarosławska Fabryka Silników">
Jarosławska Fabryka Silników



</doc>
<doc id="5034388" url="https://pl.wikipedia.org/wiki?curid=5034388" title="Săsciori">
Săsciori



</doc>
<doc id="5034393" url="https://pl.wikipedia.org/wiki?curid=5034393" title="Piotr Iberyjczyk">
Piotr Iberyjczyk

Piotr Iberyjczyk (ok. 417-491) – biskup Majumy koło Gazy, chrześcijański teolog i filozof, zagorzały przeciwnik Soboru Chalcedońskiego.
Na biskupa Majumy konsekrował go w roku 452 biskup Teodozjusz, zajmujący miejsce patriarchy Jerozolimy, które w świetle prawa należało się Juwenalowi. Gdy Juwenal przybył do Jerozolimy w asyście armii cesarskiej, Piotr Iberyjczyk zbiegł z Palestyny do Egiptu, gdzie w 457 roku wziął udział w konsekrowaniu anty-chalcedońskiego patriarchy Aleksandrii. Do Palestyny powrócił ok. 475 roku by agitować tam przeciwko Chalcedonowi i zająć się organizacją anty-chalcedońskiego ruchu monastycznego. Ok. roku 479 poznał Jana Rufusa, z którym przebywał aż do śmierci.

</doc>
<doc id="5034394" url="https://pl.wikipedia.org/wiki?curid=5034394" title="Krakowskie biblioteki">
Krakowskie biblioteki



</doc>
<doc id="5034396" url="https://pl.wikipedia.org/wiki?curid=5034396" title="EToro">
EToro

eToro – przedsiębiorstwo zajmujące się handlem społecznościowym i oferujące wielo-aktywowe pośrednictwo, które koncentruje się na świadczeniu usług finansowych i usług typu copy trading. Posiada siedziby na Cyprze, w Izraelu, Wielkiej Brytanii, Stanach Zjednoczonych i Australii. W 2018 roku wycena spółki wyniosła 800 mln USD, a w 2020 r. potroiła się do 2,5 mld USD.
Historia.
eToro zostało założone jako RetailFX w 2007 roku w Tel Awiwie przez braci Yoni Assia i Ronen Assia wraz z Davidem Ringiem.
W 2010 roku eToro wypuściło społeczną platformę inwestycyjną eToro OpenBook wraz z funkcją „CopyTrading”. Platforma transakcyjna eToro umożliwia inwestorom automatyczne przeglądanie, śledzenie i kopiowanie najlepszych inwestorów w sieci. W tym samym roku eToro wydało swoją pierwszą aplikację na Androida, aby inwestorzy mogli kupować i sprzedawać instrumenty finansowe za pośrednictwem urządzeń mobilnych.
W latach 2007–2013 firma zebrała 31,5 mln USD w czterech rundach finansowania. W grudniu 2014 r. eToro zebrał 27 mln USD od inwestorów z Rosji i Chin. W grudniu 2017 roku eToro i CoinDash zostały partnerami w rozwijaniu handlu społecznościowego opartego na Blockchain. W 2018 roku eToro zebrał kolejne 100 milionów dolarów w ramach prywatnej rundy finansowania.
Ogólnie rzecz biorąc, firmy inwestycyjne, takie jak CommerzVentures, Spark Capital, SBI Holdings, chiński bank Ping An Insurance, rosyjska państwowa firma finansowa Sberbank, Korea Investment Partners, Grupa BRM i China Minsheng Financial Holdings, zainwestowały w eToro ponad 162 miliony dolarów, według danych firmy. Inni inwestorzy to Eli i Nir Barkat, Alona Barkat, Chemi Peres i fundusz Venture Capital Pitango, Digital Currency Group, Softbank, Betsy Z. Cohen, Eddy Shalev i Genesis Partners, Avner Stepak (Meitav Dash Investment House), Bracket Capital.
W 2013 roku eToro wprowadził możliwość inwestowania w akcje i kontrakty CFD, oferując początkowo 110 produktów giełdowych. W tym samym roku eToro otrzymało zezwolenie na oferowanie swoich usług w Wielkiej Brytanii przez organ regulacyjny FCA w ramach spółki zależnej eToro UK. W styczniu 2014 r. eToro dodał bitcoin do swoich instrumentów inwestycyjnych przed dodaniem dziewięciu kolejnych kryptowalut w 2017 roku. W kwietniu 2014 r. eToro dodał 130 brytyjskich i niemieckich akcji składających się na indeks FTSE 100 i indeksy DAX30 do wyboru akcji spółki.
W 2017 roku eToro uruchomiło funkcję CopyPortfolio, która umożliwia inwestorom kopiowanie portfeli inwestycyjnych od najlepszych traderów. Ta funkcja częściowo wykorzystuje uczenie maszynowe.
W 2018 roku eToro uruchomiło portfel kryptowalut na Androida i iOS. W maju 2018 roku eToro wszedł na rynek amerykański, oferując 10 kryptowalut: Bitcoin, Ethereum, Litecoin, XRP, Dash, Bitcoin Cash, Stellar, Ethereum Classic, NEO i EOS.
W marcu 2019 roku eToro przejął za nieujawnioną sumę duńską firmę blockchain Firmo. We wrześniu 2019 r. eToro zaprezentowało Lira, nowy język programowania open source do kontraktów finansowych. W październiku 2019 r. eToro wydało oparte na opiniach portfolio kryptowalut wykorzystujące technologię AI do oceny aktualnych pozytywnych lub negatywnych wrażeń z Twittera dotyczących zasobów cyfrowych. W listopadzie 2019 r. eToro przejął Delta, firmę zajmującą się aplikacjami do śledzenia portfela kryptowalut z siedzibą w Belgii.
W marcu 2021 roku eToro ogłosiło, że planuje stać się spółką publiczną poprzez fuzję SPAC o wartości 10,4 miliarda dolarów.
Działalność.
Główne biura eToro znajdują się w Limassol na Cyprze, w Londynie w Wielkiej Brytanii i Tel Awiwie w Izraelu, a także biura regionalne w Sydney w Australii, Hoboken, New Jersey, Hongkongu i Pekinie w Chinach.
eToro jest regulowane przez organ CySEC w UE. Jest autoryzowany przez FCA w Wielkiej Brytanii, przez FinCEN w Stanach Zjednoczonych oraz przez ASIC w Australii.
Firma poinformowała, że działa w 140 krajach, z ponad 24.8 milionami użytkowników.
Marketing i ekspansja.
W sierpniu 2018 roku eToro ogłosił umowę sponsorską z siedmioma drużynami brytyjskiej Premiership, w tym z Tottenham Hotspur F.C., Brighton &amp; Hove Albion F.C., Cardiff City F.C., Crystal Palace F.C., Leicester City F.C., Newcastle United F.C. i Southampton F.C. Partnerstwo było kontynuowane w sezonie 2019-2020 Premier League z Aston Villa F.C. i Everton F.C. dołączając do Southampton F.C., Tottenham Hotspur F.C., Crystal Palace F.C. i Leicester City F.C.
W 2018 roku ogłoszono, że aktor "Game of Thrones" Kristian Nairn pojawi się w kampanii reklamowej eToro. Została ona wypuszczona w październiku 2018 roku na Youtube i zawierała internetowy mem "HOD L".
W Stanach Zjednoczonych.
W marcu 2019 r. eToro uruchomiło platformę handlową kryptowalut i samodzielny portfel kryptowalut dla użytkowników z USA. Obecnie oferuje 14 kryptowalut: w 32 stanach. Według "Techcrunch" strategia uruchomienia była zakorzeniona „w przekonaniu firmy o ogromnych możliwościach rynkowych, które istnieją dzięki tokenizacji aktywów”.

</doc>
<doc id="5034398" url="https://pl.wikipedia.org/wiki?curid=5034398" title="Ton de Kruyf">
Ton de Kruyf

Ton de Kruyf (ur. 3 października 1937 w Leerdam, zm. 1 lutego 2012 w Amsterdamie) – holenderski kompozytor.
Życiorys.
Był autodydaktą. Uczestniczył w Międzynarodowych Letnich Kursach Nowej Muzyki w Darmstadcie, od 1957 roku był też uczniem Wolfganga Fortnera w Heidelbergu. We wczesnym okresie swojej twórczości posługiwał się techniką dodekafoniczną, później stosował serializm. W latach 70. XX wieku odszedł od konstruktywizmu na rzecz skupienia się na brzmieniowych właściwościach materiału muzycznego.

</doc>
<doc id="5034401" url="https://pl.wikipedia.org/wiki?curid=5034401" title="Dinagat">
Dinagat

Dinagat – filipińska wyspa na Morzu Filipińskim. Wyspa należy do prowincji Dinagat Islands.
Na wyspie wydobywa się rudy chromu.

</doc>
<doc id="5034410" url="https://pl.wikipedia.org/wiki?curid=5034410" title="Światosław Gal">
Światosław Gal

Światosław Roman Gal (ur. 3 maja 1976 we Wrocławiu) – polski matematyk, wykładowca Uniwersytetu Wrocławskiego.
Życiorys.
Światosław Gal uczęszczał do Liceum Ogólnokształcące nr XIV im. Polonii Belgijskiej we Wrocławiu (matura 1995). Od czerwca do sierpnia 1995 przebywał na stażu w Massachusetts Institute of Technology. W latach 1995–2000 studiował matematykę na Uniwersytecie Wrocławskim. Tam też odbył studia doktoranckie i obronił pracę doktorską "O rzeczywistych pierwiastkach h-wielomianów" (promotor – Lech Tadeusz Januszkiewicz). Habilitował się na UWr w 2015, przedstawiając dzieło "Grupy dyfeomorfizmów: klasy charakterystyczne i reprezentacje skończenie generowanych grup".
W 2004 rozpoczął pracę jako asystent w Instytucie Matematyki UWr, rok później awansując na stanowisko adiunkta. W latach 2005–2006 prowadził badania na Uniwersytecie w Neuchâtel. Obecnie (2021) pracuje w Zakładzie Geometrii Instytutu Matematycznego Wydziału Matematyki i Informatyki Uniwersytetu Wrocławskiego.
Zainteresowania naukowe Gala obejmują , topologie różniczkowe, .
W latach 1990–1995 stypendysta Krajowego Funduszu na rzecz Dzieci. W późniejszym okresie prowadził zajęcia w ramach Funduszu.
Wyróżniany m.in. nagrodą dla najlepszego studenta I roku Fundacji Matematyków Wrocławskich (1996), stypendium Ministra Edukacji Narodowej (1996–2000), stypendium Polskiej Akademii Nauk dla wyróżniających się młodych matematyków (2004), Stypendium im. Stanisława Saksa Fundacji Matematyków Wrocławskich (2004), nagrodą Prezesa Rady Ministrów za rozprawę naukową (2005).
Jego krewnym i znajomym jest Piotr Śniady.

</doc>
<doc id="5034411" url="https://pl.wikipedia.org/wiki?curid=5034411" title="Kleik">
Kleik



</doc>
<doc id="5034412" url="https://pl.wikipedia.org/wiki?curid=5034412" title="Piłka wodna na Igrzyskach Panamerykańskich 2019">
Piłka wodna na Igrzyskach Panamerykańskich 2019

Piłka wodna na Igrzyskach Panamerykańskich 2019 odbywała się w dniach 4–10 sierpnia 2019 roku w "Complejo Deportivo Villa María del Triunfo" w Limie. Stu siedemdziesięciu sześciu zawodników obojga płci rywalizowało w dwóch konkurencjach.
Zawody były jedną z kwalifikacji do Letnich Igrzysk Olimpijskich 2020.

</doc>
<doc id="5034414" url="https://pl.wikipedia.org/wiki?curid=5034414" title="GSF Giovanni Grion">
GSF Giovanni Grion

Giovanni Grion (wł. Gruppo Sportivo Fascio Giovanni Grion) – włoski klub piłkarski, mający siedzibę w mieście Pula, w północno-wschodniej części kraju, działający w latach 1918–1945.
Historia.
Chronologia nazw: 
Klub sportowy Fascio Giovanni Grion został założony w miejscowości Pola (tak wtedy po włosku brzmiała nazwa miasta) 27 listopada 1918 roku. Nazwa zespołu pochodzi od imienia Giovanni Grion, podporucznika 5. Pułku Bersaglieri, urodzonego w Poli, który zginął na płaskowyżu Asiago 16 czerwca 1916 roku i został uznany przez mieszkańców Istrii za bohatera. Początkowo zespół rozgrywał mecze towarzyskie. W sezonie 1920/21 klub zdobył mistrzostwo miasta Pola i potem grał w turnieju o tytuł mistrza regionu Venezia-Giulia. Jednak w półfinale drużyna przegrała 2:2 i 0:3 z Olympia Fiume. W następnym sezonie 1921/22 zwyciężył w Campionato Giuliano. Przed rozpoczęciem sezonu 1922/23 ze względu na "kompromis Colombo" dotyczący restrukturyzacji mistrzostw, klub razem z Edera Pola został zakwalifikowany do Seconda Divisione (D2). Po zajęciu 6.miejsca w grupie E i przegraniu 1:1 i 1:2 barażów z Olympia Fiume został zdegradowany do Terza Categoria Venezia-Giulia. 
24 lipca 1924 klub połączył się z "US Polese" w Unione Sportiva Giovanni Grion, zachowując siedzibę na via Muzio. Fuzja trwała kilka miesięcy, ponieważ przed rozpoczęciem mistrzostw kluby powrócili do starej nazwy. Po zakończeniu sezonu 1925/26, po wielokrotnych nieudanych próbach połączenia z miejscowym rywalem, AS Edera została zmuszona przez reżim faszystowski do połączenia z Grionem. W 1927 zdobył awans do Seconda Divisione, która po wprowadzeniu w 1926 roku "Divisione Nazionale" została zdegradowana do trzeciego poziomu. W sezonie 1927/28 zajął czwarte miejsce w grupie F "Seconda Divisione Nord" i otrzymał promocję do Prima Divisione. W sezonie 1929/30 po podziale najwyższej dywizji na Serie A i Serie B poziom "Prima Divisione" został zdegradowany do trzeciego stopnia. W 1931 klub zmienił nazwę na GSF Giovanni Grion. W 1932 awansował do "Serie B". W 1935 roku klub spadł do Serie C. W sezonie 1942/43 był piątym w grupie A "Serie C", ale rozpoczęcie działań wojskowych przeszkodziło organizacji rozgrywek. Działalność klubu została zawieszona 8 września 1943 roku, a 3 grudnia 1943 została wznowiona. 7 listopada 1944 został zorganizowany przez Direttorio V Zona (V.Giulia) turniej strefowy "Coppa dell'Adriatico" dla graczy poniżej 18 roku życia, w którym klub brał udział. 11 lutego 1945 roku zespół rozegrał swój ostatni mecz z niemiecką drużyną (wygranym 8:1). Po zakończeniu II wojny światowej, w 1945 roku włoskie miasto Pola zostało przemianowane na Pula i przyłączone do Jugosławii. Klub został rozwiązany.
Barwy klubowe, strój.
Klub ma barwy czarne. Zawodnicy swoje domowe spotkania zazwyczaj grają w czarnych koszulkach z białą gwiazdą na piersi po lewej stronie, białych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Campo Sportivo "Principe Umberto" w mieście Pula.

</doc>
<doc id="5034416" url="https://pl.wikipedia.org/wiki?curid=5034416" title="Grion Pola">
Grion Pola



</doc>
<doc id="5034420" url="https://pl.wikipedia.org/wiki?curid=5034420" title="Jan Klusák">
Jan Klusák

Jan Klusák (ur. 18 kwietnia 1934 w Pradze) – czeski kompozytor.
Życiorys.
W latach 1953–1957 studiował w Akademii Sztuk Scenicznych w Pradze u Jaroslava Řídkiego i Pavla Bořkovca. Współpracował z teatrami i filmem, występował też jako aktor. Początkowo tworzył w stylistyce neoklasycznej, z czasem zaadaptował bardziej nowoczesne środki wyrazu takie jak technika dodekafoniczna. Ukształtowany pod koniec lat 60. XX wieku dojrzały styl kompozytora, na który wpływ wywarły w pewnej mierze jego zainteresowania astrologią, cechuje się ekonomią środków i tendencją do budowania utworu wokół jednej podstawowej myśli muzycznej.
Odznaczony został czeskim Medalem za Zasługi III stopnia (2006).

</doc>
<doc id="5034422" url="https://pl.wikipedia.org/wiki?curid=5034422" title="Pangium">
Pangium



</doc>
<doc id="5034423" url="https://pl.wikipedia.org/wiki?curid=5034423" title="Shu Ya">
Shu Ya

Shu Ya (, ur. ok. 940 w powiecie She 歙, zm. 1008), chiński uczony i nadworny doradca, pochodzący z Państwa Południowego Tang. Otrzymał tytuł 状元 – "", z racji uzyskania najwyższego wyniku na najwyższym stopniu egzaminów.
Życiorys.
Urodził się w prefekturze Xin’an (chiń. 新安), w dzisiejszym Anhui. Dorastał i odbierał edukację na terenie państwa Południowego Tang, po czym służył temu królestwu. W czasie panowania południowych Tang uzyskał najwyższy stopień w egzaminach – "jinshi" (chiń. 進士). Służąc zaś dynastii Song, uczony spędził większość kariery w stolicy. Doradzał cesarzom z dynastii Song – Taizongowi i Zhenzongowi, wraz z urzędnikami takimi jak Lü Wenzhong i Zhang Bing. Był odpowiedzialny za skompilowanie "Wenyuan yinghua" – 文苑英 華 ("Najwyśmienitszego Kwiecia z Ogrodu Literatury"). W czasach panowania cesarza Taizonga opracował m.in. 史記 – "Shiji – Zapiski historyka" autorstwa Sima Qiana, czy 漢書 – "Hanshu – Księgę Hanów" i 後漢書 – "Hou Hanshu" autorstwa Fan Ye. Oprócz kompilacji historycznych, opracował też dzieła klasyków, w tym 論語 – "Dialogi konfucjańskie" oraz 周禮 – "Zhou Li- Rytuały Zhou". Działał też w końcu X wieku w zespole kompilatorów pracującym nad i 疏義 – "shuyi" – komentarzami i objaśnieniami do siedmiu dzieł klasycznych. W 1003 r. został prefektem 舒州 – Shuzhou (w dzisiejszym Anhui). Poprosił, by pozostawiono go w tej prefekturze, oraz, aby przyznano mu stanowisko zarządcy taoistycznego klasztoru Lingxian (靈仙觀 – "Lingxianguan") w regionie góry Qian (灊山 – "Qianshan"). Wniósł o pozwolenie, by na emeryturze pozwolono mu przebywać nie na ojczystym południu, lecz w Kaifengu. Służył tam przez wiele lat w bibliotekach historiograficznych. Zmarł w 1008 roku.
Wzmianka w innych dziełach.
Shu Ya został wspomniany w twórczości działającego m.in. za panowania Renzonga uczonego i urzędnika Song Shou. Jego prace zachowały się dzięki zbiorowi prac skompilowanemu w czasach dynastii Ming – 新安文獻志 ("Xin’an wenxian zhi"). Biografia Shu Ya znajduje się również w "Songshi – Historii Songów" opracowanej przez Toqto'a i Alutu w czasach dynastii Yuan.

</doc>
<doc id="5034424" url="https://pl.wikipedia.org/wiki?curid=5034424" title="Kościół farny w Zofingen">
Kościół farny w Zofingen

Kościół farny (niem. "Stadtkirche") – romańsko-gotycka świątynia w szwajcarskim mieście Zofingen, przy Kirchplatzu. Własność parafii reformowanej Zofingen-Strengelbach-Vordemwald.
Historia.
Romański kościół wzniesiono w XI wieku, był częścią klasztoru, który poświęcono św. Maurycemu. Kościół wielokrotnie przebudowywano. W 1646–1649, po reformacji, przebudowano wieżę kościoła, która zyskała barokowy wygląd. Podczas renowacji, 8 kwietnia 1981 roku, runął dach nad nawą główną, przez co remont zakończono dopiero w 1986 roku.

</doc>
<doc id="5034425" url="https://pl.wikipedia.org/wiki?curid=5034425" title="Grzybówka tarczowata">
Grzybówka tarczowata

Grzybówka tarczowata ("Mycena clavularis" (Batsch) Sacc.) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1786 r. August Johann Georg Karl Batsch nadając mu nazwę "Agaricus clavularis". Obecną, uznaną przez Index Fungorum nazwę nadał mu Pier Andrea Saccardo w 1887 r.
Synonimy:
Nazwę polską zaproponował Władysław Wojewoda w 2003 r.
Morfologia.
Średnica 2–7 mm, kształt początkowo półkulisty, paraboliczny lub wypukły, potem spłaszczony, płytko bruzdowany, półprzezroczyście prążkowany, w stanie wilgotnym lepki. Pokryty jest łatwo dającą się oddzielić skórką. Powierzchnia owłosiona, błyszcząca, szara, przy brzegu biało szarawa.
W liczbie 7–12, dochodzące do trzonu, dość szerokie, o barwie od białej do szarawej. Ostrza białe.
Wysokość 5–10 mm, grubość 0,2–0,5 mm, nieco elastyczny, walcowaty, nieco rozszerzający się u podstawy, prosty lub zakrzywiony. Powierzchnia błyszcząca (z wyjątkiem podstawy), owłosiona, o barwie od białej do szarawej, zwykle dołem ciemniejsza. Podstawa wyrasta z niewielkiej, białej i owłosionej tarczki o średnicy 1–2 mm.
Zapach azotowy, czasami niewyraźny.
Podstawki 22,5–30 × 13,5–18 µm, szeroko maczugowate, 4-zarodnikowe, ze sterygmami o długości do 9 µm. Zarodniki 8–11 × 6,5–11 µm, kuliste lub jajowate, czasem trójkątne w zarysie, gładkie, amyloidalne. Cheilocystydy 10–22 × 5–13 µm, maczugowate, z dość nielicznymi, zakrzywionymi naroślami 10–22 (–33) × 0,5–1,5 µm, czasami trudnymi do odszukania, bardzo rozmytymi. Pleurocystyd brak. Trama blaszek regularna, w odczynniku Melzera brązowawo winna. Strzępki włosków o szerokości do 1–4 µm, rozgałęzione i splecione, osadzone w galaretowatej masie. Strzępki w skórce trzonu o szerokości 1,5–4,5 µm, gładkie. Kaulocystydy o długości do 125 µm i szerokości 2–5 µm, o podstawie mniej lub bardziej nabrzmiałej i osiągającej szerokość 6–9 µm, septowane, czasem rozgałęzione. Brak sprzążek.
Występowanie i siedlisko.
Znane jest występowanie tego gatunku w Ameryce Północnej, niektórych krajach Europy i w Maroku. Władysław Wojewoda w zestawieniu grzybów wielkoowocnikowych Polski w 2003 r. przytacza tylko jedno stanowisko, podane w Borach Tucholskich w 1999 r. przez S. Domańskiego. W Polsce gatunek rzadki. Znajduje się na "Czerwonej liście roślin i grzybów Polski". Ma status R – gatunek potencjalnie zagrożony z powodu ograniczonego zasięgu geograficznego i małych obszarów siedliskowych.
Grzyb saprotroficzny. Występuje pojedynczo lub w małych grupach na korze (zwykle porośniętej mchem) różnych drzew liściastych. Owocniki od jesień do wczesnej zimy.
Gatunki podobne.
Charakterystycznymi cechami "Mycena clavularis" są: tarczowata podstawa trzonu i występowanie na korze drzew liściastych, kuliste zarodniki, 4-zarodnikowe podstawki, brak sprzążek i gładkie, splecione strzępki skórki. Charakterystyczne jest także łatwe oddzielanie skórki kapelusza, ale u tak małych owocników tę cechę trudno stwierdzić. Cheilocystydy też nie są pewną cechą, są bowiem trudne do zauważenia i czasami ich brak.
"Mycena clavularis" czasami występuje na korze drzew razem z innymi grzybówkami. "Mycena clavularis" można znaleźć razem z innymi grzybówkami rosnącymi na korze, jak np. grzybówka niebieskoszara ("M. pseudocorticola"), grzybówka purpurowobrązowa ("M. meliigena"), grzybówka zimowa ("Phloeomana hiemalis") i "M. alba". Ten ostatni ma równie kuliste zarodniki, ale jest zupełnie innym gatunkiem, pozbawionym dysku w podstawie trzonu i ma gładkie cheilocystydy. Grzybówkę delikatną ("M. adscendens") również można znaleźć na porośniętych mchem pniach drzew liściastych, i ma mały dysk u podstawy, ale zarodniki mają kształt pipetowaty, cheilocystydy są inne i występują sprzążki.

</doc>
<doc id="5034427" url="https://pl.wikipedia.org/wiki?curid=5034427" title="Mycena clavularis">
Mycena clavularis



</doc>
<doc id="5034430" url="https://pl.wikipedia.org/wiki?curid=5034430" title="Elaine Showalter">
Elaine Showalter

Elaine Showalter (ur. 21 stycznia 1941 w Bostonie) – amerykańska krytyczka literatury i nauczycielka akademicka. Wprowadziła pojęcie ginokrytyki do literaturoznawstwa feministycznego.
Życiorys.
W 1962 uzyskała bakalaureat z języka angielskiego na Bryn Mawr College, następnie w 1964 "master of arts" na Uniwersytecie Brandeisa oraz w 1970 doktorat na Uniwersytecie Kalifornijskim w Davis.
W 1969 rozpoczęła pracę w Douglass College, damskim "oddziale" Uniwersytetu Rutgersa. Tam zaczęła rozwijać kierunek studiów kobiecych, a także angażowała się w redakcję publikacji, poruszających tematykę kobiecej literatury. W późniejszych latach wykładała na Uniwersytecie Rutgersa oraz na Uniwersytecie Princeton, przy czym żaden z nich nie zatrudniał kobiet, gdy Showalter zaczynała swoją karierę nauczycielki akademickiej. W 2003 przeszła na emeryturę.

</doc>
<doc id="5034431" url="https://pl.wikipedia.org/wiki?curid=5034431" title="Lotnictwo wojskowe Norwegii">
Lotnictwo wojskowe Norwegii



</doc>
<doc id="5034433" url="https://pl.wikipedia.org/wiki?curid=5034433" title="Wydział Nauk o Zdrowiu z Oddziałem Pielęgniarstwa i Instytutem Medycyny Morskiej i Tropikalnej Gdańskiego Uniwersytetu Medycznego">
Wydział Nauk o Zdrowiu z Oddziałem Pielęgniarstwa i Instytutem Medycyny Morskiej i Tropikalnej Gdańskiego Uniwersytetu Medycznego



</doc>
<doc id="5034434" url="https://pl.wikipedia.org/wiki?curid=5034434" title="Szałatoni">
Szałatoni

Szałatoni () – wieś (ros. деревня, trb. dieriewnia) w zachodniej Rosji, w osiedlu wiejskim Kasplanskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Kaspli, 4 km od drogi regionalnej 66K-11 (Niżniaja Dubrowka – Michajlenki), 11 km od drogi regionalnej 66N-1809 (Pyndino – Zamoszczje), 28 km od drogi regionalnej 66A-71 (Olsza – Nowyje Batieki), 24,5 km od drogi magistralnej M1 «Białoruś», 28 km od drogi federalnej R120 (Orzeł – Briańsk – Smoleńsk – Witebsk), 7,5 km od centrum administracyjnego osiedla wiejskiego (Kaspla-1), 41 km od Smoleńska, 25 km od najbliższego przystanku kolejowego (Lelekwinskaja).
Demografia.
W 2010 r. miejscowość zamieszkiwały 2 osoby.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5034436" url="https://pl.wikipedia.org/wiki?curid=5034436" title="Sofija Nadyrszyna">
Sofija Nadyrszyna

Sofija Walerjewna Nadyrszyna (ros. София Валерьевна Надыршина; ur. 14 maja 2003 w Jużnosachalińsku) – rosyjska snowboardzistka specjalizująca się w konkurencjach alpejskich, mistrzyni oraz wicemistrzyni świata, sześciokrotna mistrzyni świata juniorów.
Kariera.
Starty na arenie międzynarodowej rozpoczęła w styczniu 2019 roku w zawodach rangi Puchary Europy. Już w trakcie debiutu dwukrotnie stanęła na podium, zwyciężając oraz zajmując 2. lokatę w konkurach rozgrywanych w austriackim Lachtal. W kwietniu 2019 roku zadebiutowała w mistrzostwach świata juniorów w Rogli. W tych zawodach zdobyła dwa srebrne medale, indywidualnie w gigancie równoległym oraz w zawodach drużynowych wraz z Jarosławem Stiepanko. Rok później podczas zawodów w Lachtal zwyciężyła we wszystkich konkurencjach, w których wystartowała: indywidualnie w slalomie i gigancie równoległym oraz w drużynie z Dmitrijem Łoginowem. Komplet trzech złotych medali zdobyła ponownie w 2021 roku podczas mistrzostw świata juniorów w Krasnojarsku.
W zawodach z cyklu Pucharu Świata zadebiutowała w grudniu 2019 roku w Bannoje. Debiutancki konkurs zakończyła dyskwalifikacją, jednak dzień później zajęła 12. pozycję, tym samym zdobywając pierwsze pucharowe punkty. Miesiąc później po raz pierwszy stanęła na podium zawodów tej rangi, zajmując 2. miejsce w gigancie równoległym rozgrywanym w szwajcarskim Scuol. W debiutanckim sezonie 2019/2020 zajęła 9. lokatę w klasyfikacji generalnej PAR. W marcu 2021 roku wystartowała w mistrzostwach świata w Rogli. W nich okazała się najlepsza w slalomie równoległym, ponadto zdobyła srebro w gigancie. Zdobywając tytuł mistrzowski w wieku 17 lat, została najmłodszym mistrzem świata w historii snowboardowych konkurencji alpejskich. Pucharowy sezon 2020/2021 zakończyła na 2. lokatach w klasyfikacji generalnej PAR, klasyfikacji PGS oraz PSL.

</doc>
<doc id="5034438" url="https://pl.wikipedia.org/wiki?curid=5034438" title="Mistrzostwa Afryki w Kolarstwie Szosowym 2021">
Mistrzostwa Afryki w Kolarstwie Szosowym 2021

Mistrzostwa Afryki w Kolarstwie Szosowym 2021 – zawody mające wyłonić najlepszych kolarzy szosowych w Afryce, które odbyły się w dniach od 2 do 6 marca 2021 w Kairze.

</doc>
<doc id="5034441" url="https://pl.wikipedia.org/wiki?curid=5034441" title="Sofia Nadyrszina">
Sofia Nadyrszina



</doc>
<doc id="5034444" url="https://pl.wikipedia.org/wiki?curid=5034444" title="Kuropol (rejon miadzielski)">
Kuropol (rejon miadzielski)

Kuropol – dawny folwark. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 12 osób, 5 było wyznania rzymskokatolickiego a 7 prawosławnego. Jednocześnie 5 mieszkańców zadeklarowało polską przynależność narodową a 7 białoruską. Były tu 2 budynki mieszkalne. W 1931 w 1 domu zamieszkiwało 11 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5034445" url="https://pl.wikipedia.org/wiki?curid=5034445" title="Bitwa pod Sławecznem">
Bitwa pod Sławecznem



</doc>
<doc id="5034446" url="https://pl.wikipedia.org/wiki?curid=5034446" title="Siemionowo (rejon smoleński)">
Siemionowo (rejon smoleński)

Siemionowo () – wieś (ros. деревня, trb. dieriewnia) w zachodniej Rosji, w osiedlu wiejskim Kasplanskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Kaspli, 2 km od drogi regionalnej 66K-11 (Niżniaja Dubrowka – Michajlenki), 7,5 km od drogi regionalnej 66N-1809 (Pyndino – Zamoszczje), 25 km od drogi regionalnej 66A-71 (Olsza – Nowyje Batieki), 21,5 km od drogi magistralnej M1 «Białoruś», 25 km od drogi federalnej R120 (Orzeł – Briańsk – Smoleńsk – Witebsk), 4,5 km od centrum administracyjnego osiedla wiejskiego (Kaspla-1), 39 km od Smoleńska, 22 km od najbliższego przystanku kolejowego (Lelekwinskaja).
Demografia.
W 2010 r. miejscowość zamieszkiwało 19 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5034450" url="https://pl.wikipedia.org/wiki?curid=5034450" title="Kuźmicze (rejon miadzielski)">
Kuźmicze (rejon miadzielski)

Kuźmicze (; ) – wieś na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 295 osób, 13 było wyznania rzymskokatolickiego, 282 prawosławnego. Jednocześnie 11 mieszkańców zadeklarowało polską przynależność narodową, 284 białoruską. Były tu 64 budynki mieszkalne. W 1931 w 70 domach zamieszkiwało 317 osób.
Wierni należeli do parafii rzymskokatolickiej w Wesołusze i prawosławnej w Starym Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5034453" url="https://pl.wikipedia.org/wiki?curid=5034453" title="Emil Messner">
Emil Messner

Emil Messner (ur. 11 września 1875 w Winterthur, zm. 26 maja 1942 w Genewie) – szwajcarski baloniarz.
Życiorys.
W 1900 roku ukończył Luftschiffer-Rekrutenschule w Bernie, a w 1905 roku uzyskał uprawnienia pilota balonowego. Od 1909 roku był dowódcą kompanii balonowej Armii Szwajcarskiej, a w latach 1918–1923 służył w wydziale sterowców. W 1901 roku był współzałożycielem Aeroklubu Szwajcarskiego i jego prezesem w latach 1921–1939. Brał udział w zawodach o Balonowy Puchar Gordona Bennetta w 1908, 1909, 1910 roku. W 1908 roku razem z Theodorem Schaeckiem wygrał trzecią edycję podczas zawodów w Berlinie. Była to pierwsza ekipa reprezentująca Szwajcarię, która triumfowała w Pucharze Gordona Bennetta. Był wiceprezesem FAI.
Odbył praktykę w firmie Georg Fischer w Schaffhausen. Ukończył Metallarbeiterschule i Technikum w Winterthur. Po odbyciu praktyki w Anglii i Stanach Zjednoczonych w latach 1911–1932 pełnił funkcję dyrektora Schweizerischen Metallwerke Selve &amp; Co w Thun. Zmarł po krótkiej chorobie w 1942 roku.
Miał trójkę dzieci. Córka Regula Hug-Messner również była pilotem balonu, a syn profesorem na Politechnice Federalnej w Zurychu. Syn Reguli Caspar Hug również był pilotem balonowym, a wnuk Martin Messner wygrał zawody o Puchar Gordona Bennetta w 1984 roku. W 1977 roku powstał Ballonsport-Club Emil Messner.

</doc>
<doc id="5034458" url="https://pl.wikipedia.org/wiki?curid=5034458" title="Elżbieta Hurnikowa">
Elżbieta Hurnikowa

Elżbieta Hurnikowa (ur. w 1953 w Częstochowie) – polska literaturoznawczyni, autorka książek, członek Stowarzyszenia Pisarzy Polskich, profesor nadzwyczajny Uniwersytetu Humanistyczno-Przyrodniczego im. Jana Długosza w Częstochowie.
Życiorys.
Urodziła się w Częstochowie jako Elżbieta Mastalerz. Ukończyła I Liceum Ogólnokształcące im. Juliusza Słowackiego w Częstochowie. W latach 1972–1977 studiowała filologię polską na Uniwersytecie Śląskim w Katowicach. Pracę magisterską napisała po kierunkiem prof. Ireneusza Opackiego. W 1987 obroniła pracę doktorską na temat międzywojennej liryki Marii Pawlikowskiej-Jasnorzewskiej, napisaną również pod opieką naukową prof. Ireneusza Opackiego. W latach 1976–1987 zatrudniona była w Pałacu Młodzieży w Katowicach, w Dziale Czytelnictwa. 
Od 1987 jest pracownikiem Instytutu Filologii Polskiej Wyższej Szkoły Pedagogicznej w Częstochowie (od 2004 AJD, od 2018 UJD), najpierw na stanowisku asystenta, od 1 października 1987 – adiunkta, a od 2002 – profesora nadzwyczajnego. Kieruje Zakładem Historii Literatury Polskiej XX Wieku i Literatury Najnowszej. 
W latach 1994–1997 pracowała jako lektor języka polskiego w Instytucie Kształcenia Tłumaczy Uniwersytetu Wiedeńskiego. 10 kwietnia 2001 uchwałą Rady Wydziału Filologicznego w Katowicach uzyskała stopień naukowy doktora habilitowanego nauk humanistycznych w zakresie literaturoznawstwa – literaturoznawstwa porównawczego. 
Jest współorganizatorem cyklicznych konferencji „Czytanie Dwudziestolecia" (3 edycje). Prowadzi spotkania literackie ze znanymi pisarzami i poetami.
Współredagowała m.in. prace zbiorowe poświęcone recepcji dwudziestolecia międzywojennego (3 serie) i Prace Naukowe AJD „Filologia Polska: Historia i Teoria Literatury" (4 serie). 
Na UJD prowadzi zajęcia z historii literatury Młodej Polski, XX wieku i literatury najnowszej, kultury regionu oraz metodyki pracy naukowej literaturoznawcy. 
W 2007 otrzymała Nagrodę Prezydenta Miasta Częstochowy w dziedzinie kultury w kategorii literatura za całokształt działalności twórczej ze szczególnym uwzględnieniem popularyzacji wiedzy o poetach ziemi częstochowskiej.
Od 1 października 2012 jest kierownikiem Studiów Doktoranckich w dyscyplinie: literaturoznawstwo.

</doc>
<doc id="5034460" url="https://pl.wikipedia.org/wiki?curid=5034460" title="Usa (dopływ Wetter)">
Usa (dopływ Wetter)

Usa także Us (w górnym biegu także Usbach) – rzeka w środkowych Niemczech o długości 34 km. Dopływ Wetter.
Usa ma swoje źródło w górach Taunus i znajduje się na wysokości 458 m n.p.m. oddalone o ok. 2,5 km na południowy zachód od centrum miasta Neu-Anspach. Po 34 kilometrach wpływa do rzeki Wetter na południowym wschodzie dzielnicy Fauerbach miasta Friedberg, na wysokości ok. 123 m n.p.m.

</doc>
<doc id="5034464" url="https://pl.wikipedia.org/wiki?curid=5034464" title="Rytino">
Rytino

Rytino () – wieś (ros. деревня, trb. dieriewnia) w zachodniej Rosji, w osiedlu wiejskim Kasplanskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Prudników, 2 km od drogi regionalnej 66K-11 (Niżniaja Dubrowka – Michajlenki), 5,5 km od drogi regionalnej 66N-1809 (Pyndino – Zamoszczje), 25 km od drogi regionalnej 66A-71 (Olsza – Nowyje Batieki), 19 km od drogi magistralnej M1 «Białoruś», 20,5 km od drogi federalnej R120 (Orzeł – Briańsk – Smoleńsk – Witebsk), 3 km od centrum administracyjnego osiedla wiejskiego (Kaspla-1), 39 km od Smoleńska, 18 km od najbliższego przystanku kolejowego (Lelekwinskaja).
Demografia.
W 2010 r. miejscowość zamieszkiwało 8 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5034465" url="https://pl.wikipedia.org/wiki?curid=5034465" title="Laskowszczyzna (rejon miadzielski)">
Laskowszczyzna (rejon miadzielski)

Laskowszczyzna – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5034469" url="https://pl.wikipedia.org/wiki?curid=5034469" title="Edera Pola">
Edera Pola

Edera Pola (wł. Associazione Sportiva Edera) – włoski klub piłkarski, mający siedzibę w mieście Pula, w północno-wschodniej części kraju, działający w latach 1912–1926.
Historia.
Chronologia nazw: 
Klub sportowy AS Edera został założony w miejscowości Pola (tak wtedy po włosku brzmiała nazwa miasta) w styczniu 1912 roku. Sekcja piłkarska była częścią Towarzystwa Sportowego Edera, założonego w sierpniu 1910 roku. Członkowie Edera pochodzili z klasy robotniczej. Zrzeszał ludzi skłonnych do socjalistycznych poglądów. 2 stycznia 1912 roku, w dniu otwarcia nowego boiska rozegrała mecz z FC Polese. Z powodu szerzenia politycznych idei socjalistycznych w sierpniu 1912 roku Towarzystwo Sportowego Edera otrzymało zakaz działania. Gracze w większości przenieśli się do Circolo Sportivo Internazionale i FC Polese.
Działalność towarzystwa sportowego Edere wznowiono w listopadzie 1921 roku. Największym rywalem był faszystowski Grion. W sezonie 1921/22 zespół startował w "Campionato Giuliano". Przed rozpoczęciem sezonu 1922/23 ze względu na "kompromis Colombo" dotyczący restrukturyzacji mistrzostw, klub razem z Grion Pola został zakwalifikowany do Seconda Divisione (D2). Po wygraniu grupy E następnie zajął trzecie miejsce w grupie B półfinału. W 1924 roku został zdegradowany do Terza Categoria Venezia-Giulia.
Po zakończeniu sezonu 1925/26, po wielokrotnych nieudanych próbach połączenia z miejscowym rywalem Grion Pola, w końcu klub został zmuszony przez reżim faszystowski do połączenia z Grionem, po czym został rozwiązany.
Barwy klubowe, strój.
Klub ma barwy fioletowe. Zawodnicy swoje domowe spotkania zazwyczaj grają w białych koszulkach, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Campo Sportivo "Principe Umberto" w mieście Pula.

</doc>
<doc id="5034472" url="https://pl.wikipedia.org/wiki?curid=5034472" title="Bitwa pod Pawłówką">
Bitwa pod Pawłówką

Bitwa pod Pawłówką – walki pododdziałów 22 pułku piechoty ppłk. Władysława Grabowskiego z oddziałami sowieckiej 47 Dywizji Strzelców w czasie kampanii zimowej w okresie wojny polsko-bolszewickiej.
Geneza.
Zimą 1919/1920 na froncie polsko-sowieckim odnotowywano tylko działania lokalne. Linia frontu była rozciągnięta od środkowej Dźwiny, wzdłuż Berezyny, Uborci, Słuczy, po Dniestr. Zastój w działaniach wojennych obie strony wykorzystywały na przygotowanie się do decydujących rozstrzygnięć militarnych planowanych na wiosnę i lato 1920. 
9 Dywizja Piechoty zajmowała stanowiska na prawym brzegu Uborci. Jej 22 pułk piechoty obsadzał 75 kilometrowy odcinek frontu na linii Kruszniki – Buda – Sokołodniki – Machnowicze – Śnickie Pole – Stodolicze – Kartenicze – Bobrowe. W jego ugrupowaniu działał 4 Wołyński dywizjon strzelców konnych mjr. Feliksa Jaworskiego. Pododdziały ogólnowojskowe wspierała 4 bateria 7 pułku artylerii polowej i 1 bateria 9 pułku artylerii polowej. Na północy sąsiadem pułku był 34 pułk piechoty, a na południu patrolami kawalerii utrzymywano łączność z lewoskrzydłowymi oddziałami Frontu Wołyńskiego.
Walki pod Pawłówką.
Kontynuując akcję oczyszczania przedpola i utrudniania przeciwnikowi przygotowań do działań zaczepnych, dowódca 22 pułku piechoty ppłk Władysław Grabowski nakazał przygotowanie kolejnych trzech wypadów, w tym między innymi na Pawłówkę i Remiezy. Przeprowadzić go miała 4 kompania pułku kpt. Bolesława Zawadzkiego, wzmocniona działonem ze składu Flotylli Pińskiej. 21 stycznia 1921 oddział wypadowy ruszył w kierunku obiektu ataku. Maszerując skrycie lasami, nie został zauważony przez placówki sowieckie i o zmroku stanął w Pawłówce-Remiezach. Z rozmów prowadzonych z miejscową ludnością wynikało, że w pobliżu kwateruje sztab 139 Brygady Strzelców oraz jej 415 i 416 pułki strzelców, wzmocnione baterią artylerii.
Nocą dwa plutony: podporucznika Bronisława Kowalczewskiego i podchorążego Ptaszyńskiego ruszyły do szturmu, a jeden ubezpieczał tyły oddziału. Ogień otworzyła też armatka górska. Zaskoczeni Sowieci nie stawiali oporu. Zdobyto kompletną baterię z jaszczami pełnymi amunicji, trzy ckm-y, sprzęt telefoniczny i tabory 138 Brygady Strzelców. Do niewoli wzięto 22 jeńców.
&lt;br&gt;Komunikat prasowy Sztabu Generalnego z 25 stycznia 1920 donosił:

</doc>
<doc id="5034473" url="https://pl.wikipedia.org/wiki?curid=5034473" title="Leptochiton">
Leptochiton

Leptochiton – rodzaj efemerycznych roślin z rodziny amarylkowatych, obejmujący dwa gatunki, występujące w Ekwadorze i Peru, gdzie występują w sezonowo bardzo suchych liściastych lasach nizinnych i zaroślach.
Nazwę "Leptochiton" nadano również chitonom z rodziny "Leptochitonidae".

</doc>
<doc id="5034478" url="https://pl.wikipedia.org/wiki?curid=5034478" title="Lejce (rejon miadzielski)">
Lejce (rejon miadzielski)

Lejce (; ) – wieś na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 207 osób, 117 było wyznania rzymskokatolickiego, 90 prawosławnego. Jednocześnie 16 mieszkańców zadeklarowało polską przynależność narodową, 191 białoruską. Było tu 39 budynków mieszkalnych. W 1931 w 43 domach zamieszkiwało 197 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5034481" url="https://pl.wikipedia.org/wiki?curid=5034481" title="Stade Marocain Rabat">
Stade Marocain Rabat

Stade Marocain du Rabat – marokański klub piłkarski z siedzibą w stolicy kraju, Rabacie. W sezonie 2020/2021 gra w GNF 2.
Opis.
Klub został założony w 1919 roku. Trzykrotnie zdobywał mistrzostwo Maroka – odpowiednio w latach: 1927/1928, 1930/1931 i 1944/1945, także klub był raz drugi w sezonie 1963/1964. Zaś najlepszym wynikiem w pucharze Maroka był ćwierćfinał w 2018 roku. Swoje mecze klub rozgrywa na Stade Ahmed Achhoud, który może pomieścić 5000 widzów.

</doc>
<doc id="5034485" url="https://pl.wikipedia.org/wiki?curid=5034485" title="Vladimír Mišík">
Vladimír Mišík

Vladimír Mišík (ur. 8 marca 1947 w Pradze) – czeski piosenkarz i gitarzysta.
Swój pierwszy zespół – Uragán – założył jako nastolatek. Później został wokalistą formacji Komety. Wraz ze swoim przyjacielem Radimem Hladíkiem wszedł w skład grupy The Matadors, a w 1968 roku muzycy założyli formację Blue Effect. W 1970 roku opuścił Blue Effect i został członkiem grupy Flamengo. Był także związany z zespołem Energit. W 1974 roku założył własny zespół Etc..., a w 2004 roku został wprowadzony do zestawienia Beatová síň slávy.

</doc>
<doc id="5034489" url="https://pl.wikipedia.org/wiki?curid=5034489" title="Viola diamantiaca">
Viola diamantiaca

Viola diamantiaca Nakai – gatunek roślin z rodziny fiołkowatych ("Violaceae"). Występuje naturalnie w Korei Południowej i Chinach (w Shaanxi oraz wschodnich częściach Jilin i Liaoning). 
Biologia i ekologia.
Rośnie w lasach, na skarpach i terenach skalistych. 

</doc>
<doc id="5034492" url="https://pl.wikipedia.org/wiki?curid=5034492" title="Viola disjuncta">
Viola disjuncta

Viola disjuncta W.Becker – gatunek roślin z rodziny fiołkowatych ("Violaceae"). Występuje naturalnie w Rosji (na Syberii), Kazachstanie i Mongolii. 
Biologia i ekologia.
Rośnie w lasach. 

</doc>
<doc id="5034493" url="https://pl.wikipedia.org/wiki?curid=5034493" title="Arvid Knöppel">
Arvid Knöppel

Johan Arvid Konstantin Knöppel (ur. 7 marca 1867 w Sztokholmie, zm. 8 marca 1925 w Bad Nauheim) – szwedzki strzelec, mistrz olimpijski.
Wystąpił na Letnich Igrzyskach Olimpijskich 1908 w jednej konkurencji. W zawodach drużynowych w rundzie pojedynczej do sylwetki jelenia zdobył złoty medal, osiągając drugi rezultat wśród szwedzkich strzelców (skład zespołu: Arvid Knöppel, Ernst Rosell, Alfred Swahn, Oscar Swahn).
Był właścicielem browaru. Jego żoną była rzeźbiarka Maria Cecilia Elisabeth Schultz, z którą miał syna Arvida (również rzeźbiarza).

</doc>
<doc id="5034495" url="https://pl.wikipedia.org/wiki?curid=5034495" title="Piąty rząd Amintore Fanfaniego">
Piąty rząd Amintore Fanfaniego

Piąty rząd Amintore Fanfaniego – rząd Republiki Włoskiej funkcjonujący od 1 grudnia 1982 do 4 sierpnia 1983.
Gabinet powstał w trakcie VIII kadencji Izby Deputowanych i Senatu w miejsce drugiego rządu Giovanniego Spadoliniego. Koalicję utworzyły Chrześcijańska Demokracja (DC), Włoska Partia Socjalistyczna (PSI), Włoska Partia Socjaldemokratyczna (PSDI) oraz Włoska Partia Liberalna (PLI). Po wyborach z 1983 został zastąpiony przez gabinet Bettina Craxiego.

</doc>
<doc id="5034496" url="https://pl.wikipedia.org/wiki?curid=5034496" title="Viola diversifolia">
Viola diversifolia

Viola diversifolia (Ging.) W.Becker – gatunek roślin z rodziny fiołkowatych ("Violaceae"). Występuje naturalnie w Hiszpanii i Francji – w środkowej i wschodniej części Pirenejów.
Biologia i ekologia.
Rośnie na skarpach i terenach skalistych. Występuje na wysokości od 1900 do 2900 m n.p.m.

</doc>
<doc id="5034497" url="https://pl.wikipedia.org/wiki?curid=5034497" title="Viola dyris">
Viola dyris

Viola dyris Maire – gatunek roślin z rodziny fiołkowatych ("Violaceae"). Występuje endemicznie w Maroku. 
Biologia i ekologia.
Rośnie na terenach skalistych, na wysokości od 2800 do 3800 m n.p.m. Kwitnie latem. 

</doc>
<doc id="5034498" url="https://pl.wikipedia.org/wiki?curid=5034498" title="Maria Piotrowska (muzykolog)">
Maria Piotrowska (muzykolog)

Maria Renata Piotrowska (ur. 3 lutego 1941 w Warszawie, zm. 8 maja 2014 w Grodzisku Mazowieckim) – polska muzykolożka, doktor habilitowana, profesor Instytutu Muzykologii KUL.
Życiorys.
Ukończyła studia z zakresu Teorii muzyki w Państwowej Wyższej Szkole Muzycznej im. Fryderyka Chopina w Warszawie, a także muzykologiczne w Instytucie Muzykologii Uniwersytetu Warszawskiego. Karierę zawodową rozpoczęła w warszawskiej Akademii Teologii Katolickiej, a kontynuowała w Katedrze Kulturoznawstwa Uniwersytetu Wrocławskiego. W 1991 przedstawiła rozprawę "Tezy o możliwości hermeneutyki muzycznej w świetle stu lat jej historii" i na jej podstawie uzyskała stopień doktor habilitowanej nauk humanistycznych w zakresie historii, specjalność: historia i teoria muzyki. W latach 1991–2001 pracowała jako profesor zwyczajna, w latach 1999–2001 kierowała Katedrą Teorii Muzyki PWSM im. Fryderyka Chopina w Warszawie. W 2002 zainicjowała powstanie Katedry Hermeneutyki i Krytyki Muzycznej w Instytucie Muzykologii Katolickiego Uniwersytetu Lubelskiego Jana Pawła II. Maria Piotrowska był członkinią Komitetu Nauk o Sztuce Polskiej Akademii Nauk oraz Związku Kompozytorów Polskich. 
Pochowana na Cmentarzu w Wilanowie.
Przedmiotem badań muzykologicznych Marii Piotrowskiej było zastosowanie metody hermeneutyki w interpretacji dzieł religijnych z XVIII i XIX wieku.

</doc>
<doc id="5034499" url="https://pl.wikipedia.org/wiki?curid=5034499" title="Viola eminii">
Viola eminii

Viola eminii (Thouars) Baill. – gatunek roślin z rodziny fiołkowatych ("Violaceae"). Występuje naturalnie w Afryce Subsaharyjskiej – w Demokratycznej Republice Konga, Tanzanii, Burundi, Rwandzie, Ugandzie, Kenii oraz Sudanie Południowym. 
Biologia i ekologia.
Rośnie w lasach i zaroślach. Występuje na wysokości od 2100 do 4000 m n.p.m.

</doc>
<doc id="5034500" url="https://pl.wikipedia.org/wiki?curid=5034500" title="Viola fischeri">
Viola fischeri

Viola fischeri W.Becker – gatunek roślin z rodziny fiołkowatych ("Violaceae"). Występuje naturalnie w Rosji – w Kraju Ałtajskim oraz Republice Ałtaju. 
Biologia i ekologia.
Rośnie w zaroślach, na łąkach i skarpach. Występuje na wysokości od 1000 do 1200 m n.p.m.

</doc>
<doc id="5034502" url="https://pl.wikipedia.org/wiki?curid=5034502" title="Viola fluehmannii">
Viola fluehmannii

Viola fluehmannii Phil. – gatunek roślin z rodziny fiołkowatych ("Violaceae"). Występuje naturalnie w środkowym i południowym Chile oraz Argentynie (w prowincji Neuquén. 

</doc>
<doc id="5034503" url="https://pl.wikipedia.org/wiki?curid=5034503" title="Viola fragrans">
Viola fragrans

Viola fragrans Sieber – gatunek roślin z rodziny fiołkowatych ("Violaceae"). Występuje endemicznie w Grecji – na Krecie. Epitet gatunkowy "fragrans" pochodzi z łaciny i oznacza "pachnący". 
Biologia i ekologia.
Rośnie na skalistych zboczach, piargach oraz w dolinach. Są często chronione przez kolczaste krzewy. Występuje na wysokości od 1700 (niekiedy nawet od 1300) do 2350 m n.p.m. Kwitnie od maja do lipca, czasami do sierpnia. 

</doc>
<doc id="5034504" url="https://pl.wikipedia.org/wiki?curid=5034504" title="Viola fuscoviolacea">
Viola fuscoviolacea

Viola fuscoviolacea (L.G.Adams) T.A.James – gatunek roślin z rodziny fiołkowatych ("Violaceae"). Występuje naturalnie w Australii – w Nowej Południowej Walii, Wiktorii oraz Tasmanii. 

</doc>
<doc id="5034505" url="https://pl.wikipedia.org/wiki?curid=5034505" title="Viola gmeliniana">
Viola gmeliniana

Viola gmeliniana Schult. – gatunek roślin z rodziny fiołkowatych ("Violaceae"). Występuje naturalnie w Rosji (na Syberii i dalekim wschodzie), Mongolii oraz Chinach (w prowincji Heilongjiang i regionie autonomicznym Mongolia Wewnętrzna). 
Biologia i ekologia.
Rośnie na łąkach, skarpach i wydmach. 

</doc>
<doc id="5034507" url="https://pl.wikipedia.org/wiki?curid=5034507" title="Viola grahamii">
Viola grahamii

Viola grahamii Benth. – gatunek roślin z rodziny fiołkowatych ("Violaceae"). Występuje naturalnie w Meksyku i Gwatemali. 

</doc>
<doc id="5034508" url="https://pl.wikipedia.org/wiki?curid=5034508" title="Radim Hladík">
Radim Hladík

Radim Hladík (ur. 13 grudnia 1946 w Pradze, zm. 4 grudnia 2016) – czeski gitarzysta i kompozytor.
W 1968 r., wraz z Vladimírem Mišíkiem, założył zespół Blue Effect.

</doc>
<doc id="5034509" url="https://pl.wikipedia.org/wiki?curid=5034509" title="Viola guatemalensis">
Viola guatemalensis

Viola guatemalensis W.Becker – gatunek roślin z rodziny fiołkowatych ("Violaceae"). Występuje naturalnie w Meksyku, Gwatemali, Hondurasie, Kostaryce i Panamie. 
Biologia i ekologia.
Rośnie w lasach i na skarpach. Występuje na wysokości od 2400 do 3000 m n.p.m.

</doc>
<doc id="5034510" url="https://pl.wikipedia.org/wiki?curid=5034510" title="Viola heldreichiana">
Viola heldreichiana

Viola heldreichiana Boiss. – gatunek roślin z rodziny fiołkowatych ("Violaceae"). Występuje naturalnie w Grecji (na Krecie i Wyspach Egejskich), na Cyprze i w południowo-zachodniej Turcji. 
Biologia i ekologia.
Rośnie w zaroślach i na terenach skalistych; na zboczach, w skalnych szczelinach i na piargach. W Grecji występuje na wysokości od 400 do 1200 m n.p.m., natomiast na Cyprze spotykany jest od 1150 do 1300 m n.p.m., a w Turcji do 1500 m n.p.m. Kwitnie od marca do maja. 

</doc>
<doc id="5034511" url="https://pl.wikipedia.org/wiki?curid=5034511" title="Viola hirtipes">
Viola hirtipes

Viola hirtipes S.Moore – gatunek roślin z rodziny fiołkowatych ("Violaceae"). Występuje naturalnie w Chinach (w Mandżurii), Rosji (w Kraju Nadmorskim), na Półwyspie Koreańskim oraz w Japonii. 
Biologia i ekologia.
Rośnie w lasach, na łąkach i skarpach. Występuje na wysokości od 100 do 600 m n.p.m.

</doc>
<doc id="5034512" url="https://pl.wikipedia.org/wiki?curid=5034512" title="Łupichi">
Łupichi

Łupichi () – wieś (ros. деревня, trb. dieriewnia) w zachodniej Rosji, w osiedlu wiejskim Kasplanskoje rejonu smoleńskiego w obwodzie smoleńskim.
Geografia.
Miejscowość położona jest 4 km od drogi regionalnej 66K-11 (Niżniaja Dubrowka – Michajlenki), 10 km od drogi regionalnej 66N-1809 (Pyndino – Zamoszczje), 26,5 km od drogi regionalnej 66A-71 (Olsza – Nowyje Batieki), 23,5 km od drogi magistralnej M1 «Białoruś», 27,5 km od drogi federalnej R120 (Orzeł – Briańsk – Smoleńsk – Witebsk), 6,5 km od centrum administracyjnego osiedla wiejskiego (Kaspla-1), 40 km od Smoleńska, 24 km od najbliższego przystanku kolejowego (Lelekwinskaja).
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5034513" url="https://pl.wikipedia.org/wiki?curid=5034513" title="Viola hookeri">
Viola hookeri

Viola hookeri Thomson ex Hook.f. – gatunek roślin z rodziny fiołkowatych ("Violaceae"). Występuje naturalnie w północno-wschodnich Indiach, Nepalu i Bhutanie. 
Biologia i ekologia.
Rośnie w lasach, na wysokości od 2000 do 3000 m n.p.m.

</doc>
<doc id="5034514" url="https://pl.wikipedia.org/wiki?curid=5034514" title="Viola hultenii">
Viola hultenii

Viola hultenii W.Becker – gatunek roślin z rodziny fiołkowatych ("Violaceae"). Występuje naturalnie w środkowej i północnej Japonii, na Sachalinie, Wyspach Kurylskich i Kamczatce. 

</doc>
<doc id="5034515" url="https://pl.wikipedia.org/wiki?curid=5034515" title="Viola hunanensis">
Viola hunanensis

Viola hunanensis Hand.-Mazz. – gatunek roślin z rodziny fiołkowatych ("Violaceae"). Występuje endemicznie w Chinach – w prowincjach Kuangsi, Guangdong i Hunan oraz w regionie autonomicznym Kuangsi. 
Biologia i ekologia.
Rośnie na łąkach i skarpach. 

</doc>
<doc id="5034518" url="https://pl.wikipedia.org/wiki?curid=5034518" title="369 (Chorwacka) Dywizja Piechoty">
369 (Chorwacka) Dywizja Piechoty



</doc>
<doc id="5034520" url="https://pl.wikipedia.org/wiki?curid=5034520" title="Viola humilis">
Viola humilis

Viola humilis Kunth – gatunek roślin z rodziny fiołkowatych ("Violaceae"). Występuje naturalnie w Meksyku, Kolumbii oraz Wenezueli. 
Biologia i ekologia.
Rośnie w zaroślach, na łąkach i skarpach. Występuje na wysokości od 2900 do 3200 m n.p.m.

</doc>
<doc id="5034523" url="https://pl.wikipedia.org/wiki?curid=5034523" title="Viola incisa">
Viola incisa

Viola incisa Turcz. – gatunek roślin z rodziny fiołkowatych ("Violaceae"). Występuje naturalnie w Rosji (na Syberii i w Kraju Nadmorskim), Kazachstanie, Mongolii oraz Chinach (w prowincjach Hebei, Jilin, Liaoning, Shaanxi, Shanxi, a także w regionie autonomicznym Mongolia Wewnętrzna). 
Biologia i ekologia.
Rośnie na obrzeżach lasów górskich, polanach i murawach na zboczach gór. Występuje na wysokości do 1300 m n.p.m. Kwitnie od kwietnia do maja, natomiast owoce pojawiają się od czerwca do października. 

</doc>
<doc id="5034525" url="https://pl.wikipedia.org/wiki?curid=5034525" title="Viola iwagawae">
Viola iwagawae

Viola iwagawae Makino – gatunek roślin z rodziny fiołkowatych ("Violaceae"). Występuje endemicznie na archipelagu Riukiu. 
Biologia i ekologia.
Rośnie w lasach, na brzegach cieków wodnych, skarpach i terenach skalistych. 

</doc>
<doc id="5034527" url="https://pl.wikipedia.org/wiki?curid=5034527" title="Elżbieta Hurnik">
Elżbieta Hurnik



</doc>
<doc id="5034528" url="https://pl.wikipedia.org/wiki?curid=5034528" title="Viola dissecta">
Viola dissecta

Viola dissecta Ledeb. – gatunek roślin z rodziny fiołkowatych ("Violaceae"). Występuje naturalnie w azjatyckiej części Rosji, Kazachstanie, Kirgistanie, Mongolii, na Półwyspie Koreańskim oraz w Chinach (w prowincjach Gansu, Hebei, Heilongjiang, Henan, Hubei, Jilin, Liaoning, Qinghai, Shaanxi, Shanxi, północnym Syczuanie i Zhejiang oraz w regionach autonomicznych Mongolia Wewnętrzna i Ningxia). 
Biologia i ekologia.
Rośnie w lasach, na łąkach i skarpach. 

</doc>
<doc id="5034531" url="https://pl.wikipedia.org/wiki?curid=5034531" title="Ján Lehotský">
Ján Lehotský

Ján Lehotský (ur. 16 kwietnia 1947 w Bratysławie) – słowacki piosenkarz i kompozytor, od 1972 r. związany z zespołem Modus.
Jest zaliczany do najwybitniejszych postaci słowackiej sceny muzycznej.

</doc>
<doc id="5034534" url="https://pl.wikipedia.org/wiki?curid=5034534" title="Kościół Nawiedzenia Najświętszej Maryi Panny w Gudogajach">
Kościół Nawiedzenia Najświętszej Maryi Panny w Gudogajach

Kościół Nawiedzenia Najświętszej Maryi Panny w Gudogajach – kościół parafialny w Gudogajach. Jest to Sanktuarium Matki Bożej Gudogajskiej.
Historia.
Kościół wybudowano w 1764 r. przy klasztorze karmelitów bosych. W 1832 w wyniku represji po powstaniu listopadowym władze carskie skasowały klasztor i zamknęły kościół. Został sprzedany gminie żydowskiej w celu rozbiórki, do której jednak nie doszło. W 1856 r. budynek kupił, a później odrestaurował o. Donat Siemaszko. W 1906 r. reaktywowano parafię. W dwudziestoleciu międzywojennym istniał plan rozbudowy kościoła, niezrealizowany z powodu wybuchu II wojny światowej. Kościół i dzwonnicę wyremontowano w 2000 roku.
Architektura.
Zabytek architektury drewnianej z elementami stylu barokowego. Prostokątny budynek przykrywa dwuspadowy dach, który przyjmuje zakrzywiony kształt nad pięcioboczną apsydą i niskimi zakrystiami po bokach. Wcześniej główna fasada posiadała kopulaste czworoboczne wieże po bokach (niezachowane). Przed fasadą znajduje się niski przedsionek, wcześniej przykryty dachem jednospadowym, w latach dwudziestych XX wieku zastąpiony szczytem z trójkątnym frontonem. Łukowy kształt otworów okiennych został zapożyczony z architektury kamiennej. Nawę i apsydę łączy wspólny płaski strop. W kościele znajdują się trzy ołtarze z końca XVIII w. w stylu wczesnego klasycyzmuː główny z obrazem Matki Bożej Gudogajskiej i dwa boczne św. Kazimierza i Najświętszego Serca Pana Jezusa. Organy mają rokokowe ozdoby. Na początku XX wieku w narożniku kamiennego ogrodzenia wybudowano wolnostojącą drewnianą dzwonnicę.

</doc>
<doc id="5034538" url="https://pl.wikipedia.org/wiki?curid=5034538" title="Clinanthus">
Clinanthus

Clinanthus – rodzaj roślin z rodziny amarylkowatych, obejmujący 22 gatunki, występujące w zachodniej Ameryce Południowej, od północno-zachodniej Argentyny do Ekwadoru.

</doc>
<doc id="5034541" url="https://pl.wikipedia.org/wiki?curid=5034541" title="Drugi rząd Giovanniego Spadoliniego">
Drugi rząd Giovanniego Spadoliniego

Drugi rząd Giovanniego Spadoliniego – rząd Republiki Włoskiej funkcjonujący od 23 sierpnia do 1 grudnia 1982.
Gabinet powstał w trakcie VIII kadencji Izby Deputowanych i Senatu w miejsce pierwszego rządu tegoż premiera, który podał się do dymisji z powodu sporów między koalicjantami. Nową koalicję utworzyły jednak te same ugrupowania: Chrześcijańska Demokracja (DC), Włoska Partia Socjalistyczna (PSI), Włoska Partia Republikańska (PRI), Włoska Partia Socjaldemokratyczna (PSDI) oraz Włoska Partia Liberalna (PLI). Lista ministrów była taka sama jak w poprzednim rządzie. Jeszcze w tej samej kadencji gabinet został zastąpiony przez piąty rząd Amintore Fanfaniego.

</doc>
<doc id="5034544" url="https://pl.wikipedia.org/wiki?curid=5034544" title="Bodyguard (ścieżka dźwiękowa)">
Bodyguard (ścieżka dźwiękowa)



</doc>
<doc id="5034546" url="https://pl.wikipedia.org/wiki?curid=5034546" title="Fedor Frešo">
Fedor Frešo

Fedor Frešo (ur. 6 stycznia 1947 w Bratysławie, zm. 26 czerwca 2018) – słowacki basista.
Był związany z zespołem Collegium Musicum. Współpracował także z takimi grupami jak Traditional Club Bratislava, Prúdy czy Blue Effect.
Jego ojcem był kompozytor i dyrygent .

</doc>
<doc id="5034547" url="https://pl.wikipedia.org/wiki?curid=5034547" title="Pierwszy rząd Giovanniego Spadoliniego">
Pierwszy rząd Giovanniego Spadoliniego

Pierwszy rząd Giovanniego Spadoliniego – rząd Republiki Włoskiej funkcjonujący od 28 czerwca 1981 do 23 sierpnia 1982.
Gabinet powstał w trakcie VIII kadencji Izby Deputowanych i Senatu w miejsce rządu Arnalda Forlaniego. Nową koalicję utworzyły Chrześcijańska Demokracja (DC), Włoska Partia Socjalistyczna (PSI), Włoska Partia Republikańska (PRI), Włoska Partia Socjaldemokratyczna (PSDI) oraz Włoska Partia Liberalna (PLI). Na czele rządu stanął Giovanni Spadolini z republikanów, stając się pierwszym premierem Republiki Włoskiej niezwiązanym z chadecją. Jeszcze w tej samej kadencji gabinet został zastąpiony przez drugi rząd dotychczasowego premiera (składający się też z tych samych ministrów).

</doc>
<doc id="5034548" url="https://pl.wikipedia.org/wiki?curid=5034548" title="Soliat">
Soliat

Soliat (1465 m n.p.m.) – szczyt w szwajcarskiej części gór Jura, położony w kantonie Neuchâtel. Znajduje się na terenie gminy Montalchez, 15 km na południowy wschód od miasta Neuchâtel, jednak część grzbietu Soliat należy do kantonu Vaud. Na północny wschód od szczytu Soliat znajduje się znacznie lepiej od niego znany kocioł skalny Creux du Van, jedna z najwspanialszych atrakcji całej Jury.

</doc>
<doc id="5034549" url="https://pl.wikipedia.org/wiki?curid=5034549" title="Janko Lehotský">
Janko Lehotský



</doc>
<doc id="5034550" url="https://pl.wikipedia.org/wiki?curid=5034550" title="Bohdan Jakubowski">
Bohdan Jakubowski

Bohdan Stanisław Jakubowski h. Poraj (ur. 14 listopada 1896 w Nazraniu, zm. ?) – major artylerii Wojska Polskiego, kawaler Orderu Virtuti Militari.
Życiorys.
Urodził się 14 listopada 1896 w Nazraniu, w rodzinie Leonarda Wojciecha.
W czasie wojny z bolszewikami walczył w szeregach 11 Pułku Kresowego Artylerii Polowej. Wyróżnił się w walce pod Pohostem nad rzeką Słucz oraz 21 września 1920 podczas forsowania rzeki Muchawiec. Później został przeniesiony do 24 pułku artylerii polowej w Jarosławiu. 3 maja 1922 został zweryfikowany w stopniu kapitana ze starszeństwem z 1 czerwca 1919 i 305. lokatą w korpusie oficerów artylerii. W 1924 został przeniesiony do 13 pułku artylerii polowej w Równem. 12 kwietnia 1927 został mianowany na stopień majora ze starszeństwem z 1 stycznia 1927 i 46. lokatą w korpusie oficerów artylerii. W czerwcu tego roku został przeniesiony z 13 pap do kadry oficerów artylerii z równoczesnym przydziałem do 2 Okręgowego Szefostwa Artylerii w Lublinie na stanowisko referenta. W kwietniu 1928 został przeniesiony do 6 pułku artylerii ciężkiej we Lwowie na stanowisko dowódcy III dywizjonu. W marcu 1930 został przesunięty na stanowisko kwatermistrza. Z dniem 15 maja 1931 został przeniesiony do 7 Pułku Artylerii Lekkiej w Częstochowie na stanowisko dowódcy III dywizjonu. W grudniu tego roku został zwolniony z zajmowanego stanowiska i oddany do dyspozycji dowódcy Okręgu Korpusu Nr IV, a z dniem 30 kwietnia 1932 przeniesiony w stan spoczynku.
W 1934, jako oficer stanu spoczynku pozostawał w ewidencji Powiatowej Komendy Uzupełnień Grodno. Posiadał przydział do Oficerskiej Kadry Okręgowej Nr III. Był wówczas „przewidziany do użycia w czasie wojny”. 25 czerwca 1938 na posiedzeniu Komitetu Krzyża i Medalu Niepodległości odrzucono wniosek o przyznanie mu tego odznaczenia. Mieszkał wówczas w Warszawie przy ul. Zajączka 32.
25 lutego 1931 zmienił wyznanie z rzymskokatolickiego na prawosławne, a 27 grudnia tego roku w Zborze Ewangelicko-Reformowanym w Warszawie zawarł związek małżeński z Janiną Joanną z Sawickich Pomerową.

</doc>
<doc id="5034552" url="https://pl.wikipedia.org/wiki?curid=5034552" title="Pseudolernentoma brasiliensis">
Pseudolernentoma brasiliensis

Pseudolernentoma brasiliensis – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 2003 roku przez hiszpańskich biologów Jordiego Luque i Artura Alvesa.

</doc>
<doc id="5034558" url="https://pl.wikipedia.org/wiki?curid=5034558" title="Rhynchochondria">
Rhynchochondria

Rhynchochondria – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1967 roku przez koreańskiego biologa Ju-shey Ho.

</doc>
<doc id="5034562" url="https://pl.wikipedia.org/wiki?curid=5034562" title="Peter Bebjak">
Peter Bebjak

Peter Bebjak (ur. 1 września 1970 w Partizánskem) – słowacki aktor, reżyser, producent i scenarzysta, który pracuje również w Czechach.
Życiorys.
Urodził się w Partizánskem jako najmłodszy z pięciorga rodzeństwa. Jego ojciec pracował w fabryce obuwia ZDA, a matka była gospodynią domową i zmarła, gdy miał 12 lat. Dorastał w Chynorany w powiecie Partizánske. Już podczas studiów w Liceum Przemysłowym Budowy Maszyn w Partizánskem grał w szkolnym kółku teatralnym, uczył się śpiewu, a później wraz z przyjaciółmi założył zespół folklorystyczny, w którym tańczył.
Przez rok pracował w Regionalnym Teatrze Lalek w Bańskiej Bystrzycy. Od 1989 studiował lalkarstwo w Wyższej Szkole Sztuk Scenicznych w Bratysławie, a na drugim roku studiów otrzymał propozycję przeniesienia się na wydział aktorstwa, który ukończył. Ponownie złożył podanie na wydział reżyserii, został przyjęty i w 1999 ukończył studia na kierunku reżyseria filmowa i telewizyjna.
Zadebiutował w roli aktorskiej jako Karol w telewizyjnym dramacie historycznym "Most" (1992) u boku Andreja Hryca. Wkrótce zrealizował filmy krótkometrażowe – "Expetacio", "Miraculus" i dyplomowy "Štefan" (1998), za który otrzymał Nagrodę Jury Studenckiego, studencką nagrodę Igric, nagrodę Kamery na Festiwalu Filmów Studenckich w Áčko oraz srebrny medal na festiwalu filmów krótkometrażowych Brno 16.
W 2001 wraz z Rastislavem Šestákiem założył przedsiębiorstwo produkcyjne DNA. Poza granicami kraju odniósł spory sukces z filmem krótkometrażowym "VoiceS" (2010). Zrealizował także trzy filmy fabularne – "Marhulový ostrov" (2011), który zdobył Grand Prix na MFF w Rouen oraz został wyróżniony szeregiem nagród krajowych i międzynarodowych, "Zło" (2012) oraz wielokrotnie nagradzany "The Cleaner" (2015). 
Od 2005 związany jest z telewizją, gdzie wyreżyserował liczne odcinki przebojowych seriali kryminalnych.
8 lipca 2018 za dreszczowiec kryminalny "Granica" ("Line", 2017) o handlarzach i przemytnikach z ukraińskiej granicy został uhonorowany nagrodą Golden Seahorse w konkursie na najlepszy europejski film sensacyjny na VII Kołobrzeg Suspense Film Festival.

</doc>
<doc id="5034563" url="https://pl.wikipedia.org/wiki?curid=5034563" title="AC Dalmazia">
AC Dalmazia

AC Dalmazia (wł. Associazione Calcio Dalmazia) – włoski klub piłkarski, mający siedzibę w mieście Zadar, we wschodniej części kraju, działający w latach 1876–1945.
Historia.
Chronologia nazw: 
Klub sportowy Associazione Zaratina di Ginnastica został założony w miejscowości Zara (tak wtedy po włosku brzmiała nazwa miasta) 14 czerwca 1876 roku. W wielosportowym klubie działała sekcja piłki nożnej. Początkowo zespół rozgrywał mecze towarzyskie. 8 października 1910 Società Ginnastica Zara oficjalnie rozpoczęła swoją działalność po zwróceniu się do F.I.G.C. o zasady piłki nożnej. W 1910 zespół startował w pierwszych rozgrywkach "Campionato Dalmato", zajmując drugie miejsce za "Forza e Coraggio" z Ragusa. W drugiej edycji mistrzostw Dalmacji w 1912 roku znów był drugim po przegraniu w finale z "Società Bersaglieri" z Borgo Erizzo. W trzeciej edycji 1913 roku ponownie przegrał finał mistrzostw Dalmacji z "Società Ginnastica e Scherma" z Spalato, zajmując drugie miejsce. Z powodu I wojny światowej mistrzostwa zostały zawieszone. W 1919 po wznowieniu mistrzostw Dalmacji klub po raz pierwszy został mistrzem regionu. W 1920 klub dołączył do F.I.G.C., ale dopiero w sezonie 1926/27 debiutował w rozgrywkach Seconda Divisione (D3). Po zajęciu 4.miejsca w grupie C "Seconda Divisione" przeniósł się do rozgrywek organizowanych przez U.L.I.C. W 1930 roku klub wrócił do mistrzostw F.I.G.C. i w sezonie 1931/32 startował z nazwą AC Zara w Seconda Divisione Marchigiana (D4). W 1932 klub zmienił nazwę na AC Dalmazia. W 1935 roku po wprowadzeniu Serie C czwarty poziom przyjął nazwę "Prima Divisione", ale klub zawiesił działalność na dwa lata. W sezonie 1937/38 zespół zajął ostatnie 8.miejsce w "Prima Divisione Marche". W 1939 awansował na czwartą pozycję. Sezon 1939/40 nie został dokończony przez klub z powodu rozpoczęcia działań wojennych, co przeszkodziło organizacji rozgrywek. Działalność klubu została zawieszona. Po zakończeniu II wojny światowej, w 1945 roku włoskie miasto Zara zostało przemianowane na Zadar i przyłączone do Jugosławii. W kwietniu 1945 roku klub został rozwiązany.
Barwy klubowe, strój.
Klub ma barwy białe. Zawodnicy swoje domowe spotkania zazwyczaj grają w białych koszulkach, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Campo Sportivo "Principe Umberto" w mieście Zadar.

</doc>
<doc id="5034564" url="https://pl.wikipedia.org/wiki?curid=5034564" title="Makbule Çeço">
Makbule Çeço

Makbule Xhezo Çeço (ur. 21 lipca 1948 we wsi Shkozët k. Durrësu) – albańska polityk i prawnik, wicepremier i minister pracy i polityki społecznej (1999-2001).
Życiorys.
W 1970 ukończyła studia na wydziale nauk polityczno-prawnych Uniwersytetu Tirańskiego. Po studiach prowadziła zajęcia dla studentów na macierzystym wydziale. W 1989 objęła stanowisko dyrektora departamentu szkolnictwa wyższego w ministerstwie edukacji. W latach 1990-1992 kontynuowała studia prawnicze uzyskując dyplom adwokata. Rok później powróciła do pracy na wydziale prawnym Uniwersytetu Tirańskiego, w tym czasie prowadziła zajęcia z prawa publicznego. W 1999 obroniła pracę doktorską, a w 2015 uzyskała tytuł profesora. Od 2014 wykłada w Tirana Business University College. Została uhonorowana tytułem doktora honoris causa International Law and Humanity of Academy of Universal Global Peace.
Kariera polityczna.
W 1991 należała do grona założycieli Socjalistycznej Partii Albanii, od 1992 tworzyła Forum Kobiet działające w obrębie partii. W latach 1993-1996 pozostawała bez pracy. Od 1996 pełniła funkcję członkini rady miejskiej Tirany. Do 1999 kierowała prefekturą Tirany. W 1999 była jedną z kandydatek do objęcia funkcji premiera, ostatecznie objęła stanowisko wicepremiera i ministra pracy w gabinecie Ilira Mety (była pierwszą w historii Albanii kobietą-wicepremierem). Od wyborów 2001 reprezentowała partię socjalistyczną w parlamencie albańskim, pełniąc zarazem funkcję wiceprzewodniczącej Izby. Od 2009 członkini Prawdziwej Partii Socjalistycznej 91 (Partia Socialiste të Vërtetë 91).

</doc>
<doc id="5034566" url="https://pl.wikipedia.org/wiki?curid=5034566" title="Rhynchochondria longa">
Rhynchochondria longa

Rhynchochondria longa – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1967 roku przez koreańskiego biologa Ju-shey Ho. Gatunek został ujęty w Catalogue of Life.

</doc>
<doc id="5034571" url="https://pl.wikipedia.org/wiki?curid=5034571" title="Collegium Humanum">
Collegium Humanum



</doc>
<doc id="5034573" url="https://pl.wikipedia.org/wiki?curid=5034573" title="Krystian Kalkstein-Stoliński">
Krystian Kalkstein-Stoliński



</doc>
<doc id="5034575" url="https://pl.wikipedia.org/wiki?curid=5034575" title="Plac Stary w Moskwie">
Plac Stary w Moskwie

Plac Stary () – ulica we wschodniej części Kitaj-gorodu w Moskwie. Biegnie od Placu Bramy Iljskiej do Placu Bramy Warwarskiej. Plac Stary powstał pod koniec XVIII wieku jako przejście wzdłuż murów twierdzy. Nabrał nowoczesnej formy w 1900, kiedy przebudowano sąsiadujące z placem kwartały Kitaj-gorodu. W latach trzydziestych XX w. zburzono mur oddzielający Plac Stary od przejścia Kitajgorodskiego (chińskiego).
Nazwa Plac Stary była potocznie kojarzona z najwyższym kierownictwem ZSRR, ponieważ do 1991 kompleks kilkunastu obiektów przy Placu Starym zajmował Komitet Centralny KPZR, zaś od 2020 ich gospodarzem jest Administracja Prezydenta Federacji Rosyjskiej.
Nazwa &gt; Plac Stary jest niezwykła, ponieważ zawiera dwa błędy topograficzne i nie odpowiada rzeczywistości. Po pierwsze, Plac Stary jest właściwie ulicą, a po drugie, historycznie pojawił się później niż Nowy Plac
W rzeczywistości jest też częścią większego placu z trzema nazwami: Placu Starego, Placu Słowiańskiego i Placu Bramy Warwarskiej.
Ważniejsze obiekty.
W okresie ZSRR wchodzące w skład kompleksu obiektów KC KPZR:

</doc>
<doc id="5034577" url="https://pl.wikipedia.org/wiki?curid=5034577" title="Rohdea">
Rohdea



</doc>
<doc id="5034578" url="https://pl.wikipedia.org/wiki?curid=5034578" title="Ryjkowiec śliwowy">
Ryjkowiec śliwowy

Ryjkowiec śliwowy ("Conotrachelus nenuphar") ang "Plum Curculio" – gatunek chrząszcza z rodziny ryjkowcowatych.
Zasięg występowania.
Występuje w Ameryce Północnej d Quebecu i Kolumbii Brytyjskiej na płn. po Florydę i Teksas na płd.
Budowa ciała.
Imago osiąga 4,5–6,5 mm długości ciała. Na pokrywach nieregularne garbki, zaś całe ciało pokryte włoskami. Larwy łukowato wygięte, beznogie, o długości 6-9 mm.
Ubarwienie ciała dorosłych osobników brązowo-szare z czarnymi plamkami na pokrywach. Włoski czerwonobrązowe i czerwonożółte. Larwy białawe z ciemniejszą głową.
Biologia i ekologia.
Aktywny zwykle od kwietnia do lipca. Żeruje na owocach licznych drzew owocowych jak śliwy (zwł. Śliwa amerykańska, "Prunus alleghaniensis", śliwa Gravesa, śliwa japońska) wiśnie (zwł. wiśnia pensylwańska, wiśnia piaskowa), czeremchy (zwł. czeremcha amerykańska i czeremcha wirginijska), czereśnia, świdośliwy (Świdośliwa drzewiasta i świdośliwa kanadyjska), morele, jabłonie, grusze, głogi i jarząb pospolity. Rzadziej notowany na porzeczkach i borówkach.
Wiosną pojawiają się zimujące w ziemi imago, które odbywają żer uzupełniający na liściach, pąkach i kwiatach, w późniejszym okresie żerują również na świeżo zawiązanych owocach wygryzając w nich niewielkie, okrągłe otwory. W celu złożenia jaj, samice wykonują półksiężycowate nacięcia w skórce (na wiśniach mają one kształt litery D), składając je bezpośrednio pod nią. Wylęgnięte larwy przemieszczają się do miąższu owocu, gdzie żerują przez 12 - 18 dni, po czym wydostają się z niego przez otwór w dolnej części owocu i zagrzebują się w ziemi gdzie, w ziemistej komorze, po 3 - 4 tyg. następuje przepoczwarczenie. W przypadku jabłek larwy nie są w stanie rozwijać się we wnętrzu twardego, rozrastającego się miąższu jednak ich aktywność powoduje przedwczesne opadanie owoców, dzięki czemu mogą one dokończyć swój rozwój w mięknącym miąższu.
Znaczenie dla człowieka.
Gatunek ten jest uznawany za szkodnika drzew owocowych, zwłaszcza o miękkich owocach (w przypadku jabłek uszkodzenia są często powierzchowne). Na niektórych, zwłaszcza większych uprawach owad ten może doprowadzić do znacznych strat w owocach które, przedwcześnie opadają (nawet do 70% strat), tracą na atrakcyjności, bądź stają się niejadalne. Uszkodzenia spowodowane żerowaniem w późniejszej części sezonu mogą być również wykorzystywane przez biedronki azjatyckie.
Zwalczanie środkami chemicznymi bądź mechanicznie. Metody biologiczne nie są znane. Wyhodowano również odporne na niego odmiany jabłoni.

</doc>
<doc id="5034579" url="https://pl.wikipedia.org/wiki?curid=5034579" title="Petra Soukupová">
Petra Soukupová

Petra Soukupová (ur. 1982) – czeska pisarka i scenarzystka.

</doc>
<doc id="5034585" url="https://pl.wikipedia.org/wiki?curid=5034585" title="Rohdea (zwierzę)">
Rohdea (zwierzę)

Rohdea – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1992 roku przez kanadyjskiego parazytologa polskiego pochodzenia Zbigniewa Kabatę.

</doc>
<doc id="5034586" url="https://pl.wikipedia.org/wiki?curid=5034586" title="Wanda Sarna">
Wanda Sarna

Wanda Sarna ps. „Iga” (ur. 5 sierpnia 1927 w Krakowie, zm. 3 marca 2021 w Oświęcimiu) – łączniczka Armii Krajowej w niemieckim obozie Zagłady Auschwitz-Birkenau.
Przed wojną.
Była córką Jana i Heleny Kondalów. Ojciec był maszynistą, pracował w Ostrawie, jednak po przyłączeniu Śląska Cieszyńskiego do Czechosłowacji zdeklarował się jako Polak co wymusiło zmianę miejsca zamieszkania rodziny do Oświęcimia. Matka zajmowała się domem i opieką nad pięciorgiem dzieci. Mała Wanda przed wojną uczęszczała do szkoły powszechnej w Brzezince, w tym czasie była również harcerką, należała do chóru, grała na skrzypcach.
Działalność konspiracyjna.
Po utworzeniu przez Niemców obozu Auschwitz podjęła tam pracę jako sprzątaczka co pozwoliło jej na stosunkowo swobodny kontakt z osadzonymi, z czasem nawiązywała z nimi kontakt i zaczęła nieść pomoc więźniom – przemycając lekarstwa. Początkowo robiła to samodzielnie, a od 1942 roku w ramach specjalnej komórki ZWZ-AK obwodu oświęcimskiego. Po podjęciu zorganizowanej konspiracji działała w oddziale partyzanckim „Sosienki” przyjmując pseudonim „Iga”. Do jej zadań należał kontakt z więźniami Auschwitz. Organizowała i przekazywała im lekarstwa oraz żywność, odbierała grypsy, później prowadziła nasłuch radiowy. Kontakty z Niemcami ułatwiała jej znajomość języka niemieckiego, którego uczyła się już przed wojną.
Odznaczenia.
W 2007 roku została odznaczona Krzyżem Kawalerskim Orderu Odrodzenia Polski.

</doc>
<doc id="5034587" url="https://pl.wikipedia.org/wiki?curid=5034587" title="Zygomorfizm">
Zygomorfizm



</doc>
<doc id="5034590" url="https://pl.wikipedia.org/wiki?curid=5034590" title="Rohdea cryptopoda">
Rohdea cryptopoda

Rohdea cryptopoda – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1992 roku przez kanadyjskiego parazytologa polskiego pochodzenia Zbigniewa Kabatę. 

</doc>
<doc id="5034591" url="https://pl.wikipedia.org/wiki?curid=5034591" title="BDM">
BDM



</doc>
<doc id="5034592" url="https://pl.wikipedia.org/wiki?curid=5034592" title="6 Głogowski Pułk Drogowo - Mostowy">
6 Głogowski Pułk Drogowo - Mostowy



</doc>
<doc id="5034597" url="https://pl.wikipedia.org/wiki?curid=5034597" title="Henryka Dobosz-Kinaszewska">
Henryka Dobosz-Kinaszewska

Henryka Dobosz-Kinaszewska (ur. 16 kwietnia 1940 r. w Kolanie) – polska dziennikarka, redaktorka, reżyserka filmów dokumentalnych, żona reżysera i producenta filmowego Adama Kinaszewskiego, matka aktorki Pauliny Kinaszewskiej.
Życiorys.
Przed wprowadzeniem stanu wojennego.
W 1962 roku ukończyła studia polonistyczne na Uniwersytecie im. Marii Curie-Skłodowskiej w Lublinie. Jest także absolwentką zaocznego Studium Dziennikarskiego przy Stowarzyszeniu Dziennikarzy Polskich (SDP). W latach 1962–1964 była redaktorką Działu Literatury Pięknej w Wydawnictwie Lubelskim. Od 1964 do1966 roku zatrudniona była w redakcji „Gazety Zielonogórskiej”. W latach 1967–1975 pracowała jako publicystka i kierowniczka działu kulturalnego w tygodniku „Nadodrze” w Zielonej Górze. W 1976 roku przyjechała ze swoim mężem Adamem Kinaszewskim na Wybrzeże. W tym samym roku urodziła się także ich córka Paulina. Podjęła wtedy pracę w redakcji „Głosu Wybrzeża”, gdzie pracowała przez trzy lata. Od roku 1979 do 1981 roku pisała do „Tygodnika Kulturalnego”, a następnie do periodyku „Samorządność”, który został rozwiązany po wprowadzeniu stanu wojennego. W sierpniu 1980 roku była sygnatariuszką oświadczenia dziennikarzy polskich wspierających strajk stoczniowców.
Po wprowadzeniu stanu wojennego.
11 grudnia 1981 roku Henryka Dobosz-Kinaszewska wzięła udział w Kongresie Kultury w Warszawie. 13 grudnia miał być ostatnim dniem obrad kongresu. Zgromadzenie zostało zawieszone. Tego dnia dowiedziała się o internowaniu jej męża. Pracownika Gdańskiego Ośrodka Telewizyjnego osadzono w obozie internowania w Strzebielinku. Kinaszewscy utrzymywali kontakt poprzez korespondencję. W czasie stanu wojennego H. Dobosz-Kinaszewska podjęła stałą współpracę z prasą podziemną. Związana była między innymi z „Przeglądem Politycznym”, „Przekazem”, „Podpunktem”, katolickimi periodykami: „Gwiazda Morza”, „W Drodze”. Jest współredaktorem książek „Wiązania”, „Grudzień 70”, „Dojrzewanie”, które wydrukowano przy duszpasterstwie oo. Dominikanów.
Po roku 1989.
Po roku 1989 dołączyła do zespołu redakcyjnego „Tygodnika Gdańskiego”, a następnie pełniła funkcję kierownika działu kultury w „Gazecie Gdańskiej”, którego była współorganizatorką. W latach 90. realizowała w Telewizji Gdańsk cykliczne rozmowy ze znanymi przedstawicielami kultury, zatytułowane "Kwadrans z..." i „Szkice do portretu”. W latach 1991-1994 stale współpracowała z Radiem Plus.

</doc>
<doc id="5034603" url="https://pl.wikipedia.org/wiki?curid=5034603" title="Triphyophyllum">
Triphyophyllum



</doc>
<doc id="5034613" url="https://pl.wikipedia.org/wiki?curid=5034613" title="Willa przy ul. Zajęczej 4 w Warszawie">
Willa przy ul. Zajęczej 4 w Warszawie



</doc>
<doc id="5034614" url="https://pl.wikipedia.org/wiki?curid=5034614" title="Cała naprzód (film 1966)">
Cała naprzód (film 1966)

Cała naprzód – polski czarno-biały film komediowy z 1966 w reżyserii Stanisława Lenartowicza.
O filmie.
Plenery: Gdynia, Zalew Szczeciński, Szczecin (port, Łasztownia, Zamek, kościół ewangelicki przy ul. Energetyków), Książ, Dakar, Casablanca, Wyspy Kanaryjskie.
Był to jeden z ostatnich występów Zbigniewa Cybulskiego, który zginął 8 stycznia 1967 roku, a więc przed premierą filmu.
W lutym 2021 roku, nakładem GAD Records ukazała się ścieżka dźwiękowa do filmu.
Fabuła.
Janek – młody, energiczny marynarz floty handlowej przypadkowo spotyka w porcie szczecińskim kolegę z wojska, Leona. Ulewa zmusza obydwu mężczyzn do znalezienia schronienia pod dachem, w pierwszym napotkanym miejscu. Podczas długich rozmów Leon przechwala się życiowymi sukcesami i obyciem w tzw. wielkim świecie. Janek nie pozostaje mu dłużny i opowiada, mocno podkoloryzowane opowieści o urokach życia na morzu, które w jego relacjach są niekończącym się pasmem wspaniałych i emocjonujących przygód (m.in. dramatyczny romans z baronową Glorią, potyczka z bandą narkotykowych handlarzy czy pomoc w ucieczce z haremu udzielona pięknej Polce). Początkowo tłem fantazjowania Janka i Leona staje się rywalizacja o względy pięknej nieznajomej, która również znalazła schronienie w tym samym miejscu. Gdy przestaje padać panowie rozstają się, lecz gdy ponownie się spotkają – prawda o ich egzystencji okaże się być zgoła inna.

</doc>
<doc id="5034617" url="https://pl.wikipedia.org/wiki?curid=5034617" title="Zofia Paryła">
Zofia Paryła

Zofia Maria Paryła (ur. 26 maja 1966) 
– polska księgowa, w latach 2020–2022 prezes grupy kapitałowej Grupa Lotos, od 2022 prezes grupy kapitałowej Energa.
Życiorys.
W latach 1997–2010 Zofia Paryła była księgową w przedsiębiorstwie „Elektroplast” w Stróży, w latach 2010–2017 była główną księgową w Gminnym Ośrodku Pomocy Społecznej w Pcimiu. W latach 2017–2019 była wiceprezesem zarządu spółki Energa Centrum Usług Wspólnych.
25 lipca 2019 została wiceprezesem zarządu do spraw finansowych koncernu naftowego Grupa Lotos, od 12 listopada 2020 pełniła obowiązki prezesa zarządu Grupy Lotos, zaś 7 grudnia 2020 została prezesem zarządu Grupy Lotos. Funkcję tę pełniła do 1 sierpnia 2022 do momentu przejęcia Grupy Lotos przez PKN Orlen i fuzji obydwu spółek. Od 1 września 2022 jest prezesem Energi.
Paryła ukończyła studia na Wydziale Zarządzania Uniwersytetu Ekonomicznego w Krakowie na kierunku rachunkowość. Ponadto jest absolwentką Executive Master of Business Administration (MBA) w prywatnym Collegium Humanum – Szkole Głównej Menedżerskiej z siedzibą w Warszawie.

</doc>
<doc id="5034626" url="https://pl.wikipedia.org/wiki?curid=5034626" title="Miro Muheim">
Miro Muheim

Miro Max Maria Muheim (ur. 24 marca 1998 w Flüelen) – szwajcarski piłkarz występujący na pozycji obrońcy w niemieckim klubie Hamburger SV oraz w reprezentacji Szwajcarii U-21.
Kariera klubowa.
Chelsea.
1 lipca 2014 dołączył do akademii Chelsea.
FC Zürich.
2 lutego 2017 został wysłany na wypożyczenie do drużyny FC Zürich.
FC Sankt Gallen.
31 stycznia 2018 podpisał kontrakt z klubem FC Sankt Gallen. Zadebiutował 3 lutego 2018 w meczu Swiss Super League przeciwko BSC Young Boys (2:0). W sezonie 2019/20 jego zespół zajął drugie miejsce w tabeli zdobywając wicemistrzostwo Szwajcarii. 24 września 2020 zadebiutował w kwalifikacjach do Ligi Europy w meczu przeciwko AEK Ateny (0:1).
Kariera reprezentacyjna.
Szwajcaria U-16.
W 2014 roku otrzymał powołanie do reprezentacji Szwajcarii U-16. Zadebiutował 8 kwietnia 2014 w meczu towarzyskim przeciwko reprezentacji Słowenii U-16 (2:0). Pierwszą bramkę zdobył 10 kwietnia 2014 w meczu towarzyskim przeciwko reprezentacji Słowenii U-16 (2:1).
Szwajcaria U-17.
W 2015 roku otrzymał powołanie do reprezentacji Szwajcarii U-17. Zadebiutował 14 kwietnia 2015 w meczu towarzyskim przeciwko reprezentacji Holandii U-17 (1:0).
Szwajcaria U-18.
W 2016 roku otrzymał powołanie do reprezentacji Szwajcarii U-18. Zadebiutował 20 kwietnia 2016 w meczu towarzyskim przeciwko reprezentacji Niemiec U-18 (1:1).
Szwajcaria U-19.
W 2016 roku otrzymał powołanie do reprezentacji Szwajcarii U-19. Zadebiutował 30 sierpnia 2016 w meczu towarzyskim przeciwko reprezentacji Słowacji U-19 (0:1), w którym zdobył swoją pierwszą bramkę.
Szwajcaria U-21.
W 2020 roku otrzymał powołanie do reprezentacji Szwajcarii U-21. Zadebiutował 9 października 2020 w meczu eliminacji do Mistrzostw Europy U-21 2021 przeciwko reprezentacji Gruzji U-21 (0:3).

</doc>
<doc id="5034629" url="https://pl.wikipedia.org/wiki?curid=5034629" title="Narodowy Kryty Stadion w Pekinie">
Narodowy Kryty Stadion w Pekinie

Narodowy Kryty Stadion – hala widowiskowo-sportowa w Pekinie, stolicy Chin. Została otwarta w 2007 roku. Może pomieścić 18 400 widzów. Znajduje się m.in. niedaleko Stadionu Narodowego oraz Pływalni Olimpijskiej.
Budowa hali rozpoczęła się w maju 2005 roku, a oddanie do użytku miało miejsce pod koniec 2007 roku. Budynek zaprojektowało niemieckie przedsiębiorstwo Glöckner Architekten GmbH, a kształt budowli zainspirowany został tradycyjnym chińskim wachlarzem. Obiekt powstawał z myślą o organizacji Letnich Igrzysk Olimpijskich 2008, podczas których rozegrano na nim zawody w gimnastyce artystycznej oraz w skokach na trampolinie, a także mecze turnieju piłki ręcznej. Podczas Letnich Igrzysk Paraolimpijskich 2008 odbyły się na nim spotkania zawodów koszykówki na wózkach. W 2022 roku hala ma posłużyć w trakcie Zimowych Igrzysk Olimpijskich 2022 (hokej na lodzie) oraz Zimowych Igrzysk Paraolimpijskich 2022 (hokej na lodzie na siedząco).

</doc>
<doc id="5034631" url="https://pl.wikipedia.org/wiki?curid=5034631" title="Saint-Pierre-de-Clages">
Saint-Pierre-de-Clages

Saint-Pierre-de-Clages – wieś w Szwajcarii, w kantonie Valais. 
Centrum wsi leży na wysokości 518 m n.p.m. Ma ona 4113 stałych mieszkańców (2020).
Miejscowość należy też do tzw. miast książek i organizuje coroczny festiwal książki, którego charakterystyczną atrakcją jest możliwość wzięcia udziału w „cykloballadzie” – zwiedzaniu okolicy na rowerze i odkrywaniu dziedzictwa okolicy dzięki literaturze. 

</doc>
<doc id="5034636" url="https://pl.wikipedia.org/wiki?curid=5034636" title="Molassitherium">
Molassitherium

Molassitherium – wymarły rodzaj ssaka nieparzystokopytnego z rodziny nosorożcowatych.
Na północnym zachodzie Szwajcarii, w kantonie Jura, w okolicy Poillat w dolinie Delémont podczas budowy drogi A16 wśród skał pochodzących z oligocenu (odłożonych w rupelu piasków) znaleziono czaszkę wraz z fragmentem żuchwy. Dobrze zachowana, przypominała skamieniałości "Protaceratherium albigense", niewielkiego bezrogiego przedstawiciela rodziny nosorożcowatych, którego szczątki znajdywano w Europie, Kazachstanie i Turcji. Obok znaleziono też szczątki gryzoni "Blainvillimys helmeri", "Blainvillimys aff. heimersheimensis", "Protechimys truci/lebratierensi", "Paracricetodon dehmi", "Pseudocricetodon cf. montalbanensis" i "Schizogliravus cf. tenuis". Kości znajdują się w muzeum historii naturalnej – „JURASSICA Museum” – w Porrentruy. Różniąc się od "Protaceratherium", zaliczone zostały do nowego rodzaju zwierząt. Wraz z nimi zaliczono doń znalezisko z Europy Zachodniej umieszczone wcześniej wstępnie w rodzaju "Epiaceratherium". W efekcie obejmuje on szczątki nie tylko szwajcarskie, ale też niemieckie i francuskie.
Becker i współpracownicy (2013) nazwali nowy rodzaj "Molassitherium". Nazwa rodzajowa wywodzi się od słowa "molasse" oznaczającego rodzaj drobnoziarnistej skały rumowiskowej, typowej dla Alp i Pirenejów, wśród której znaleziono szczątki zwierzęcia. Drugi człon nazwy "therium" pochodzi od greckiego słowa oznaczającego bestię i stanowi częsty przyrostek w nazwach nosorożców. W rodzaju autorzy umieścili gatunek "Molassitherium delemontense". Jego epitet gatunkowy ukuli od dystryktu Delémont w Jurze. Jednakże jako gatunek typowy wskazano inny gatunek, przeniesione do tego rodzaju wcześniejsze "Acerotherium albigense". Zwierzę zostało zaliczone do rodziny nosorożcowatych, a w jej obrębie do podrodziny Rhinocerotinae.
Twórcy rodzaju przedstawili następujący kladogram (uproszczono):

</doc>
<doc id="5034639" url="https://pl.wikipedia.org/wiki?curid=5034639" title="Sieliwanowo">
Sieliwanowo



</doc>
<doc id="5034640" url="https://pl.wikipedia.org/wiki?curid=5034640" title="Sielsowiet Nowy Dwór">
Sielsowiet Nowy Dwór



</doc>
<doc id="5034641" url="https://pl.wikipedia.org/wiki?curid=5034641" title="Slimnic">
Slimnic



</doc>
<doc id="5034642" url="https://pl.wikipedia.org/wiki?curid=5034642" title="Șoimuș">
Șoimuș



</doc>
<doc id="5034645" url="https://pl.wikipedia.org/wiki?curid=5034645" title="Șona">
Șona



</doc>
<doc id="5034648" url="https://pl.wikipedia.org/wiki?curid=5034648" title="Karl-Erik Welin">
Karl-Erik Welin

Karl-Erik Vilhelm Welin (ur. 31 maja 1934 w Genarp, zm. 30 maja 1992 w Bunyoli) – szwedzki kompozytor, pianista i organista.
Życiorys.
W latach 1956–1961 uczył się u Svena Brandela (fortepian) i Alfa Lindena (organy) w Kungliga Musikhögskolan w Sztokholmie. Pobierał też prywatnie lekcje kompozycji u Gunnara Buchta (1958–1960) i Ingvara Lidholma (1960–1964). Od 1960 do 1962 roku był uczestnikiem Międzynarodowych Letnich Kursów Nowej Muzyki w Darmstadcie, gdzie uczęszczał na zajęcia prowadzone przez Davida Tudora. Od 1961 roku współpracował z działem muzycznym radia szwedzkiego, występował też w programach telewizyjnych.
Twórczość.
W twórczości Welina przeważają utwory kameralne oraz wokalno-instrumentalne, w których widoczna jest tendencja kompozytora do wszechstronnego wykorzystania medium instrumentów, zwłaszcza fletów. W kompozycjach wokalnych sięgał po teksty dalekowschodnie oraz poezję zaangażowaną społecznie. Utwory z wczesnego okresu odznaczają się wysokim poziomem dramatyzmu i często skrajną emocjonalnością, w latach 70. XX wieku styl kompozytora stopniowo ewoluował jednak w kierunku bardziej zbliżonym do neoromantyzmu, z tendencją do uproszczenia języka dźwiękowego.
Zasłynął jako wykonawca utworów J.S. Bacha oraz współczesnych kompozytorów awangardowych. Jego interpretacje dzieł współczesnych, cechujące się skłonnością do efektów teatralnych, często miały skandalizujący charakter. Jeden z koncertów w Sztokholmie w 1964 roku Welin przypłacił hospitalizacją.

</doc>
<doc id="5034651" url="https://pl.wikipedia.org/wiki?curid=5034651" title="Støren">
Støren



</doc>
<doc id="5034657" url="https://pl.wikipedia.org/wiki?curid=5034657" title="Fastlane (2021)">
Fastlane (2021)

Fastlane (2021) – gala wrestlingu wyprodukowana przez federację WWE dla zawodników z brandów Raw i SmackDown. Odbyła się 21 marca 2021 w Tropicana Field w St. Petersburg w stanie Floryda. Emisja była przeprowadzana na żywo za pośrednictwem WWE Network oraz w systemie pay-per-view. Była to trzydziesta siódma gala w chronologii cyklu Fastlane.
Podczas gali odbyło się osiem walk, w tym jedna podczas pre-show. W walce wieczoru, Roman Reigns wygrał z Danielem Bryanem, zachowując Universal Championship z sędzia specjalnym Edgem. W innych ważnych walkach, Drew McIntyre pokonał Sheamusa w No Holds Barred matchu, Seth Rollins pokonał Shinsuke Nakamurę, Big E pokonał Apollo Crewsa zachowując Intercontinental Championship, oraz Alexa Bliss pokonała Randy’ego Ortona w Intergender matchu dzięki powracającenu „The Fiend” Brayowi Wyattowi po trzymiesięcznej przerwie.
Produkcja.
Fastlane oferowało walki profesjonalnego wrestlingu z udziałem wrestlerów należących do brandów Raw i SmackDown. Oskryptowane rywalizacje (storyline’y) kreowane są podczas cotygodniowych gal "Raw" i "SmackDown". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Wpływ COVID-19.
W wyniku pandemii COVID-19, która zaczęła wpływać na branżę w połowie marca, WWE musiało zaprezentować większość swojego programu z zestawu bez udziału realnej publiczności. Początkowo programy telewizyjne Raw i SmackDown oraz pay-per-view odbywały się w WWE Performance Center w Orlando w stanie Floryda. Ograniczona liczba stażystów Performance Center oraz przyjaciół i członków rodzin wrestlerów została później wykorzystana jako publiczność na żywo. Pod koniec sierpnia programy WWE na Raw i SmackDown zostały przeniesione do bezpiecznej biologicznie bańki zwanej WWE ThunderDome, która odbywała się w Amway Center w Orlando. Wybrana publiczność na żywo nie była już wykorzystywana, ponieważ bańka pozwalała fanom uczestniczyć w wydarzeniach praktycznie za darmo i być widzianymi na prawie 1000 tablicach LED na arenie. Dodatkowo ThunderDome wykorzystał różne efekty specjalne, aby jeszcze bardziej wzmocnić wejścia wrestlerów, a dźwięk z areny został zmiksowany z chantami wirtualnych fanów. Po zostanmiu przyjętym przez Amway Center. ThunderDome zostało przeniesione do Tropicana Field w St. Petersburgu w stanie Floryda w grudniu.
W związku z rozpoczęciem sezonu 2021 przez Tampa Bay Rays, ponieważ Tropicana Field jest stadionem domowym Tampa Bay Rays, 24 marca 2021 roku WWE ogłosiło, że przeniesie ThunderDome do Yuengling Center, znajdującego się na kampusie Uniwersytetu Południowej Florydy w Tampie, począwszy od odcinka "Raw" z 12 kwietnia. Fastlane był z kolei ostatnim pay-per-view WWE wyprodukowanym z ThunderDome w Tropicana Field.
Rywalizacje.
Na Elimination Chamber, Daniel Bryan wygrał SmackDown Elimination Chamber match, co przyniosło mu natychmiastową walkę o Universal Championship z Romanem Reignsem, który szybko pokonał Bryana i zachował tytuł. Po walce pojawił się Edge, zwycięzca Royal Rumble matchu mężczyzn i wykonał Spear na Reignsie, wskazując, że zdecydował się rzucić wyzwanie Reignsowi o Universal Championship na WrestleManię 37. Na następnym odcinku "SmackDown," Reigns, w towarzystwie swojego specjalnego doradcy Paula Heymana i kuzyna Jeya Uso, twierdził, że Edge zrujnował jego zwycięstwo nad Bryanem, który przerwał. Bryan drwił z Reignsa za obronę przed nim mistrzostwa zaraz po tym, jak wygrał Elimination Chamber match i był zdezorientowany, dlaczego Reigns chciał obronić tytuł w drugiej walce gali zamiast w walce wieczoru. Bryan następnie wyzwał Reignsa na kolejną walkę o mistrzostwo na Fastlane. Jey wtrącił się i stwierdził, że Bryan przegrał i będzie musiał zdobyć kolejną szansę, jak wszyscy inni, a następnie wyzwał Bryana na walkę. Na backstage’u Edge skonfrontował się z WWE official Adamem Pearce’em i zakwestionował to, że Bryan może otrzymać kolejną szansę na tytuł, mimo że Edge wygrał Royal Rumble match, w którym również brał udział Bryan. Pearce zdecydował, że Bryan dostanie walkę o Universal Championship na Fastlane tylko wtedy, gdy zdoła pokonać Jeya w ich walce tego wieczoru. W walce wieczoru jednak walka Bryana i Jeya zakończyła się podwójnym wyliczeniem. Rewanż w następnym tygodniu odbywał się w stypulacji Steel Cage match, w którym jeśli Bryan wygra, otrzyma walkę o tytuł, ale jeśli Jey wygra, Bryan będzie musiał uznać Reignsa jako "Tribal Chief" oraz "Head of the Table"; Bryan pokonał Jeya, by wygrać walkę o Universal Championship przeciwko Reignsowi na Fastlane. Po oficjalnym podpisaniu kontraktu na walkę, który odbył się 12 marca, na następny tydzień ogłoszono walkę między Edge’em i Jeyem, aby ustalić, kto będzie specjalnym enforcerem podczas walki o mistrzostwo, którą wygrał Edge.
Po nieudanej próbie pokonania Big E o Intercontinental Championship w styczniu, Apollo Crews przeszedł heel turn i zaczął wykorzystywać swoje królewskie nigeryjskie korzenie, w tym mówić z nigeryjskim akcentem. 19 lutego na odcinku "SmackDown", po przegranej Crewsa z Shinsuke Nakamurą, gdzie komentował Big E, Crews zaatakował Nakamurę po walce. Big E pomógł Nakamurze, jednak Crews zaatakował Big E stalowymi schodami, wyłączając go z akcji na kilka tygodni. Big E powrócił 12 marca i zawołał Crewsa, który nie odpowiedział. Big E następnie rzucił otwarte wyzwanie o Intercontinental Championship, gdzie zachował tytuł przeciwko Samiemu Zaynowi. Po walce Crews zaskoczył Big E i ponownie zaatakował go stalowymi schodami. Następnie ogłoszono, że Big E będzie bronić Intercontinental Championship przeciwko Crewsowi na Fastlane.
1 lutego na odcinku "Raw", Sheamus zwrócił się przeciwko swojemu przyjacielowi Drew McIntyre’owi, deklarując, że nie jest już jego przyjacielem i chce zdobyć WWE Championship. Później tego samego wieczoru McIntyre przyjął wyzwanie Sheamusa na pojedynek jeden na jednego. Następnie ogłoszono, że McIntyre będzie bronić tytułu w Raw Elimination Chamber matchu na Elimination Chamber, w którym uczestniczył również Sheamus; McIntyre zachował tytuł, ale stracił je na rzecz The Miza, który wykorzystał kontrakt Money in the Bank po tym, jak McIntyre został zaatakowany przez Bobby’ego Lashleya. McIntyre powrócił 1 marca na odcinku "Raw", gdzie w końcu zmierzył się z Sheamusem w obiecanym pojedynku jeden na jednego, który wygrał McIntyre. Rewanż w następnym tygodniu odbył się w stypulacji No Disqualification match; zakończyło się jednak zatrzymaniem walki przez sędziego. Kolejna walka pomiędzy nimi została zaplanowana na Fastlane jako walka No Holds Barred.
Na gali w grudniu 2020, Randy Orton pokonał „The Fiend” Braya Wyatta w walce Firefly Inferno match. Po walce Orton oblał martwe ciało The Fienda benzyną i podpalił go. Po tym incydencie Alexa Bliss, która kilka miesięcy wcześniej sprzymierzyła się z The Fiendem, zaczęła nawiedzać Ortona co tydzień, w tym powodując, że przegrał wiele walk. 15 marca na odcinku "Raw," Bliss wyzwała Ortona na Intergender match na Fastlane, a Orton zgodził się na wyrzucenie Bliss ze swojego życia.
Rozwścieczony faktem, że opuścił walkę Raw Elimination Chamber match, Braun Strowman miał problem z WWE officials Shane’em McMahonem i Adamem Pearce’em. Próbując naprawić sytuację, Shane wyznaczył Strowmanowi współpracę z Pearce’em, aby zmierzyć się z The Hurt Business (Cedric Alexander i Shelton Benjamin) o Raw Tag Team Championship. Strowman wygrywał walkę, jednak po wykonaniu Running Powerslam na Benjaminie, Shane zasygnalizował Pearce’owi znak aby zmienił się ze Strowmanem aby przypiąć, ale Benjamin przypiął Pearce’a ruchem roll-up, aby zachować tytuł, co jeszcze bardziej rozwścieczyło Strowmana. Shane następnie zaczął obrażać inteligencję Strowmana. Strowman następnie wyzwał Shane’a na pojedynek 15 marca na odcinku "Raw". Jednak walka nigdy się oficjalnie nie rozpocząła, a zamiast tego obaj walczyli z Shane’em, który nazwał Strowmana głupcem. Doprowadziło to do zabookowania walki pomiędzy nimi w Fastlane.
Na Elimination Chamber, Riddle zdobył United States Championship. 1 marca na odcinku "Raw", Mustafa Ali z Retribution pokonał Riddle’a w non-title matchu. Ali następnie otrzymał walkę o United States Championship przeciwko Riddle’owi na odcinku 15 marca, w którym Riddle zachował tytuł. Po odcinku Ali zamieścił na Twitterze wideo, w którym rzucił Riddle’owi wyzwanie na kolejną walkę o tytuł, który został zaplanowany na Fastlane Kickoff.

</doc>
<doc id="5034659" url="https://pl.wikipedia.org/wiki?curid=5034659" title="VUI – 202012/01">
VUI – 202012/01



</doc>
<doc id="5034663" url="https://pl.wikipedia.org/wiki?curid=5034663" title="Rose Macaulay">
Rose Macaulay

Dame Emilie Rose Macaulay (ur. 1 sierpnia 1881 w Rugby, zm. 30 października 1958 w Londynie) – brytyjska pisarka.
Życiorys.
Urodziła się 1 sierpnia 1881. Jej ojcem był George Campbell Macaulay, uczony zajmujący się literaturą klasyczną, a dziadkiem ze strony matki William Conybeare, duchowny i pisarz.
W dzieciństwie mieszkała z rodziną przez siedem lat w Varazze. Po powrocie do Anglii ukończyła szkołę średnią w Oksfordzie, a następnie studiowała historię nowożytną w Somerville College w Oksfordzie w latach 1900–1903.
Jej pierwsza powieść "Abbots Verney" ukazała się w 1906. Od 1912 mieszkała w Londynie. Podczas I wojny światowej pracowała jako pielęgniarka, a od 1916 w War Office. W okresie międzywojennym, a także po II wojnie światowej dużo publikowała, zarówno powieści i zbiory poezji, jak i literaturę faktu, m.in. biografię Johna Miltona (w 1934). Pisała powieści osadzone we współczesności, z wyjątkiem "They Were Defeated", której akcja dzieje się w XVII wieku.
Jej powieść z 1956 "The Towers of Trebizond", historia grupy anglokatolików przemierzających Turcję na wielbłądzie, uznawana jest za jej największe osiągnięcie. Uzyskała za nią James Tait Black Memorial Prize.
Nie założyła rodziny. Była długoletnią przyjaciółką Geralda O’Donovana, pisarza i byłego księdza, który został także jej kochankiem.
W 1958 została Damą Komandorem Orderu Imperium Brytyjskiego.
Twórczość.
Za źródłem:

</doc>
<doc id="5034664" url="https://pl.wikipedia.org/wiki?curid=5034664" title="Teleac">
Teleac



</doc>
<doc id="5034665" url="https://pl.wikipedia.org/wiki?curid=5034665" title="Jacques Wildberger">
Jacques Wildberger

Jacques Wildberger (ur. 3 stycznia 1922 w Bazylei, zm. 23 sierpnia 2006 w Riehen) – szwajcarski kompozytor.
Życiorys.
Ukończył konserwatorium w Bazylei (dyplom 1944), gdzie uczył się gry na fortepianie u Eduarda Ehrsama, Eduarda Hennebergera i Paula Baumgartnera oraz teorii u Gustava Güldensteina. W latach 1948–1952 studiował prywatnie w Asconie u Wladimira Vogla. W latach 1951–1953 był uczestnikiem Międzynarodowych Letnich Kursów Nowej Muzyki w Darmstadcie. Od 1946 do 1955 roku pracował jako korepetytor w teatrze miejskim w Bazylei. Od 1959 do 1966 roku wykładał kompozycję, analizę muzyczną i instrumentację w Hochschule für Musik w Karlsruhe. W 1967 roku przebywał w Berlinie jako stypendysta Deutscher Akademischer Austauschdienst. Od 1966 do 1987 roku był wykładowcą Musik-Akademie w Bazylei.
Twórczość.
Początkowo pod wpływem studiów u Wladimira Vogla posługiwał się techniką dodekafoniczną; później, po zapoznaniu się z twórczością Pierre’a Bouleza, zwrócił się w kierunku integralnego serializmu. W młodości był działaczem Szwajcarskiej Partii Pracy, lewicowe zaangażowanie polityczne Wildbergera odżyło później w jego twórczości podczas pobytu na stypendium w Berlinie, gdzie zetknął się z ruchem studenckim. W utworach wokalno-instrumentalnych łączył ze sobą teksty różnych autorów, skupiając się na dociekaniach nad rolą sztuki we współczesnym świecie. W ostatnim okresie swojej działalności kompozytorskiej swobodnie łączył nowsze i dawniejsze środki wyrazu, np. w utworze "Kammerkonzert" zestawiając mikrotony smyczków z dźwiękami syntezatora.

</doc>
<doc id="5034666" url="https://pl.wikipedia.org/wiki?curid=5034666" title="Stade Marocain du Rabat">
Stade Marocain du Rabat



</doc>
<doc id="5034667" url="https://pl.wikipedia.org/wiki?curid=5034667" title="Lewinowo">
Lewinowo

Lewinowo – część wsi Mściszewice w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Mściszewice.
W latach 1975–1998 Lewinowo administracyjnie należało do województwa gdańskiego.

</doc>
<doc id="5034668" url="https://pl.wikipedia.org/wiki?curid=5034668" title="Końska Głowa">
Końska Głowa

Końska Głowa – część wsi Mściszewice w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Mściszewice.
W latach 1975–1998 Końska Głowa administracyjnie należała do województwa gdańskiego.

</doc>
<doc id="5034669" url="https://pl.wikipedia.org/wiki?curid=5034669" title="Anne-Sophie Thilo">
Anne-Sophie Thilo

Anne-Sophie Thilo (ur. 3 grudnia 1987) – szwajcarska żeglarka sportowa, wicemistrzyni europy w klasie 470 z roku 2008, olimpijka w regatach na letnich igrzyskach olimpijskich w 2008 roku w Pekinie - występowała jako załogantka.
Członkini lokalnego klubu żeglarskiego w Pully, Thilo trenowała większość swojej sportowej kariery pod okiem trenera federacji dla 470 urodzonego we Francji Nicolasa Novary.
Thilo startowała w szwajcarskiej drużynie żeglarskiej jako członek załogi w klasie 470 kobiet na Letnich Igrzyskach Olimpijskich 2008 w Pekinie. Ona i sterniczka Rol wygrały selekcję Szwajcarskiej Federacji Żeglarskiej na miejsce w drużynie olimpijskiej, na podstawie ich łącznych wyników uzyskanych w serii międzynarodowych regat, w tym wicemistrzów Europy kilka miesięcy wcześniej.
Wyniki.
Tabele zawierają tylko wybrane regaty. Thilo startowała jako załogantka.

</doc>
<doc id="5034672" url="https://pl.wikipedia.org/wiki?curid=5034672" title="Korkowo">
Korkowo

Korkowo – część wsi Mściszewice w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Mściszewice.
W latach 1975–1998 Korkowo administracyjnie należało do województwa gdańskiego.

</doc>
<doc id="5034674" url="https://pl.wikipedia.org/wiki?curid=5034674" title="Ursoaia">
Ursoaia



</doc>
<doc id="5034676" url="https://pl.wikipedia.org/wiki?curid=5034676" title="Metal Gear Solid Touch">
Metal Gear Solid Touch

 – gra komputerowa z gatunku strzelanek trzecioosobowych wydana na platformę iOS i utworzona przez Kojima Productions, a wydana przez Konami. Produkcja została ogłoszona 16 grudnia 2008 jako gra mobilna na podstawie ", .
Rozgrywka.
W Metal Gear Solid Touch gracz przechodzi przez misje oparte na etapach z gry ". Każda misja zaczyna się podsumowaniem dotychczasowych wydarzeń w postaci tekstu. Rozgrywka polega na celowaniu, strzelaniu, chowaniu się za osłonami i zmianie broni za pomocą ekranu dotykowego.

</doc>
<doc id="5034677" url="https://pl.wikipedia.org/wiki?curid=5034677" title="Fantastic Caverns">
Fantastic Caverns

Fantastic Caverns – jaskinia położona w amerykańskim stanie Missouri, na wyżynie Ozark.
Fantastic Caverns jest łatwo dostępna dla zwiedzających. Jaskinia wykorzystywana jest w celach rozrywkowych.

</doc>
<doc id="5034681" url="https://pl.wikipedia.org/wiki?curid=5034681" title="Puck (Mściszewice)">
Puck (Mściszewice)

Puck – część wsi Mściszewice w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Mściszewice.
W latach 1975–1998 Puck administracyjnie należał do województwa gdańskiego.

</doc>
<doc id="5034682" url="https://pl.wikipedia.org/wiki?curid=5034682" title="Skoczkowo (Mściszewice)">
Skoczkowo (Mściszewice)

Skoczkowo – część wsi Mściszewice w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Mściszewice.
W latach 1975–1998 Skoczkowo administracyjnie należało do województwa gdańskiego.

</doc>
<doc id="5034683" url="https://pl.wikipedia.org/wiki?curid=5034683" title="Linia kolejowa nr 672">
Linia kolejowa nr 672

Linia kolejowa 672 – drugorzędna, głównie dwutorowa, zelektryfikowana linia kolejowa znaczenia państwowego, łącząca posterunek odgałęźny Maciejów Północny i stację techniczną Zabrze Makoszowy Kopalnia.
Linia w całości została zaklasyfikowana do kompleksowej sieci transportowej TEN-T.

</doc>
<doc id="5034684" url="https://pl.wikipedia.org/wiki?curid=5034684" title="Szerzawa (Mściszewice)">
Szerzawa (Mściszewice)

Szerzawa – część wsi Mściszewice w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Mściszewice.
W latach 1975–1998 Szerzawa administracyjnie należała do województwa gdańskiego.

</doc>
<doc id="5034685" url="https://pl.wikipedia.org/wiki?curid=5034685" title="Ustanówek">
Ustanówek



</doc>
<doc id="5034686" url="https://pl.wikipedia.org/wiki?curid=5034686" title="Nowe Pole (Sucha)">
Nowe Pole (Sucha)

Nowe Pole – część wsi Sucha w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Sucha.
W latach 1975–1998 Nowe Pole administracyjnie należało do województwa gdańskiego.

</doc>
<doc id="5034688" url="https://pl.wikipedia.org/wiki?curid=5034688" title="Zagóry (Sulęczyno)">
Zagóry (Sulęczyno)

Zagóry – część wsi Sulęczyno w Polsce, położona w województwie pomorskim, w powiecie kartuskim, w gminie Sulęczyno. Wchodzą w skład sołectwa Sulęczyno.
W latach 1975–1998 Zagóry administracyjnie należały do województwa gdańskiego.

</doc>
<doc id="5034691" url="https://pl.wikipedia.org/wiki?curid=5034691" title="Szczepy SARS-CoV-2">
Szczepy SARS-CoV-2

Szczepy SARS-CoV-2 – szczepy wirusa SARS-CoV-2, wywołującego u człowieka chorobę COVID-19, powstałe w wyniku mutacji jego genomu, którym jest pojedyncza nić kwasu rybonukleinowego (RNA). Światowa Organizacja Zdrowia nadaje kolejnym szczepom tego wirusa nazwy liter alfabetu greckiego.
Niektóre szczepy oraz niesione przez nie miejscowe mutacje są obiektem szczególnej troski z uwagi na potencjalny wzrost wirulencji lub śmiertelności względem starszych szczepów wirusa oraz z powodu możliwego spadku skuteczności przeciwciał oraz szczepionek przeciw COVID-19. Na początku 2021 roku identyfikowano szereg mutacji podejrzewanych o wzrost zakaźności wirusa, w tym mutację zmiany sensu D614G (Asp614Gly) w obszarze białka szczytowego (glikoproteiny S, tzw. białka kolca) oraz warianty brytyjski (linia B.1.1.7), południowoafrykański (B.1.351) i pochodzący z Brazylii (P.1). Od czerwca 2021 WHO nazywa kluczowe szczepy – dla uproszczenia komunikacji i unikania stygmatyzacji krajów pochodzenia – literami greckiego alfabetu. Dotychczas nie przyjęto jednorodnego dla całego świata nazewnictwa szczepów.

</doc>
<doc id="5034695" url="https://pl.wikipedia.org/wiki?curid=5034695" title="Szkudłowo">
Szkudłowo

Szkudłowo – część wsi Węsiory w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Węsiory.
W latach 1975–1998 Szkudłowo administracyjnie należało do województwa gdańskiego.

</doc>
<doc id="5034699" url="https://pl.wikipedia.org/wiki?curid=5034699" title="Szymanowo (Węsiory)">
Szymanowo (Węsiory)

Szymanowo – część wsi Węsiory w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Węsiory.
W latach 1975–1998 Szymanowo administracyjnie należało do województwa gdańskiego.

</doc>
<doc id="5034700" url="https://pl.wikipedia.org/wiki?curid=5034700" title="Węsierska Huta">
Węsierska Huta

Węsierska Huta – część wsi Węsiory w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Węsiory.
W latach 1975–1998 Węsierska Huta administracyjnie należała do województwa gdańskiego.

</doc>
<doc id="5034702" url="https://pl.wikipedia.org/wiki?curid=5034702" title="Flathead Lake">
Flathead Lake

Earthquake Lake – jezioro w USA, w stanie Montana.
Earthquake Lake ma brzegi urozmaicone. Na jeziorze występuje duża liczba wysp.

</doc>
<doc id="5034703" url="https://pl.wikipedia.org/wiki?curid=5034703" title="Wygoda (Węsiory)">
Wygoda (Węsiory)

Wygoda – część wsi Węsiory w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Węsiory.
W latach 1975–1998 Wygoda administracyjnie należała do województwa gdańskiego.

</doc>
<doc id="5034704" url="https://pl.wikipedia.org/wiki?curid=5034704" title="Helena Rozwadowska">
Helena Rozwadowska

Helena Rozwadowska, właśc. Helena Bielenin (ur. 24 lutego 1888 w Krakowie, zm. 9 lutego 1968 w Katowicach) – polska aktorka teatralna i operetkowa. Jedna z najbardziej znanych teatralnych aktorek śląskich. Przez 40 lat występowała na scenie Teatru Śląskiego, co powoduje, że uważana jest za najdłużej występującą tam aktorkę.
Życiorys.
Córka Antoniny i Tomasza Targosza. Ukończyła szkołę dramatyczną Michała Przybyłowicza w Krakowie. Debiutowała w 1909 roku rolą Meli w Moralności Pani Dulskiej. Była aktorką Teatru Ludowego w Krakowie (1909-1914), Teatru Syndykatu Dziennikarzy Krakowskich (1914). W latach 1914-1915 mieszkała w Zakopanem, gdzie występowała z zespołem Dante Baranowskiego. W 1917 wyjechała na front włoski razem z Polskim Teatrem Frontowym. Następnie grała kolejno w zespole Stefana Turskiego (1918), w Śląskim Teatrze Plebiscytowym w Cieszynie (1919-1920), w Teatrze Miejskim w Łodzi (1920-1921), w Teatrze Polskim w Warszawie (1921-1923), w Teatrze Polskim w Katowicach (1924-1939). Po II wojnie światowej pracowała krótko w Krakowie, a następnie (1945) w Katowicach. Na scenie Teatru Śląskiego występowała do 1965.
Była aktorką teatralną, operetkową, występowała również w audycjach radiowych (m.in. "Śląska Czeladka Radiowa"). Pseudonim "Rozwadowska" przyjęła od nazwiska ciotki, która miała duży wpływ na wybór przez młodą Helenę kariery aktorskiej.
Jest autorką książki "Wspomnienia ważne i nieważne" (1966).

</doc>
<doc id="5034705" url="https://pl.wikipedia.org/wiki?curid=5034705" title="Zarębiska">
Zarębiska

Zarębiska – część wsi Węsiory w Polsce, położona w województwie pomorskim, w powiecie kartuskim, w gminie Sulęczyno. Wchodzą w skład sołectwa Węsiory.
W latach 1975–1998 Zarębiska administracyjnie należały do województwa gdańskiego.

</doc>
<doc id="5034706" url="https://pl.wikipedia.org/wiki?curid=5034706" title="Żmudowo">
Żmudowo

Żmudowo – część wsi Węsiory w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Węsiory.
W latach 1975–1998 Żmudowo administracyjnie należało do województwa gdańskiego.

</doc>
<doc id="5034707" url="https://pl.wikipedia.org/wiki?curid=5034707" title="Shake Your Head">
Shake Your Head

„Shake Your Head” – singel niemieckiej piosenkarki C.C. Catch wydany w 2003 roku przez wytwórnię Dance Street. Jest to druga (po albumie "Hear What I Say" i promujących go singlach) próba zaistnienia wokalistki na rynku muzycznym bez współpracy z Dieterem Bohlenem. Singel kontynuował dobrą serię artystki na hiszpańskiej liście przebojów, docierając do 12. miejsca na niej.

</doc>
<doc id="5034710" url="https://pl.wikipedia.org/wiki?curid=5034710" title="Gaula (Sør-Trøndelag)">
Gaula (Sør-Trøndelag)



</doc>
<doc id="5034713" url="https://pl.wikipedia.org/wiki?curid=5034713" title="Pselaphodes">
Pselaphodes

Pselaphodes – rodzaj chrząszczy z rodziny kusakowatych i podrodziny marników.
Morfologia.
Chrząszcze te osiągają między 2 a 4 mm długości ciała. Ubarwienie mają od rudobrązowego do ciemnobrązowego, rzadziej żółtobrązowe. Odcień głaszczków szczękowych i stóp jest jaśniejszy niż reszty ciała. Mniej więcej trójkątna w zarysie głowa jest delikatnie punktowana i gęsto owłosiona, zaopatrzona w dołek na czole. Czułki są długie lub bardzo długie, u samców często o niektórych członach zmodyfikowanych. Głaszczki szczękowe mają niektóre człony asymetrycznie zbudowane. Przedplecze ma powierzchnię delikatnie punktowaną, owłosioną i zaopatrzoną w podłużną bruzdę pośrodkową. Na powierzchni pokryw znajdują się dwie pary dołków przypodstawowych. Zapiersie (metawentryt) pozbawione jest dołka środkowego, u samca wyposażone jest w parę wyraźnych wyrostków. Odnóża są długie i smukłe oraz mają człony stóp pozbawione modyfikacji, w szczególności drugi człon jest smukły, pozbawiony szerokich płatów. Genitalia samca mają parzyste paramery, duży płat środkowy edeagusa i różne skleryty w endofallusie.
Rozprzestrzenienie.
Owady te zamieszkują wschodnią i południowo-wschodnią część Azji, zarówno krainę orientalną jak i południowo-wschodnią część Palearktyki. Większość opisanych gatunków występuje w Chinach, najczęściej endemicznie. Poza tym przedstawiciele rodzaju znani są z Nepalu, północnych Indii, Sri Lanki, Tajlandii, Laosu, Wietnamu, Malezji i Filipin. Różnorodność rodzaju w Azji Południowo-Wschodniej pozostaje niedostatecznie rozpoznana.
Taksonomia.
Takson ten wprowadzony został w 1870 roku przez Johna O. Westwooda. W obrębie podplemienia Tyrina tworzy większy kompleks rodzajów wraz z pokrewnymi "Dayao", "Indophodes", "Labomimus", "Lasinus", "Linan", "Nomuraius", "Paralasinus" i "Taiwanophodes".
Do 2021 roku opisano 88 zaliczonych do tego rodzaju gatunków:

</doc>
<doc id="5034716" url="https://pl.wikipedia.org/wiki?curid=5034716" title="Wyścig Pokoju 1967">
Wyścig Pokoju 1967

XX Wyścig Pokoju – odbył się na trasie Warszawa – Berlin – Praga w dniach 10-25 maja 1967 roku. Do 16-etapowego wyścigu, którego trasa wynosiła 2307 km, wystartowało 120 zawodników z 20 drużyn.
Klasyfikacja indywidualna.
Koszulka żółta
Klasyfikacja drużynowa.
Koszulka błękitna.
Na wynik składa się rzeczywista suma czasów – bez bonifikat – trzech pierwszych zawodników drużyny na każdym etapie.
Klasyfikacje dodatkowe.
Górska.
Brak koszulki.
O kolejności decyduje suma punktów zgromadzonych na górskich premiach pierwszej i drugiej kategorii.
Najaktywniejszych.
Koszulka fioletowa.
O kolejności decyduje suma punktów zgromadzonych na lotnych i górskich premiach.
Bibliografia.
Tuszyński, B., "Wyścig Pokoju 1948-1988", Wydawnictwo Sport i Turystyka, Warszawa 1989, s. 268-273.
Rogala, J., "Podręcznik do nauki współczesnego języka mongolskiego", Wydawnictwo Dialog, Warszawa 2015, s. 38.
Linki zewnętrzne.
Serwis poświęcony Wyścigowi Pokoju 

</doc>
<doc id="5034717" url="https://pl.wikipedia.org/wiki?curid=5034717" title="Kaplica cmentarna w Trzęsówce">
Kaplica cmentarna w Trzęsówce

Kaplica cmentarna w Trzęsówce – kaplica cmentarna z 1869 roku w Trzęsówce, wpisana do rejestru zabytków nieruchomych województwa podkarpackiego. Znajduje się na cmentarzu parafialnym w Trzęsówce. 
Historia.
Kaplica powstała w 1869 roku z fundacji Antoniny i Józefa Piaseckich, właścicieli Trzęsówki. Początkowo dach budowli pokrywał gont, natomiast w latach 1905-1906 przeprowadzono jej remont, podczas którego gonty zastąpiono blachą. W połowie XX wieku kaplicę gruntownie odrestaurowano.
Opis kaplicy.
Murowana z cegły kaplica ma wymiary 5 na 5 metrów. Wewnątrz znajduje się ołtarz św. Józefa, który przeniesiony został z kaplicy zakonnej Sióstr Józefitek w Trzęsówce. W kaplicy pochowani są jej fundatorzy, natomiast w jej wnętrzu, na przedniej ścianie, z prawej strony wmurowane są metalowe epitafia pogrzebanych.

</doc>
<doc id="5034731" url="https://pl.wikipedia.org/wiki?curid=5034731" title="Jeredzi">
Jeredzi



</doc>
<doc id="5034735" url="https://pl.wikipedia.org/wiki?curid=5034735" title="Pamianthe">
Pamianthe

Pamianthe – rodzaj roślin z rodziny amarylkowatych, obejmujący trzy gatunki, występujące w Boliwii, Ekwadorze i Peru.

</doc>
<doc id="5034737" url="https://pl.wikipedia.org/wiki?curid=5034737" title="Saint Lucia na Mistrzostwach Świata w Lekkoatletyce 2019">
Saint Lucia na Mistrzostwach Świata w Lekkoatletyce 2019

Saint Lucia na Mistrzostwach Świata w Lekkoatletyce 2019 – reprezentacja Saint Lucia podczas mistrzostw świata w Doha liczyła dwóch zawodników.

</doc>
<doc id="5034742" url="https://pl.wikipedia.org/wiki?curid=5034742" title="Agnieszka Zimmermann">
Agnieszka Zimmermann

Agnieszka Ewa Zimmermann – polska farmaceutka, dr hab. nauk farmaceutycznych, adiunkt Katedry Medycyny Społecznej Wydziału Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego, od 2022 prorektor Gdańskiego Uniwersytetu Medycznego. 
Życiorys.
W 1998 ukończyła studia na Wydziale Farmaceutycznym Gdańskiego Uniwersytetu Medycznego, w 2000 studia na Wydziale Prawa Uniwersytetu Gdańskiego. 13 lutego 2007 obroniła pracę doktorską "Wpływ uregulowań prawnych na sytuację aptekarstwa w Polsce na początku XXI wieku", 16 września 2014 habilitowała się na podstawie pracy zatytułowanej "Badanie roli oraz ocena funkcjonowania apteki ogólnodostępnej w polskim systemie ochrony zdrowia w świetle prawa farmaceutycznego".
Jest adiunktem w Katedrze Medycyny Społecznej na Wydziale Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego oraz przewodniczącą Ogólnopolskiej Sekcji Prawa Farmaceutycznego Polskiego Towarzystwa Farmaceutycznego. W kwietniu 2022 została powołana na stanowisko prorektora Gdańskiego Uniwersytetu Medycznego ds. jakości kształcenia.

</doc>
<doc id="5034746" url="https://pl.wikipedia.org/wiki?curid=5034746" title="Saint Vincent i Grenadyny na Mistrzostwach Świata w Lekkoatletyce 2019">
Saint Vincent i Grenadyny na Mistrzostwach Świata w Lekkoatletyce 2019

Saint Vincent i Grenadyny na Mistrzostwach Świata w Lekkoatletyce 2019 – reprezentacja Saint Vincent i Grenadynów podczas mistrzostw świata w Doha liczyła tylko jednego zawodnika.

</doc>
<doc id="5034754" url="https://pl.wikipedia.org/wiki?curid=5034754" title="Papua-Nowa Gwinea na Mistrzostwach Świata w Lekkoatletyce 2019">
Papua-Nowa Gwinea na Mistrzostwach Świata w Lekkoatletyce 2019

Papua-Nowa Gwinea na Mistrzostwach Świata w Lekkoatletyce 2019 – reprezentacja Papui-Nowej Gwinei podczas mistrzostw świata w Doha liczyła tylko jedną zawodniczkę.

</doc>
<doc id="5034755" url="https://pl.wikipedia.org/wiki?curid=5034755" title="Dzień Praw Zwierząt">
Dzień Praw Zwierząt

Międzynarodowy Dzień Praw Zwierząt, (ang.) "International Animal Rights Day (IARD)" – coroczne międzynarodowe święto obchodzone 10 grudnia.
Święto to obchodzone jest w rocznicę ratyfikacji przez Zgromadzenie Ogólne ONZ Powszechnej Deklaracji Praw Człowieka. Międzynarodowy Dzień Praw Zwierząt został uchwalony 21 września 1977 roku przez Międzynarodową Federację Praw Zwierząt (w Światowej Deklaracji Praw Zwierząt).
W Polsce Dzień Praw Zwierząt jest obchodzony 22 maja. Data nawiązuje do uchwalenia przez Sejm ustawy o ochronie zwierząt w 1997 roku. Święto zostało ustanowione przez Klub Gaja, czyli polską organizację ekologiczną. 
Celem święta jest propagowanie wiedzy na temat praw zwierząt i ich sytuacji. W tym dniu w wielu krajach organizowane są spotkania edukacyjne na temat praw zwierząt. W tym samym dniu co Międzynarodowy Dzień Praw Zwierząt obchodzony jest Dzień Praw Człowieka.

</doc>
<doc id="5034757" url="https://pl.wikipedia.org/wiki?curid=5034757" title="Międzynarodowy Dzień Praw Zwierząt">
Międzynarodowy Dzień Praw Zwierząt



</doc>
<doc id="5034762" url="https://pl.wikipedia.org/wiki?curid=5034762" title="Pselaphodes dayaoensis">
Pselaphodes dayaoensis

Pselaphodes dayaoensis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2012 roku Yin Ziwei i Li Lizhen na łamach "Zootaxa". Jako miejsce typowe wskazano górę Dayao Shan w chińskim regionie Kuangsi. Epitet gatunkowy pochodzi od miejsca typowego.
Chrząszcz ten osiąga od 2,41 do 2,77 mm długości i od 0,97 do 1,03 mm szerokości ciała. Ubarwienie ma rudobrązowe. Głowa jest tak długa jak szeroka, o bocznie kątowo rozszerzonych zapoliczkach. Oczy złożone buduje u samca około 35, a u samicy około 30 omatidiów. Czułki buduje jedenaście członów, z których trzy ostatnie są powiększone, a u samca ponadto człony dziesiąty i jedenasty są silnie zmodyfikowane. Przedplecze jest tak długie jak szerokie, o zaokrąglonych krawędziach bocznych. Pokrywy są szersze niż dłuższe. Zapiersie u samców (metawentryt) ma krótkie, rogowate wyrostki. Odnóża przedniej pary mają po jednym kolcu na brzusznej stronie krętarzy i ud oraz duży kolec na goleni. Odwłok jest duży. Genitalia samca mają środkowy płat edeagusa asymetryczny.
Owad ten jest endemitem południowej części Chin, znanym tylko z lokalizacji typowej w powiecie Jinxiu w Kuangsi. Spotykany był na rzędnych od 1200 do 1400 m n.p.m. Zasiedla ściółkę w lasach mieszanych.

</doc>
<doc id="5034764" url="https://pl.wikipedia.org/wiki?curid=5034764" title="Deborah Teramis Christian">
Deborah Teramis Christian

Deborah Teramis Christian (ur. 18 lipca 1956 w Bremerton) – amerykańska autorka książek i projektantka gier. Niegdyś pracowała pod pseudonimem Deborah Christian. W swoich niektórych pracach RPG używała również pseudonimu Terry Randall.
Kariera.
Projektowała i zajmowała się redakcją scenariuszy do "Dungeons &amp; Dragons", w tym "Tales of the Outer Planes, The Minrothad Guilds, Lords of Darkness, Bestiary of Dragons and Giants, Adventure Pack I, Dragon Dawn", i "".
W 1997 zdobyła nominację do Nagrody Locusa w kategorii Best First Novel za swoją powieść "Mainline". 

</doc>
<doc id="5034766" url="https://pl.wikipedia.org/wiki?curid=5034766" title="Cantiere navale fratelli Orlando">
Cantiere navale fratelli Orlando

Cantiere navale fratelli Orlando (pol. Stocznia morska braci Orlando) – historyczna stocznia włoska w Livorno.
Stocznia braci Orlando w Livorno powstała w 1866 roku, na bazie starego arsenału morskiego Wielkiego Księstwa Toskanii założonego w XVI wieku. Kierowało nią czterech braci Orlando: najstarszy Luigi (1814-1896), Salvatore (1818-1881), Giuseppe (1820-1893) i Paolo (1824-1891). Stała się jedną z głównych stoczni włoskich bezpośrednio po zjednoczeniu państwa i jedyną dużą stocznią zlokalizowaną w Toskanii.
Stocznia budowała okręty dla marynarki Królestwa Włoch, a także na eksport (w tym pierwszy włoski okręt zbudowany na eksport – krążownik „Al Baszir”), oraz statki cywilne.

</doc>
<doc id="5034771" url="https://pl.wikipedia.org/wiki?curid=5034771" title="Yuzu">
Yuzu



</doc>
<doc id="5034774" url="https://pl.wikipedia.org/wiki?curid=5034774" title="Pselaphodes hui">
Pselaphodes hui

Pselaphodes hui – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2012 roku Yin Ziwei i Li Lizhen na łamach "Zootaxa". Jako miejsce typowe wskazano górę Dayao Shan w chińskim regionie Kuangsi. Epitet gatunkowy nadano na cześć Hu Jiayao, który odłowił materiał typowy.
Chrząszcz ten osiąga od 2,58 do 2,65 mm długości i od 0,98 do 0,99 mm szerokości ciała. Ubarwienie ma rudobrązowe. Głowa jest tak długa jak szeroka, o bocznie zaokrąglonych zapoliczkach. Oczy złożone buduje u samca około 35 omatidiów. Czułki buduje jedenaście członów, z których trzy ostatnie są powiększone, a u samca ponadto człon dziewiąty jest zmodyfikowany słabym guzkiem. Przedplecze jest tak długie jak szerokie, o zaokrąglonych krawędziach bocznych. Pokrywy są szersze niż dłuższe. Zapiersie u samców (metawentryt) ma krótkie, piłkowane i na wierzchołku stępione wyrostki. Odnóża przedniej pary mają po jednym małym kolcu na brzusznej stronie krętarzy, po jednym dużym kolcu na spodzie ud oraz po dużym i tępym wyrostku na szczytach goleni. Odwłok jest duży. Genitalia samca mają środkowy płat edeagusa symetryczny.
Owad ten jest endemitem południowej części Chin, znanym tylko z lokalizacji typowej w powiecie Jinxiu w Kuangsi. Spotykany był na rzędnych od 1200 do 1400 m n.p.m. Zasiedla ściółkę w lasach mieszanych.

</doc>
<doc id="5034775" url="https://pl.wikipedia.org/wiki?curid=5034775" title="Sudachi">
Sudachi



</doc>
<doc id="5034777" url="https://pl.wikipedia.org/wiki?curid=5034777" title="Puchar Interkontynentalny w Lekkoatletyce 2018 – bieg na 400 m kobiet">
Puchar Interkontynentalny w Lekkoatletyce 2018 – bieg na 400 m kobiet

Bieg na 400 metrów kobiet – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5034780" url="https://pl.wikipedia.org/wiki?curid=5034780" title="Pselaphodes maoershanus">
Pselaphodes maoershanus

Pselaphodes maoershanus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2012 roku Yin Ziwei i Li Lizhen na łamach "Zootaxa". Jako miejsce typowe wskazano górę Maoer Shan w chińskim regionie Kuangsi. Epitet gatunkowy pochodzi od miejsca typowego.
Chrząszcz ten osiąga od 2,47 do 2,92 mm długości i od 0,93 do 1,05 mm szerokości ciała. Ubarwienie ma rudobrązowe. Głowa jest tak długa jak szeroka, o bocznie zaokrąglonych zapoliczkach. Oczy złożone buduje u samca około 40, a u samicy około 25 omatidiów. Czułki buduje jedenaście członów, z których trzy ostatnie są powiększone, u obu płci niezmodyfikowane. Przedplecze jest tak długie jak szerokie, o zaokrąglonych krawędziach bocznych. Pokrywy są szersze niż dłuższe. Zapiersie u samców (metawentryt) ma krótkie i w widoku bocznym cienkie wyrostki. Odnóża przedniej pary mają po jednym małym kolcu na brzusznej stronie krętarzy, po jednym dużym kolcu na spodzie ud oraz po niewyraźnym kolcu na goleniach. Środkowa para odnóży ma po dwa kolce na krętarzach. Odwłok jest duży. Genitalia samca mają środkowy płat edeagusa silnie asymetryczny.
Owad ten jest endemitem południowej części Chin, znanym z powiatów Jinxiu i Lingui w regionie Kuangsi oraz góry Leigong Shan w powiecie Leishan w prowincji Kuejczou. Spotykany był na rzędnych od 1320 do 2140 m n.p.m. Zasiedla ściółkę w lasach mieszanych.

</doc>
<doc id="5034783" url="https://pl.wikipedia.org/wiki?curid=5034783" title="Pagalu (wyspa)">
Pagalu (wyspa)



</doc>
<doc id="5034797" url="https://pl.wikipedia.org/wiki?curid=5034797" title="Lipowate">
Lipowate



</doc>
<doc id="5034803" url="https://pl.wikipedia.org/wiki?curid=5034803" title="Hazar (jezioro)">
Hazar (jezioro)

Hazar (tur. "Hazar Gölü") – jezioro we wschodniej Turcji, w górach Taurus Wschodni.

</doc>
<doc id="5034806" url="https://pl.wikipedia.org/wiki?curid=5034806" title="Ochroma">
Ochroma



</doc>
<doc id="5034809" url="https://pl.wikipedia.org/wiki?curid=5034809" title="Ranko Vidović">
Ranko Vidović

Ranko Vidović (ur. 6 maja 1961 w Vidonje) – chorwacki duchowny katolicki, biskup Hvar od 2021.
Życiorys.
Święcenia kapłańskie otrzymał 29 sierpnia 1986 i został inkardynowany do archidiecezji Split-Makarska. Po dwuletnim stażu wikariuszowskim został proboszczem parafii w splickiej dzielnicy Lovrinac. W 2014 mianowany proboszczem parafii w Solin oraz kustoszem tamtejszego sanktuarium maryjnego.
4 marca 2021 papież Franciszek mianował go ordynariuszem diecezji Hvar. Sakry udzielił mu 22 maja 2021 arcybiskup Marin Barišić.

</doc>
<doc id="5034815" url="https://pl.wikipedia.org/wiki?curid=5034815" title="Schwarzhäusern">
Schwarzhäusern

Schwarzhäusern – gmina (niem. "Einwohnergemeinde") w Szwajcarii, w kantonie Berno, w regionie administracyjnym Emmental-Oberaargau, w okręgu Oberaargau, leży nad lewym brzegiem rzeki Aare. Graniczy z gminami Wynau, Aarwangen, Bannwil i Niederbipp oraz z położonymi w kantonie Solura: Kestenholz i Wolfwil. 
Historia.
Pierwsza nazwa miejscowości brzmiała "Rufshausen". Obecna nazwa pojawiła się po raz pierwszy 1618 roku. Od 1872 do 31 grudnia 2009 gmina była częścią powiatu Aarwangen, obecnie jest częścią Oberaargau. 
Do II wojny światowej ludność utrzymywała się głównie z rolnictwa.
Demografia.
31 grudnia 2020 roku gmina liczyła 533 mieszkańców, z czego 259 to kobiety, a 274 to mężczyźni.
Transport.
Przez teren gminy przebiega droga główna nr 244.

</doc>
<doc id="5034816" url="https://pl.wikipedia.org/wiki?curid=5034816" title="Hongkong na Mistrzostwach Świata w Lekkoatletyce 2019">
Hongkong na Mistrzostwach Świata w Lekkoatletyce 2019

Hongkong na Mistrzostwach Świata w Lekkoatletyce 2019 – reprezentacja Hongkongu podczas mistrzostw świata w Doha liczyła tylko jedną zawodniczkę.

</doc>
<doc id="5034829" url="https://pl.wikipedia.org/wiki?curid=5034829" title="Puchar Interkontynentalny w Lekkoatletyce 2018 – bieg na 800 m kobiet">
Puchar Interkontynentalny w Lekkoatletyce 2018 – bieg na 800 m kobiet

Bieg na 800 metrów kobiet – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5034834" url="https://pl.wikipedia.org/wiki?curid=5034834" title="Pro Gorizia">
Pro Gorizia

Pro Gorizia (wł. Associazione Sportiva Dilettantistica Pro Gorizia) – włoski klub piłkarski, mający siedzibę w mieście Gorycja, w północno-wschodniej części kraju, grający od sezonu 2018/19 w rozgrywkach Eccellenza Friuli-Venezia Giulia.
Historia.
Chronologia nazw: 
Klub sportowy AS Pro Gorizia został założony w miejscowości Gorycja w 1919 roku. Początkowo zespół występował w turniejach towarzyskich. W sezonie 1923/24 zespół debiutował w rozgrywkach Terza Divisione Veneto (D3). W 1925 zdobył awans do Seconda Divisione, która po wprowadzeniu w 1926 roku "Divisione Nazionale" została zdegradowana do trzeciego poziomu. W 1928 otrzymał promocję do Prima Divisione. W sezonie 1929/30 po podziale najwyższej dywizji na Serie A i Serie B poziom "Prima Divisione" został zdegradowany do trzeciego stopnia. W 1935 roku po wprowadzeniu Serie C, został zakwalifikowany do niej. W 1943 klub awansował do "Serie B". Jednak wskutek rozpoczęcia działań wojennych w czasie II wojny światowej na terenie Włoch mistrzostwa zostały odwołane. W 1944 startował w wojennych rozgrywkach "Campionato Venezia Giulia", plasując się na trzeciej pozycji.
Po kolejnym przymusowym zawieszeniu mistrzostw spowodowanych przez II wojnę światową, w 1945 roku klub został zakwalifikowany do Serie B-C Alta Italia. W 1946 zdobył awans do "Serie B", ale po dwóch latach spadł z powrotem do "Serie C". W 1952 został zdegradowany do IV Serie (D4), która w 1957 zmieniła nazwę na "Campionato Interregionale - Prima Categoria", a w 1959 na "Serie D". W 1964 zespół spadł do Prima Divisione Friuli-Venezia Giulia (D5). W 1969 liga zmieniła nazwę na "Promozione Friuli-Venezia Giulia". W 1972 klub awansował do "Serie D", ale w 1976 spadł do "Promozione Friuli-Venezia Giulia". W 1978 po kolejnej reorganizacji systemu lig klub został zakwalifikowany do Serie D (D5), która w 1981 przyjęła nazwę "Campionato Interregionale". W 1982 klub awansował do "Serie C2", zmieniając nazwę na Gorizia Calcio. W 1985 został zdegradowany do "Campionato Interregionale", a w 1992 do Eccellenza Friuli-Venezia Giulia. W 1993 został promowany do Campionato Nazionale Dilettanti (D5), ale w 1997 spadł z powrotem do "Eccellenza Friuli-Venezia Giulia". W 1998 klub zmienił nazwę na AC Pro Gorizia, a w 1999 awansował do "Serie D". W 2001 ponownie spadł do "Eccellenza Friuli-Venezia Giulia". W 2002 klub przyjął nazwę Pro Gorizia Calcio. W sezonie 2002/03 zajął czwarte miejsce w "Eccellenza Friuli-Venezia Giulia", ale potem z powodu trudności finansowych został rozwiązany.
W 2003 roku powstał nowy klub o nazwie AS Pro Gorizia, który uzyskał od FIGC tytuł sportowy zbankrutowanego klubu i kontynuował grę w "Eccellenza". W 2006 zespół został zdegradowany do "Promozione Friuli-Venezia Giulia", w 2011 do Prima Categoria Friuli-Venezia Giulia, a w 2014 do Seconda Categoria Friuli-Venezia Giulia (D9). Klub zmienił nazwę na ASD Pro Gorizia. Przed rozpoczęciem sezonu 2014/15 wprowadzono reformę systemy lig, wskutek czego "Seconda Categoria" awansowała na ósmy poziom. W 2015 klub awansował do "Prima Categoria Friuli-Venezia Giulia", a w 2016 do "Promozione Friuli-Venezia Giulia". W sezonie 2017/18 zwyciężył w grupie B "Promozione Friuli-Venezia Giulia" i zdobył promocję do "Eccellenza Friuli-Venezia Giulia".
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w pasiastych pionowo niebiesko-białych koszulkach, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Enzo Bearzot w mieście Gorycja o pojemności 1 tys. widzów.

</doc>
<doc id="5034835" url="https://pl.wikipedia.org/wiki?curid=5034835" title="AC Pro Gorizia">
AC Pro Gorizia



</doc>
<doc id="5034838" url="https://pl.wikipedia.org/wiki?curid=5034838" title="Pselaphodes aduncus">
Pselaphodes aduncus

Pselaphodes aduncus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano Mengsong w mieście Menglong, w chińskiej prowincji Junnan.
Chrząszcz ten osiąga 3,06 mm długości i 1,17 mm szerokości ciała. Ubarwienie ma rudobrązowe. Głowa jest tak długa jak szeroka. Oczy złożone buduje u samca około 45 omatidiów. Występ policzka ("canthus") jest dobrze rozwinięty. Czułki buduje jedenaście członów, z których trzy ostatnie są powiększone, a u samca człon dziewiąty jest ponadto przewężony u nasady. Przedplecze jest szersze niż dłuższe, o zaokrąglonych krawędziach przednio-bocznych. Pokrywy są szersze niż dłuższe. Zapiersie u samców (metawentryt) ma wyrostki zlane w jedną, płachtowatą formę. Odnóża przedniej pary mają po haczykowatym kolcu na brzusznej stronie krętarzy, po małym wyrostku na szczytach goleni. Środkowa para odnóży ma po ostrym kolcu na spodzie krętarzy. Odwłok jest u nasady szeroki i z tyłu zwężony. Genitalia samca mają środkowy płat edeagusa szeroki i asymetryczny, paramery wydłużone, a endofallus zawierający jeden długi i jeden krótki skleryt.
Owad ten jest endemitem południowej części Chin, znanym tylko z miejsca typowego w prefekturze Xishuangbanna w Junnanie. Spotykany był na rzędnych około 1700 m n.p.m.

</doc>
<doc id="5034841" url="https://pl.wikipedia.org/wiki?curid=5034841" title="AS Pro Gorizia">
AS Pro Gorizia



</doc>
<doc id="5034846" url="https://pl.wikipedia.org/wiki?curid=5034846" title="Pselaphodes anjiensis">
Pselaphodes anjiensis

Pselaphodes anjiensis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano górę Longwang Shan między Dongguan a Qianmutian w chińskiej prowincji Zhejiang. Epitet gatunkowy pochodzi od nazwy Powiatu Anji, w którym leży miejsce typowe.
Chrząszcz ten osiąga od 3,19 do 3,27 mm długości i od 1,12 do 1,15 mm szerokości ciała. Ubarwienie ma rudobrązowe. Głowa jest nieco dłuższa niż szeroka. Oczy złożone buduje u samca około 28 omatidiów. Występ policzka ("canthus") jest dobrze rozwinięty. Czułki buduje jedenaście członów, z których trzy ostatnie są powiększone, a u samca człony siódmy, dziewiąty, dziesiąty i jedenasty są ponadto zmodyfikowane. Przedplecze jest dłuższe niż szerokie, o zaokrąglonych krawędziach przednio-bocznych. Pokrywy są szersze niż dłuższe. Zapiersie (metawentryt) u samców ma długie i u wierzchołka rozszerzone wyrostki. Odnóża przedniej pary mają po wyraźnym kolcu na brzusznej stronie krętarzy, po długim i wąskim kolcu na spodzie ud oraz po dużym kolcu na szczytach goleni. Środkowa para odnóży ma po małym kolcu na spodzie krętarzy. Odwłok jest u nasady szeroki i z tyłu zwężony. Genitalia samca mają środkowy płat edeagusa silnie asymetryczny, paramery krótkie i u szczytów oszczecone, a endofallus zawierający dwa podłużne skleryty.
Owad ten jest endemitem Chin, znanym tylko z miejsca typowego w prowincji Zhejiang. Spotykany był na rzędnych około 1350 m n.p.m.

</doc>
<doc id="5034852" url="https://pl.wikipedia.org/wiki?curid=5034852" title="Metal Gear Acid">
Metal Gear Acid

Metal Gear Acid to gra komputerowa, poboczna odsłona serii Metal Gear, wydana przez Konami w wersji angielskiej 22 marca 2005 roku. Produkcja w przeciwieństwie do głównych części cyklu z podtytułem Solid, nie jest skradanką, natomiast rozgrywka odbywa się w konwencji strategicznej gry turowej z wykorzystaniem kart. Gracz wciela się w postać Solid Snake’a, który w 2016 roku walczy z terrorystami porywającymi cywili, na terenie fikcyjnej afrykańskiej Republiki Tejan. Akcja jest podzielona na etapy, po ukończeniu każdego gracz otrzymuje wynik, za to jak dobrze poradził sobie z przeszkodami. Gra oferuje także tryb gry dwuosobowej poprzez technologię wi-fi.

</doc>
<doc id="5034853" url="https://pl.wikipedia.org/wiki?curid=5034853" title="Puchar Interkontynentalny w Lekkoatletyce 2018 – bieg na 1500 m kobiet">
Puchar Interkontynentalny w Lekkoatletyce 2018 – bieg na 1500 m kobiet

Bieg na 1500 metrów kobiet – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.

</doc>
<doc id="5034854" url="https://pl.wikipedia.org/wiki?curid=5034854" title="Bitwa nad Wisłą (1920)">
Bitwa nad Wisłą (1920)



</doc>
<doc id="5034863" url="https://pl.wikipedia.org/wiki?curid=5034863" title="Pselaphodes antennarius">
Pselaphodes antennarius

Pselaphodes antennarius – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano Dashahe w chińskiej prowincji Kuejczou.
Chrząszcz ten osiąga 2,88 mm długości i 1,15 mm szerokości ciała. Ubarwienie ma rudobrązowe. Głowa jest nieco dłuższa niż szeroka. Oczy złożone buduje u samca około 35 omatidiów. Czułki buduje jedenaście członów, z których trzy ostatnie są powiększone, a u samca człony siódmy, dziewiąty i dziesiąty są ponadto zmodyfikowane. Przedplecze jest tak długie jak szerokie, o zaokrąglonych krawędziach przednio-bocznych. Pokrywy są szersze niż dłuższe. Zapiersie (metawentryt) u samców ma krótkie i u wierzchołka zwężone wyrostki. Odnóża przedniej pary mają po ostrym kolcu na brzusznej stronie krętarzy oraz po wyraźnym kolcu na spodzie ud. Środkowa para odnóży ma liczne małe guzki na spodzie krętarzy. Odwłok jest u nasady szeroki i z tyłu zwężony. Genitalia samca mają środkowy płat edeagusa asymetryczny, paramery u szczytów zwężone, a endofallus zawierający jeden krótki i jeden podłużny skleryt.
Owad ten jest endemitem Chin, znanym tylko z miejsca typowego w powiecie Daozhen w prowincji Kuejczou. Spotykany był na rzędnych około 1730 m n.p.m.

</doc>
<doc id="5034876" url="https://pl.wikipedia.org/wiki?curid=5034876" title="Pselaphodes daweishanus">
Pselaphodes daweishanus

Pselaphodes daweishanus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano Rezerwat przyrody Daweishan w chińskiej prowincji Junnan, od którego to wzięto epitet gatunkowy. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga 3,1 mm długości i 1,23 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 35 omatidiów. Czułki buduje jedenaście członów, z których trzy ostatnie są powiększone, a u samca człony siódmy, dziewiąty, dziesiąty i jedenasty są ponadto zmodyfikowane. Przedplecze jest tak długie jak szerokie, o zaokrąglonych krawędziach przednio-bocznych. Pokrywy są szersze niż dłuższe. Zapiersie (metawentryt) u samców ma u wierzchołka szerokie wyrostki. Odnóża przedniej pary mają po długim i ostrym kolcu na brzusznej stronie krętarzy, po dużym kolcu na spodzie ud oraz po krótkim i wyraźnym wyrostku na szczycie goleni. Środkowa para odnóży ma po trzy małe kolce na spodzie krętarzy. Odwłok jest u nasady szeroki i z tyłu zwężony. Genitalia samca mają środkowy płat edeagusa asymetryczny, a endofallus zawierający dwa krótkie i jeden podłużny skleryt.
Owad ten jest endemitem Chin, znanym tylko z miejsca typowego w prowincji Junnan. Spotykany był na rzędnej 2124 m n.p.m.

</doc>
<doc id="5034877" url="https://pl.wikipedia.org/wiki?curid=5034877" title="Puchar Interkontynentalny w Lekkoatletyce 2018 – bieg na 3000 m kobiet">
Puchar Interkontynentalny w Lekkoatletyce 2018 – bieg na 3000 m kobiet

Bieg na 3000 metrów kobiet – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5034879" url="https://pl.wikipedia.org/wiki?curid=5034879" title="Przywódcy państw i terytoriów zależnych w 2021">
Przywódcy państw i terytoriów zależnych w 2021

Przywódcy państw i terytoriów zależnych w 2021 – lista przywódców państw i terytoriów zależnych w roku 2021.

</doc>
<doc id="5034884" url="https://pl.wikipedia.org/wiki?curid=5034884" title="Cao Yunding">
Cao Yunding

Cao Yunding (; ur. 22 listopada 1989 w Szanghaju) – chiński piłkarz, grający na pozycji lewego pomocnika. W sezonie 2021 występuje w klubie Shanghai Greenland Shenhua.
Kariera juniorska.
Yunding jako junior występował przez 5 lat w młodzieżowych drużynach Shanghai SIPG.
Kariera klubowa.
Shanghai SIPG.
Yunding grał dla Shanghai SIPG przez 5 lat. W barwach tego klubu został on najmłodszym strzelcem w historii chińskiego futbolu. W wieku 16 lat i 242 dni Cao zdobył bramkę w meczu przeciwko Wuhan Yaqi. Łącznie dla Shanghai SIPG Chińczyk wystąpił w 60 meczach i strzelił 7 goli.
Shanghai Greenland Shenhua.
Yunding przeniósł się do Shanghai Greenland Shenhua 1 lutego 2011 roku. W jego barwach zadebiutował w meczu Azjatyckiej Ligi Mistrzów przeciwko Kashimie Antlers. Zagrał w nim 15 minut. Pierwszą bramkę dla Shanghai Shenhua Cao zdobył 24 września 2011 roku w spotkaniu z Jiangsu Suning. Do 4 marca 2021 dla zespołu z Szanghaju wystąpił 278 razy i strzelił 30 bramek.
Kariera reprezentacyjna.
Yunding zaliczył występy w młodzieżowych reprezentacjach Chin: U17 (7 spotkań, 4 bramki) oraz U19 (8 spotkań 2 bramki). 15 listopada 2016 roku zaliczył on debiut w seniorskiej reprezentacji Chin.

</doc>
<doc id="5034888" url="https://pl.wikipedia.org/wiki?curid=5034888" title="Pselaphodes elongatus">
Pselaphodes elongatus

Pselaphodes elongatus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano Rezerwat przyrody Daweishan w chińskiej prowincji Junnan, od którego to wzięto epitet gatunkowy. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga od 2,45 do 2,74 mm długości i od 0,95 do 0,98 mm szerokości ciała. Ubarwienie ma rudobrązowe. Głowa jest tak długa jak szeroka. Oczy złożone buduje u samca około 35, a u samicy około 25 omatidiów. Czułki buduje jedenaście członów, z których trzy ostatnie są powiększone, a u samca człon jedenasty jest ponadto silnie przewężony. Przedplecze jest nieco szersze niż dłuższe, o zaokrąglonych krawędziach przednio-bocznych. Pokrywy są szersze niż dłuższe. Zapiersie (metawentryt) u samców ma szerokie i u wierzchołka zwężone wyrostki. Odnóża przedniej pary mają po małym kolcu na brzusznej stronie krętarzy, po ostrym kolcu na spodzie silnie obrzeżonych ud oraz po tępym i wyraźnym wyrostku na szczycie goleni. Środkowa para odnóży ma po małym kolcu na spodzie krętarzy. Tylna para bioder ma krótkie i tępe wyrostki brzuszne. Odwłok jest u nasady szeroki i z tyłu zwężony. Genitalia samca mają środkowy płat edeagusa szeroki i asymetryczny, a endofallus zawierający jeden krótki i jeden podłużny i zakrzywiony skleryt.
Owad ten jest endemitem Chin, znanym tylko z miejsca typowego w prowincji Junnan. Spotykany był na rzędnej 2124 m n.p.m.

</doc>
<doc id="5034894" url="https://pl.wikipedia.org/wiki?curid=5034894" title="Gimnastyka na World Games 2009">
Gimnastyka na World Games 2009

Gimnastyka na World Games 2009 w Kaohsiung rozgrywana była w dniach 17 – 25 lipca w czterech odmianach gimnastyki, do których należały: gimnastyka akrobatyczna, gimnastyka artystyczna, skoki na ścieżce i trampolinie i aerobik sportowy. Reasumując wszystkie medale zdobyte we wszystkich zawodach gimnastycznych podczas World Games 2009 zbiorczą tabelę medalową wygrali gimnastycy reprezentujący Federację Rosyjską, którzy zdobyli 15 medali (w tym 9 złotych krążków). Zawody miały miejsce w dwóch obiektach: Kaohsiung Arena (zawody gimnastyki akrobatycznej, artystycznej oraz skoków na ścieżce i trampolinie), a także w obiekcie Cultural Center Jhihde Hall (aerobik sportowy). 

</doc>
<doc id="5034896" url="https://pl.wikipedia.org/wiki?curid=5034896" title="Biguszewo">
Biguszewo

Biguszewo – część wsi Żakowo w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Żakowo.
W latach 1975–1998 Biguszewo administracyjnie należało do województwa gdańskiego.

</doc>
<doc id="5034897" url="https://pl.wikipedia.org/wiki?curid=5034897" title="Palęczko">
Palęczko

Palęczko – część wsi Żakowo w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Żakowo.
W latach 1975–1998 Palęczko administracyjnie należało do województwa gdańskiego.

</doc>
<doc id="5034898" url="https://pl.wikipedia.org/wiki?curid=5034898" title="Lamanici">
Lamanici

Lamanici (deseret 𐐢𐐁𐐣𐐊𐐤𐐌𐐓𐐝 lub 𐐢𐐁𐐣𐐇𐐤𐐌𐐓𐐝) – w wierzeniach ruchu świętych w dniach ostatnich (mormonów) jedna z grup ludności zamieszkująca starożytny kontynent amerykański.
Mianem Lamanitów zapisy w Księdze Mormona określają zasadniczo potomków Lehiego, wywodzących się od Lamana i Lemuela. Wszyscy oni mieli opuścić Jerozolimę i udać się w podróż na kontynent amerykański około 600 roku p.n.e. Wreszcie miano to przysługuje także tym, którzy po śmierci Lehiego (582 p.n.e.) uznali przywództwo Lamana. Niemniej termin ten został rozszerzony i nabrał znacznie silniejszego wydźwięku religijnego – w tym sensie i znaczeniu przynależność do Lamanitów miała wynikać z odrzucenia nauk Lehiego oraz wiary w Jezusa Chrystusa, co odróżniało ich również od wywodzących się od Lehiego Nefitów. Dzieje Lamanitów naznaczone miały być licznymi konfliktami i wojnami z Nefitami właśnie; osią Księgi Mormona natomiast jest złożona, przeważnie antagonistyczna relacja łącząca te grupy.
Lamanici, mimo spajającej ich tradycji, religii oraz więzów krwi, nigdy nie stanowili jednolitej grupy. Zapisy obecne w Księdze Mormona wskazują na długie i liczne okresy "odstępstw", podczas których znaczne grupy nefickie łączyły się z Lamanitami i były przez nich w pełni akceptowane, jak również podają przykłady Lamanitów przyjmujących neficką tożsamość, wiarę i styl życia. Jednocześnie z drugiej strony inne ustępy mormońskiej świętej księgi zdają się wskazywać na zauważalne różnice w wyglądzie między tymi rywalizującymi z sobą grupami. Masowe konwersje pośród Lamanitów, do których miało dojść bezpośrednio przed narodzinami Chrystusa, jak również lamanicka prawość wynikła z podążania za przekazem Ewangelii, miały przynieść znaczącą zmianę socjopolityczną. Wygaszony konflikt z Nefitami umożliwił trwające około dwóch stuleci zlanie się tych rywalizujących dotychczas ze sobą społeczeństw w jedno. 
Wspomniana jedność miała dobiec końca w pierwszej połowie III wieku. Ostatecznie, po wieloletnim okresie konfliktów zbrojnych, Lamanici doprowadzić mieli do zagłady Nefitów, zasadniczo pod koniec IV wieku. Starcie, które miało przypieczętować lamanickie zwycięstwo – bitwa na wzgórzu Kumorah, jest częstym obiektem dyskusji wśród badaczy związanych z ruchem świętych w dniach ostatnich.
Księga Mormona mająca być w zasadzie produktem kultury intelektualnej nefickiej klasy rządzącej, nie daje nazbyt dobrego wglądu w lamanicką perspektywę opisywanych przez siebie wydarzeń. Opisuje niemniej Lamanitów dosyć obszernie, rzucając światło na pewne aspekty ich życia. Sygnalizuje szeroki wachlarz tak podejmowanej przez nich aktywności ekonomicznej, jak i znaczne zróżnicowanie w formach lamanickiej organizacji społecznej czy politycznej. 
Spekuluje się, że społeczeństwo lamanickie miało w mniejszym stopniu niźli ich neficcy rywale polegać na instytucjach, tradycjach i wartościach. Źródła mormońskie wskazują na istotną rolę charyzmy i przymusu w lamanickiej praktyce sprawowania władzy. Nie jest przy tym pewne, czy elita tegoż ludu była zdominowana przez bezpośrednich potomków Lamana. Nawet jeżeli reguła takowa istniała, prawdopodobnie nie była wprowadzana w życie w pełni konsekwentnie. Możliwe jednakże, iż królowie lamaniccy odwoływali się do Lamana, swego protoplasty, w przyjmowanym przez siebie tytule królewskim.
Mieli być ostatecznie jedyną grupą, która przetrwała upadek cywilizacji opisywanej w Księdze Mormona. Istnienie Lamanitów nie znalazło potwierdzenia w źródłach zewnętrznych. Jednakże, przynajmniej w początkach istnienia Kościoła Jezusa Chrystusa Świętych w Dniach Ostatnich, za ich potomków uznawano rdzennych mieszkańców Ameryk. Jednym z powodów opublikowania Księgi Mormona był zamiar zapoznania Indian amerykańskich z jej przesłaniem. Kilka miesięcy po zorganizowaniu Kościoła (1830) zorganizowano tak zwaną "misję lamanicką", skierowaną do tej właśnie grupy.
Ich utrwalona na kartach Księgi Mormona historia, kultura i obecność na kontynencie amerykańskim jest częstym motywem mormońskiej sztuki i kultury popularnej. Przewija się również regularnie w materiałach publikowanych przez przywódców Kościoła Jezusa Chrystusa Świętych w Dniach Ostatnich. Wspominani są także w Naukach i Przymierzach, jednym z pism świętych wchodzących w skład mormońskiego kanonu. Są wreszcie częstym obiektem dociekań mormońskiej apologetyki.

</doc>
<doc id="5034899" url="https://pl.wikipedia.org/wiki?curid=5034899" title="Pikowo (Żakowo)">
Pikowo (Żakowo)

Pikowo – część wsi Żakowo w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Żakowo.
W latach 1975–1998 Pikowo administracyjnie należało do województwa gdańskiego.

</doc>
<doc id="5034900" url="https://pl.wikipedia.org/wiki?curid=5034900" title="Powiat Chita">
Powiat Chita

 – powiat w Japonii, w prefekturze Aichi. W 2020 roku liczył mieszkańców.

</doc>
<doc id="5034901" url="https://pl.wikipedia.org/wiki?curid=5034901" title="Żakówko">
Żakówko

Żakówko – część wsi Żakowo w Polsce, położona w województwie pomorskim, w powiecie kartuskim, w gminie Sulęczyno. Wchodzi w skład sołectwa Żakowo.
W latach 1975–1998 Żakówko administracyjnie należało do województwa gdańskiego.

</doc>
<doc id="5034903" url="https://pl.wikipedia.org/wiki?curid=5034903" title="Ostatnia Wieczerza (obraz Tycjana)">
Ostatnia Wieczerza (obraz Tycjana)

Ostatnia Wieczerza – obraz z pracowni renesansowego włoskiego malarza Tycjana.
Obraz powstawał w latach 1560-1580 i pochodzi z pracowni weneckiego renesansowego malarza Tycjana, jednak z powodu różnicy stylu i umiejętności można wyróżnić partie tworzone przez pięciu malarzy. Na podstawie porównania z autoportretem Tycjana zidentyfikowano pierwszego z lewej apostoła jako Tycjana. Obraz został ukończony dopiero cztery lata po śmierci Tycjana.
Początkowo obraz znajdował się w weneckim klasztorze, który był zleceniodawcą dzieła. Pod koniec XVIII w. obraz został kupiony przez Johna Skippe’a i gdy w 1775 r. dotarł do Anglii, został poddany konserwacji. Od tego czasu znajdował się w Upper Hall w Ledbury, na zachód od Londynu. W 1909 r. obraz został podarowany przez spadkobierców nabywcy do kościoła św. Michała i Wszystkich Aniołów w Ledbury. Od 2018 r. był poddawany konserwacji, podczas której odkryto za pomocą ultrafioletu podpis "TITIANVS.F", wskazujący na autorstwo Tycjana.

</doc>
<doc id="5034908" url="https://pl.wikipedia.org/wiki?curid=5034908" title="Autonomiczne centrum społeczne">
Autonomiczne centrum społeczne

Autonomiczne centrum społeczne – samozarządzane centrum społeczne, w którym środowiska antyautorytarne organizują dobrowolne inicjatywy. Taka autonomiczna przestrzeń, często w wielofunkcyjnych obiektach związanych z anarchizmem, może zawierać warsztaty rowerowe, infoshopy, biblioteki, wolne szkoły, darmowe sklepy, przestrzenie spotkań i miejsca koncertów.
Ośrodki te znajdują się na całym świecie, na przykład we Włoszech, w Stanach Zjednoczonych i Wielkiej Brytanii. Inspirują się różnymi ruchami lewicowymi, w tym anarchizmem i wspólnotami intencjonalnymi. Są one zamieszkiwane, wynajmowane lub stanowią własność spółdzielczą.
Funkcje.
Autonomiczne centra społeczne różnią się wielkością i funkcją w zależności od lokalnego znaczenia. Mogą one zawierać infoshop, radykalną księgarnię, punkt informacji i porad, warsztaty, kawiarnię, bar, niedrogą przestrzeń koncertową, niezależne kino lub spółdzielnię mieszkaniową. Oprócz zapewniania przestrzeni dla aktywizmu, takie centra socjalne mogą stać się podmiotami nagłaśniającymi lokalne problemy, takie jak gentryfikacja lub dalekosiężne inwestycje biznesowe. Poza tym stanowią projekty, w których tworzone i praktykowane są działania na zasadzie wspólnoty.
Historia.
Zachodni anarchiści przez długi czas tworzyli enklawy, w których mogli żyć na uboczu zgodnie ze swoimi społecznymi zasadami antyautorytaryzmu, wzajemnej pomocy, dzielenia się i integracji. Niektóre z tych miejsc obejmują sale związków zawodowych Robotników Przemysłowych Świata (dekady 1910-1919 i 1920-1929), barcelońskie centra społeczne podczas rewolucji hiszpańskiej czy skłoty powstające od lat 60. Mają one wspólne korzenie z radykalnymi wspólnotami intencjonalnymi, które okresowo pojawiały się w historii i są czasami określane jako Tymczasowe Strefy Autonomiczne lub „wolne przestrzenie”, w których kontrhegemoniczny opór może tworzyć inicjatywy i taktykę. Podczas gdy mają one tendencję do istnienia w stanie przejściowym, zwolennicy argumentują, że zachowują one spójność działań i że tymczasowość uniemożliwia siłom rządowym łatwe kontrolowanie ich działalności.
Przestrzeń wolna, czy też autonomiczna, definiowana jest jako miejsce niezależne od dominujących instytucji i ideologii, działające poza standardowymi relacjami ekonomicznymi, sprzyjające samodzielnemu podejmowaniu decyzji. Te niehierarchiczne zasady zachęcają do eksperymentalnych podejść do organizacji, podziału obowiązków, interakcji społecznych, rozwoju i finansów. Centra społeczne mogą być wynajmowane, dzierżawione lub stanowić własność spółdzielczą. Są one w dużej mierze samodzielnie utrzymywane przez wolontariuszy i często zamykane z powodu wypalenia i zmniejszonego uczestnictwa, zwłaszcza jeśli czas wolny uczestników słabnie wraz ze zmianą ich sytuacji ekonomicznej.
Włochy.
Od lat 80. młodzi Włosi urządzali samozarządzane centra społeczne (wł. centri sociali), w których zbierali się, aby pracować nad projektami kulturalnymi, słuchać muzyki, dyskutować o polityce czy dzielić się podstawowymi informacjami o życiu. Projekty te są często skłotami i znane są jako Centro Social Okupado Autogestionado (CSOA) (pol. squatowe, samodzielnie zarządzane centra społeczne). Do 2001 istniało około 150 takich obiektów, założonych w opuszczonych budynkach, jak np. byłe szkoły i fabryki. Centra te działają poza kontrolą państwa i wolnego rynku, i mają konfliktowe relacje z policją, ponadto często przedstawiane są przez konserwatywne media jako magnes dla przestępczości i nielegalnych zachowań. Włoskie centra były niekiedy finansowane z miejskich programów kulturalnych.
Stany Zjednoczone.
W Stanach Zjednoczonych samozarządzane centra społeczne przybierają głównie formę infoshopów i radykalnych księgarni, takich jak Bluestockings w Nowym Jorku czy Red Emma's w Baltimore. Od lat 90. północnoamerykańscy anarchiści tworzyli centra społecznościowe, infoshopy i wolne przestrzenie, aby promować kulturę alternatywną, alternatywne media i szkoły jako kontrkulturę opartą o etykę DIY. Te przestrzenie społeczne, w odróżnieniu od regionalnych wspólnot intencjonalnych z połowy XX wieku, często dążą do integracji swojej społeczności z istniejącym sąsiedztwem miejskim, zamiast całkowitej „ucieczki” ze społeczeństwa do wiejskich komun.
Wielka Brytania.
Powstanie centrów społecznych w Wielkiej Brytanii jako ośrodków działalności kulturalnej i organizacji politycznych było główną cechą radykalnej i anarchistycznej polityki tego regionu. Na przykład, 1 in 12 Club w Bradford posiada kawiarnię, plac zabaw dla dzieci, bar, infoshop, duże przestrzenie do spotkań i koncertów.
Infoshopy.
Infoshopy są wielofunkcyjnymi przestrzeniami, które promują alternatywne media i stanowią scenę dla alternatywnych działań kulturalnych, ekonomicznych, politycznych i społecznych. Poszczególne infoshopy różnią się między sobą funkcjami, ale mogą zawierać małą bibliotekę lub czytelnię i służyć jako centrum dystrybucji zarówno darmowych, jak i płatnych mediów alternatywnych, szczególnie mediów o rewolucyjnej czy anarchistycznej tematyce. Chociaż obiekty tego typu mogą służyć jako rodzaj biblioteki społecznościowej, są zaprojektowane tak, aby zaspokajać potrzeby informacyjne użytkowników, a nie konkurować z biblioteką publiczną lub istniejącymi centrami informacyjnymi.
Dla alternatywnych wydawców i grup aktywistów infoshopy mogą oferować tanie usługi reprograficzne dla publikacji typu DIY i stanowić adres pocztowy dla tych, którzy nie mogą sobie pozwolić na skrytkę pocztową lub odbierać poczty pod adresem w skłocie. W latach 90. dostępne narzędzia obejmowały zarówno proste kserokopiarki, jak i oprogramowanie do publikowania. Poza funkcjami publikacji drukowanych, infoshopy mogą również organizować spotkania, dyskusje, koncerty lub wystawy. Na przykład, gdy w latach 90. XX wieku nastąpił rozwój udziału form audiowizualnych w aktywizmie, infoshopy wyświetlały filmy i gościły grupy dyskusyjne zachęcające do działań zbiorowych. Tego typu lokalizacje często starają się zaoferować przestrzeń, w której jednostki mogą publikować bez ograniczeń prasy głównego nurtu i dyskutować o alternatywnych ideach bez przeszkód w postaci homofobii, rasizmu i seksizmu.
Organizowane przez działaczy politycznych infoshopy są często niezależne, finansowane przez nich samych i niezwiązane z żadną organizacją czy radą. Są często nadzorowane i prowadzone przez samodzielnie wybranych członków jako wolontariuszy i podobnie jak anarchistyczne media, które rozpowszechniają, działają w oparciu o niedrogie, pożyczone lub podarowane zasoby, takie jak używane komputery i meble. W rezultacie infoshopy i inne alternatywne instytucje są często krótkotrwałe, mając niewielkie dochody, które pozwalają na opłacenie krótkoterminowych dzierżaw wynajmowanych pomieszczeń sklepowych. Infoshopy czasami łączą w sobie funkcje innych alternatywnych miejsc: wegetariańskich kawiarni, niezależnych sklepów płytowych, alternatywnych księgarni, ale przede wszystkim rozpowszechniają informacje, służąc jako biblioteki, archiwa, punkty dystrybucji i centrum nieformalnej sieci alternatywnych organizacji i aktywistów.
Wolne szkoły.
Anarchiści, w dążeniu do wolności od dogmatów, wierzą, że jednostki nie mogą być socjalizowane do bezrefleksyjnego poddawania się autorytetom lub dogmatom. W przeciwieństwie do tradycyjnych szkół, anarchistyczne wolne szkoły są autonomicznymi, niehierarchicznymi przestrzeniami przeznaczonymi do wymiany edukacyjnej i dzielenia się umiejętnościami. Nie mają kryteriów przyjęcia lub hierarchicznych relacji między nauczycielem a uczniem. Zajęcia prowadzone są przez wolontariuszy i odbywają się w samodzielnie zarządzanych ośrodkach społecznych, domach kultury, parkach i innych miejscach publicznych.
Wolne szkoły podążają za anarchistyczną linią edukacji wyznaczoną przez Escuela Moderna (Nowoczesną Szkołę) autorstwa hiszpańskiego anarchisty Francisco Ferrera i wynikającego z niej ruchu nowoczesnych szkół w pierwszej dekadzie XX wieku, poprzez amerykański ruch wolnych szkół w latach 60. Amerykański anarchista Paul Goodman opowiadał się za prowadzeniem małych szkół dla dzieci w sklepach i wykorzystywaniem miasta jako klasy.
Na przykład wolna szkoła w Toronto powstała z zamknięcia kontrkulturowej kawiarni wspólnotowej i otwarcia anarchistycznej wolnej przestrzeni. Jej celem było dzielenie się pomysłami na tworzenie antyautorytarnych relacji społecznych poprzez cykl zajęć. Wszyscy byli zapraszani do zgłaszania propozycji i uczestnictwa w zajęciach, których tematyka obejmowała: zajęcia muzyczne, alternatywną ekonomię, sztukę uliczną i przemoc wobec kobiet, choć najdłużej działające zajęcia wprowadzały w anarchizm i związaną z nim politykę syndykalizmu i wolnościowego socjalizmu. Prowadzący kurs pełnili raczej rolę pomagaczy, dostarczających tekstów i zachęcających do uczestnictwa, niż odgórnych wykładowców. W wolnej przestrzeni odbywały się również wydarzenia artystyczne, imprezy i fora dyskusyjne. Inne inicjatywy były krótkotrwałe takie jak skromna wypożyczalnia i stół z używanymi towarami. W innej wolnej szkole w Nottingham zajęcia zorientowane na dzielenie się umiejętnościami z bardziej tradycyjną pedagogiką były bardziej popularne niż sesje poświęcone radykalnej edukacji.
Podobnie jak w przypadku wolnych szkół, projekty wolnych uniwersytetów są prowadzone na kampusach uniwersyteckich, co jest najbardziej widoczne w Europie. Organizowane przez ochotnicze kolektywy studenckie, uczestnicy tych inicjatyw eksperymentują z procesem uczenia się, ale nie mają na celu zastąpienia tradycyjnego uniwersytetu.
W Polsce.
Przykładem autonomicznego centrum społecznego w Polsce jest A.D.A. Puławska (Aktywny Dom Alternatywny) w Warszawie. Swoją działalność opiera w całości na oddolnej aktywności społecznej. Przyjmując zasadę non-profit, jest przestrzenią wspierającą niekomercyjne działania społeczne i kulturalne, inicjowane przez niezależne jednostki, grupy i organizacje. Znajduje się tam świetlica, sala koncertowo-teatralna, sitodruk, ciemnia, galeria, biblioteka, ogródek miejski, darmowy sklep (wymiennik) oraz pracownie i warsztaty. Są tam również organizowane doroczne anarchistyczne targi książki – Warsaw Independent Bookfair (Warszawski Niezależny Kiermasz Książek).
Skłot Syrena również działa na zasadzie autonomicznego centrum społecznego. W ramach jej przestrzeni funkcjonuje m.in. klubokawiarnia Cafe Kryzys, darmowy sklep, szwalnia, pracownia rzeźby i sitodruku, szablonownia, pokój graficzny, świetlica, warsztat rowerowy czy biblioteka.
W Polsce działają również alternatywne szkoły. Bezpłatne i otwarte dla każdego zajęcia realizowane są w ramach Autonomicznej Przestrzeni Edukacyjnej (APE) z oddziałami w Krakowie i Warszawie. W Poznaniu na skłocie Rozbrat działa lokalny odpowiednik takiej inicjatywy pod nazwą Wolna Szkoła Rozbrat.

</doc>
<doc id="5034913" url="https://pl.wikipedia.org/wiki?curid=5034913" title="Marek Červenka">
Marek Červenka

Marek Červenka (ur. 17 grudnia 1992 w Pradze) – czeski piłkarz występujący na pozycji napastnika w czeskim klubie Sellier &amp; Bellot Vlašim.
Kariera klubowa.
Wychowanek Slavii Praga. Jako junior był wypożyczany do Bohemians 1905, w sezonie 2007/2008, oraz do Meteoru Praga VIII, w sezonie 2008/2009. W sezonie 2011/2012 został włączony do pierwszego składu Slavii, prowadzonego przez Františka Strakę i wypożyczony do Graffinu Vlašim. W Slavii zadebiutował 1 czerwca 2013, w wyjazdowym meczu 30. kolejki 1. Gambrinus ligi, z Vysočiną Igława, gdy w 65. minucie zastąpił na boisku Dávida Škutkę. W kolejnych latach był wypożyczany do Viktorii Žižkov oraz Baníka Sokolov. 15 września 2015, w ramach transakcji wiązanej, trafił na wypożyczenie, wraz z Martinem Dostálem, do Baníka Ostrawa. Z początkiem lipca 2016, związał się z FK Teplice. 23 stycznia 2019, został wypożyczony do końca sezonu, do północnoirlandzkiego Linfield F.C., z którym wywalczył mistrzostwo. W sezonie 2019/2020 był zawodnikiem Baníka Sokolov. 
Życie prywatne.
Ma starszego brata, Romana (ur. 1985), który jest hokeistą.

</doc>
<doc id="5034914" url="https://pl.wikipedia.org/wiki?curid=5034914" title="Kan-i-Gut">
Kan-i-Gut

Kan-i-Gut - jaskinia krasowa w Kirgistanie, w górach Turkiestańskich.

</doc>
<doc id="5034916" url="https://pl.wikipedia.org/wiki?curid=5034916" title="Niki Caro">
Niki Caro

Niki Caro (właśc. Nikola Jean Caro, ur. 20 września 1966 w Wellington) – nowozelandzka reżyserka i scenarzystka filmowa. 
Życiorys.
Uczęszczała do Kadimah College w Auckland, a następnie do Diocesan School For Girls. Ukończyła z tytułem licencjata Elam School of Fine Arts na Uniwersytecie w Auckland w 1988 roku. Uzyskała dyplom studiów podyplomowych w dziedzinie filmu na Swinburne University of Technology w Melbourne w Australii.
Pierwsze doświadczenie w reżyserii zdobywała, realizując reklamy dla różnych firm, takich jak: New Zealand Land Transport Safety Authority, Nike i Tower Insurance. Pierwszym serialem telewizyjnym, do którego realizacji została zatrudniona, był "Another Country".
Jej pierwszy film fabularny "Pamięć i pożądanie" (1998), którego była reżyserką i scenarzystką, został nominowany do Złotej Kamery na Festiwalu Filmowym w Cannes oraz do Brązowego Konia na Festiwalu Filmowym w Sztokholmie. Ponadto zdobył kilka nagród na Festiwalu Filmowym w Nowej Zelandii, w tym za reżyserię.
Sukcesem okazał się film "Jeździec wielorybów" z 2002 (również według jej scenariusza), opowiadający o dwunastoletniej Paikei, wnuczce wodza Maorysów dążącej do odziedziczenia przywództwa w plemieniu. Dzięki roli w tym filmie 13-letnia Keisha Castle-Hughes stała się najmłodszą nominowaną do Oscara aktorką za rolę pierwszoplanową. Sam film i jego reżyserka otrzymali liczne nominacje i nagrody na międzynarodowych festiwalach całego świata.
W 2005 roku została reżyserką hollywoodzkiego filmu "Daleka północ" z Charlize Theron i Frances McDormand. Obie aktorki otrzymały za swoje role nominacje do Oscara. Na Festiwalu Filmowym w Chicago film otrzymał nagrodę za reżyserię.
W 2017 roku Niki Caro nakręciła film "Azyl" na podstawie książki Diane Ackerman "The Zookeeper’s Wife" (pol. "Żona dyrektora zoo"), opartej na faktach z historii Antoniny i Jana Żabińskich, którzy ukrywali na terenie warszawskiego zoo około 300 Żydów. Film zdobył liczne nagrody, w tym za reżyserię, na Heartland Film Festival oraz Festiwalu Filmów Żydowskich w Seattle.
W 2020 roku wyreżyserowała wersję fabularną disneyowskiego filmu "Mulan", stając się piątą kobietą zatrudnioną przez Disneya do wyreżyserowania filmu o budżecie przekraczającym 100 milionów dolarów. W związku z filmem wyreżyserowała także trzy teledyski Christiny Aguilery: do utworów „Loyal Brave True”, „El Mejor Guerrero” oraz „Reflection”, a także wideo do singla „Wierna, odważna i prawa” Zuzy Jabłońskiej.
Życie prywatne.
Caro jest zamężna z architektem Andrew Listerem, mają dwie córki, Tui i Pearl.

</doc>
<doc id="5034919" url="https://pl.wikipedia.org/wiki?curid=5034919" title="Mistrzostwa Mołdawii w piłce siatkowej mężczyzn (2020/2021)">
Mistrzostwa Mołdawii w piłce siatkowej mężczyzn (2020/2021)

Mistrzostwa Mołdawii w piłce siatkowej mężczyzn 2020/2021 (rum. "Campionatul Moldovei la volei masculin 2020/2021") – 29. sezon rozgrywek o mistrzostwo Mołdawii w piłce siatkowej zorganizowany przez Mołdawski Związek Piłki Siatkowej ("Federația de Volei din Republica Moldova", FVRM). Ze względu na restrykcje wprowadzone w związku z pandemią COVID-19 inauguracja sezonu odbyła się dopiero 23 stycznia 2021 roku.
W mistrzostwach Mołdawii w sezonie 2020/2021 uczestniczyło 6 drużyn. W porównaniu z poprzednim sezonem do rozgrywek nie zgłosiła się drużyna Fulger-Dinamo Speranța Kiszyniów, natomiast po jednosezonowej przerwie powrócił klub .
Rozgrywki składały się z fazy zasadniczej oraz fazy finałowej. Mistrzem Mołdawii został klub .
W sezonie 2020/2021 żaden mołdawski klub nie występował w europejskich pucharach.
Drużyny uczestniczące.
Uwagi:

</doc>
<doc id="5034922" url="https://pl.wikipedia.org/wiki?curid=5034922" title="Mark Hofmann">
Mark Hofmann

Mark Hofmann (ur. 7 grudnia 1954 w Salt Lake City) – amerykański fałszerz specjalizujący się w podrabianiu mormońskich dokumentów oraz amerykańskich pieniędzy.
Życiorys.
Urodził się 7 grudnia 1954 r. w Salt Lake City w mormońskiej rodzinie jako jedyny syn i drugie z trójki dzieci Williama i Lucilli Hofmann. Wychowywał się w rodzinnym mieście oraz w Buena Park. Już w dzieciństwie zaczął pierwsze próby podrabiania przedmiotów, dzięki czemu mógł imponować odnajdywaniem "skarbów", a w wieku 14 lat postarzył monetę, wykorzystując opracowaną przez siebie metodę tak dobrze, że towarzystwo numizmatyczne uznało ją za autentyczną. Odbył edukację na Utah State University, gdzie uczęszczał na zajęcia przygotowujące do studiów medycznych, ale porzucił je po udanym fałszerstwie, co pozwoliło mu zbudować pozycję wśród kolekcjonerów.
W wieku nastoletnim porzucił religię, ale ukrywał ten fakt przed rodziną i pojechał na obowiązkowy dla wyznawców wyjazd misyjny do Wielkiej Brytanii. Tam zainteresował się antykami i w jednym z antykwariatów odkrył w 1980 r. egzemplarz Biblii Króla Jakuba, w której znajdował się rzekomy rękopis założyciela mormonizmu Josepha Smitha. Za sprawą tego odkrycia został obwołany "Indianą Jonesem starych dokumentów".
W szczególności znany jest z fałszowania dokumentów, dotyczących mormonów, których to fałszerstw dokonywał nie tylko z powodów finansowych, ale też by podkopać autorytet tej religii, którą pogardzał, stąd m.in. w swoich fałszerstwach podważał fundamenty tej wiary. Podrabiał też m.in. listy Abrahama Lincolna i George’a Washingtona oraz wiersz Emily Dickinson, stworzył też dokument nazywany "Oath of a Freeman", który datowano na 1630 r., co czyniło go najstarszym drukowanym amerykańskim dokumentem. Od 1980 r. do aresztowania fałszowanie dokumentów było jego jedynym źródłem utrzymania; łącznie Hofmann sfałszował kilkaset dokumentów i co najmniej 86 różnych podpisów.
Skazany za dwukrotne morderstwo, które popełnił 15 października 1985 r. w celu zatuszowania swoich fałszerstw – dwie osoby, w tym jedna postronna, zginęły w eksplozjach podłożonych przez niego ładunków wybuchowych. Hofmann usiłował odwrócić od siebie uwagę, toteż trzecią bombę podłożył pod swój samochód i odniósł w tym wybuchu poważne obrażenia.
Aresztowany na początku następnego roku w związku z postawionymi mu 27 zarzutami morderstw, skonstruowania i podłożenia bomb oraz licznych oszustw. Przyznał się do dwóch morderstw, w związku z czym odstąpiono od innych zarzutów. W styczniu 1988 r. skazany na wyrok więzienia od pięciu lat do dożywocia. Jeszcze w tym samym 1988 r. odmówiono mu prawa do przedterminowego zwolnienia. W tym samym roku i dwa lata później usiłował bezskutecznie popełnić samobójstwo, poprzez przedawkowanie narkotyków.
Od 1979 r. żonaty z Doralee Olds, z którą miał czworo dzieci, po skazaniu żona wystąpiła o rozwód.
W 2021 r. ukazał się na platformie Netflix poświęcony mu dokument "Murder Among the Mormons".

</doc>
<doc id="5034927" url="https://pl.wikipedia.org/wiki?curid=5034927" title="Shiba Daijin-gū">
Shiba Daijin-gū



</doc>
<doc id="5034929" url="https://pl.wikipedia.org/wiki?curid=5034929" title="Viola kosanensis">
Viola kosanensis

Viola kosanensis Hayata – gatunek roślin z rodziny fiołkowatych ("Violaceae"). Występuje naturalnie w Chinach (w Anhui, Fujian, Guangdong, północno-wschodnim Kuejczou, Hubei, Hunan, Jiangxi, południowym Shaanxi, Syczuan, północno-zachodnim Junnanie, a także regionie autonomicznym Kuangsi) oraz na Tajwanie. 
Biologia i ekologia.
Rośnie w lasach, na brzegach cieków wodnych i skarpach. 

</doc>
<doc id="5034931" url="https://pl.wikipedia.org/wiki?curid=5034931" title="Zostawcie to Polakom!">
Zostawcie to Polakom!

Zostawcie to Polakom! () – słowa wypowiedziane przez Napoleona Bonapartego 30 listopada 1808 roku w czasie bitwy pod Somosierrą.
Były one odpowiedzią na meldunek generała Montbruna poparty przez marszałka Berthiera oznajmujący, że szarża wprost na armaty wojsk hiszpańskich jest niemożliwa. Napoleon usłyszawszy meldunek odpowiedział: "Zostawcie to Polakom!" i rozkazał adiutantowi majorowi de Ségur zawieźć rozkaz ataku na wrogie baterie Polakom.
Wielu historyków wątpi jednak w prawdziwość cytatu i sądzi, że pojawił się w tradycji już po bitwie pod Somosierrą.

</doc>
<doc id="5034933" url="https://pl.wikipedia.org/wiki?curid=5034933" title="Laissez faire aux Polonais!">
Laissez faire aux Polonais!



</doc>
<doc id="5034935" url="https://pl.wikipedia.org/wiki?curid=5034935" title="Bitwa pod Kazimierówką">
Bitwa pod Kazimierówką

Bitwa pod Kazimierówką – walki pododdziałów 22 pułku piechoty ppłk. Władysława Grabowskiego i 34 pułku piechoty ppłk Aleksandra Narbutta-Łuczyńskiego z oddziałami sowieckiej 47 Dywizji Strzelców Smolina w czasie kampanii zimowej w okresie wojny polsko-bolszewickiej.
Geneza.
Zimą 1919/1920 na froncie polsko-sowieckim odnotowywano tylko działania lokalne. Linia frontu była rozciągnięta od środkowej Dźwiny, wzdłuż Berezyny, Uborci, Słuczy, po Dniestr. Zastój w działaniach wojennych obie strony wykorzystywały na przygotowanie się do decydujących rozstrzygnięć militarnych planowanych na wiosnę i lato 1920. 
9 Dywizja Piechoty zajmowała stanowiska na prawym brzegu Uborci. W lutym 1920 przeciwnik zaczął przejawiać przed pozycjami XVIII Brygady Piechoty zwiększoną aktywność. Dało się zaobserwować wyraźne symptomy przygotowywania się do prowadzenia działań zaczepnych. Polska brygada na prawym skrzydle posiadała 22 pułk piechoty, rozwinięty na 75 kilometrowym odcinku frontu na linii Kruszniki – Buda – Sokołodniki – Machnowicze – Śnickie Pole – Stodolicze – Kartenicze – Bobrowe. Na lewym skrzydle rozwinięty był 34 pułk piechoty.
Walki pod Kazimierówką.
W związku ze wzmożoną aktywnością bojową nieprzyjaciela, dowództwo XVIII Brygady Piechoty próbowało zebrać informacje o sowieckich zamiarach. Zorganizowany 18 lutego 1920 wypad 8 kompanii 34 pułku piechoty zakończył się porażką. Kompania została rozbita, a jej dowódca por. Jan Sękulski poległ. Dowódca brygady postanowił organizować wypady realizowane większymi siłami. Zdecydowano, by 24 lutego dwa oddziały wypadowe, działając równolegle, uderzyły na Kazimierówkę i Romanówkę.
Na Kazimierówkę skierowano oddział z 22 pułku piechoty w składzie 1 i 2 kompania oraz dwa plutony z 4 kompanii. Liczący około 280 żołnierzy i 6 ckm-ów, dowodzony przez mjr. Henryka Paszkowskiego (dowódca I/22 pp), rozpoczął marsz do obiektu ataku.
W tym czasie działania rozpoczął również dwukompanijny oddział wyznaczony przez 34 pułk piechoty. Miał on wykonać wypad na Romanówkę. W trakcie marszu pomylił jednak drogę, wszedł w pas działania 22 pułku piechoty i z powodzeniem uderzył na stacjonujący w Kazimierówce batalion sowieckiego 421 pułku strzelców, liczący około 400 żołnierzy i 12 ckm. Sowieckie oddziały wycofały się z miejscowości, ale Polacy nie podjęli pościgu.
Po wycofaniu się grupy wypadowej 34 pułku piechoty z Kazimierówki, sowieckie oddziały wróciły do miejscowości i rozpoczęły planową ewakuację mienia. Tymczasem około południa do wioski podeszły kompanie 22 pułku piechoty dowodzone przez mjr. Henryka Paszkowskiego. Zdecydowane uderzenie1 kompanii spowodowało zamieszanie w szeregach czerwonoarmistów. Jednak po chwilowym niepowodzeniu Sowieci przeszli do kontrataku. Na pomoc 1 kompanii pośpieszyły plutony 3 kompanii. Uderzyły one od południa, a atakowany z dwóch stron nieprzyjaciel wycofał się na północny skraj wsi. Ze względu na nieubezpieczone tyły, dowódca batalionu zaprzestał pościgu i po krótkim odpoczynku zarządził odmarsz oddziału wypadowego przez Machnowicze do Budy Powłopolskiej.
Bilans walk.
Pododdziały polskiej XVII Brygady Piechoty wzięły do niewoli kilkudziesięciu jeńców, wozy taborowe, i zdobyły dziesięć ckm-ów. Nie niepokojone przez przeciwnika wycofały się za Uborć.

</doc>
<doc id="5034937" url="https://pl.wikipedia.org/wiki?curid=5034937" title="Stiepan Kalinin">
Stiepan Kalinin

Stiepan Andrianowicz Kalinin, (ur. we wsi Papkratowskaja, zm. 11 września 1975 w Moskwie) – radziecki wojskowy, generał porucznik.
Życiorys.
Urodził się we wsi Pankratowskaja w guberni moskiewskiej. Jego ojciec był rzemieślnikiem. Jako 15-letni chłopak rozpoczął pracę w tkalniach.
W 1912 roku został powołany do armii rosyjskiej. Ukończył w 1913 roku szkołę pułkową w 12 Astrachańskim pułku grenadierów w Moskwie, następnie służył jako podoficer w tym pułku.
Po wybuchu I wojny światowej został przeniesiony do 220 Skopińskiego pułku piechoty 55 Dywizji Piechoty i wziął udział w walkach na Froncie Północno-Zachodnim. Pod koniec 1914 roku został ciężko ranny, do służby powrócił jesienią 1915 roku. Latem 1916 roku biorąc udział w walkach na Froncie Zachodnim ponownie został ciężko ranny. W czasie pobytu w szpitalu jako ekstern ukończył gimnazjum męskie w Briańsku. Po wyleczeniu w listopadzie 1916 roku wstąpił do 11 rezerwowego pułku piechoty, a w styczniu 1917 roku powrócił do 220 pułku piechoty. Po rewolucji lutowej wybrany został na członka pułkowego komitetu żołnierskiego i w kwietniu 1917 roku był składzie delegacji komitetów żołnierskich 55 Dywizji Piechoty do Piotrogrodu.
W maju 1917 roku został skierowany do szkoły chorążych Frontu Zachodniego w Pskowie. Po ukończeniu we wrześniu 1917 roku szkoły, został skierowany 12 pułku zapasowego w Karaczewie, gdzie pełnił obowiązki dowódcy kompanii.
Po rewolucji październikowej został mianowany komendantem miasta Karaczew i dowódcą rewolucyjnych oddziałów wojskowych w mieście.
W styczniu 1918 roku został szefem sztabu oddziałów rewolucyjnych w Briańsku. Od marca 1918 roku wraz z oddziałami rewolucyjnymi przebywał w Samarze, gdzie organizowano wysyłkę żywności z Powołża do Piotrogrodu. Po rozpoczęciu walk przeciwko wojskom rewolucyjnym przez Korpus Czechosłowacki, brał udział w okresie maj-czerwiec 1918 roku w obronie miasta Samara, jako dowódca baterii. Zachorował tam na tyfus.
Po wyzdrowieniu w styczniu 1918 roku wstąpił do Armii Czerwonej. Uczestniczył w wojnie domowej w Rosji. Początkowo był komisarzem wojskowym sztabu Armii Żywnościowej i Rekwizycyjnej Ludowego Komisariatu Żywności RFSRR. W sierpniu 1919 roku został dowódcą 19 Samodzielnej Brygady Wojsk Wewnętrznych w Penzie. Dowodził tą brygadą w czasie walk z kontrrewolucyjnymi oddziałami w guberni penzeńskiej i tambowskiej, uczestniczył w tłumieniu powstania w Bugulmie i bunty 9 Dywizji Kawalerii Armii Czerwonej A. Sapożkowa. We wrześniu 1920 roku został dowódcą oddziałów Wojsk Wewnętrznych Zawołżańskiego Okręgu Wojskowego. Po przyłączeniu wojsk wewnętrznych do Armii Czerwonej w listopadzie 1920 roku, został zastępcą dowódcy Zawołżańskiego Okręgu Wojskowego (we wrześniu 1921 roku okręg przemianowano na Nadwołżański Okręg Wojskowy).
Po zakończeniu wojny domowej, był słuchaczem wyższego kursu w Akademii Wojskowej Armii Czerwonej, który ukończył w 1922 roku, po czym został dowódcą 33 Dywizji Piechoty, z tego stanowiska został zwolniony w grudniu 1922 roku. Od lutego 1923 roku pełnił obowiązki dowódcy 18 Korpusu Strzeleckiego, który w tym czasie był rozformowany, po czym został zastępcą dowódcy, a w sierpniu 1923 roku dowódcą 1 Kazańskiej Dywizji Piechoty. Od marca 1926 roku pełnił służbę w sztabie Uralskiego Okręgu Wojskowego. Początkowo był naczelnikiem wydziału, a od października 1926 roku zastępcą szefa sztabu tego okręgu. W 1928 roku ukończył kurs doskonalący dla wyższych dowódców Armii Czerwonej i w listopadzie 1928 roku został dowódcą 84 Dywizji Piechoty w Moskiewskim Okręgu Wojskowym. Dywizją tą dowodził do roku 1936. W tym czasie ukończył kolejny kurs dowódczy w Wojskowo-Politycznej Akademii im. Tołmaczewa. W lutym 1936 roku został zastępcą szefa sztabu Moskiewskiego Okręgu Wojskowego. Po roku w lutym 1937 roku został dowódcą 73 Dywizji Piechoty w Syberyjskim Okręgu Wojskowym, a już w czerwcu został dowódcą 12 Korpusu Strzeleckiego i potem w grudniu 1937 roku zastępcą dowódcy Syberyjskiego Okręgu Wojskowego. W kwietniu 1938 roku został zastępcą dowódcy Kijowskiego Okręgu Wojskowego, lecz już po trzech miesiącach, 15 lipca został dowódcą Syberyjskiego Okręgu Wojskowego. Będąc dowódcą okręgu w dniu 7 października 1938 roku został członkiem Rady Wojennej przy Ludowym Komisariacie Obrony ZSRR.
Po ataku Niemiec na ZSRR został mianowany dowódcą 24 Armii, która została zorganizowana na bazie Syberyjskiego Okręgu Wojskowego. W lipcu 1941 roku armia wyruszyła na front, początkowo wchodząc w skład odwodu Naczelnego Dowództwa, a w dniu 14 lipca 1941 roku została włączona w skład Frontu Armii Rezerwowych, jednak już następnego dnia został pozbawiony dowództwa armii. Pozostał jednak na froncie dowodząc grupą operacyjną 24 Armii, i na jej czele wziął udział w operacji Jeleńskiej.
W dniu 3 sierpnia 1941 roku został szefem oddziałów zapasowych i jednocześnie zastępcą dowódcy Frontu Zachodniego. Był autorem raportu dotyczącego błędów popełnionych na początku wojny przez dowództwo Frontu Zachodniego. Po rozpoczęciu ofensywy niemieckiej na Moskwę, w październiku 1941 roku przejął dowodzenie nad kilkoma dywizjami, które utraciły łączność ze swoimi nadrzędnymi dowództwami oraz zostały okrążone. Dywizje te pod jego kierownictwem pomimo znacznych strat zdołały przebić się do linii frontu. Po wyjściu z okrążenia został odwołany ze stanowiska zastępcy dowódcy Frontu Zachodniego i skierowany do dyspozycji Ludowego Komisariatu Obrony ZSRR, a następnie skierowany do Nowosybirska w celu jak najszybszego utworzenia nowej dywizji i skierowania ich na front pod Moskwą.
W dniu 1 grudnia 1941 roku został dowódcą Nadwołżańskiego Okręgu Wojskowego, który miał organizować nowe oddziały i zajmować się ich szkoleniem. W połowie 1942 sformował on 8 Armię Rezerwową odwodu Naczelnego Dowództwa. W dniu 15 sierpnia 1942 roku został mianowany dowódcą 66 Armii, utworzonej na bazie 8 Armii Rezerwowej, która została skierowana na front, wchodząc w skład Frontu Stalingradzkiego, jednak już 27 sierpnia 1942 roku na wniosek szefa Głównego Zarządu Mobilizacji i Formowania Armii Czerwonej gen. J. Szczedienko odwołany z tego stanowiska, powracając na stanowisko dowódcy Nadwołżańskiego Okręgu Wojskowego. Stanowisko to zajmował do 1944 roku, gdy 23 marca 1944 roku został dowódcą Charkowskiego Okręgu Wojskowego. Gdy 18 maja 1944 roku na stacji kolejowej w Krasnoarmejskaja doszło do zamieszek z udziałem oddziałów marszowych, na rozkaz Ludowego Komisarza Obrony J. Stalina z 9 czerwca 1944 roku został odsunięty od dowodzenia i postawiony przed sąd.
W dniu 14 czerwca 1944 roku został aresztowany i osadzony w więzieniu NKWD, śledztwo przeciwko niemu toczyło się aż do 1950 roku, a w 1946 roku został formalnie zwolniony z wojska. Dopiero 25 października 1951 roku zapadł wyrok w jego sprawie. Skazany został na karę 25 lat więzienia, jednocześnie został pozbawiony stopnia wojskowego i wszystkich odznaczeń.
Po wyroku został skierowany do obozu pracy NKWD w Mariinsku, gdzie miał odbyć resztę kary. 
W czasie pobytu w obozie w dniu 11 marca 1953 roku został ponownie skazany na 10 lat więzienia za agitację antyradziecką wśród więźniów. W dniu 28 lipca 1953 roku Kolegium Wojskowe Sądu Najwyższego ZSRR uchyliło wyrok z 1951 roku i jednocześnie zmieniło go, ustalając karę na 9 lat i 1 miesięcy więzienia, był to okres, który już spędził w więzieniu. Pozostał jednak nadal w obozie, gdzie miał odbyć karę zasądzoną wyrokiem z marca 1953 roku. Dopiero po uchyleniu tego wyroku przez Sąd Najwyższy ZSRR w listopadzie 1953 roku, został zwolniony z obozu 17 listopada 1953 roku.
W styczniu 1954 roku został mu przywrócony stopień wojskowy oraz formalnie został przyjęty w szeregi Armii Czerwonej i jednocześnie został przeniesiony do rezerwy. W dniu 2 listopada 1956 roku Sąd Najwyższy ZSRR, ostatecznie unieważnił wszystkie wyroki przeciwko niemu i ostatecznie uznał go za niewinnego i zrehabilitował.
Po wyjściu z więzienia mieszkał w Moskwie, gdzie napisał swoje wspomnienia, pomijając jednak w nich okres pobytu w więzieniu. Zmarł w Moskwie i został pochowany cmentarzu Chimkińskim.

</doc>
<doc id="5034940" url="https://pl.wikipedia.org/wiki?curid=5034940" title="Viola kunawarensis">
Viola kunawarensis

Viola kunawarensis Royle – gatunek roślin z rodziny fiołkowatych ("Violaceae"). Występuje naturalnie w Turkmenistanie, Pakistanie, północnych Indiach, Nepalu i Chinach (w prowincjach Gansu, Qinghai oraz w północno-zachodnim Syczuanie, a także w regionach autonomicznych – Tybecie i Sinciangu). 
Biologia i ekologia.
Rośnie na łąkach i skarpach. Występuje na wysokości od 2900 do 4500 m n.p.m.

</doc>
<doc id="5034947" url="https://pl.wikipedia.org/wiki?curid=5034947" title="Stanisław Różyczka de Rosenwerth">
Stanisław Różyczka de Rosenwerth



</doc>
<doc id="5034955" url="https://pl.wikipedia.org/wiki?curid=5034955" title="Ben Reitman">
Ben Reitman

Ben Lewis Reitman (ur. 1879 w Saint Paul, zm. 1943 w Chicago) – amerykański lekarz i działacz anarchistyczny nazywany „King of the Hobos”. Współcześnie jest najbardziej znany z faktu bycia jednym z kochanków Emmy Goldman.
Reitman był ekstrawagancką i ekscentryczną postacią. Emma Goldman opisuje swoje pierwsze spotkanie z Reitmanem w autobiografii "Living My Life":
Biografia.
Reitman urodził się 1879 w Saint Paul w stanie Minnesota w rodzinie biednych żydowskich imigrantów z Rosji i dorastał w Chicago. W wieku dziesięciu lat został włóczęgą, ale wrócił do Chicago i pracował w laboratorium poliklinicznym jako „chłopiec laboratoryjny”. W 1900 wstąpił do College of Physicians and Surgeons w Chicago, kończąc studia medyczne w 1904. W tym czasie był krótko żonaty z Mae Schwartz; mieli razem córkę „Jan Gay” (Helen Reitman), która potem stała się pisarką, rzeczniczką nudyzmu i założycielką klubu nudystów Out-of-Door Club w Highland.
Pracował jako lekarz w Chicago, oferując usługi bezdomnym, prostytutkom, biednym i innym wyrzutkom. Dokonywał również zabiegu aborcji, który w tamtym czasie był nielegalny. W 1907 Reitman stał się znany jako „King of the Hobos”(pol. Król włóczęg), kiedy otworzył filię Hobo College w Chicago, która stała się największym z centrów International Brotherhood Welfare Association, zajmujących się edukacją migrantów, organizacją polityczną i opieką społeczną. Reitman poznał Emmę Goldman w 1908, kiedy zaproponował jej, by wygłosiła przemówienie w Hobo Hall na uczelni. W ten sposób rozpoczęli romans, który Goldman opisała jako „wielką pasję” jej życia. Oboje podróżowali razem przez prawie osiem lat, pracując na rzecz antykoncepcji, wolności słowa, praw pracowniczych oraz idei anarchizmu.
W tym czasie para zaangażował się w walkę o wolność słowa w San Diego w 1912-1913. Reitman został porwany przez tłum, ciężko pobity, osmolony i upierzony, naznaczony napisem „IWW”. Kilka lat później para została aresztowana w 1916 na mocy prawa Comstocka za propagowanie kontroli urodzeń, a Reitman spędził sześć miesięcy w więzieniu.
Obaj wierzyli w wolną miłość, ale zachowanie Reitmana wzbudzało u Goldman uczucie zazdrości. Ożenił się ponownie, gdy jedna z jego kochanek zaszła w ciążę; ich syn urodził się, kiedy Reitman był w więzieniu. Związek z Goldman zakończyli wspólnie w 1917, po zwolnieniu Reitmana z więzienia.
Reitman wrócił do Chicago, ostatecznie współpracując z tym miastem, tworząc w latach trzydziestych Towarzystwo Zapobiegania Chorobom Wenerycznym. Jego druga żona zmarła w 1930, a Reitman ożenił się po raz trzeci z Rose Siegal. Później poważnie związał się z Mediną Oliver, para miała cztery córki: Mecca, Medina, Victoria i Olive.
Śmierć.
Zmarł w Chicago na atak serca w wieku sześćdziesięciu czterech lat. Został pochowany na cmentarzu Waldheim (obecnie Forest Home Cemetery) w Forest Park w Chicago.
Ciekawostka.
Film "Wagon towarowy Bertha" w reżyserii Martina Scorsese został luźno oparty na powieści Reitmana – "Sister of the Road: The Autobiography of Boxcar Bertha".

</doc>
<doc id="5034957" url="https://pl.wikipedia.org/wiki?curid=5034957" title="Republika Zielonego Przylądka na Mistrzostwach Świata w Lekkoatletyce 2019">
Republika Zielonego Przylądka na Mistrzostwach Świata w Lekkoatletyce 2019

Republika Zielonego Przylądka na Mistrzostwach Świata w Lekkoatletyce 2019 – reprezentacja Republiki Zielonego Przylądka podczas mistrzostw świata w Doha liczyła tylko jedną zawodniczkę.

</doc>
<doc id="5034960" url="https://pl.wikipedia.org/wiki?curid=5034960" title="Chabab Larache">
Chabab Larache

Chabab Larache – marokański klub piłkarski z siedzibą w Larache. W sezonie 2020/2021 gra w GNFA 2 (czwarty poziom ligowy).
Opis.
Klub założony został w 1956 roku. Dwukrotnie występował w GNF 1 – w sezonie 1959/1960 i następnym. Klub gra na Stade municipal Santa Bárbara. Najlepszym wynikiem w pucharze Maroka była pierwsza runda w 2018 roku.

</doc>
<doc id="5034965" url="https://pl.wikipedia.org/wiki?curid=5034965" title="Wyspy Świętego Tomasza i Książęca na Mistrzostwach Świata w Lekkoatletyce 2019">
Wyspy Świętego Tomasza i Książęca na Mistrzostwach Świata w Lekkoatletyce 2019

Wyspy Świętego Tomasza i Książęca na Mistrzostwach Świata w Lekkoatletyce 2019 – reprezentacja Wysp Świętego Tomasza i Książęcej podczas mistrzostw świata w Doha liczyła tylko jedną zawodniczkę.

</doc>
<doc id="5034968" url="https://pl.wikipedia.org/wiki?curid=5034968" title="Valea Lungă">
Valea Lungă



</doc>
<doc id="5034969" url="https://pl.wikipedia.org/wiki?curid=5034969" title="Valea Mare">
Valea Mare



</doc>
<doc id="5034970" url="https://pl.wikipedia.org/wiki?curid=5034970" title="Łukasz Żok">
Łukasz Żok

Łukasz Żok (ur. 17 maja 2001) – polski lekkoatleta, specjalizujący się w biegach sprinterskich. W 2021 roku został halowym wicemistrzem Polski (Toruń) w biegu na 200 metrów. W 2022 roku w Toruniu zdobył halowe mistrzostwo na tym dystansie, a w Suwałkach mistrzostwo na otwartym stadionie, również na 200 metrów.

</doc>
<doc id="5034972" url="https://pl.wikipedia.org/wiki?curid=5034972" title="Ricky (album)">
Ricky (album)

Ricky – debiutancki album studyjny amerykańskiego piosenkarza Ricky'ego Nelsona, wydany w listopadzie 1957 roku. Album znalazł się na szczycie listy "Billboard" "Top LP". Na płycie znalazły się covery znanych piosenek, takich jak: "Have I Told You Lately That I Love You", "I'm Confessin," czy przebój Binga Crosby'ego i Grace Kelly "True Love" autorstwa Cole'a Portera.

</doc>
<doc id="5034975" url="https://pl.wikipedia.org/wiki?curid=5034975" title="Zambia na Mistrzostwach Świata w Lekkoatletyce 2019">
Zambia na Mistrzostwach Świata w Lekkoatletyce 2019

Zambia na Mistrzostwach Świata w Lekkoatletyce 2019 – reprezentacja Zambii podczas mistrzostw świata w Doha liczyła jednego zawodnika i jedną zawodniczkę.

</doc>
<doc id="5034977" url="https://pl.wikipedia.org/wiki?curid=5034977" title="Otto Ketting">
Otto Ketting

Otto Ketting (ur. 3 września 1935 w Amsterdamie, zm. 13 grudnia 2012 w Hadze) – holenderski kompozytor i trębacz.
Życiorys.
Syn Pieta Kettinga. W latach 1953–1958 uczył się gry na trąbce w konserwatorium w Hadze. W zakresie kompozycji był samoukiem, konsultując się z ojcem i w latach 1960–1961 z Karlem Amadeusem Hartmannem. W latach 1955–1960 był trębaczem w Residentie-Orkest, grywał też z zespołami jazzowymi. Od 1967 do 1971 roku był wykładowcą konserwatorium w Rotterdamie, następnie od 1971 do 1974 roku wykładał w konserwatorium w Hadze. Komponował na potrzeby filmu, teatru i baletu. Współpracował z takimi choreografami jak Jaap Flier, Richard Glasstone i Job Sanders.
Otrzymał liczne wyróżnienia, w tym nagrodę „Gaudeamus” (1958), nagrodę im. Keesa van Baarena (1973), II nagrodę trybuny kompozytorów UNESCO, nagrodę im. Matthijsa Vermeulena (1978) oraz Barlow Prize (1992).
Twórczość.
Początkowo tworzył w stylistyce drugiej szkoły wiedeńskiej, jednocześnie pisząc też przystępniejsze utwory typu repertuarowego. W eksperymentalnym cyklu "Collages", przeznaczonym na różne obsady, odszedł od serializmu w kierunku improwizacji oraz prowokacji estetycznych typu happeningowego. Utwory Kettinga cechują się upodobaniem do nietypowych obsad, ze szczególną predylekcją do wirtuozowsko traktowanej grupy dętej, często łączonej z perkusją.

</doc>
<doc id="5034978" url="https://pl.wikipedia.org/wiki?curid=5034978" title="Ricky Nelson (album)">
Ricky Nelson (album)

Ricky Nelson – drugi studyjny album amerykańskiego piosenkarza Ricky'ego Nelsona wydany w 1958 roku przez wytwórnię Imperial Records.

</doc>
<doc id="5034980" url="https://pl.wikipedia.org/wiki?curid=5034980" title="Ricky Sings Again">
Ricky Sings Again

Ricky Sings Again – trzeci studyjny album piosenkarza Ricky'ego Nelsona wydany w styczniu 1959 roku przez Imperial Records. 
Album został wydany ponownie na płytę CD w 2012 roku z dodatkowymi utworami bonusowymi. 

</doc>
<doc id="5034982" url="https://pl.wikipedia.org/wiki?curid=5034982" title="Mauritius na Mistrzostwach Świata w Lekkoatletyce 2019">
Mauritius na Mistrzostwach Świata w Lekkoatletyce 2019

Mauritius na Mistrzostwach Świata w Lekkoatletyce 2019 – reprezentacja Mauritiusa podczas mistrzostw świata w Doha liczyła tylko jednego zawodnika.

</doc>
<doc id="5034985" url="https://pl.wikipedia.org/wiki?curid=5034985" title="Puchar Interkontynentalny w Lekkoatletyce 2018 – bieg na 100 m przez płotki kobiet">
Puchar Interkontynentalny w Lekkoatletyce 2018 – bieg na 100 m przez płotki kobiet

Bieg na 100 metrów przez płotki kobiet – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5034988" url="https://pl.wikipedia.org/wiki?curid=5034988" title="Siła Ludowa">
Siła Ludowa

Siła Ludowa (hiszp. "Fuerza Popular)", dawniej znana jako Siła 2011 (hiszp. "Fuerza 2011"), to peruwiańska partia polityczna założona w 2009 roku przez Keiko Fujimori, która kandydowała na Prezydenta Republiki w wyborach parlamentarnych w Peru w 2011 roku, uzyskując drugie miejsce, z Rafael Rey i Jaime Yoshiyamą jako kandydatami na wiceprezydenta. Próbowała ponownie w wyborach parlamentarnych w Peru w 2016 roku, wraz z José Chlimper i Vladimiro Huaroc jako wiceprzewodniczącymi, powtórnie zajmując drugie miejsce z wynikiem 49,88% głosów.

</doc>
<doc id="5034989" url="https://pl.wikipedia.org/wiki?curid=5034989" title="Mozambik na Mistrzostwach Świata w Lekkoatletyce 2019">
Mozambik na Mistrzostwach Świata w Lekkoatletyce 2019

Mozambik na Mistrzostwach Świata w Lekkoatletyce 2019 – reprezentacja Mozambiku podczas mistrzostw świata w Doha liczyła tylko jednego zawodnika.

</doc>
<doc id="5034991" url="https://pl.wikipedia.org/wiki?curid=5034991" title="Songs By Ricky">
Songs By Ricky

Songs By Ricky – muzyczny album amerykańskiego piosenkarza Ricky'ego Nelsona wydany w roku 1959 przez wytwórnię Imperial Records. 
Album został wydany ponownie na płytę CD w 2012 roku z dodatkowymi utworami bonusowymi. 

</doc>
<doc id="5035001" url="https://pl.wikipedia.org/wiki?curid=5035001" title="More Songs By Ricky">
More Songs By Ricky

More Songs By Ricky – studyjny album muzyczny piosenkarza Ricky'ego Nelsona nagrany dla Imperial Records i wydany w lipcu 1960 roku. 

</doc>
<doc id="5035002" url="https://pl.wikipedia.org/wiki?curid=5035002" title="Puchar Interkontynentalny w Lekkoatletyce 2018 – bieg na 400 m przez płotki kobiet">
Puchar Interkontynentalny w Lekkoatletyce 2018 – bieg na 400 m przez płotki kobiet

Bieg na 400 metrów przez płotki kobiet – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5035004" url="https://pl.wikipedia.org/wiki?curid=5035004" title="Panipak Wongpattanakit">
Panipak Wongpattanakit

Panipak Wongpattanakit, taj. พาณิภัค วงศ์พัฒนกิจ (ur. 8 sierpnia 1997 w Surat Thani) – tajska zawodniczka taekwondo, brązowa medalistka olimpijska z Rio de Janeiro (2016), trzykrotna medalistka mistrzostw świata.
W 2014 roku zdobyła złoty medal igrzysk olimpijskich młodzieży w Nankinie w kategorii do 44 kg. Dwa lata później wzięła udział w igrzyskach olimpijskich w Rio de Janeiro. Zdobyła brązowy medal olimpijski w kategorii do 49 kg. W ćwierćfinale pokonała ją późniejsza mistrzyni olimpijska Kim So-hui, w repasażach zwyciężyła w pojedynkach z Julissą Diez i Itzel Manjarrez). 
W 2015 i 2019 roku zdobyła złote, a w 2017 roku srebrny medal mistrzostw świata, w 2017 i 2019 roku dwa złote medale uniwersjady, w 2018 roku złoty, a w 2014 roku brązowy medal igrzysk azjatyckich, w 2014 i 2016 roku dwa złote medale mistrzostw Azji, a w latach 2013–2019 trzy medale igrzysk Azji Południowo-Wschodniej (dwa złote w 2017 i 2019 roku oraz srebrny w 2013 roku).

</doc>
<doc id="5035008" url="https://pl.wikipedia.org/wiki?curid=5035008" title="Na przekór nowym czasom - live">
Na przekór nowym czasom - live



</doc>
<doc id="5035013" url="https://pl.wikipedia.org/wiki?curid=5035013" title="Rick Is 21">
Rick Is 21

Rick Is 21 – szósty album muzyczny amerykańskiego piosenkarza Ricky'ego Nelsona wydany w maju 1961 roku przez Imperial Records.

</doc>
<doc id="5035020" url="https://pl.wikipedia.org/wiki?curid=5035020" title="Atli Heimir Sveinsson">
Atli Heimir Sveinsson

Atli Heimir Sveinsson (ur. 21 września 1938 w Reykjavíku, zm. 20 kwietnia 2019) – islandzki kompozytor i pedagog.
Życiorys.
Ukończył studia pianistyczne pod kierunkiem Rögnvaldura Sigurjónssona w konserwatorium w Reykjavíku. W latach 1959–1962 uczył się w Staatliche Hochschule für Musik w Kolonii u Güntera Raphaela, Rudolfa Petzolda i Bernda Aloisa Zimmermanna. Od 1959 do 1961 roku był uczestnikiem Międzynarodowych Letnich Kursów Nowej Muzyki w Darmstadcie, gdzie uczęszczał na wykłady prowadzone przez Karlheinza Stockhausena i Henri Pousseura. Uczestniczył także w kursach muzyki współczesnej w Kolonii oraz u Gottfrieda Michaela Koeniga w Bilthoven.
Współpracował z radiem islandzkim, działał jako dyrygent i organizator życia kulturalnego. Od 1978 roku wykładał w konserwatorium w Reykjavíku. W latach 1972–1983 był prezesem związku kompozytorów islandzkich. W 1976 roku, jako pierwszy islandzki kompozytor, otrzymał nagrodę muzyczną Rady Nordyckiej (za "Koncert fletowy"). W 1978 roku otrzymał Odznakę honorową „Zasłużony dla Kultury Polskiej”.
Twórczość.
W swojej twórczości poszukiwał rozmaitych środków wyrazu, stale eksperymentował w poszukiwaniu elementów najbardziej przydatnych przy tworzeniu dzieła, nad którym aktualnie pracował. Sięgał po prawie wszystkie nurty typowe dla muzyki drugiej połowy XX wieku: serializm, aleatoryzm, muzykę graficzną, teatr instrumentalny, minimalizm, a także elementy jazzu, rocka i inspiracje z pozaeuropejskich kultur muzycznych. Utrzymywał kontakty z kompozytorami polskimi, stąd w jego twórczości można odnaleźć wpływy języka muzycznego Kazimierza Serockiego i Witolda Lutosławskiego.

</doc>
<doc id="5035030" url="https://pl.wikipedia.org/wiki?curid=5035030" title="Feel It (singel Michele Morronego)">
Feel It (singel Michele Morronego)

Feel It – debiutancki singel włoskiego piosenkarza i aktora Michele Morronego wydany poprzez wytwórnię Agora 20 stycznia 2020 roku.
Autorstwo i historia wydania.
Kompozytorami utworu są Dominic Buczkowski-Wojtaszek oraz Patryk Kumór. Twórcami tekstu są wcześniej wymienieni artyści oraz Michele Morrone. Sama piosenka została nagrana na potrzeby filmu erotycznego "365 dni", na podstawie książki Blanki Lipińskiej.
Singel wydany został w formacie digital download i streaming 20 stycznia 2020 roku w Polsce, jak i na całym świecie poprzez wytwórnię Agora. Następnie pojawił się on na debiutanckim albumie studyjnym Michela pt. "Dark Room" (zarówno na wersji standardowej, wydanej 14 lutego 2020, jak i kolekcjonerskiej (winylowej) oraz bonusowej). Utwór znalazł się także na składance Radia Eska "Hity na czasie. Wiosna 2020" (pozycja 33. na OLiS).
Odbiór komercyjny.
Utwór dostał się na listy przebojów 3 europejskich państw: Mołdawii (50. pozycja), Rumunii (72. miejsce) oraz Polski (27. pozycja). Poza tym znalazł się na wielu innych polskich listach przebojów, m.in. na Mniej Więcej Liście Radia Zachód, liście przebojów Radia Zet czy Szczecińskiej Liście Przebojów.
Notowany był także na listach serwisu iTunes, m.in. w Brazylii, Hiszpanii, czy Francji. W tym serwisie utwór znalazł się także na szczycie polskiej listy przebojów. Dostał się również na 6. pozycję listy Apple Music na terenie Polski, a także na notowania Polski, Rumunii i Bułgarii w serwisie Spotify.
Teledysk.
Teledysk do utworu został opublikowany 17 stycznia 2020 roku w reżyserii Barbary Białowąs. Zawiera on fragmenty filmu "365 dni". Wideo wyświetliło prawie 55 milionów osób.
Wykonania na żywo.
Z powodu pandemii COVID-19 w Polsce trasa koncertowa promująca pierwszy album studyjny Morrone została odwołana. Z tego powodu premierowe wykonanie utworu „Feel It” odbyło się na antenie TVN, podczas programu Dzień dobry TVN oraz, następnie, w audycji Radia Zet „Zet Akustycznie”. Oba występy zostały opublikowane w serwisie YouTube, zdobywając kolejno prawie 3 miliony oraz ponad 6 milionów wyświetleń.

</doc>
<doc id="5035042" url="https://pl.wikipedia.org/wiki?curid=5035042" title="Renata Sowińska-Mitsui">
Renata Sowińska-Mitsui

Renata Sowińska-Mitsui (ur. 1959) – japonistka, tłumaczka z języka japońskiego i wykładowca języka polskiego w Japonii.
Życiorys.
Absolwentka studiów japonistycznych na Uniwersytecie Warszawskim i kursu doktoranckiego w Instytucie Studiów Regionalnych na Uniwersytecie Tokijskim. Wraz z Tokimasą Sekiguchim, Tetsushirō Ishii i Grażyną Ishikawą jedna z pierwszych wykładowczyń na polonistyce Tokyo University of Foreign Studies. Wieloletnia tłumaczka podczas oficjalnych wizyt, dwustronnych kontaktów polsko-japońskich w dziedzinie polityki, gospodarki, kultury i in. Obecnie instruktorka na kursach tłumaczeniowych firmy Simul. Propagatorka wiedzy o Polsce w Japonii i kontaktów międzykulturowych. Współzałożycielka organizacji polonijnej Klub Polski w Japonii (1998–2006). Redaktorka pisma polonijnego wydawanego przez Klub Polski, a następnie portalu polonijnego istniejącego od 2006, obecnie pod nazwą Polonia Japonica. Należy do Komitetu Organizacyjnego NPO Forum Polska, organizacji promującej wiedzę o Polsce w Japonii.
Dydaktyka.
Wykładowca języka polskiego w Instytucie Szkoleniowym przy japońskim MSZ (od 1991), na polonistyce Tokijskiego Uniwersytetu Studiów Międzynarodowych (od 1994), na kursach otwartych Open Academy TUFS i in.
Nauka.
Współautorka podręcznika do języka polskiego powszechnie wykorzystywanego w dydaktyce języka polskiego w Japonii:
Tłumaczenia.
Przekłady z literatury japońskiej:

</doc>
<doc id="5035043" url="https://pl.wikipedia.org/wiki?curid=5035043" title="Merritt Wever">
Merritt Wever

Merritt Carmen Wever (ur. 11 sierpnia 1980 w Nowym Jorku) – amerykańska aktorka, wystąpiła m.in. w serialu "Siostra Jackie", za rolę w którym była nominowana do Złotego Globu.

</doc>
<doc id="5035045" url="https://pl.wikipedia.org/wiki?curid=5035045" title="Puchar Interkontynentalny w Lekkoatletyce 2018 – bieg na 3000 m z przeszkodami kobiet">
Puchar Interkontynentalny w Lekkoatletyce 2018 – bieg na 3000 m z przeszkodami kobiet

Bieg na 3000 metrów z przeszkodami kobiet – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5035047" url="https://pl.wikipedia.org/wiki?curid=5035047" title="New Girl">
New Girl



</doc>
<doc id="5035057" url="https://pl.wikipedia.org/wiki?curid=5035057" title="James Young (polityk)">
James Young (polityk)

James Young (ur. 18 lipca 1866 w Henderson, zm. 29 kwietnia 1942 w Dallas) – amerykański polityk, członek Partii Demokratycznej.
Działalność polityczna.
W okresie od 4 marca 1911 do 3 marca 1921 przez pięć kadencji był przedstawicielem 3. okręgu wyborczego w stanie Teksas w Izbie Reprezentantów Stanów Zjednoczonych.

</doc>
<doc id="5035063" url="https://pl.wikipedia.org/wiki?curid=5035063" title="Brunei na Mistrzostwach Świata w Lekkoatletyce 2019">
Brunei na Mistrzostwach Świata w Lekkoatletyce 2019

Brunei na Mistrzostwach Świata w Lekkoatletyce 2019 – reprezentacja Brunei podczas mistrzostw świata w Doha liczyła tylko jednego zawodnika.

</doc>
<doc id="5035068" url="https://pl.wikipedia.org/wiki?curid=5035068" title="Puchar Interkontynentalny w Lekkoatletyce 2018 – sztafeta 4 × 100 m mężczyzn">
Puchar Interkontynentalny w Lekkoatletyce 2018 – sztafeta 4 × 100 m mężczyzn

Sztafeta 4 × 100 metrów mężczyzn – jedna z konkurencji biegowych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5035069" url="https://pl.wikipedia.org/wiki?curid=5035069" title="Franciszek Koss">
Franciszek Koss

Franciszek Koss (ur. 7 marca 1792 w Warszawie, zm. 30 lipca 1841 tamże) – pułkownik wojsk Królestwa Polskiego, żołnierz powstania listopadowego, urzędnik Królestwa Polskiego.
Życiorys.
Urodził się dnia 7 marca 1792 w Warszawie jako syn Józefa herbu Kos i jego żony Bogumiły z d. Czarneckiej. W 1809 wstąpił do Szkoły Aplikacyjnej Artylerii i Inżynierów oraz brał udział w kampanii 1809 w korpusie generała Sokolnickiego. Brał udział w obronie i umacnianiu Sandomierza.
W 1810 dostał awans na stopień porucznika i w czerwcu przydział do wojsk inżynieryjnych i został skierowany do budowy Twierdzy Modlin. Przed kampanią napoleońską w 1812 w Batalionie Saperów prowadził rozpoznanie w rejonie Niemna aż do Moskwy w ramach przygotowania map. Walczył w bitwach pod Smoleńskiem, Możajskiem i nad Berezyną. Był osobą, która przygotowała wysadzenie murów Kremla, był w stopniu kapitana.
W 1813 był przydzielony do garnizonu gdańskiego, trafił do niewoli rosyjskiej. W następnym roku powrócił z niewoli i dostał przydział do Kwatermistrzostwa Generalnego.
W latach 1816-1818 brał udział w pracach przy demarkacji granicy z Austrią. Za te prace dostał odznaczenia austriackie i pruskie. W 1818 Senat Wolnego Miasta Krakowa zamówił u niego budowę ozdobnego katafalku na trumnę Tadeusza Kościuszki. W 1819 został członkiem korespondentem Towarzystwa Naukowego Krakowskiego i Towarzystwa Przyjaciół Muzyki. W 1818 awansowany był do stopnia podpułkownika i zaliczony do gwardii.
W 1824 dostaje przydział do Korpusu Kadetów w Kaliszu na stanowisko dyrektora tej placówki. W 1829 awansowany do stopnia pułkownika.
Brał udział w Powstaniu Listopadowym, w początkowym okresie jako komendant Pragi a następnie uczestniczył w bitwie pod Wawrem. Był szefem sztabu w korpusie wojsk generała Giełguda podczas wyprawy na Litwę i brał udział w bitwie pod Rajgrodem. Został internowany po przejściu korpusu do Prus.
W 1832 powraca do Warszawy i pracuje jako urzędnik w Komisji Rządowej Spraw Wewnętrznych, Duchownych i Oświecenia Publicznego w Zarządzie Komunikacji Lądowej i Wodnej. W latach 1839-1840 był członkiem Rady Ogólnej Budownictwa.
Zmarł dnia 30 lipca 1841 w Warszawie i pochowany został na cmentarzu Powązkowskim w Warszawie (kwatera 175-1-7).

</doc>
<doc id="5035075" url="https://pl.wikipedia.org/wiki?curid=5035075" title="Mjanma na Mistrzostwach Świata w Lekkoatletyce 2019">
Mjanma na Mistrzostwach Świata w Lekkoatletyce 2019

Mjanma na Mistrzostwach Świata w Lekkoatletyce 2019 – reprezentacja Mjanmy podczas mistrzostw świata w Doha liczyła tylko jednego zawodnika.

</doc>
<doc id="5035080" url="https://pl.wikipedia.org/wiki?curid=5035080" title="Rozejm moskiewski (1944)">
Rozejm moskiewski (1944)

Rozejm moskiewski – rozejm zawarty pomiędzy Finlandią z jednej strony a Związkiem Radzieckim i Wielką Brytanią z drugiej strony 19 września 1944 roku, kończący wojnę kontynuacyjną.
Rozejm przywrócił postanowienia traktatu moskiewskiego z 1940 roku, z kilkoma modyfikacjami. Ostateczny traktat pokojowy pomiędzy Finlandią a aliantami został podpisany w Paryżu w 1947 roku.
Warunki rozejmu.
Warunki rozejmu były podobne do tych, które uzgodniono w traktacie moskiewskim z 1940 roku: Finlandia została zobowiązana do zrzeczenia się części Karelii i Salli, a także niektórych wysp Zatoki Fińskiej. Ponadto, nowe rozejm oddawał również miasto Petsamo Związkowi Radzieckiemu, a następnie Finlandia została zmuszona do wydzierżawienia półwyspu Porkkala na okres pięćdziesięciu lat (ostatecznie obszar został zwrócony pod kontrolę rządu fińskiego po odwilży chruszczowowskiej w 1956 roku).
Inne warunki rozejmu obejmowały wypłatę przez Finlandię 300 milionów ówczesnych dolarów amerykańskich (4,4 miliarda dolarów według współczesnego przelicznika) na rzecz Związku Radzieckiego w postaci różnych towarów w ciągu sześciu lat jako formę reparacji wojennych. Finlandia zgodziła się również zalegalizować Komunistyczną Partię Finlandii (po dokonaniu pewnych zmian w jej statucie) i zakazać tych partii politycznych, które Związek Radziecki uważał za faszystowskie. Ponadto osoby uważane przez Sowietów za odpowiedzialne za wywołanie wojny musiały zostać aresztowane i postawione przed sądem; najbardziej znanym przypadkiem wykonania tego punktu porozumienia był proces byłego prezydenta Finlandii Risto Ryti. Rozejm moskiewski zmusił też Finlandię do wyparcia wojsk niemieckich z jej terytorium, co doprowadziło do rozpoczęcia kampanii wojennej w Laponii.

</doc>
<doc id="5035084" url="https://pl.wikipedia.org/wiki?curid=5035084" title="Aruba na Mistrzostwach Świata w Lekkoatletyce 2019">
Aruba na Mistrzostwach Świata w Lekkoatletyce 2019

Aruba na Mistrzostwach Świata w Lekkoatletyce 2019 – reprezentacja Aruby podczas mistrzostw świata w Doha liczyła tylko jednego zawodnika.

</doc>
<doc id="5035104" url="https://pl.wikipedia.org/wiki?curid=5035104" title="Anguilla na Mistrzostwach Świata w Lekkoatletyce 2019">
Anguilla na Mistrzostwach Świata w Lekkoatletyce 2019

Anguilla na Mistrzostwach Świata w Lekkoatletyce 2019 – reprezentacja Anguilli podczas mistrzostw świata w Doha liczyła tylko jednego zawodnika.

</doc>
<doc id="5035109" url="https://pl.wikipedia.org/wiki?curid=5035109" title="Sun Simiao">
Sun Simiao

Sun Simiao, chiński: 孫思邈; pinyin: Sūn Sīmiǎo (ur. w VII w., zm. w 682) – chiński lekarz i uczony żyjący w czasach panowania dynastii Sui i Tang. Nazywany jest królem medycyny chińskiej (药王;藥王) w związku ze znaczącym wkładem jego badań w jej rozwój. Jako lekarz charakteryzował się wielką troską o swoich pacjentów niezależnie od ich stanu urodzenia i posiadania. Jest autorem chińskiej przysięgi Hipokratesa.
Dzieła Sun Simiao.
Sun Simiao napisał dwa podręczniki medyczne:
Dzieła te opisują podstawy tradycyjnej medycyny chińskiej sprzed dynastii Tang. W pierwszym Sun Simiao wymienił około 5300 recept na leki, a w drugim ponad 2000. Przedstawił także „Trzynaście środków utrzymania zdrowia”, w których twierdził, że działania takie jak dotykanie włosów, przewracanie oczami, chodzenie i potrząsanie głową poprawiają zdrowie.
Chińska przysięga Hipokratesa.
Poza tym Sun Simiao jest znany z tekstu „O absolutnej szczerości wielkich lekarzy”, nazywanego „Chińską przysięgą Hipokratesa” pochodzącego z pierwszego rozdziału Beiji Qian Jin Yao Fang. Do dziś jest to nadal lektura obowiązkowa chińskich lekarzy. Oto fragment tekstu:
Alchemia.
Oprócz prac teoretycznych dotyczących medyczny i praktyki lekarskiej Sun Simiao eksperymentował także z alchemią chcąc znaleźć kamień filozoficzny i eliksir życia. Napisał podręcznik „Klucz do alchemii” (丹經要訣) dający podstawy badaniom laboratoryjnym. Po przedmowie i katalogu nazw eliksirów znajduje się w niej spis szczegółowych specyfikacji dotyczących potrzeb laboratorium, w tym tak zwana lutnia liuyini (六一泥), która była powszechnie stosowana w chińskiej farmakologii i alchemii do hermetycznego uszczelniania reakcji zachodzących w podgrzewanych kolbach. W książce są umieszczone również przepisy dotyczące składników używanych do reakcji chemicznych z zaznaczoną wagą i ich wcześniejszym przygotowaniem oraz zrozumiałe, zwięzłe wskazówki dotyczące ich mieszania i stosowania.

</doc>
<doc id="5035112" url="https://pl.wikipedia.org/wiki?curid=5035112" title="Lotnictwo wojskowe Libii">
Lotnictwo wojskowe Libii



</doc>
<doc id="5035113" url="https://pl.wikipedia.org/wiki?curid=5035113" title="Układ z Trianon">
Układ z Trianon



</doc>
<doc id="5035119" url="https://pl.wikipedia.org/wiki?curid=5035119" title="Karabin Brunszwik">
Karabin Brunszwik



</doc>
<doc id="5035132" url="https://pl.wikipedia.org/wiki?curid=5035132" title="Kościół Reformowany w Hombrechtikon">
Kościół Reformowany w Hombrechtikon

Kościół Reformowany – kalwinistyczna świątynia w szwajcarskiej miejscowości Hombrechtikon, w kantonie Zurych. 
Historia.
Wmurowanie kamienia węgielnego nastąpiło 12 maja 1758 roku, gotowy kościół inaugurowano 23 września 1759. Budowa odbywała się według projektu Jakoba Grubenmanna, który zmarł jeszcze przed zakończeniem budowy.
Architektura.
Świątynia rokokowa, jednonawowa. Wieża ma wysokość 48 metrów.

</doc>
<doc id="5035133" url="https://pl.wikipedia.org/wiki?curid=5035133" title="Cesare Valerio">
Cesare Valerio

Cesare Valerio (ur. w XIX wieku, zm. w XX wieku) – włoski strzelec, mistrz świata.
Był związany z Turynem.
Podczas swojej kariery Valerio zdobył 8 medali na mistrzostwach świata (w latach 1898–1904). Czterokrotnie stał na podium w zawodach indywidualnych, zdobywając dwa medale na turnieju w 1903 roku, oraz po jednym na mistrzostwach w 1899 i 1901 roku. Medal zdobyty w 1901 roku był również jedynym złotym – wygrał w karabinie dowolnym stojąc z 300 m. Pozostałe 4 medale osiągnął w zmaganiach drużynowych (wszystkie srebrne).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5035136" url="https://pl.wikipedia.org/wiki?curid=5035136" title="Leonardowo">
Leonardowo

Leonardowo (; ) – wieś na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 ówczesny folwark leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwały tu 24 osoby, 23 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 2 domach zamieszkiwało 16 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2006 wieś w składzie sielsowietu Dziahile.

</doc>
<doc id="5035139" url="https://pl.wikipedia.org/wiki?curid=5035139" title="Robert M. Lively">
Robert M. Lively

Robert Maclin Lively (ur. 6 stycznia 1855 w Fayetteville, zm. 15 stycznia 1929 w Canton) – amerykański polityk, członek Partii Demokratycznej.
Działalność polityczna.
W okresie od 23 lipca 1910 do 3 marca 1911 był przedstawicielem 3. okręgu wyborczego w stanie Teksas w Izbie Reprezentantów Stanów Zjednoczonych.

</doc>
<doc id="5035147" url="https://pl.wikipedia.org/wiki?curid=5035147" title="Fincantieri Monfalcone">
Fincantieri Monfalcone

Fincantieri Monfalcone (wł. Associazione Sportiva Dilettantistica Unione Fincantieri Monfalcone) – włoski klub piłkarski, mający siedzibę w mieście Monfalcone, w północno-wschodniej części kraju, grający od sezonu 2018/19 w rozgrywkach Prima Categoria Friuli-Venezia Giulia.
Historia.
Chronologia nazw: 
Klub sportowy GS Cantiere Navale Triestino został założony w miejscowości Monfalcone w 1922 roku. W sezonie 1922/23 zespół najpierw zajął trzecie miejsce w "Campionato Giuliano", a potem debiutował w rozgrywkach Seconda Divisione (D2), zajmując również trzecią pozycję w grupie E. W 1923 roku do klubu dołączył "Sport Club Monfalcone" (powstał w 1912 roku jako "Unione Sportiva Monfalconese"), po czym nazwa klubu została zmieniona na AS Monfalconese C.N.T. Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" klub w sezonie 1926/27 startował w Prima Divisione (D2). W sezonie 1929/30 po podziale najwyższej dywizji na Serie A i Serie B klub został zakwalifikowany do drugiej ligi. W sezonie 1932/33 po 6 kolejkach klub zrezygnował z dalszych rozgrywek w "Serie B" z powodu problemów finansowych (przedsiębiorstwo Cantiere Navale Triestino zamknął działalność stoczniową). Następnie klub zmienił nazwę na Cantieri Riuniti dell'Adriatico Monfalcone (C.R.D.A. Monfalcone) i startował w sezonie 1933/34 w rozgrywkach Prima Divisione (D3). W sezonie 1934/35 po 13 kolejkach klub znów zrezygnował z dalszych rozgrywek w "Prima Divisione" i został zdegradowany. W 1935 roku po wprowadzeniu Serie C, poziom "Prima Divisione" został obniżony do czwartego stopnia. W 1938 klub awansował do "Serie C". Jednak wskutek rozpoczęcia działań wojennych w czasie II wojny światowej na terenie Włoch mistrzostwa 1943/44 zostały odwołane. W 1944 startował w wojennych rozgrywkach "Campionato Venezia Giulia", plasując się na czwartej pozycji.
Po zakończeniu II wojny światowej, klub wznowił działalność w 1945 roku i wkrótce podzielił się na dwa kluby - pierwszy z nazwą AC Monfalconese (ACM) został zakwalifikowany do rozgrywek "Serie C", a drugi z nazwą C.R.A. C.R.D.A. rozpoczął rozgrywki w Seconda Divisione. W 1948 po kolejnej reorganizacji systemu lig pierwszy klub (ACM) spadł do Promozione, a rok później drugi klub (CRDA) zdobył awans do "Promozione". W 1952 oba kluby (A.C.M. i C.R.A. C.R.D.A.) zjednoczyły się. Połączony klub z nazwą Circolo Ricreativo Aziendale C.R.D.A. startował w IV Serie (D4), która w 1957 zmieniła nazwę na "Campionato Interregionale - Prima Categoria". W 1959 klub awansował do "Serie C", ale po roku spadł z powrotem do Serie D. W 1962 wrócił do "Serie C". W 1968 klub zmienił nazwę na AC Monfalcone. W 1971 został zdegradowany do "Serie D", a w 1974 na rok do Promozione Friuli-Venezia Giulia (D5). Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Serie D" została obniżona do piątego poziomu. W 1979 klub spadł do "Promozione Friuli-Venezia Giulia", a następnie połączył się z "C.M.M. San Michele", zmieniając nazwę na Unione San Michele. W 1981 odbyła się fuzja z "G.S. Romana", po czym nazwa klubu została zmieniona na AC Monfalcone, a klub został zakwalifikowany do Campionato Interregionale (D5). W 1983 został zdegradowany do "Promozione Friuli-Venezia Giulia", a w 1988 wrócił do "Campionato Interregionale". W 1992 spadł do Eccellenza Friuli-Venezia Giulia, a w następnym roku do "Promozione Friuli-Venezia Giulia". Po zakończeniu sezonu 1993/94 klub z powodu poważnych trudności finansowych został rozwiązany.
W 1994 roku powstał nowy klub o nazwie US Calcio Monfalcone, który rozpoczął występy w najniższej lidze Terza Categoria Friuli-Venezia Giulia (D9). W 1995 uzyskał awans do Seconda Categoria Friuli-Venezia Giulia, a w 1996 do Prima Categoria Friuli-Venezia Giulia. W 1997 został promowany do "Promozione Friuli-Venezia Giulia", a w 1999 do "Eccellenza Friuli-Venezia Giulia". W 2002 klub awansował do "Serie D". W 2003 spadł z powrotem do "Eccellenza Friuli-Venezia Giulia". W 2011 klub po fuzji z "Fincantieri Calcio" przyjął nazwę ASD Unione Fincantieri Monfalcone. W 2013 klub awansował do "Serie D", ale w 2014 spadł z powrotem. Przed rozpoczęciem sezonu 2014/15 wprowadzono reformę systemy lig, wskutek czego "Eccellenza" awansowała na piąty poziom. W 2015 klub wrócił do "Serie D". W sezonie 2015/16 zajął 14.miejsce w grupie C "Serie D", ale potem ze względu na trudności ekonomiczne klub zrezygnował z dalszych występów w "Serie D". Sezon 2016/17 rozpoczął od najniższego poziomu w "Terza Categoria Friuli-Venezia Giulia", zdobywając awans do "Seconda Categoria Friuli-Venezia Giulia". W sezonie 2017/18 klub zwyciężył w grupie D "Seconda Categoria Friuli-Venezia Giulia" i zdobył promocję do "Prima Categoria Friuli-Venezia Giulia".
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w białych koszulkach, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Campo Sportivo Comunale w mieście Monfalcone o pojemności 2 tys. widzów.

</doc>
<doc id="5035149" url="https://pl.wikipedia.org/wiki?curid=5035149" title="Katastrofa ciężarówki wojskowej pod Bytomiem Odrzańskim">
Katastrofa ciężarówki wojskowej pod Bytomiem Odrzańskim



</doc>
<doc id="5035152" url="https://pl.wikipedia.org/wiki?curid=5035152" title="Kościół św. Wojciecha w Kobiernie">
Kościół św. Wojciecha w Kobiernie

Kościół świętego Wojciecha w Kobiernie − rzymskokatolicki kościół parafialny należący do parafii pod tym samym wezwaniem (dekanat Krotoszyn diecezji kaliskiej).
Jest to świątynia wzniesiona w latach 1881−1885 w stylu neogotyckim. Budowla jest murowana, nieotynkowana, jednonawowa, charakteryzuje się z węższym i niższym prezbiterium od strony wschodniej, wieżą o spiczastym zwieńczeniu od strony zachodniej oraz dwoma zakrystiami i dwoma kruchtami. Dach kościoła jest pokryty czerwoną dachówką, z kolei wieża białą blachą. Dobrodziejem świątyni był ksiądz fundator Karol Ludwik Seliger, proboszcz w latach 1838−1868, a także parafia.
Budowę świątyni nadzorował jego następca ks. Leonard Wilhelm Sprenger, proboszcz w latach 1868−1895. Natomiast wykończeniem wnętrza kościoła zajął się kolejny następca ks. prof. Onufry Jaworski, proboszcz w latach 1895−1916. Wyposażenie wnętrza reprezentuje styl neogotycki. Elementami wyposażenia są m.in. ołtarz główny i dwa ołtarze boczne.

</doc>
<doc id="5035157" url="https://pl.wikipedia.org/wiki?curid=5035157" title="Małyszki">
Małyszki

Małyszki – dawna wieś. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwały tu 72 osoby, 51 było wyznania rzymskokatolickiego a 21 prawosławnego. Jednocześnie 61 mieszkańców zadeklarowało polską przynależność narodową a 11 białoruską. Było tu 11 budynków mieszkalnych. W 1931 w 13 domach zamieszkiwały 64 osoby.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5035159" url="https://pl.wikipedia.org/wiki?curid=5035159" title="A.C. Monfalcone">
A.C. Monfalcone



</doc>
<doc id="5035166" url="https://pl.wikipedia.org/wiki?curid=5035166" title="Mariampol (sielsowiet Słoboda)">
Mariampol (sielsowiet Słoboda)

Mariampol – dawny folwark. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 8 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5035167" url="https://pl.wikipedia.org/wiki?curid=5035167" title="Bitwa pod Łuczankami">
Bitwa pod Łuczankami

Bitwa pod Łuczankami – walki grupy mjr. Feliksa Jaworskiego z 9 Dywizji Piechoty z sowieckim 423 pułkiem strzelców z 4 Dywizji Strzelców w czasie kampanii zimowej w okresie wojny polsko-bolszewickiej.
Geneza.
Zimą 1919/1920 na froncie polsko-sowieckim odnotowywano tylko działania lokalne. Linia frontu była rozciągnięta od środkowej Dźwiny, wzdłuż Berezyny, Uborci, Słuczy, po Dniestr. Zastój w działaniach wojennych obie strony wykorzystywały na przygotowanie się do decydujących rozstrzygnięć militarnych planowanych na wiosnę i lato 1920. 
9 Dywizja Piechoty płk. Władysława Sikorskiego zajmowała stanowiska na prawym brzegu Uborci. Jej 22 pułk piechoty obsadzał 75 kilometrowy odcinek frontu na linii Kruszniki – Buda – Sokołodniki – Machnowicze – Śnickie Pole – Stodolicze – Kartenicze – Bobrowe. W jego ugrupowaniu działał 4 Wołyński dywizjon strzelców konnych mjr. Feliksa Jaworskiego. Pododdziały ogólnowojskowe wspierała 4 bateria 7 pułku artylerii polowej i 1 bateria 9 pułku artylerii polowej. Na południowym skrzydle patrole kawalerii utrzymywały łączność z lewoskrzydłowymi oddziałami Frontu Wołyńskiego. W rejonie Łuczanek dowództwo sowieckie skoncentrowało 423 pułk strzelców, szykujący się do uderzenia na oddziały 9 Dywizji Piechoty.
Walki pod Łuczankami.
20 stycznia 1920 4 Wołyński dywizjon strzelców konnych mjr. Feliksa Jaworskiego otrzymał rozkaz wykonania wypadu na Łuczanki. Dywizjon, wzmocniony 11 i 12 kompanią 22 pułku piechoty, wyruszył wieczorem ze Stodolicz i po całonocnym marszu o świcie następnego dnia podszedł pod wioskę. Kompania  piechoty z dwoma plutonami 2 szwadronu otrzymała zadanie wykonania manewru obejścia i uderzenia na miejscowość od wschodu. Pozostała część dywizjonu miała uderzyć w szyku pieszym od zachodu.
Przeciwnik, uprzedzony przez miejscową  ludność o zbliżaniu się Polaków, przygotował twardą obronę i ostrzeliwał atakujących silnym ogniem broni maszynowej i dział. Strzelcy konni kontynuowali natarcie, a pod osłoną budynków dotarli do sowieckiej baterii strzelającej kartaczami. Część artylerzystów poległa w walce wręcz, część uciekła. Wtedy uderzył oddział obejścia i czerwonoarmiści nie wytrzymali uderzenia z dwóch stron. Żołnierze sztabu pułku bronili się twardo w budynkach. Dopiero wykorzystanie granatów ręcznych zmusiło ich do poddania się.
Bilans walk.
Pod Łuczywkami grupa mjr. Feliksa Jaworskiego wzięła do niewoli 60 jeńców, w tym dowódcę 423 pułku strzelców, zdobyła 4 działa, 10 ckm-ów i cały tabor pułku, przy stratach własnych dwóch zabitych i trzech rannych. Zdobyto też sztandar 423 pułku strzelców.
Za dzielność w bitwie pod Łuczankami krzyże srebrne Orderu Virtuti Militari otrzymali: podchorąży Stanisław Łukaszewicz "który podkradłszy się z patrolem pod nieprzyjacielską wartownię, granatami rozpędził wartowników, biorąc chorągiew nieprzyjacielską i 7 jeńców", plutonowy Józef Zając, który "ze wszystkich stron otoczony bronił się i nie wypuścił wziętego przez siebie do niewoli dowódcy 423-go pułku sowieckiego", starszy strzelec Wacław Kock, który "pierwszy wpadł na strzelającą kartaczami baterję sowiecką i przebił bagnetem kanoniera", starszy ułan Dominik Demczuk, który "sam jeden, podczołgawszy się pod strzelający kartaczami nieprzyjacielski działon, obsługę jego częściowo wystrzelał, częściowo rozproszył"

</doc>
<doc id="5035168" url="https://pl.wikipedia.org/wiki?curid=5035168" title="Biegi narciarskie na Mistrzostwach Świata w Narciarstwie Klasycznym 2021 – sztafeta kobiet">
Biegi narciarskie na Mistrzostwach Świata w Narciarstwie Klasycznym 2021 – sztafeta kobiet

Sztafeta 4 × 5 km kobiet – jedna z konkurencji rozgrywanych w ramach biegów narciarskich na Mistrzostwach Świata w Narciarstwie Klasycznym 2021. Zawody zostały rozegrane 4 marca 2021 roku. Tytułu broniły Szwedki. Do startu przystąpiło 15 sztafet, lecz podczas biegu reprezentacje Kazachstanu, Polski, Ukrainy, Estonii i Litwy zostały zdublowane.
Dwie pierwsze zawodniczki pobiegły po 5 km techniką klasyczną. Po przebiegnięciu tego dystansu, dwie kolejne zawodniczki biegły po 5 km techniką dowolną.

</doc>
<doc id="5035169" url="https://pl.wikipedia.org/wiki?curid=5035169" title="Morgan G. Sanders">
Morgan G. Sanders

Morgan Gurley Sanders (ur. 14 lipca 1878 w pobliżu Ben Wheeler, hrabstwo Van Zandt zm. 7 stycznia 1956 w Corsicana) – amerykański polityk, członek Partii Demokratycznej.
Działalność polityczna.
Od 1902 do 1906 zasiadał w Texas House of Representatives, a w okresie od 4 marca 1921 do 3 stycznia 1939 przez dziewięć kadencji był przedstawicielem 3. okręgu wyborczego w stanie Teksas w Izbie Reprezentantów Stanów Zjednoczonych.

</doc>
<doc id="5035179" url="https://pl.wikipedia.org/wiki?curid=5035179" title="Frangiskos Mawromatis">
Frangiskos Mawromatis

Frangiskos D. Mawromatis (gr. Φραγκίσκος Δ. Μαυρομμάτης; ur. 13 stycznia 1870 w Chios, zm. ?) – grecki strzelec, dwukrotny olimpijczyk i uczestnik Olimpiady Letniej 1906.
Wziął udział w 9 konkurencjach podczas Olimpiady Letniej 1906, 4 konkurencjach na igrzyskach w Londynie (1908) i 11 konkurencjach podczas igrzysk w Sztokholmie (1912). W 24 startach ani razu nie znalazł się w czołowej trójce zawodów. Podczas Olimpiady Letniej 1906 najwyższe miejsce zajął w drużynowym strzelaniu z karabinu dowolnego w trzech postawach z 300 m (4. pozycja), zaś indywidualnie najlepszy wynik osiągnął w pistolecie pojedynkowym z 20 m (6. miejsce). Na igrzyskach olimpijskich również osiągnął 4. miejsce, tym razem w 1912 roku w drużynowych zawodach karabinu małokalibrowego ze znikającą tarczą z 25 m. Podczas tych samych zawodów zajął także najwyższe miejsce w indywidualnych zmaganiach – był 17. w karabinie wojskowym w trzech postawach z 300 m.

</doc>
<doc id="5035180" url="https://pl.wikipedia.org/wiki?curid=5035180" title="Frangiskos Mavrommatis">
Frangiskos Mavrommatis



</doc>
<doc id="5035181" url="https://pl.wikipedia.org/wiki?curid=5035181" title="Konstantinos Skarlatos">
Konstantinos Skarlatos



</doc>
<doc id="5035185" url="https://pl.wikipedia.org/wiki?curid=5035185" title="Ivo Malec">
Ivo Malec

Ivo Malec (ur. 30 marca 1925 w Zagrzebiu, zm. 14 sierpnia 2019 w Paryżu) – francuski kompozytor pochodzenia chorwackiego.
Życiorys.
W latach 1949–1951 studiował w akademii muzycznej w Zagrzebiu u Milo Cipry (kompozycja) i Friedricha Zauna (dyrygentura). W latach 1952–1953 pełnił funkcję dyrektora artystycznego opery w Rijece. Od 1955 roku przebywał w Paryżu, gdzie był uczniem Pierre’a Schaeffera i brał udział w pracach Groupe de Musique Concrète. W 1959 roku osiadł na stałe we Francji. Od 1960 roku pracownik działającej przy ORTF Groupe de recherches musicales. W latach 1972–1990 wykładał w Konserwatorium Paryskim. W 1992 roku otrzymał Grand Prix national de la musique. Odznaczony został krzyżem komandorskim Orderu Sztuki i Literatury (1990) oraz krzyżem kawalerskim Legii Honorowej (2006).
Twórczość.
Twórczość Malca ukształtowała się pod wpływem Pierre’a Schaeffera i pracy w Groupe de Musique Concrète. Przyczynił się do rozwoju muzyki elektroakustycznej. Na gruncie muzyki orkiestrowej, chcąc przełamać opory muzyków wynikające ze złożoności materii w kompozycjach współczesnych, wprowadzał podziały orkiestr na mniejsze, zautonomizowane zespoły koordynowane przez dyrygenta, dające muzykom pewien stopień swobody działania.

</doc>
<doc id="5035192" url="https://pl.wikipedia.org/wiki?curid=5035192" title="Spiridon Mostras">
Spiridon Mostras

Spiridon D. Mostras (gr. Σπυρίδων Δ. Μόστρας; ur. 23 października 1890 w Atenach, zm. ?) – grecki strzelec, olimpijczyk.
Uczestniczył w Letnich Igrzyskach Olimpijskich 1912. Zajął 88. miejsce w karabinie wojskowym w trzech postawach z 300 m, zaś w drużynowym strzelaniu z karabinu wojskowego osiągnął 7. miejsce.

</doc>
<doc id="5035193" url="https://pl.wikipedia.org/wiki?curid=5035193" title="Spyridon Mostras">
Spyridon Mostras



</doc>
<doc id="5035194" url="https://pl.wikipedia.org/wiki?curid=5035194" title="Lindley Beckworth">
Lindley Beckworth

Lindley Garrison Beckworth Sr. (ur. 30 czerwca 1913 w Mabank, zm. 9 marca 1984 w Tyler) – amerykański polityk, członek Partii Demokratycznej.
Działalność polityczna.
W okresie od 3 stycznia 1939 do 3 stycznia 1953 przez siedem kadencji i od 3 stycznia 1957 do 3 stycznia 1967 przez pięć kadencji był przedstawicielem 3. okręgu wyborczego w stanie Teksas w Izbie Reprezentantów Stanów Zjednoczonych.

</doc>
<doc id="5035206" url="https://pl.wikipedia.org/wiki?curid=5035206" title="Romolo Simonetti">
Romolo Simonetti

Romolo Simonetti (ur. 15 marca 1911 w Monfalcone, zm. ?) – włoski piłkarz, grający na pozycji pomocnika lub napastnika, trener piłkarski.
Kariera piłkarska.
W 1929 rozpoczął karierę piłkarską w miejscowej drużynie Monfalconese C.N.T. W 1932 przeszedł do Triestiny. Następnie występował w klubach Sampierdarenese i Venezia. W 1938 wrócił do Monfalcone, w którym zakończył karierę piłkarza w roku 1943.
Kariera trenerska.
Jeszcze będąc piłkarzem łączył funkcje trenerskie w latach 1942-1943 w klubie Monfalcone.

</doc>
<doc id="5035208" url="https://pl.wikipedia.org/wiki?curid=5035208" title="Bestune B70">
Bestune B70

Bestune B70 – samochód osobowy klasy średniej produkowany pod chińską marką Bestune od 2020 roku.
Historia i opis modelu.
Po tym, jak przez pierwsze dwa lata funkcjonowania utworzonej w 2018 roku chińskiej marki Bestune jej gama była sukcesywnie poszerzana o SUV-y, we wrześniu 2020 zdecydowano się urozmaicić ofertę o pierwszy klasyczny samochód osobowy. Model B70 powstał jako nowa generacja modelu o takiej samej nazwie, który dotychczas pod postacią dwóch generacji był oferowany w ramach linii modelowej "Besturn" marki FAW w latach 2006–2018.
W przeciwieństwie do poprzednika, Bestune B70 przyjął postać nie 4-drzwiowego sedana, lecz 5-drzwiowego liftbacka z łagodnie opadającą linią dachu w stylu pojazdów typu fastback. Pojazd zbudowano na nowej platformie koncernu FAW o nazwie "FAW Modular Architecture", zyskując awangardową stylizację z trójramiennymi reflektorami w podobnym schemacie co w przypadku nowej linii modelowej Cadillaka. Przednie oświetlenie wykonano w technologii Matrix LED.
Podobnie jak w przypadku nadwozia, także i w kabinie pasażerskiej znalazły się chromowane akcenty i nieregularne formy. Deskę rozdzielczą przyozdobiły trzy wyświetlacze, pełniące kolejno funkcję zegarów, ekrana systemu multimedialnego oraz panelu klimatyzacji z charakterystyczną imitacją pokręteł. Gamę jednostek napędowych utworzył z kolei tylko jeden, turbodoładowany czterocylindrowy silnik benzynowy o pojemności 1,5-litra i mocy maksymalnej 169 KM.
Sprzedaż.
Bestune B70 powstał głównie z myślą o konkurowaniu z podobnej wielkości klasy średniej limuzynami oferowanymi na rynku chińskim przez zarówno rodzimych, jak i zagranicznych producentów. Sprzedaż pojazdu rozpoczęła się lokalnie w listopadzie 2020 roku. W 2022 roku samochód trafił do sprzedaży na rynkach Bliskiego Wschodu takich jak m.in. Zjednoczone Emiraty Arabskie czy Arabia Saudyjska.

</doc>
<doc id="5035213" url="https://pl.wikipedia.org/wiki?curid=5035213" title="Dino de Laurentiis Cinematografica">
Dino de Laurentiis Cinematografica

Dino de Laurentiis Cinematografica – włoska wytwórnia filmowa.
Wytwórnia została założona w 1946 roku przez Dina De Laurentiisa i od tego czasu wyprodukowała ponad 100 filmów.

</doc>
<doc id="5035221" url="https://pl.wikipedia.org/wiki?curid=5035221" title="Conotrachelus neomexicanus">
Conotrachelus neomexicanus

Conotrachelus neomexicanus – gatunek chrząszcza z rodziny ryjkowcowatych.
Zasięg występowania.
Występuje w południowo-zachodniej i centralnej części USA, w granicach zasięgu występowania sosny żółej.
Budowa ciał.
Ciało bardziej wydłużone niż u większości przedstawicieli rodzaju.
Biologia i ekologia.
Występuje w lasach sosnowych. Żeruje na sośnie żółtej oraz "Pinus leiophylla".
Samice składają jaja w dwuletnich szyszkach od maja do lipca. Larwy, po intensywnym żerowaniu, wydostają się z nich i spadają na ziemie w której się zagrzebują i tam przepoczwarczają. Imago wychodzą z ziemi późnym latem oraz wczesną jesienią. Odbywają one żer uzupełniający na gałązkach sosen, po czym najprawdopodobniej zimują w osłoniętych miejscach.

</doc>
<doc id="5035226" url="https://pl.wikipedia.org/wiki?curid=5035226" title="Kościół św. Józefa Oblubieńca Najświętszej Maryi Panny i św. Jana od Krzyża w Warszawie">
Kościół św. Józefa Oblubieńca Najświętszej Maryi Panny i św. Jana od Krzyża w Warszawie

Kościół świętego Józefa Oblubieńca Najświętszej Maryi Panny i świętego Jana od Krzyża w Warszawie – rzymskokatolicki kościół parafialny należący do parafii św. Józefa Oblubieńca Najświętszej Maryi Panny w Warszawie (dekanat wolski archidiecezji warszawskiej). Znajduje się w warszawskiej dzielnicy Wola, na osiedlu Koło.
Historia.
Świątynia została poświęcona 6 sierpnia 1951 roku przez kardynała Stefana Wyszyńskiego, prymasa Polski. Prace wykończeniowe wewnątrz świątyni trwały przez kolejne lata. W 1955 roku została wzniesiona kopuła z polichromią autorstwa profesorów Józefa Sławińskiego i Michała Baranowskiego, którzy następnie pokryli barwnymi malowidłami prezbiterium.
1 czerwca 1963 roku Prymas Tysiąclecia konsekrował ukończony kościół.
19 marca 2021 roku kard. Kazimierz Nycz ustanowił świątynię na Kole diecezjalnym sanktuarium św. Józefa.
Architektura i wnętrze.
Dwupoziomowa świątynia zajmuje powierzchnię 900 metrów kwadratowych i osiąga wysokość 37 metrów. Trzynawowy kościół został wzniesiony w stylu modernistycznym – reprezentuje typ bazylikowy. Na miejscu skrzyżowania nawy głównej z transeptem jest umieszczona potężna kopuła na planie ośmiokąta. Druga kopuła znajduje się nad kaplicą adoracyjną. Z przodu – po obu stronach fasady – znajdują się wieże z otworami dzwonnymi. Między nimi jest usytuowana ażurowa ściana z małą rozetą okienną. Cennymi elementami wyposażenia budowli są stacje Drogi Krzyżowej i witraże wykonane przez artystkę Marię Hiszpańską – Neuman, a także prace znanego artysty rzeźbiarza, prof. Gustawa Zemły, m.in.: monumentalny krzyż z figurą Pana Jezusa i tablice przedstawiające tajemnice różańcowe. W latach 2013–2015 został wykonany kompleksowy remont wnętrza świątyni razem z wymianą wszystkich instalacji, renowacją posadzki i wystrojem liturgicznym.

</doc>
<doc id="5035232" url="https://pl.wikipedia.org/wiki?curid=5035232" title="Paramongaia">
Paramongaia

Paramongaia – rodzaj roślin z rodziny amarylkowatych, obejmujący pięć gatunków, występujących w Boliwii i Peru.
Nazwa rodzaju pochodzi od miasta Paramonga w Peru, w pobliżu którego roślina ta została odkryta.
Zastosowanie.
"Paramongaia weberbaueri" mimo rzadkości jest uprawiana jako roślina ozdobna. Jej żółte kwiaty osiągające średnicę 15 cm przypominają kwiaty narcyzów. Są bardzo silnie pachnące. 

</doc>
<doc id="5035233" url="https://pl.wikipedia.org/wiki?curid=5035233" title="Dino de Laurentiis Entertainment Group">
Dino de Laurentiis Entertainment Group



</doc>
<doc id="5035241" url="https://pl.wikipedia.org/wiki?curid=5035241" title="Mostowe (Białoruś)">
Mostowe (Białoruś)

Mostowe – dawna leśniczówka. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek a następnie leśniczówka leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 29 osób, 2 było wyznania rzymskokatolickiego a 27 prawosławnego. Jednocześnie 28 mieszkańców zadeklarowało białoruską przynależność narodową a 1 inną. Było tu 6 budynków mieszkalnych. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5035251" url="https://pl.wikipedia.org/wiki?curid=5035251" title="Károly Csapkay">
Károly Csapkay

Károly Csapkay (ur. 29 maja 1893 w Budapeszcie; zm. 1 marca 1966) – węgierski piłkarz i trener piłkarski.
Kariera piłkarska.
W 1914 rozpoczął karierę piłkarską w miejscowej drużynie Magyar Államvasutak. W 1915 przeszedł do Törekvés. W sezonie 1925/26 występował w Libertas, w którym zakończył karierę piłkarza.
Kariera trenerska.
W 1926 roku rozpoczął pracę trenerską w Fiorentina. Następnie do 1939 prowadził kluby Aquila Montevarchi, Monfalconese C.N.T., Triestina, Palermo, Napoli, ponownie Palermo, Venezia i Pisa. 
Zmarł 1 marca 1966 roku w wieku 73 lat.
W 2015 roku został wprowadzony do Hall of Fame klubu Fiorentina.

</doc>
<doc id="5035254" url="https://pl.wikipedia.org/wiki?curid=5035254" title="Cearanthes fuscoviolacea">
Cearanthes fuscoviolacea

Cearanthes fuscoviolacea – gatunek roślin z monotypowego rodzaju Cearanthes z rodziny amarylkowatych, występujący endemicznie w stanie Ceará w północno-wschodniej Brazylii.

</doc>
<doc id="5035259" url="https://pl.wikipedia.org/wiki?curid=5035259" title="Unione Fincantieri Monfalcone">
Unione Fincantieri Monfalcone



</doc>
<doc id="5035260" url="https://pl.wikipedia.org/wiki?curid=5035260" title="Joe R. Pool">
Joe R. Pool

Joe R. Pool właściwie Joseph Richard Pool (ur. 18 lutego 1911 w Fort Worth, zm. 14 lipca 1968 w Houston) – amerykański polityk, członek Partii Demokratycznej.
Działalność polityczna.
W okresie od 3 stycznia 1963 do 3 stycznia 1967 przez dwie kadencje był przedstawicielem dużego okręgu i od 3 stycznia 1967 do śmierci 14 lipca 1968 przez jedną kadencję przedstawicielem 3. okręgu wyborczego w stanie Teksas w Izbie Reprezentantów Stanów Zjednoczonych.

</doc>
<doc id="5035264" url="https://pl.wikipedia.org/wiki?curid=5035264" title="Ludmiła Bogusławska">
Ludmiła Bogusławska

Ludmiła Bogusławska (ros. Людмила Александрoвна Сивербрик, "Ludmiła Aleksandrowna Siwierbrik"; ur. 10 czerwca 1897 w Gatczynie, zm. 26 kwietnia 1968 w Londynie) – polska automobilistka pochodzenia rosyjskiego, zwyciężczyni I Rajdu Pań, pilot i podróżniczka, uczestniczka powstania warszawskiego.
Życiorys.
Urodziła się 10 czerwca 1897 Gatczynie w Rosji jako Ludmiła Siwierbrik (Sieverbrück). Była prawnuczką pochodzącego z Rewla (Tallina) Georga von Sieverbrücka, który osiadł w Rosji. Późniejszego męża Michała poznała w wieku 19 lat podczas I wojny światowej, gdy ona służyła w przyfrontowych szpitalach jako siostra miłosierdzia, a on służył w armii rosyjskiej, walcząc z Niemcami. Pobrali się rok później, a rok lub dwa później przyjechali do Warszawy ze swoim pierwszym dzieckiem – córką Jadwigą. Wspólnymi siłami założyli polskie przedstawicielstwo Lancii, opon Michelin i narzędzi Black&amp;Decker. W rodzinnym przedsiębiorstwie Ludmiła pracowała co drugi dzień, odpowiadając za prace biurowe. Podczas gdy jej mąż był zapalonym przedsiębiorcą, Ludmiła chciała startować w wyścigach i zdobywać nagrody.
W 1924 wzięła udział, jako jedyna kobieta, w 300-kilometrowym rajdzie samochodowym po drogach publicznych. Zajęła piąte miejsce ze średnią prędkością 98 km/h. W roku następnym w III polskim wyścigu samochodowym również osiągnęła przyzwoity wynik.
27 czerwca 1926 w Ogólnopolskim Rajdzie Pań – pierwszym w historii motoryzacji wyścigu samochodowym kobiet – Ludmiła Bogusławska za kierownicą Lancii Lambda przejechała linię mety jako pierwsza, pokonując 16 innych zawodniczek, m.in. Nadzieję Marchlewską, żonę przedstawiciela Fiata, i Gretę Turnau, towarzyszkę właściciela salonu Citroëna. Trasa biegła z Warszawy przez Zegrze, Serock, Wyszków Ostrów, Zambrów, Łomżę, Ostrołękę, Różan, Pułtusk, Serock, Zegrze, Jabłonną z powrotem do miejsca startu, jej długość wynosiła 300 km. Lancia Bogusławskiej osiągnęła średnią prędkość 60 kilometrów na godzinę. Na trasie Bogusławska sama przeganiała zwierzęta z drogi. Za zwycięstwo otrzymała nagrodę Automobilklubu Polski – wielki puchar „kryształowy, oprawny w złoto” oraz złotą plakietę i dyplom.
W powstaniu warszawskim była sanitariuszką. Jej złoty medal z pierwszego wygranego rajdu zaginął wówczas bezpowrotnie. Po powstaniu dostała się do niewoli. Przebywała jako pielęgniarka w szpitalu w obozie jenieckim w Zeithain, następnie na robotach przymusowych w fabryce amunicji w Chemnitz, a po zbombardowaniu fabryki przez aliantów – w obozie jenieckim dla kobiet w Oberlangen. Przez rok służyła w 2 Korpusie jako siostra w szpitalu wojskowym. Wróciła do kraju w 1946 roku. 
Po wojnie Bogusławska była najpierw tłumaczką, potem sekretarką na Wydziale Dziennikarstwa Uniwersytetu Warszawskiego. Po śmierci męża wyjechała z Polski. Zmarła 26 kwietnia 1968 w Londynie.

</doc>
<doc id="5035268" url="https://pl.wikipedia.org/wiki?curid=5035268" title="5 Batalion Artylerii Fortecznej (austro-węgierski)">
5 Batalion Artylerii Fortecznej (austro-węgierski)

Batalion Artylerii Fortecznej Nr 5 – oddział artylerii fortecznej cesarskiej i królewskiej Armii.
Historia oddziału.
W 1908 3. batalion Morawsko-Galicyjskiego Pułku Artylerii Fortecznej Nr 2 w Krakowie, został detaszowany do Trydentu (), w okręgu 14 Korpusu. 4. kompania została podporządkowana komendantowi 3 Brygady Artylerii Fortecznej w Trydencie. Komendantem batalionu był major Johann Gloss, który w następnym roku został przeniesiony do Galicyjskiego Pułku Artylerii Fortecznej Nr 3 w Przemyślu na stanowisko komendanta 2. batalionu i mianowany podpułkownikiem.
20 stycznia 1909 3. batalion został przeformowany w Morawsko-Galicyjski Batalion Artylerii Fortecznej Nr 5. Batalion został podporządkowany komendantowi 3 Brygady Artylerii Fortecznej w Trydencie. Jednostka otrzymywała rekrutów z okręgu 1 Korpusu.
Od początku istnienia oddziału do 1918 pełnili w nim służbę: kapitan rachmistrz wojskowy Gustav Mohnert i porucznik prowiantowy Fridolin Lassner. W pierwszej obsadzie oficerskiej znalazł się m.in. kpt. Stanisław Prochaska, późniejszy podpułkownik, a przydział w rezerwie otrzymali podporucznicy: Leon Harasiewicz, Lucjan Myciński (ur. 20 maja 1884), późniejszy major samochodowy Wojska Polskiego i dyrektor huty Batory, Wincenty Ledóchowski, późniejszy kapitan artylerii Wojska Polskiego, Józef Łukawski (ur. 1879), późniejszy porucznik artylerii Wojska Polskiego, Klaudiusz Filasiewicz, późniejszy kapitan artylerii Wojska Polskiego oraz kadeci: Leopold Stuhr (ur. 22 grudnia 1884, zm. 6 listopada 1961), późniejszy kapitan artylerii inżynier Wojska Polskiego i Bolesław Paykart, późniejszy major artylerii Wojska Polskiego, Władysław Róg (ur. 18 kwietnia 1880 w Komarnie), major audytor Wojska Polskiego, doktor praw, adwokat we Lwowie, zamordowany w 1940 na terytorium Ukrainy.
Batalion obchodził swoje święto 20 lipca, w rocznicę bitwy pod Lissą stoczonej w 1866.

</doc>
<doc id="5035275" url="https://pl.wikipedia.org/wiki?curid=5035275" title="Brady P. Gentry">
Brady P. Gentry

Brady Preston Gentry (ur. 25 marca 1896 w Colfax, zm. 9 listopada 1966 w Houston) – amerykański polityk, członek Partii Demokratycznej.
Działalność polityczna.
W okresie od 3 stycznia 1953 do 3 stycznia 1957 przez dwie kadencje był przedstawicielem 3. okręgu wyborczego w stanie Teksas w Izbie Reprezentantów Stanów Zjednoczonych.

</doc>
<doc id="5035285" url="https://pl.wikipedia.org/wiki?curid=5035285" title="Estadio Israel Barrios">
Estadio Israel Barrios

Estadio Israel Barrios – stadion piłkarski w gwatemalskim mieście Coatepeque, w departamencie Quetzaltenango. Obiekt może pomieścić 20 000 widzów, a swoje mecze rozgrywa na nim drużyna Coatepecano IB.
Stadion powstał jako prywatna inicjatywa lokalnego przedsiębiorcy, filantropa i entuzjasty piłki nożnej Israela Barriosa. By pokryć koszty budowy, wynoszące 25 milionów quetzali (około 12 mln złotych), Barrios oszczędzał przez dziesięć lat. Inauguracja obiektu, który nosi jego imię, miała miejsce 30 stycznia 2011.
Jest drugim największym stadionem w Gwatemali (po narodowej arenie Estadio Doroteo Guamuch Flores) i największym zlokalizowanym poza stolicą. Uznawany za jeden z najlepszych i najważniejszych stadionów piłkarskich w kraju. Lokalne media opisują go jako wzorowany na stadionach europejskich.
Obiekt ma sześć szatni, baseny do hydroterapii, loże, salę prasową, kilkanaście stanowisk telewizyjnych i prasowych, a także boisko boczne. Trzy z czterech trybun są zadaszone. Nie ma sztucznego oświetlenia.
Na obiekcie w latach 2011–2015 swoje domowe spotkania rozgrywał lokalny zespół Deportivo Coatepeque, który przeniósł się na niego z Estadio Las Gardenias. Po rozwiązaniu drużyny stał się domowym obiektem nowego klubu Coatepecano IB, sponsorowanego przez Israela Barriosa. Na stadionie tymczasowo występują też różne gwatemalskie kluby, które nie mogą chwilowo korzystać ze swoich obiektów.
W listopadzie 2019 na stadionie po raz pierwszy rozegrała swoje spotkanie seniorska reprezentacja Gwatemali. Był to mecz towarzyski z Antiguą i Barbudą (8:0). 

</doc>
<doc id="5035286" url="https://pl.wikipedia.org/wiki?curid=5035286" title="James Collins">
James Collins



</doc>
<doc id="5035289" url="https://pl.wikipedia.org/wiki?curid=5035289" title="Xia Peisu">
Xia Peisu

Xia Peisu (; ur. 28 lipca 1923 w Chonqqing, zm. 27 sierpnia 2014 w Pekinie) – chińska informatyczka i pedagożka znana z pionierskich badań w dziedzinie informatyki i technologii. Twórczyni "Modelu 107", pierwszego w Chinach elektronicznego komputera cyfrowego ogólnego przeznaczenia. Jest nazywana „matką informatyki w Chinach”. Ona i jej mąż Yang Liming zostali wybrani akademikami Chińskiej Akademii Nauk w 1991 roku. W 2010 roku została uhonorowana inauguracyjną nagrodą Chińskiej Federacji Komputerowej za całokształt osiągnięć.
Życiorys.
Xia Peisu ukończyła studia na Wydziale Elektrotechniki Narodowego Centralnego Uniwersytetu w 1945 r., a następnie kontynuowała studia w Instytucie Telekomunikacji na National Chiao Tung University w latach 1945–1947.
W 1947 r. wyjechała do Wielkiej Brytanii. Obroniła doktorat na Uniwersytecie Edynburskim.
Członkini pierwszego zespołu badawczego zajmującego się komputerami elektronicznymi w Chinach. Była pracownikiem naukowym w Instytucie Badań Technologii Komputerowych Chińskiej Akademii Nauk. W latach pięćdziesiątych XX wieku Xia zaprojektowała i z powodzeniem wyprodukowała pierwszy uniwersalny elektroniczny komputer cyfrowy. Dziesięć lat później dokonała systematycznych i twórczych osiągnięć w badaniach i projektowaniu szybkich komputerów.
Była również odpowiedzialna za opracowanie szybkiego procesora wektorowego, który dziesięciokrotnie przyspieszył przetwarzanie danych sejsmicznych podczas poszukiwań ropy naftowej. Szybkość działania procesora wektorowego zaprojektowanego w oparciu o tę zasadę była pięciokrotnie wyższa niż innych procesorów obecnych w kraju. Xia była również odpowiedzialna za zaprojektowanie i pomyślny rozwój wielu komputerów równoległych różnych typów. Wprowadzone przez nią chińskie tłumaczenia wielu terminologii i pojęć dotyczących komputerów są nadal w użyciu.
Została wybrana do Chińskiej Akademii Nauk w 1991 roku. W 1985 roku otrzymała tytuł doktora "honoris causa" Uniwersytetu Heriot-Watt.
Zmarła w wieku 91 lat w Szpitalu Przyjaźni Chińsko-Japońskiej w Pekinie.
Od 2015 roku Chińska Federacja Komputerowa przyznaje corocznie nagrodę Xie-Peisu naukowczyniom i inżynierkom za ich „wybitny wkład i osiągnięcia w dziedzinie informatyki, inżynierii, edukacji i przemysłu”.

</doc>
<doc id="5035296" url="https://pl.wikipedia.org/wiki?curid=5035296" title="Łakisy">
Łakisy

Łakisy () – wieś (ros. деревня, trb. dieriewnia) w zachodniej Rosji, w osiedlu wiejskim Kasplanskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Kaspli, 1 km od drogi regionalnej 66K-11 (Niżniaja Dubrowka – Michajlenki), 5,5 km od drogi regionalnej 66N-1809 (Pyndino – Zamoszczje), 23 km od drogi regionalnej 66A-71 (Olsza – Nowyje Batieki), 19 km od drogi magistralnej M1 «Białoruś», 23,5 km od drogi federalnej R120 (Orzeł – Briańsk – Smoleńsk – Witebsk), 2 km od centrum administracyjnego osiedla wiejskiego (Kaspla-1), 37 km od Smoleńska, 20 km od najbliższego przystanku kolejowego (Lelekwinskaja).
Demografia.
W 2010 r. miejscowość zamieszkiwały 2 osoby.
Historia.
Dawna nazwa miejscowości to Łukiesy ().
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5035302" url="https://pl.wikipedia.org/wiki?curid=5035302" title="Hannonia hesperidum">
Hannonia hesperidum

Hannonia hesperidum – gatunek roślin z monotypowego rodzaju Hannonia z rodziny amarylkowatych, występujący endemicznie w Maroku.
Nazwa rodzaju jest homonimem taksonomicznym rodzaju kikutnic: "Hannonia" .
Morfologia.
Drobne, wieloletnie rośliny zielne. Liście wyrastają po przekwitnięciu rośliny. Zewnętrzny zredukowany do cienkiej i suchej pochwy liściowej, dwa do trzech liści wewnętrznych, równowąskich, płaskich, mięsistych, o szerokości 2 mm. Dwa kwiaty zebrane w baldach wyrastają na pustym w środku, okrągłym na przekroju głąbiku. Kwiatostan wsparty jest dwiema podsadkami. Listki okwiatu równowąskolancetowate, rozszerzone wierzchołkowo i zwężające się do nasady, gdzie formują bardzo krótką rurkę, białe, pośrodku rynienkowate i tam odosiowo zabarwione zielono. Pręciki dwóch różnych długości. Główki pręcików podługowate. Zalążnia trójkomorowa, z 5-6 zalążkami w każdej komorze. Szyjka słupka nitkowata, zakończona główkowatym lub trójwrębnym znamieniem. Rośliny efemeryczne, kwitną jeden dzień, późnym latem lub jesienią.
Zagrożenie i ochrona.
Gatunek narażony na wyginięcie. Występuje w Maroku na środkowym wybrzeżu Atlantyku oraz w kilku miejscach w górach Atlasu Wysokiego i na marokańskiej Saharze. Jest rośliną rzadką, znanych jest jedynie 10 jej populacji, narażonych na liczne zagrożenia, m.in. nadmierny wypas, intensyfikację rolnictwa, wylesianie, fragmentację siedlisk, losowe wycinki, ingerencję człowieka, turystykę, urbanizację wybrzeża. Nie występuje na obszarach chronionych.

</doc>
<doc id="5035303" url="https://pl.wikipedia.org/wiki?curid=5035303" title="IAI Dagger">
IAI Dagger



</doc>
<doc id="5035305" url="https://pl.wikipedia.org/wiki?curid=5035305" title="Walter Tevis">
Walter Tevis

Walter Stone Tevis (ur. 28 lutego 1928 w San Francisco, zm. 9 sierpnia 1984 w Nowym Jorku) – amerykański pisarz i wykładowca akademicki. Opublikował sześć powieści, które zostały przetłumaczone na co najmniej 19 języków.
Życiorys.
Urodził się i dorastał w San Francisco, jako drugie dziecko Anny Elizabeth Bacon i Waltera Stone’a Tevisa, miał starszą siostrę, Betty (1925–2010). W dzieciństwie zachorował na chorobę reumatyczną serca, więc rodzice umieścili go na ponad rok w szpitalu Stanford Children’s Convalescent, gdzie miał podawane duże dawki fenobarbitalu. Po opuszczeniu szpitala w wieku 11 lat pojechał samotnie pociągiem do rodziny, która przeniosła się w tym czasie do hrabstwa Madison w Kentucky, gdzie przyznano im ziemię. W nowym miejscu zamieszkania doznawał często przemocy ze strony innych uczniów.
Pod koniec II wojny światowej w dniu 17. urodzin zaciągnął się do US Navy, służąc jako cieśla okrętowy na pokładzie niszczyciela USS Hamilton na Pacyfiku.
Po wojnie studiował na Uniwersytecie Kentucky, gdzie uzyskał stopień licencjata (1949) i magistra (1954) z literatury angielskiej. Później uczęszczał na renomowane zajęcia Iowa Writers’ Workshop na University of Iowa, gdzie otrzymał tytuł M.F.A. z twórczego pisania w 1960.
Po studiach uczył różnych przedmiotów (m.in. języka angielskiego, wychowania fizycznego) w małych miasteczkach w stanie Kentucky. W tym czasie zaczął pisać opowiadania, które potem były publikowane w „The Saturday Evening Post”, „Esquire”, „Redbook”, „Cosmopolitan” i „Playboyu”. Zadebiutował w 1955 tekstem „The Big Hustle”, opublikowanym w „Collier’s”, w 1957 wydrukował swe pierwsze opowiadanie fantastycznonaukowe, „The Ifth Of Oofth” w „Galaxy Science Fiction”. Pracował także dla Wydziału Autostrad Kentucky, w tym czasie opublikował pierwszą powieść, "The Hustler" (1959, Harper &amp; Row).
Następnie wykładał na Northern Kentucky University, University of Kentucky i Southern Connecticut State University. W latach 1965–1978 otrzymał tytuł profesora na Uniwersytecie Ohio, gdzie wykładał literaturę angielską i kreatywne pisanie. Ostatnie lata życia spędził w Nowym Jorku utrzymując się z pisania.
Był członkiem Authors Guild. W styczniu 2018 nazwisko Waltera Tevisa wprowadzono do Kentucky Writers Hall of Fame.
Życie osobiste.
W 1952 poślubił Jamie Griggs, z którą rozwiódł się po 28 latach. Mieli dwoje dzieci, syna Williama Thomasa i córkę Julię Ann. Jego drugą żoną była Eleanor Tevis, którą poślubił w 1983.
Przyjaźnił się z pisarzem Danielem Keyesem.
Tevis, sam syn alkoholika, był nałogowym alkoholikiem, palaczem, hazardzistą, podejmował też próby samobójcze. W jego życiu duża rolę odegrały gry, także hazardowe. Pierwsze szachy otrzymał w wieku 7 lat, potem często grywał i osiągnął poziom C. W liceum zaprzyjaźnił się z chłopcem, który miał własny stół bilardowy, a w przyszłości stał się właścicielem sali bilardowej w Lexington, co znalazło później odzwierciedlenie w twórczości Tevisa. Podczas kilkunastomiesięcznej służby w marynarce nauczył się grać w pokera. W jego twórczości często można spotkać motywy odnoszące się do nałogów. Przezwyciężył swój nałóg alkoholowy w latach 70. dzięki Anonimowym Alkoholikom. Zmarł na raka płuc.
W 2003 Jamie Griggs Tevis opublikowała swoją autobiografię "My Life with the Hustler".
Ekranizacje.
Spośród sześciu powieści 4 sfilmowano:

</doc>
<doc id="5035307" url="https://pl.wikipedia.org/wiki?curid=5035307" title="Grażyna Bral">
Grażyna Bral

Grażyna Bral (ur. 20 września 1937 w Jamicznie k. Baranowicz) – polska dziennikarka i poetka związana z Gdańskiem.
Życiorys.
Dzieciństwo i młodość.
Przyszła na świat jako córka pielęgniarki i księgowego. Jej dzieciństwo przypadło na czas II wojny światowej. Gdy miała 6 lat, ojciec zawiesił jej na szyi torebeczkę z karteczkami zawierającymi jej dane osobowe. Celem zabiegu było ocalenie tożsamości zagrożonej przez okupację. Jej rodzina, chcąc opuścić okolice Baranowicz, dołączyła do transportu Niemców, likwidujących szpital i uciekających z Baranowicz. W ten sposób zostali repatriantami. Zamieszkali w Gdańsku-Wrzeszczu. W 1958 ukończyła studia polonistyczne na Uniwersytecie Warszawskim. Podczas studiów w Warszawie poznała swojego przyszłego męża Sławomira Brala, związanego z Wybrzeżem. Razem wrócili do Gdańska.
Przebieg kariery zawodowej.
Od 1959 do 1965 zatrudniona była w Wydawnictwie Morskim. Pracowała tam jako redaktorka książek i korektorka. Kolejnym etapem jej kariery zawodowej stało się dziennikarstwo. W latach 1965–1972 była członkiem zespołu redakcyjnego periodyku „Tygodnik Morski”. Najpierw działała w nim jako publicystka, a następnie pełniła funkcję zastępcy redaktora naczelnego. Była redaktorką naczelną 2 i 3 numeru Gdańskiego Rocznika Kulturalnego. W latach 1972–1981 pracowała w Gdańskim Ośrodku Telewizyjnym na stanowisku kierownika redakcji publicystyki kulturalnej, a później redaktora naczelnego ds. artystycznych. Pracę w telewizji przerwało jej wprowadzenie stanu wojennego. Od 1982 do 1990 zatrudniona była w redakcji tygodnika „Wybrzeże”, gdzie była zastępcą redaktora naczelnego. W latach 1991–1993 redagowała w Dzienniku Bałtyckim dodatek dla kobiet „Salon Alicji”. W 1992 przeszła na emeryturę, nie rozstając się jednak z pracą redakcyjną. Prowadziła współpracę z Dziennikiem Bałtyckim i Polskim Radiem w Gdańsku. W latach 1999–2003 pełniła funkcję zastępczyni redaktora naczelnego czasopisma „Styl Życia”. Przez dwa lata (2004–2006) prowadziła konwersatorium na Wydziale Politologii i Dziennikarstwa w Wyższej Szkole Humanistycznej w Gdańsku.
Twórczość literacka.
Poza działalnością dziennikarską i redakcyjną Grażyna Bral ma także na swoim koncie dorobek literacki. Działała w powołanej w 1959 przez Mieczysława Czychowskiego i Bogdana Justynowicza Gdańskiej Grupie Młodych. Grupa o charakterze interdyscyplinarnym zrzeszała młodych poetów, prozaików, publicystów i plastyków. Młodzi twórcy działali na płaszczyźnie socjologicznej. Łączyło ich zaangażowanie w życie miasta oraz poezja tworzona pod jego urokiem. Pierwsze wiersze publikowała w almanachach w latach 60., jednak rozstała się z twórczością poetycką na kilkadziesiąt lat. Do pisania wierszy powróciła na emeryturze.

</doc>
<doc id="5035308" url="https://pl.wikipedia.org/wiki?curid=5035308" title="Drużynowe Mistrzostwa Polski w speedrowerze">
Drużynowe Mistrzostwa Polski w speedrowerze



</doc>
<doc id="5035310" url="https://pl.wikipedia.org/wiki?curid=5035310" title="Conotrachelus nivosus">
Conotrachelus nivosus

Conotrachelus nivosus – gatunek chrząszcza z rodziny ryjkowcowatych.
Zasięg występowania.
Ameryka Północna, występuje na Wielkich Równinach aż po Góry Skaliste.

</doc>
<doc id="5035318" url="https://pl.wikipedia.org/wiki?curid=5035318" title="Żar´">
Żar´

Żar´ () – wieś (ros. деревня, trb. dieriewnia) w zachodniej Rosji, na osiedlu wiejskim Kasplanskoje w rejonie smoleńskim (obwód smoleński).
Geografia.
Miejscowość położona jest nad rzeką Prudniki, 4 km od drogi regionalnej 66K-11 (Niżniaja Dubrowka – Michajlenki), 4 km od drogi regionalnej 66N-1809 (Pyndino – Zamoszczje), 24 km od drogi regionalnej 66A-71 (Olsza – Nowyje Batieki), 17,5 km od drogi magistralnej M1 «Białoruś», 18,5 km od drogi federalnej R120 (Orzeł – Briańsk – Smoleńsk – Witebsk), 3,5 km od centrum administracyjnego osiedla wiejskiego (Kaspla-1), 38,5 km od Smoleńska, 16 km od najbliższego przystanku kolejowego (Lelekwinskaja).
Demografia.
W 2010 r. miejscowość zamieszkiwała 1 osoba.
Historia.
W czasie II wojny światowej od lipca 1941 roku miejscowość była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5035319" url="https://pl.wikipedia.org/wiki?curid=5035319" title="Żar (dieriewnia)">
Żar (dieriewnia)



</doc>
<doc id="5035320" url="https://pl.wikipedia.org/wiki?curid=5035320" title="SSSS.Gridman">
SSSS.Gridman

SSSS.Gridman – seria anime będąca adaptacją tokusatsu "Denkō Chōjin Gridman". Wyprodukowana została wspólnie przez studio Trigger oraz Tsuburaya Productions, twórców "Ultra Serii". Obydwie wytwórnie współpracowały poprzednio przy ONA "Denkou Choujin Gridman: boys invent great hero" dla Japan Animator Expo. Skrót SSSS oznacza "Special Signature to Save a Soul" (ang. "specjalny podpis, by ocalić duszę") i jest on odniesieniem do amerykańskiej adaptacji serii pod tytułem "Superhuman Samurai Syber-Squad". 
Sequel pod tytułem "SSSS.Dynazenon" został zapowiedziany jako kontynuacja serii dziejąca się w tym samym uniwersum i ma się ukazać w kwietniu 2021 roku. 
Fabuła.
Yūta Hibiki, uczeń pierwszej klasy liceum, mieszka w fikcyjnym japońskim mieście Tsutsujidai. Cierpi on na zaniki pamięci, ponadto jest w stanie widzieć rzeczy niedostrzegalne dla innych ludzi. Na starym komputerze natyka się na Hyper Agenta Gridmana, który przekazuje mu, że ma on misję do wykonania. Yūta próbuje zrozumieć znaczenie tego, co usłyszał, jak również odkryć przyczynę jego problemów z pamięcią. 
Pojawienie się po pewnym czasie kaijū drastycznie zmienia życie zarówno Yūty, jak i jego kolegów z klasy. Odkrywa on, że jest w stanie połączyć się z Gridmanem i stanąć do walki z bestią. Jednak po jej ataku pamięć ludzi w okolicy zostaje wyczyszczona a Ci, którzy zginęli, zostają zapomniani. Działając w Sojuszu Gridman, Yūta wraz z przyjaciółmi szukają sposobu na rozprawienie się z potworem przy pomocy tajemniczych znajomych Gridmana, którzy są w stanie przemienić się w broń, z której on korzysta. 
Anime.
"SSSS.Gridman" został zapowiedziany na panelu studia Trigger podczas Anime Expo w 2017 roku, wraz z "Darling in the Franxx" oraz "Promare". Studio opisało show jako "ich anime podejmujące serię tokusatsu" z oryginalną historią, niepowiązaną z wcześniejszymi produkcjami z serii. W trakcie Tokyo Comic Con 2017 ujawniono więcej szczegółów odnośnie do projektu, w tym obsadę, przewidywaną datę premiery w październiku 2018 roku, a także przedstawiono Masayuki Gotou jako projektanta postaci Gridmana i Hikaru Midorikawę jako aktora głosowego tej postaci. 24 marca 2018 roku na stronie internetowej projektu ukazały się informacje o szczegółach dotyczących obsady oraz wyglądu bohaterów. 
W trakcie panelu na Anime Expo 2018 studio Trigger potwierdziło odmienność nowej wersji od amerykańskich poprzedników wyjaśniając, że tworzą nowe show oparte na tym samym koncepcie. Podkreślono, że pomimo nowej historii "SSSS.Gridman" nie jest rebootem serii. Sama produkcja przebiegała równolegle z filmem "Promare", zespoły odpowiedzialne za projekty współpracowały ze sobą i razem omawiały poszczególne zagadnienia. Na specjalnym filmie reżyser Akira Amemiya zwrócił uwagę, że historia skupi się na japońskiej młodzieży i ich stosunku do technologii. Po zakończeniu panelu odbyła się oficjalna premiera anime. 
Seria ukazywała się między 7 października a 23 grudnia 2018 roku. Za reżyserię odpowiadał Akira Amemiya, scenariusz napisał Keiichi Hasegawa, postać Gridmana zaprojektował Masayuki Gotou, zaś Masaru Sakamoto przygotował pozostałe postacie, z których część była inspirowana bohaterami serii "Transformers". Muzykę skomponował Shirō Sagisu, czołówką jest „UNION” w wykonaniu grupy OxT, a tyłówką „youthful beautiful” śpiewana przez Maayę Uchidę. Podczas Anime Expo na premierze "SSSS.Gridman" Funimation na własnym panelu ogłosiło nabycie licencji na serię i przygotowanie do niej angielskiego dubbingu. 
14 grudnia 2019 roku na konwencji Tsubucon ogłoszono powstanie kontynuacji serii pod tytułem "SSSS.Dynazenon", dziejącej się w tym samym uniwersum. Premiera jest przewidziana na 2 kwietnia 2021 roku.

</doc>
<doc id="5035323" url="https://pl.wikipedia.org/wiki?curid=5035323" title="Conotrachelus obesulus">
Conotrachelus obesulus

Conotrachelus obesulus – gatunek chrząszcza z rodziny ryjkowcowatych.
Zasięg występowania.
Płd. wsch. USA od Karoliny Północnej i Georgii na wsch. po Kansas i Teksas na zach.
Budowa ciała.
Osiąga 3,8 - 5,4 mm długości ciała.
Biologia i ekologia.
Żeruje na roślinach z rodzaju "Argemon" oraz wilczomleczu obrzeżonym.

</doc>
<doc id="5035327" url="https://pl.wikipedia.org/wiki?curid=5035327" title="Tietier´ki (obwód smoleński)">
Tietier´ki (obwód smoleński)

Tietier´ki () – wieś (ros. деревня, trb. dieriewnia) w zachodniej Rosji, w osiedlu wiejskim Kasplanskoje rejonu smoleńskiego w obwodzie smoleńskim.
Geografia.
Miejscowość położona jest 1,5 km od drogi regionalnej 66K-11 (Niżniaja Dubrowka – Michajlenki), 8,5 km od drogi regionalnej 66N-1809 (Pyndino – Zamoszczje), 28 km od drogi regionalnej 66A-71 (Olsza – Nowyje Batieki), 22 km od drogi magistralnej M1 «Białoruś», 22,5 km od drogi federalnej R120 (Orzeł – Briańsk – Smoleńsk – Witebsk), 6 km od centrum administracyjnego osiedla wiejskiego (Kaspla-1), 42 km od Smoleńska, 20,5 km od najbliższego przystanku kolejowego (Lelekwinskaja).
Demografia.
W 2010 r. miejscowość zamieszkiwało 5 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5035330" url="https://pl.wikipedia.org/wiki?curid=5035330" title="Tietierki (obwód smoleński)">
Tietierki (obwód smoleński)



</doc>
<doc id="5035335" url="https://pl.wikipedia.org/wiki?curid=5035335" title="Azione Cattolica">
Azione Cattolica



</doc>
<doc id="5035336" url="https://pl.wikipedia.org/wiki?curid=5035336" title="James M. Collins">
James M. Collins

James Mitchell Collins (ur. 29 kwietnia 1916 w Hallsville, zm. 21 lipca 1989 w Dallas) – amerykański polityk, członek Partii Republikańskiej.
Działalność polityczna.
W okresie od 24 sierpnia 1968 do 3 stycznia 1983 przez siedem kadencji i 132 dni był przedstawicielem 3. okręgu wyborczego w stanie Teksas w Izbie Reprezentantów Stanów Zjednoczonych.

</doc>
<doc id="5035343" url="https://pl.wikipedia.org/wiki?curid=5035343" title="Barletta 1922">
Barletta 1922

Barletta 1922 (wł. Associazione Sportiva Dilettantistica Barletta 1922) – włoski klub piłkarski, mający siedzibę w mieście Barletta, w południowo-wschodniej części kraju, grający od sezonu 2019/20 w rozgrywkach Eccellenza Puglia.
Historia.
Chronologia nazw: 
Pierwsza drużyna piłkarska została założona w miejscowości Barletta w 1922 roku. W 1928 klub przyjął nazwę US Fascista Barletta. W sezonie 1928/29 zespół debiutował w rozgrywkach Terza Divisione Puglia (D4). W sezonie 1929/30 po podziale najwyższej dywizji na Serie A i Serie B poziom "Terza Divisione" został zdegradowany do piątego stopnia. Sezon 1930/31 zakończył na 6.miejscu w grupie A "Terza Divisione Puglia", ale potem zrezygnował z dalszych występów z powodu kłopotów finansowych i na kilka lat zawiesił działalność. W 1933 roku klub ponownie startował w "Terza Divisione Puglia", a w 1935 awansował do Seconda Divisione Puglia (D5). W 1936 klub ponownie zawiesił działalność. W 1938 z nową nazwą SS Fascista Barletta startował w "Seconda Divisione Puglia", ale po zakończeniu sezonu znów zrezygnował z dalszych występów. W sezonie 1941/42 klub został zakwalifikowany do Prima Divisione Puglia, awansując do Serie C. W sezonie 1942/43 zespół zajął 12.miejsce w grupie M "Serie C". Jednak wskutek rozpoczęcia działań wojennych na terenie Włoch w czasie II wojny światowej mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1945 roku i z nazwą SS Barletta został zakwalifikowany do Serie C Centro-Sud. W 1948 po kolejnej reorganizacji systemu lig został zdegradowany do Promozione. W 1952 po wprowadzeniu IV Serie (D4) poziom "Promozione" został obniżony do piątego stopnia. W 1955 awansował do "IV Serie", która w 1957 zmieniła nazwę na "Campionato Interregionale - Prima Categoria". W 1958 zespół awansował do Serie C, ale w 1962 spadł do Serie D. W 1966 wrócił do "Serie C". Sezon 1971/72 spędził w "Serie D", ale po roku wrócił do "Serie C". W 1978 po kolejnej reorganizacji systemu lig klub został zakwalifikowany do Serie C1 (D4). W 1979 roku klub został zdegradowany do Serie C2. W 1981 klub zmienił nazwę na Barletta Calcio Sport, a w 1982 otrzymał promocję do "Serie C1". W 1987 klub awansował do Serie B. W 1991 roku spadł z powrotem "Serie C1". Sezon 1994/95 zajął 11.miejsce w grupie B "Serie C1", ale potem z powodu ekonomicznych ogłosił upadłość i został rozwiązany.
W 1995 roku powstał nowy klub o nazwie AC Barletta, który startował w sezonie 1995/96 w rozgrywkach Eccellenza Puglia (D6). W 1998 klub został promowany do Campionato Nazionale Dilettanti, które w 1999 przyjęło nazwę "Serie D". W 2001 klub spadł do "Eccellenza Puglia", a w 2002 do Promozione Puglia. W 2005 wrócił do "Eccellenza Puglia", po czym zmienił nazwę na ASD Barletta. W 2006 awansował do "Serie D", która w 2008 zmieniła nazwę na "Lega Pro Seconda Divisione". Również klub zmienił nazwę na SS Barletta Calcio. W 2010 awansował do Lega Pro Prima Divisione (D3). Przed rozpoczęciem sezonu 2014/15 wprowadzono reformę systemy lig, wskutek czego liga otrzymała nazwę "Lega Pro". Ale po zakończeniu sezonu 2014/15 klub ponownie zbankrutował.
Tradycję sportową przejął nowy klub ASD Barletta 1922, który startował w Eccellenza Puglia (D5). Po zakończeniu sezonu 2015/16 zajął drugie miejsce w "Eccellenza Puglia", ale potem przegrał w barażach.
Barwy klubowe, strój.
Klub ma barwy biało-czerwone. Zawodnicy swoje domowe spotkania zazwyczaj grają w pasiastych pionowo biało-czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Cosimo Puttilli w mieście Barletta o pojemności 9200 widzów. Podczas rekonstrukcji w latach 2015-2021 grał na Centro Sportivo Manzi Chiapulin.

</doc>
<doc id="5035347" url="https://pl.wikipedia.org/wiki?curid=5035347" title="Ludmiła Niedbalska">
Ludmiła Niedbalska

Ludmiła Niedbalska (ur. 26 listopada 1933 w Warszawie, zm. 1 marca 2021) – polska reżyserka i scenarzystka filmowa.
Życiorys.
Urodziła się w Warszawie, gdzie spędziła dzieciństwo i młodość. W czasie II wojny światowej należała do Szarych Szeregów. Po ukończeniu studiów na Wydziale Reżyserii PWST rozpoczęła współpracę z Konradem Nałęckim przy filmie "Dwoje z wielkiej rzeki". Swój pierwszy samodzielny film ("Uczennica") wyreżyserowała w 1981. Kolejnymi jej dziełami były: "Dzień czwarty" (1984), "Słońce w gałęziach" (1986) oraz "Kaszubi" (1991). Brała udział w realizacji wielu innych filmów i seriali (m.in. "Wojna domowa").
W l. 90. XX w. była członkiem "Towarzystwa Pomost". Współpracowała z wydawanym przez to stowarzyszenie pismem polsko-białoruskim (dwujęzycznym) "Dyskusja-Dyskusija". Pochowana na cmentarzu Bródnowskim (kwatera 29A-5-17).

</doc>
<doc id="5035349" url="https://pl.wikipedia.org/wiki?curid=5035349" title="Steve Bartlett">
Steve Bartlett

Steve Bartlett właściwie Harry Stephen Bartlett (ur. 19 września 1947 w Los Angeles) – amerykański polityk, członek Partii Republikańskiej.
Działalność polityczna.
W okresie od 3 stycznia 1983 do rezygnacji 11 marca 1991 przez cztery kadencje i 67 dni był przedstawicielem 3. okręgu wyborczego w stanie Teksas w Izbie Reprezentantów Stanów Zjednoczonych. Następnie do 1995 był burmistrzem Dallas.

</doc>
<doc id="5035353" url="https://pl.wikipedia.org/wiki?curid=5035353" title="Wibke Bruhns">
Wibke Bruhns

Wibke Gertrud Bruhns z domu Klamroth (ur. 8 września 1938 w Halberstadt, zm. 20 czerwca 2019 w Hamburgu) – niemiecka dziennikarka i pisarka. W 1971 roku jako pierwsza kobieta przedstawiła wiadomości w niemieckiej telewizji publicznej. Była dziennikarką dla kilku stacji telewizyjnych i korespondentką dla magazynu "Stern" w Jerozolimie i Waszyngtonie. Była także prelegentką na Expo 2000.
O swoich wspomnieniach napisała w trzech książkach: o swoim czasie jako korespondentce w Izraelu, biografię jej ojca, Hansa Georga Klamrotha, który został stracony przez nazistów, oraz autobiografię, obejmującą wydarzenia polityczne dziesięcioleci.
Życiorys.
Wibke Bruhns urodziła się 8 września 1938 roku w Halberstadt w rodzinie kupieckiej. Jej matka musiała sama wychowywać pięcioro dzieci i w 1949 roku wstąpiła do służby dyplomatycznej Republiki Federalnej. Bruhns dorastała w Sztokholmie, Berlinie i Londynie, gdzie uczęszczała do szkół z internatem. Bruhns ukończyła liceum w Berlinie, następnie uzyskała dyplom z historii i polityki na Uniwersytecie w Hamburgu.
Bruhns przerwała staż w „Bild” w 1961 roku, ponieważ nie zgodziła się z jednym z nagłówków w nim zamieszczonych.
Wyjechała do Jerozolimy w 1979 roku; od 1984 r. relacjonowała z Waszyngtonu. Po powrocie do Niemiec prowadziła talk show "Drei vor Mitternacht" w WDR z Giselą Marx, zanim wróciła do wiadomości w 1993 roku. W 1995 została szefową kultury w Ostdeutscher Rundfunk Brandenburg, pracowała tam do 1998.
Jej pierwsza książka nosi tytuł „Mein Jerusalem” (Moja Jerozolima) (1982).
Jej druga książka, „Meines Vaters Land”, to biografia jej ojca, oparta na listach między nią a ojcem, a także na zdjęciach rodzinnych. Książka opublikowana w 2004 roku wywołała wiele dyskusji. Została przetłumaczona na język angielski w 2007 roku i opublikowana w 2008 roku.
Jej praca jako prezenterki wiadomości wywoływała poważne protesty. Wielu widzów domagało się, aby Bruhns zajęła się mężem i dziećmi. Feministki i związkowczynie okrzyknęły ją zaś bohaterką.
W 1989 roku Bruhns otrzymała nagrodę Egona Erwina Kischa za reportaż o USA i o wojnie w Wietnamie.
W 2006 roku otrzymała Literacką Nagrodę im. Friedricha Schiedla. W 2007 roku otrzymała nagrodę Hedwig-Dohm-Urkunde od Stowarzyszenia Dziennikarek.
Zmarła w wieku 80 lat w Hamburgu. Do śmierci pracowała jako niezależna pisarka.

</doc>
<doc id="5035357" url="https://pl.wikipedia.org/wiki?curid=5035357" title="Kwadwo Duah">
Kwadwo Duah

Kwadwo Duah (ur. 24 lutego 1997 w Londynie) – szwajcarski piłkarz pochodzenia ghańskiego występujący na pozycji pomocnika w szwajcarskim klubie FC Sankt Gallen.
Kariera klubowa.
BSC Young Boys.
W 2008 dołączył do akademii BSC Young Boys. 1 lipca 2016 został przesunięty do pierwszego zespołu. Zadebiutował 30 lipca 2016 w meczu Swiss Super League przeciwko FC Lugano (1:2). Pierwszą bramkę zdobył 13 sierpnia 2016 w meczu Pucharu Szwajcarii przeciwko SC Veltheim (0:6). 24 sierpnia 2016 zadebiutował w kwalifikacjach do Ligi Mistrzów przeciwko Borussii Mönchengladbach (6:1). 15 września 2016 zadebiutował w fazie grupowej Ligi Europy w meczu przeciwko Olympiakos SFP (0:1). Pierwszą bramkę w lidze zdobył 2 października 2016 w meczu przeciwko FC Sankt Gallen (2:2).
Neuchâtel Xamax.
17 lutego 2017 został wysłany na wypożyczenie do klubu Neuchâtel Xamax. Zadebiutował 25 lutego 2017 w meczu Swiss Challenge League przeciwko FC Wil (3:1). Pierwszą bramkę zdobył 6 maja 2017 w meczu ligowym przeciwko FC Wil (0:4). W sezonie 2016/17 jego zespół zajął drugie miejsce w tabeli i awansował do najwyższej ligi.
FC Winterthur.
1 lipca 2017 udał się na wypożyczenie do drużyny FC Winterthur. Zadebiutował 22 lipca 2017 w meczu Swiss Challenge League przeciwko FC Wohlen (1:3). Pierwszą bramkę zdobył 26 sierpnia 2017 w meczu ligowym przeciwko FC Wil (0:2).
Servette FC.
1 lipca 2018 został wysłany na wypożyczenie do zespołu Servette FC. Zadebiutował 27 października 2018 w meczu Swiss Challenge League przeciwko SC Kriens (2:3). Pierwszą bramkę zdobył 2 lutego 2019 w meczu ligowym przeciwko FC Vaduz (2:0). W sezonie 2018/19 jego zespół zajął pierwsze miejsce w tabeli i awansował do najwyższej ligi.
FC Wil.
1 lipca 2019 podpisał kontrakt z klubem FC Wil. Zadebiutował 20 lipca 2019 w meczu Swiss Challenge League przeciwko FC Chiasso (0:1), w którym zdobył swoją pierwszą bramkę.
FC Sankt Gallen.
14 sierpnia 2020 przeszedł do drużyny FC Sankt Gallen. Zadebiutował 20 września 2020 w meczu Swiss Super League przeciwko FC Sion (1:0). Pierwszą bramkę zdobył 4 października 2020 w meczu ligowym przeciwko Servette FC (1:0).
Kariera reprezentacyjna.
Szwajcaria U-18.
W 2014 roku otrzymał powołanie do reprezentacji Szwajcarii U-18. Zadebiutował 2 września 2014 w meczu towarzyskim przeciwko reprezentacji Szwecji U-18 (2:2).
Szwajcaria U-19.
W 2015 roku otrzymał powołanie do reprezentacji Szwajcarii U-19. Zadebiutował 7 października 2015 w meczu towarzyskim przeciwko reprezentacji Austrii U-19 (0:1). Pierwszą bramkę zdobył 14 listopada 2015 w meczu eliminacji do Mistrzostw Europy U-19 2016 przeciwko reprezentacji Wysp Owczych U-19 (0:4), w którym zdobył hat tricka.
Szwajcaria U-20.
W 2016 roku otrzymał powołanie do reprezentacji Szwajcarii U-20. Zadebiutował 10 listopada 2016 w meczu Turnieju Czterech Narodów U-20 przeciwko reprezentacji Polski U-20 (2:0).
Życie prywatne.
Duah urodził się w Londynie, w Anglii, po czym w młodym wieku przeprowadził się do Szwajcarii. Duah jest pochodzenia ghańskiego i posiada dwa obywatelstwa.

</doc>
<doc id="5035359" url="https://pl.wikipedia.org/wiki?curid=5035359" title="Van Taylor">
Van Taylor

Nicholas Van Campen Taylor (ur. 1 sierpnia 1972 w Dallas) – amerykański polityk, członek Partii Republikańskiej.
Działalność polityczna.
Od 2010 zasiadał w Texas House of Representatives, a od 2015 w Texas Senate. Od 3 stycznia 2019 jest przedstawicielem 3. okręgu wyborczego w stanie Teksas w Izbie Reprezentantów Stanów Zjednoczonych.

</doc>
<doc id="5035384" url="https://pl.wikipedia.org/wiki?curid=5035384" title="Andrzej Kossowicz (reżyser)">
Andrzej Kossowicz (reżyser)

Andrzej Kossowicz (ur. 18 maja 1941 w Krakowie, zm. 7 lipca 1991 w Warszawie) – polski aktor, reżyser, konferansjer, kierownik, działacz kulturalny. 
Życiorys.
W czasie studiów, jako jeden z kilku działaczy był inicjatorem powstania Studenckiego Festiwalu Piosenki. Pierwsza edycja krakowskiego festiwalu odbyła się w dniach 23-25 listopada 1962 roku pod nazwą I Ogólnopolski Konkurs Piosenkarzy. W 1963 roku ukończył Oddział Lalkarski przy Wydziale Aktorskim PWST w Krakowie, rok później Wydział Aktorski PWST w Krakowie (specjalność: Gra aktorska), tytuł magistra sztuki otrzymując w 1964 roku. 
Po studiach związał się z krakowską Estradą i nowohuckim kabaretem, którego przedstawienia reżyserował. W latach 1965-1968 był prezesem krakowskiego klubu Pod Jaszczurami. W 1968 przeniósł się do Warszawy i przez 8 lat był reżyserem scenicznym warszawskiego oddziału Polskiego Stowarzyszenia Jazzowego (w latach 1968-1976). Jego spektakularnym debiutem stał się cykl udanych widowisk muzycznych „Musicorama”, które powstawały w latach 1970-1975. W tym okresie zadebiutował również jako konferansjer. Reżyserował i prowadził koncerty z udziałem największych gwiazd polskiej estrady lat 70.
W latach 1976-1979 pełnił funkcję zastępcy dyrektora ds. artystycznych Agencji Koncertowej PSJ – w latach 1980-1983 tę samą funkcję pełnił w Teatrze Wizji i Ruchu w Lublinie. W latach 1983-87 reżyserował widowiska i programy estradowe Zjednoczonych Przedsiębiorstw Rozrywkowych (ZPR) w Warszawie. W latach 1987-89 był dyrektorem naczelnym warszawskiego Impresariatu Promocyjnego Związku Polskich Autorów i Kompozytorów ZAKR, by następnie objąć funkcję dyrektora artystycznego w Agencji Promocji Sztuki „Marmit”. 
Najświetniejszy okres twórczy Kossowicza przypadał na lata 80. Był on wtedy autorem wielu różnorodnych pomysłów i prac, m.in. "Sondy" na żywo zrealizowanej dla TVP, kabaretowego „Derby Estradowego” w Koninie, koncertów z cyklu „Gloria Victis”, czy przedstawień teatralnych dla dzieci z udziałem Rumcajsa. W drugiej połowie lat 70. i w latach 80. reżyserował i prowadził także koncerty odbywające się w ramach festiwalu Jazz Jamboree i Pikniku Country w Mrągowie oraz imprezy „Rock przez cały rok – Jazz” i „Kabareton” podczas Krajowego Festiwalu Piosenki Polskiej w Opolu. 
W 1986 roku zrealizował pomysł Franciszka Walickiego na koncert, który został zatytułowany „Old Rock Meeting”, zaś w 1987 wymyślił trasę koncertową pod nazwą „Ten Wiecznie Młody Rock and Roll” i był odpowiedzialny za produkcję telewizyjną tego wydarzenia. W 1988 roku wyprodukował dla Telewizji programy: "Gwiazdy Mocnego Uderzenia" i "Powróćmy jak za dawnych lat". 
Zmarł 7 lipca 1991 roku w Warszawie. Miał zaledwie 50 lat. Został pochowany na Cmentarzu Komunalnym Północnym na Wólce Węglowej (kwatera T-XX-15-3-9).
Życie prywatne.
Swoją przyszłą żonę Renatę Młodnicką, ówczesną studentkę Wydziału Historycznego Uniwersytetu Gdańskiego, poznał w drugiej połowie lat 70. w studenckim klubie „Żak” w Gdańsku. Po pięciu latach wzięli ślub i zamieszkali na warszawskim Mokotowie. W 1986 roku przyszła na świat ich córka Magdalena. 
Filmografia.
Filmy
Seriale telewizyjne
Spektakle telewizyjne

</doc>
<doc id="5035386" url="https://pl.wikipedia.org/wiki?curid=5035386" title="Telewizja Nowa">
Telewizja Nowa



</doc>
<doc id="5035387" url="https://pl.wikipedia.org/wiki?curid=5035387" title="Yeosin-gangnim">
Yeosin-gangnim

Yeosin-gangnim () – południowokoreański serial telewizyjny. Główne role odgrywają w nim Moon Ga-young, Cha Eun-woo, Hwang In-youp oraz Park Yoo-na. Serial emitowany był na kanale tvN od 9 grudnia 2020 do 4 lutego 2021 roku, w środy i czwartki o 22:30.

</doc>
<doc id="5035398" url="https://pl.wikipedia.org/wiki?curid=5035398" title="Pselaphodes maolanensis">
Pselaphodes maolanensis

Pselaphodes maolanensis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano rezerwat przyrody Maolan w chińskiej prowincji Kuejczou, od którego to wzięto epitet gatunkowy. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga 2,64 mm długości i 1,07 mm szerokości ciała. Ubarwienie ma rudobrązowe. Głowa jest szersza niż długa. Oczy złożone buduje u samca około 35 omatidiów. Czułki buduje jedenaście członów, z których trzy ostatnie są powiększone, a u samca człon dziesiąty jest ponadto lekko zmodyfikowany. Przedplecze jest tak długie jak szerokie, o zaokrąglonych krawędziach przednio-bocznych. Pokrywy są szersze niż dłuższe. Zapiersie (metawentryt) u samców ma szerokie i proste wyrostki. Odnóża przedniej pary mają po trójkątnym kolcu na brzusznej stronie krętarzy oraz po dużym i ostrym kolcu na szczycie goleni. Pozostałe pary odnóży pozbawione są modyfikacji. Odwłok jest u nasady szeroki i z tyłu zwężony. Genitalia samca mają środkowy płat edeagusa szeroki i niemal symetryczny, paramery wysmuklone i prawie symetryczne, a endofallus zawierający dwa podłużne skleryty.
Owad ten jest endemitem Chin, znanym tylko z miejsca typowego w powiecie Libo w prowincji Kuejczou. Spotykany był na rzędnych od 750 do 800 m n.p.m. Bytuje w ściółce lasów mieszanych.

</doc>
<doc id="5035399" url="https://pl.wikipedia.org/wiki?curid=5035399" title="Parafia św. Jana Chrzciciela w Białej Szlacheckiej">
Parafia św. Jana Chrzciciela w Białej Szlacheckiej



</doc>
<doc id="5035400" url="https://pl.wikipedia.org/wiki?curid=5035400" title="Pselaphodes baoxingensis">
Pselaphodes baoxingensis

Pselaphodes baoxingensis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano Dengchigou w rezerwacie Fengtongzhai w chińskiej prowincji Syczuan. Epitet gatunkowy pochodzi od nazwy powiatu Baoxing, w którym leży miejsce typowe. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga od 2,79 do 2,82 mm długości i od 1,04 do 1,08 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 25, a u samicy około 20 omatidiów. Czułki buduje jedenaście członów, z których trzy ostatnie są powiększone, a u samca człony siódmy, dziewiąty i dziesiąty są ponadto zmodyfikowane. Przedplecze jest tak długie jak szerokie, od środka ku tyłowi okrągławo zwężone. Pokrywy są szersze niż dłuższe. Zapiersie (metawentryt) u samców ma szerokie i u wierzchołków wykrojone wyrostki. Odnóża przedniej pary mają po grubym kolcu na brzusznej stronie krętarzy, po smukłym kolcu na spodzie silnie rozszerzonych ud oraz po trójkątnym wyrostku na szczycie goleni. Środkowa i tylna para odnóży pozbawione są modyfikacji. Odwłok jest u nasady szeroki i z tyłu zwężony. Genitalia samca mają środkowy płat edeagusa asymetryczny, a endofallus zawierający trzy skleryty.
Owad ten jest endemitem Chin, znanym tylko z dwóch lokalizacji w powiecie Baoxing w prowincji Syczuan. Spotykany był na rzędnych od 1594 do 1870 m n.p.m. Zasiedla ściółkę w lasach mieszanych.

</doc>
<doc id="5035401" url="https://pl.wikipedia.org/wiki?curid=5035401" title="Kościół św. Jana Chrzciciela w Białej Szlacheckiej">
Kościół św. Jana Chrzciciela w Białej Szlacheckiej



</doc>
<doc id="5035409" url="https://pl.wikipedia.org/wiki?curid=5035409" title="Pselaphodes paraculeus">
Pselaphodes paraculeus

Pselaphodes paraculeus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano górę Daming Shan w powiecie Wuming w chińskim rejonie Kuangsi. Epitet gatunkowy wskazywać ma bliskie pokrewieństwo tego gatunku z "Pselaphodes aculeus". Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga od 2,52 do 2,82 mm długości i od 0,92 do 0,97 mm szerokości ciała. Ubarwienie ma żółtawobrązowe. Głowa jest szersza niż długa. Oczy złożone buduje u samca około 25 omatidiów. Czułki buduje jedenaście członów, z których trzy ostatnie są powiększone, a u samca człon dziewiąty ma ponadto modyfikację w postaci dyskowatego wyrostka. Przedplecze jest tak długie jak szerokie. Pokrywy są szersze niż dłuższe. Zapiersie (metawentryt) u samców ma długie wykrojone wyrostki z jednym kolcem w ⅔ długości i dwoma kolcami na wierzchołku. Odnóża przedniej pary mają po ostrym kolcu na brzusznej stronie krętarzy, po dużym i tępym kolcu na spodzie silnie rozszerzonych ud oraz po wyraźnym i tępym wyrostku pośrodku goleni. Środkowa para odnóży ma po cienkim kolcu na spodzie krętarzy i po drobnym kolcu na szczycie goleni, a uda szeroko zgrubiałe. Odwłok jest u nasady szeroki i z tyłu zwężony. Genitalia samca mają środkowy płat edeagusa szeroki i niemal symetryczny, paramery wydłużone i symetryczne, a endofallus zawierający kilka sklerytów.
Owad ten jest endemitem Chin, znanym z rejonu Kuangsi oraz prowincji Kuejczou. Spotykany był na rzędnych od 450 do 1500 m n.p.m. Zasiedla ściółkę w lasach mieszanych.

</doc>
<doc id="5035410" url="https://pl.wikipedia.org/wiki?curid=5035410" title="Jerzy Ney-Karkowski">
Jerzy Ney-Karkowski

Jerzy Ney-Karkowski właśc. Jerzy Karkowski (ur. 30 lipca 1904 w Warszawie, zm. 4 lutego 1978 w Rzymie) – polski tancerz i choreograf, żołnierz Polskich Sił Zbrojnych na Zachodzie.
Życiorys.
W latach 1929-1935 współtworzył duet taneczno-akrobatyczny Ney, w którym jego partnerkami były kolejno: Janina Ostoja-Starzewska ps. Ina Ney (1929-1934), Bożena Alesso i Janina Łukasiewicz. Duet występował w Warszawskich teatrach rewiowych: Morskie Oko (1929-1931), Wesołe Oko (1931-1932), Kameleon (1932), Miki (1932), Alhambra (1933), Cyganeria (1933), Hollywood (1933, 1935), Nowy Momus (1934), Wielka Rewia (1934, 1935) oraz gościnnie w m.in. Poznaniu, Wilnie, Płocku i Łodzi. Natomiast w latach 1935-1939 Ney-Karkowski był członkiem zespołu baletowego Feliksa Parnella. Jako tancerz wystąpił również w filmach "Janko Muzykant" (1930), "Cham" (1931) i "Dziesięciu z Pawiaka" (1931).
Po wybuchu II wojny światowej znalazł się na terenach okupowanych przez Związek Radziecki. Z nową partnerką Sławą Ney (Sikorską) występował w lwowskim Teatrze Miniatur, a od 1940 roku w białostockim zespole Jazz Teatralizowany pod kierunkiem Kazimierza Krukowskiego, z którym odbył tournee po ZSRR. Po ataku Niemiec na Związek Radziecki w czerwcu 1941 roku wstąpił do Armii Andersa w ZSRR. Następnie służył w szeregach 2 Korpusu Polskich Sił Zbrojnych na Zachodzie, biorąc udział m.in. w bitwie o Monte Cassino. Występował w wojskowych zespołach artystycznych: Czołówka oraz Polska Parada (Polish Parade) pod kierunkiem Feliksa Konarskiego, grając dla polskich i alianckich jednostek na Bliskim Wschodzie i Włoszech. Był również tancerzem i choreografem Teatru Polowego Kazimierza Krukowskiego, występując w Wielkiej Brytanii (1946-1947).
Po zakończeniu wojny nie powrócił do Polski. W 1947 roku wraz ze Sławą Ney (Sikorską) odbył tournee po krajach Bliskiego Wschodu. Następnie ożenił się z Włoszką, Claudią Ney, z którą do 1958 roku występował w Europie i na Biskim Wschodzie.

</doc>
<doc id="5035412" url="https://pl.wikipedia.org/wiki?curid=5035412" title="Pselaphodes prominulus">
Pselaphodes prominulus

Pselaphodes prominulus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano górę Maoer Shan w powiecie Xingan w chińskim rejonie Kuangsi. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga od 3,14 do 3,21 mm długości i od 1,06 do 1,12 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 43 omatidiów. Czułki buduje jedenaście członów, z których trzy ostatnie są powiększone, a u samca człon dziewiąty ma ponadto modyfikację w postaci dyskowatego wyrostka, zaś dwa następne człony przewężenia u nasady. Przedplecze jest dłuższe niż szerokie. Pokrywy są szersze niż dłuższe. Zapiersie (metawentryt) u samców ma krótkie i na wierzchołku ścięte wyrostki. Odnóża przedniej pary mają po drobnym kolcu na brzusznej stronie krętarzy, po drobnym kolcu na spodzie ud oraz zakrzywione i u szczytu silnie rozszerzone golenie. Środkowa para odnóży ma po dwa drobne kolce na spodzie krętarzy. Odwłok jest u nasady szeroki i z tyłu zwężony. Genitalia samca mają środkowy płat edeagusa silnie asymetryczny i u szczytu zwężony, paramery szeroko wydłużone, a endofallus zawierający jeden krótki i jeden podłużny skleryt.
Owad ten jest endemitem Chin, znanym tylko z Kuangsi i Jiangxi, w tym z rezerwatów Maoer Shan i Jiuwan Shan oraz góry Jinggang Shan. Spotykany był na rzędnych od 1160 do 2100 m n.p.m. Zasiedla ściółkę w lasach mieszanych i zaroślach.

</doc>
<doc id="5035414" url="https://pl.wikipedia.org/wiki?curid=5035414" title="Vlădești">
Vlădești



</doc>
<doc id="5035415" url="https://pl.wikipedia.org/wiki?curid=5035415" title="Vurpăr">
Vurpăr



</doc>
<doc id="5035416" url="https://pl.wikipedia.org/wiki?curid=5035416" title="Pselaphodes posticus">
Pselaphodes posticus

Pselaphodes posticus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano Park Narodowy Mingyueshan w prefekturze miejskiej Yichun, w chińskiej prowincji Jiangxi. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga 2,93 mm długości i od 1,16 mm szerokości ciała. Ubarwienie ma rudobrązowe. Głowa jest tak długa jak szeroka. Oczy złożone buduje u samca około 40 omatidiów. Czułki buduje jedenaście członów, z których trzy ostatnie są powiększone, a u samca człony dziewiąty i dziesiąty mają ponadto modyfikacje. Przedplecze jest szersze niż długie. Pokrywy są szersze niż dłuższe. Zapiersie (metawentryt) u samców ma długie, szerokie i na wierzchołku zwężone wyrostki. Odnóża przedniej pary mają po wyraźnym kolcu na brzusznej stronie krętarzy, po długim kolcu na spodzie ud oraz po małym wyrostku na szczycie goleni. Środkowa para odnóży ma po trzy drobne kolce na spodzie krętarzy oraz drobne kolce na spodzie ud. Odwłok jest u nasady szeroki i z tyłu zwężony. Genitalia samca mają środkowy płat edeagusa silnie asymetryczny, paramery wydłużone, a endofallus zawierający dwa podłużne skleryty.
Owad ten jest endemitem Chin, znanym tylko z miejsca typowego w prowincji Jiangxi. Spotykany był na rzędnych od 700 do 1150 m n.p.m. Zasiedla ściółkę w lasach mieszanych i zaroślach bambusowych.

</doc>
<doc id="5035421" url="https://pl.wikipedia.org/wiki?curid=5035421" title="Pselaphodes songxiaobini">
Pselaphodes songxiaobini

Pselaphodes songxiaobini – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Hunag Mengchi, Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano powiat Bomi w Tybecie. Holotyp zdeponowano w Zbiorze Owadów Shanghai Shifan Daxue. Epitet gatunkowy nadano na cześć Song Xiaobina, który odłowił materiał typowy.
Chrząszcz ten osiąga od 2,92 do 3,13 mm długości i od 0,82 do 1,23 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 40, a u samicy około 32 omatidiów. Czułki buduje jedenaście członów, z których trzy ostatnie są powiększone, a u samca człony dziewiąty i dziesiąty mają ponadto modyfikacje w postaci wyrostków. Przedplecze jest szersze niż długie, kanciasto rozszerzone na krawędziach przednio-bocznych. Pokrywy są szersze niż dłuższe. Zapiersie (metawentryt) u samców ma długie, wąskie i na wierzchołku rozszerzone wyrostki. Odnóża przedniej pary mają pozbawione modyfikacji krętarze i uda oraz po wyraźnym wyrostku na szczycie goleni. Środkowa para odnóży również ma niezmodyfikowane krętarze i uda, natomiast krętarze pary tylnej mają po długim, zakrzywionym wyrostku na spodzie. Odwłok jest u nasady szeroki i z tyłu zwężony. Genitalia samca mają środkowy płat edeagusa silnie asymetryczny, paramery wydłużone i smukłe, a endofallus zawierający dwa podłużne skleryty.
Owad ten jest endemitem Chin, znanym tylko z miejsca typowego w Tybecie. Spotykany był na wysokości 2735 m n.p.m.

</doc>
<doc id="5035422" url="https://pl.wikipedia.org/wiki?curid=5035422" title="Waśkowo">
Waśkowo



</doc>
<doc id="5035424" url="https://pl.wikipedia.org/wiki?curid=5035424" title="Tour Alto">
Tour Alto

Tour Alto – wieżowiec w Paryżu, we Francji, w dzielnicy La Défense.
Budynek ma 160 m wysokości od ulicy i 150 m od płyty La Défense na wschodniej elewacji. Ma 38 pięter. Jego zaokrąglony kształt stopniowo rozszerza się ku górze o 12 cm na każdym piętrze. Dzięki tej specyficznej bryle powierzchnia kondygnacji sięga od 700 m² u stóp wieży do 1500 m² na szczycie.
Budowę rozpoczęto we wrześniu 2016 r., a budynek oddano do użytkowania w 2020 r.

</doc>
<doc id="5035426" url="https://pl.wikipedia.org/wiki?curid=5035426" title="Tunel pod Ursynowem">
Tunel pod Ursynowem



</doc>
<doc id="5035427" url="https://pl.wikipedia.org/wiki?curid=5035427" title="Wiktorowka">
Wiktorowka



</doc>
<doc id="5035428" url="https://pl.wikipedia.org/wiki?curid=5035428" title="Parsza">
Parsza



</doc>
<doc id="5035432" url="https://pl.wikipedia.org/wiki?curid=5035432" title="Album Seven By Rick">
Album Seven By Rick

Album Seven By Rick – siódmy album muzyczny piosenkarza Ricky'ego Nelsona wydany w 1962 roku przez Imperial Records. Album ten nie zyskał tak dużej popularności jak wcześniejsze wydania Nelsona, takie jak: "Rick Is 21" czy "Ricky".

</doc>
<doc id="5035434" url="https://pl.wikipedia.org/wiki?curid=5035434" title="Società Sportiva Barletta Calcio">
Società Sportiva Barletta Calcio



</doc>
<doc id="5035437" url="https://pl.wikipedia.org/wiki?curid=5035437" title="Wowkiwci">
Wowkiwci



</doc>
<doc id="5035438" url="https://pl.wikipedia.org/wiki?curid=5035438" title="SS Barletta Calcio">
SS Barletta Calcio



</doc>
<doc id="5035440" url="https://pl.wikipedia.org/wiki?curid=5035440" title="Zabołotje">
Zabołotje



</doc>
<doc id="5035441" url="https://pl.wikipedia.org/wiki?curid=5035441" title="Artawazd Awakian">
Artawazd Awakian

Artawazd Arszakowicz Awakian (, ur. 21 lipca 1907, zm. 16 listopada 1966 Gorki Leninskije) – radziecki naukowiec, akademik, specjalista w dziedzinie agrobiologii i fizjologii roślin, selekcjoner.

</doc>
<doc id="5035446" url="https://pl.wikipedia.org/wiki?curid=5035446" title="Zachod">
Zachod



</doc>
<doc id="5035447" url="https://pl.wikipedia.org/wiki?curid=5035447" title="Phelline">
Phelline



</doc>
<doc id="5035448" url="https://pl.wikipedia.org/wiki?curid=5035448" title="Paracryphiaceae">
Paracryphiaceae



</doc>
<doc id="5035451" url="https://pl.wikipedia.org/wiki?curid=5035451" title="Zalesje">
Zalesje



</doc>
<doc id="5035452" url="https://pl.wikipedia.org/wiki?curid=5035452" title="Motosada Mori">
Motosada Mori

Motosada Mori (ur. 1964 w Hiroszimie) – doradca wojskowy i pisarz. Po zdobyciu doświadczenia w regionalnych konfliktach uczestniczył w kursach szkoleniowych SWAT prowadzonych przez Dalajlamę. Założył "Mori International", specjalizujące się w zapobieganiu nielegalnej przemocy. Jest głównie rozpoznawany za jego pracę jako doradca wojskowy przy serii Metal Gear.

</doc>
<doc id="5035453" url="https://pl.wikipedia.org/wiki?curid=5035453" title="Tomasz Łychowski">
Tomasz Łychowski

Tomasz Łychowski (ur. 26 września 1934 w Nova Lisboa w Angoli) – polski i brazylijski poeta, pisarz, malarz, działacz polonijny.
Życiorys.
Młodość.
Urodził się w polsko-niemieckiej rodzinie. Syn Tadeusza Łychowskiego, pochodzącego z Kijowa i Gertrudy (z domu Seefeld) – Niemki z Chorinchen. Rodzina Tomasza Łychowskiego osiedliła się w Angoli, skąd w 1938 roku powrócili do Polski. Podczas wojny rodzice Łychowskiego włączyli się w działalność konspiracyjną (Tadeusz Łychowski był członkiem sieci wywiadowczej „Stragan”, do której należał też Ludwik Kalkstein), za co cała rodzina została osadzona na Pawiaku. Lata powojenne (1945–1948) Łychowscy spędzili w Niemczech, skąd wyemigrowali do Brazylii w 1949. Tam Tomasz Łychowski ukończył studia anglistyczne w filii brytyjskiej uczelni Cambridge (studia w języku angielskim) oraz dydaktykę na Katolickim Uniwersytecie w Rio de Janeiro.
Ze względu na swoje pochodzenie i podróże, biegle włada językami: polskim, portugalskim, niemieckim i angielskim.
Dydaktyka.
Nauczał języka angielskiego w wielu placówkach edukacyjnych, w tym w Instytucie Kultury Angielskiej (Sociedade Brasileira de Cultura Inglesa), Centrum Kultury Angielsko-Amerykańskiej (CCAA), szkołach stanowych i Colégio Pedro II (szkoła federalna założona przez cesarza Pedro II). W latach 1973-77 był sekretarzem lokalnym Uniwersytetu Cambridge w Rio de Janeiro. Dodatkowo pracował jako specjalista z zakresu opracowywania programów szkolnych w Sekretariacie Stanowym do Spraw Nauczania, w związku z czym w latach 1987-1992 był odpowiedzialny za nauczanie religii w szkołach stanowych w Rio.
Praca polonijna.
Współpracował z czasopismem „Aproximaćões” („Zbliżenia”), wydawanym przez prof. Henryka Siewierskiego. Pisał też artykuły do pism polonijnych, takich jak „Lud” (Kurytyba), czy „Głos Polski” (Buenos Aires, Argentyna) oraz „Projeções” i „Polonicus” wydawane przez ks. Rektora Zdzisława Malczewskiego. Przez 30 lat pełnił również różne funkcje w zarządzie Towarzystwa Dobroczynnego Polonia w Rio de Janeiro (Polonia Sociedade Beneficente RJ). Dwukrotnie był wybrany prezesem tego towarzystwa (1978-1979 i 2019-2020). W 1953 r. był jednym z założycieli i pierwszym prezesem Koła Młodzieży Polskiej Świetliki w Rio de Janeiro. Przez jakiś czas był prezesem sekcji lokalnej BRASPOLU w Rio de Janeiro.
Twórczość.
Jego pasjami są poezja i malarstwo, które widać także w jego działalności tłumaczeniowej. Tomasz Łychowski jest tłumaczem wierszy Julii Hartwig, Ryszarda Krynickiego i Ewy Lipskiej, które przełożył dla czasopisma wydawanego przez Brazylijską Akademię Literatury, a także wybranych wierszy Karola Wojtyły, które przetłumaczył dla pisma „Polonicus”.
Jego wiersze były publikowane w ramach wydawanego w Rzeszowie od 1991 roku czasopisma „FRAZA”, a także w „Pamiętniku Literackim” wydawanym przez Związek Pisarzy Polskich na Obczyźnie.
W 2021 roku ma się ukazać esej dotyczący jego poezji autorstwa Henryka Siewierskiego (w ramach publikacji UJ).
Nagrody.
W 2016 r. otrzymał Nagrodę Literacką Związku Pisarzy Polskich na Obczyźnie z siedzibą w Londynie (razem z prof. Henrykiem Siewierskim i ks. Zdzisławem Malczewskim).
22 lutego 2014 r. otrzymał Medal Prymasa Polski z rąk rektora Polskiej Misji Katolickiej w Brazylii – dr Zdzisława Malczewskiego – za aktywne działania polonijne i „zasługi dla Kościoła i narodu”.

</doc>
<doc id="5035455" url="https://pl.wikipedia.org/wiki?curid=5035455" title="Stanley Bill">
Stanley Bill

Stanley Bill (ur. 1980) – tłumacz, filolog, znawca kultury polskiej pochodzący z Perth w Australii.
Życiorys.
Tytuł licencjata (Bachelor of Arts) politologii, europeistyki i anglistyki uzyskał na University of Western Australia, a tytuł magistra europeistyki na Uniwersytecie Jagiellońskim. Doktorat z dziedziny komparatystyki obronił na Northwestern University w Stanach Zjednoczonych, swoją pracę doktorską poświęcił twórczości Czesława Miłosza, Williama Blake’a i Fiodora Dostojewskiego.
Jest adiunktem i dyrektorem Programu Studiów Polskich na Uniwersytecie Cambridge, a także współzałożycielem serwisu informacyjnego Notes from Poland. Zajmuje się kulturą polską XX w. i współczesną polityką w Polsce.
Nauka.
Stanley Bill interesuje się polską literaturą i kulturą dwudziestego wieku – zwłaszcza twórczością Czesława Miłosza i Brunona Schulza, zagadnieniami związanymi z ciałem i religią oraz postkolonialnym spojrzeniem na kulturową historię Polski, a także dyskursem politycznym i społeczeństwem obywatelskim we współczesnej Polsce. Stanley Bill jest także współzałożycielem i redaktorem naczelnym Notes from Poland, serwisu informacyjnego i opiniotwórczego założonego w 2014 roku, gdzie prowadzi NfP Podcast.
Jest członkiem międzynarodowego zespołu badawczego, który otrzymał grant w ramach Narodowego Programu Rozwoju Humanistyki (NPRH) prowadzonego pod patronatem Polskiego Ministerstwa Edukacji i Nauki na „w"ydanie krytyczne rozproszonych oraz niepublikowanych tekstów Czesława Miłosza z lat 1945–2004.”"
Dydaktyka.
Mieszkając przez kilka lat w Bielsku-Białej nauczał języka angielskiego. Pracował też na Uniwersytecie Jagiellońskim. W 2014 został pierwszym szefem ośrodka studiów polskich na Uniwersytecie Cambridge w Wielkiej Brytanii, gdzie prowadzi zajęcia dla studentów.
W 2018 roku został wybrany najlepszym wykładowcą Uniwersytetu w Cambridge.
Tłumaczył jedną z wcześniejszych wersji gry „Wiedźmin”.
Bibliografia.
Teksty naukowe
Tłumaczenia
Publikacje w ramach projektu

</doc>
<doc id="5035460" url="https://pl.wikipedia.org/wiki?curid=5035460" title="Best Sellers By Rick Nelson">
Best Sellers By Rick Nelson

Best Sellers By Rick Nelson – kompilacyjny album rockandrollowego piosenkarza Ricky'ego Nelsona wydany przez Imperial Records w 1962 roku. Na płycie znalazły się popularne single Nelsona wydane w 1957 roku – "Stood Up" oraz "Waitin' in School". 

</doc>
<doc id="5035463" url="https://pl.wikipedia.org/wiki?curid=5035463" title="Jiwone Lee">
Jiwone Lee

Jiwone Lee (ur. 1974 w Seulu) – polonistka, znawczyni literatury rosyjskiej oraz historyk sztuki.
Życiorys.
Jiwone Lee urodzona w 1974 roku w Seulu (w Korei Południowej). Studiowała polonistykę i literaturę rosyjską na wydziale polonistyki na Uniwersytecie Hankuk Języków Obcych w Seulu – HUFS (Hankuk University of Foreign Studies) (dyplom:1996) oraz historię sztuki na Uniwersytecie Jagiellońskim w Krakowie (praca mgr. 2000, pod kierunkiem prof. Wojciecha Bałusa, temat pracy: "Sztuka dla dziecka – Polska ilustracja książek dziecięcych w latach 50. i 60."), następnie na Uniwersytecie im. Adama Mickiewicza w Poznaniu obroniła doktorat (2008) na temat polskiej szkoły ilustracji pod kierunkiem prof. Piotra Piotrowskiego.
Dydaktyka.
Jest wykładowczynią na HUFS – Hankuk University of Foreign Studies (na polonistyce) oraz w Illustration Dept. University of Seoul, Graduate School (wykłada historię ilustracji), a w latach 2000–2002 była również wykładowczynią na UAM w Poznaniu.
Oprócz pracy dydaktycznej zajmuje się historią ilustracji, pisaniem dla dzieci, redagowaniem książek obrazkowych, a przede wszystkim popularyzacją kultury polskiej jako przedstawiciel/animator wydarzeń kulturalnych w Polsce czy Korei oraz tłumaczka. Wraz z prof. Cheong Byung-kwonem, dr Oh Kyung Gen i dr Esterą Czoj przetłumaczyła "Pana Tadeusza" Adama Mickiewicza. Każda z osób przekładała trzy księgi. Samo tłumaczenie zajęło trzy miesiące, natomiast prace związane z redagowaniem, wprowadzaniem korekt i poprawek pochłonęło rok. Książka otrzymała Nagrodę Koreańskiego Ministerstwa Edukacji w 2006 r. Indywidualnie przełożyła i wprowadziła na koreański rynek pięć polskich książek dla dzieci oraz jedną z własnym tekstem w opracowaniu graficznym Iwony Chmielewskiej. W 2003 r. w Bolonii na Międzynarodowych Targach Książki, wraz z Grażyną Lange, Marią Ryll i Kateriną Busshoff prezentowała książkę polską dla dzieci i jej ilustratorów jako temat panelowy.
Osiągnięcia polonistyczne.
Na UJ w Krakowie w 2000 r. obroniła pracę magisterską na temat polskiej ilustracji książek dziecięcych pt. "Sztuka dla dziecka. Polska ilustracja książek dziecięcych w latach 50. I 60". Jiwone Lee skontaktowała się z rodziną jednego z ilustratorów tamtych lat – Janusza Grabiańskiego, ponieważ jego siostrzeniec miał mieszkanie w tym samym bloku.
Stopień doktora uzyskała w 2008 r. na podstawie pracy poświęconej polskiej szkole ilustracji na Uniwersytecie im. Adama Mickiewicza w Poznaniu.
Publikacje.
Książki Iwony Chmielewskiej wydane przez Jiwone Lee w Korei:
Art-direction:
Tłumaczenia.
Jiwone Lee wprowadziła na koreański rynek dwie książki dla dzieci: "Sen, który odszedł" (tekst: Anna Onichimowska, ilustr.: Krystyna Lipka-Sztarbałło) (2006, Munhakdongne), "Dobry potwór nie jest zły" (tekst: Anna Onichimowska, ilustr.: Maria Ekier) (2004, Changbi).
Ma na swoim koncie pięć książek autorskich z Iwoną Chmielewską, które zostały wydane w Korei, a jedna z nich, "O wędrowaniu przy zasypianiu" została wydana później, w 2006 r. w Polsce.
Inne książki polskie albo z polskimi ilustracjami, które Jiwone Lee wprowadziła na koreański rynek:
Współpraca z polskimi ilustratorami, art-direction etc.:
Tłumaczenia z literatury światowej:

</doc>
<doc id="5035466" url="https://pl.wikipedia.org/wiki?curid=5035466" title="It’s Up to You">
It’s Up to You

It's Up to You – muzyczny album kompilacyjny piosenkarza Ricky'ego Nelsona wydany przez Imperial Records w 1963 roku. 

</doc>
<doc id="5035468" url="https://pl.wikipedia.org/wiki?curid=5035468" title="Sanktuarium Konfucjusza w Nagasaki">
Sanktuarium Konfucjusza w Nagasaki



</doc>
<doc id="5035469" url="https://pl.wikipedia.org/wiki?curid=5035469" title="Pselaphodes bomiensis">
Pselaphodes bomiensis

Pselaphodes bomiensis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano Pai Long w powiecie Bomi w Tybecie. Epitet gatunkowy pochodzi od miejsca typowego.
Chrząszcz ten osiąga 3,68 mm długości i 1,32 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 50 omatidiów. Czułki buduje jedenaście członów, z których trzy ostatnie są powiększone, a u samca człony dziewiąty i dziesiąty są silnie zmodyfikowane. Przedplecze jest tak długie jak szerokie. Pokrywy są szersze niż dłuższe. Zapiersie (metawentryt) u samców ma przeciętnie długie wyrostki. Krętarze i uda odnóży przedniej pary oraz uda odnóży środkowej pary są nieco wyciągnięte dobrzusznie, a biodra i krętarze tylnej pary uzbrojone są w kolce. Odwłok jest duży.
Owad ten jest endemitem Chin, znanym tylko z miejsca typowego w Tybecie. Spotykany był na wysokości 2200 m n.p.m.

</doc>
<doc id="5035470" url="https://pl.wikipedia.org/wiki?curid=5035470" title="Czas retencji (hydrologia)">
Czas retencji (hydrologia)

Czas retencji, okres retencji, czas wymiany wody – parametr stosowany w hydrologii, charakteryzujący przepływowe zbiorniki wodne, opisujący średni czas potrzebny na wypłynięcie z nich dopływającej wody.
Czas retencji jest odwrotnością wskaźnika hydraulicznego obciążenia zbiornika (współczynnika intensywności poziomej wymiany wody). Z kolei współczynnik intensywności poziomej wymiany wody to stosunek ilości wody wypływającej ze zbiornika do pojemności zbiornika. Przy obliczaniu czasu retencji nie uwzględnia się współczynnika intensywności pionowej wymiany wody, czyli stosunku parowania do pojemności, ani współczynnika intensywności całkowitej wymiany wody, uwzględniającego zarówno odpływ, jak i parowanie.
Czas retencji jest kryterium podziału zbiorników zaporowych. Im jest dłuższy, tym zbiornik zaporowy bardziej przypomina jezioro naturalne, a im krótszy, tym bardziej zachowuje cechy rzeki.
Przykładowy czas retencji niektórych jezior przepływowych i zbiorników zaporowych: Wigry – 2,78 roku, Jezioro Mikołajskie – 0,33 roku, Bełdany – 0,5 roku, Zbiornik Rzeszowski – 0,6 doby, Jezioro Włocławskie – 4,5 doby, Jezioro Zegrzyńskie – 8,2 doby, Jezioro Sulejowskie – 38 dób, Jezioro Czorsztyńskie – 116 dób, Jezioro Solińskie – 299 dób, Kozłowa Góra – 307 dób.

</doc>
<doc id="5035471" url="https://pl.wikipedia.org/wiki?curid=5035471" title="Pselaphodes cuonaus">
Pselaphodes cuonaus

Pselaphodes cuonaus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano Le Xiang w powiecie Cuona w Tybecie. Epitet gatunkowy pochodzi od miejsca typowego.
Chrząszcz ten osiąga 3,54 mm długości i 1,27 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 40 omatidiów. Czułki buduje jedenaście członów, z których trzy ostatnie są powiększone, a u samca człony dziewiąty i dziesiąty są silnie zmodyfikowane. Przedplecze jest tak długie jak szerokie, o niekanciastych krawędziach przednio-bocznych. Pokrywy są szersze niż dłuższe. Zapiersie (metawentryt) u samców ma wyraźnie długie wyrostki. Krętarze i uda odnóży przedniej pary oraz krętarze odnóży środkowej pary są wyciągnięte dobrzusznie. Odwłok jest duży.
Owad ten jest endemitem Chin, znanym tylko z miejsca typowego w Tybecie. Spotykany był na wysokości 2400 m n.p.m.

</doc>
<doc id="5035472" url="https://pl.wikipedia.org/wiki?curid=5035472" title="Million Sellers">
Million Sellers

Million Sellers – kompilacyjny album muzyczny zawierający utwory amerykańskiego piosenkarza Ricky'ego Nelsona, wydany przez Imperial Records w 1963 roku. 

</doc>
<doc id="5035475" url="https://pl.wikipedia.org/wiki?curid=5035475" title="Czas wymiany wody">
Czas wymiany wody



</doc>
<doc id="5035478" url="https://pl.wikipedia.org/wiki?curid=5035478" title="Pselaphodes hanmiensis">
Pselaphodes hanmiensis

Pselaphodes hanmiensis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano drogę z Hanmi do Aniqiao w powiecie Motuo w Tybecie. Epitet gatunkowy pochodzi od miejsca typowego.
Chrząszcz ten osiąga 3,23 mm długości i 1,17 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 35 omatidiów. Czułki buduje jedenaście członów, z których trzy ostatnie są powiększone, a u samca ponadto wydłużone. Przedplecze jest dłuższe niż szerokie, o lekko kanciastych krawędziach przednio-bocznych. Pokrywy są szersze niż dłuższe. Zapiersie (metawentryt) u samców ma wyraźnie długie wyrostki. Krętarze odnóży przedniej i środkowej pary zaopatrzone są w kolce na stronie brzusznej, zaś pozostałe człony odnóży pozbawione są modyfikacji. Odwłok jest duży.
Owad ten jest endemitem Chin, znanym tylko z miejsca typowego w Tybecie. Spotykany był na wysokości między 1700 a 2000 m n.p.m.

</doc>
<doc id="5035479" url="https://pl.wikipedia.org/wiki?curid=5035479" title="Raźniowate">
Raźniowate



</doc>
<doc id="5035484" url="https://pl.wikipedia.org/wiki?curid=5035484" title="Wetter (rzeka)">
Wetter (rzeka)

Wetter – rzeka w środkowych Niemczech o długości 68,8 km. Dopływ Niddy.
Wetter ma swoje źródło na wysokości 280 m n.p.m. u podnóża gór Vogelsberg pomiędzy miastami Laubach i Schotten. Wpływa do rzeki Nidda w okolicach miasta Niddatal-Assenheim.
Dorzecze Wetter obejmuje obszar 517 km2. Od nazwy rzeki wywodzi się nazwa regionu geograficznego Wetterau oraz powiatu Wetterau 

</doc>
<doc id="5035485" url="https://pl.wikipedia.org/wiki?curid=5035485" title="Pselaphodes biwenxuani">
Pselaphodes biwenxuani

Pselaphodes biwenxuani – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano Xia Ya Dong w powiecie Yadong w Tybecie. Epitet gatunkowy nadano na cześć Bi Wenxuana, który odłowił holotyp.
Chrząszcz ten osiąga 3,47 mm długości i 1,31 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 50 omatidiów. Czułki buduje jedenaście członów, z których trzy ostatnie są powiększone, a u samca ponadto człony dziewiąty i dziesiąty zmodyfikowane są dyskowatymi wyrostkami. Przedplecze jest tak długie jak szerokie. Pokrywy są szersze niż dłuższe. Zapiersie (metawentryt) u samców ma rozwidlone w widoku bocznym wyrostki. Odnóża przedniej pary mają po małym kolcu na spodach krętarzy, po dużym guzie pośrodku spodu ud oraz po wyrostku na szczycie goleni. Odnóża środkowej pary mają po wyraźnym kolcu na spodach krętarzy. Odwłok jest duży.
Owad ten jest endemitem Chin, znanym tylko z miejsca typowego w Tybecie. Spotykany był na wysokości 2800 m n.p.m.

</doc>
<doc id="5035487" url="https://pl.wikipedia.org/wiki?curid=5035487" title="A Long Vacation (album Ricky’ego Nelsona)">
A Long Vacation (album Ricky’ego Nelsona)

A Long Vacation – kompilacyjny album piosenkarza Ricky'ego Nelsona wydany przez wytwórnię Imperial Records w 1963 roku.

</doc>
<doc id="5035493" url="https://pl.wikipedia.org/wiki?curid=5035493" title="Zaozierje">
Zaozierje



</doc>
<doc id="5035494" url="https://pl.wikipedia.org/wiki?curid=5035494" title="Zarieczje">
Zarieczje

Zarieczje, Zareczcza, Zariczczia, hist. "Zarzecze" – nazwa toponimów w Rosji, na Białorusi i na Ukrainie
Rosja.
m.in.:

</doc>
<doc id="5035501" url="https://pl.wikipedia.org/wiki?curid=5035501" title="Szpital Specjalistyczny w Brzezinach">
Szpital Specjalistyczny w Brzezinach

Szpital Specjalistyczny w Brzezinach – szpital w Brzezinach w województwie łódzkim. Szpital liczy 10 oddziałów. W 2014 roku w szpitalu otwarto pierwsze w Polsce Centrum Leczenia Chorób Jelita Grubego.
Historia.
Szpital założono w 1886 roku. Początkowo znajdował się on w zaadaptowanym do tego budynku przy ulicy Ogińskich. Na początku XX w. szpital przeniesiono do nowego budynku. W 1913 roku szpital przeszedł pierwszy remont. Na początku lat 20 XX w. szpital został przejęty Powiatowy Związek Komunalny, który to rozpoczął przebudowy budynku. Przebudowany budynek otwarto 7 października 1924 roku, po przebudowie mógł przyjąć 50 pacjentów. W uroczystości otwarcia szpitala uczestniczył ówczesny wojewoda Ludwik Darowski, a poświęcenia placówki dokonał ks. bp. Wincenty Tymieniecki. 
4 września 1939 roku szpital został zbombardowany przez lotnictwo hitlerowskie, a do stycznia 1945 roku budynek został całkowicie zdewastowany. W latach 50 XX w. budynek odbudowano i pod koniec dekady rozpoczęły funkcjonowanie w nim działy położnictwa, onkologii, chirurgii, w szpitalu wykonywano też zdjęcia rentgenowskie.
Po 1989 roku działał jako Samodzielny Publiczny Zakład Opieki Zdrowotnej w Brzezinach.
Od 1 stycznia 2002 roku, szpital jest nadzorowany przez powiat brzeziński. Od 2008 roku szpitalem zarządza spółka Powiatowe Centrum Zdrowia w Brzezinach.
W 2013 roku rozpoczęła się kolejna rozbudowa szpitala. W rozbudowę zainwestowano 30 milionów złotych. Przebudowa objęła dobudowanie jednego piętra w budynku oraz modernizację sali szpitalnych oraz bloku operacyjnego. W październiku 2014 roku otwarto szpital po przebudowie. W szpitalu otwarto pierwsze w Polsce Centrum Leczenia Chorób Jelita Grubego oraz Oddział Chemioterapii Dziennej.

</doc>
<doc id="5035504" url="https://pl.wikipedia.org/wiki?curid=5035504" title="Bitwa pod Wołkowińcami">
Bitwa pod Wołkowińcami

Bitwa pod Wołkowińcami – walki oddziałów polskiej 5 Dywizji Piechoty gen. Władysława Jędrzejewskiego z oddziałami sowieckiej 45 Dywizji Strzelców komdiwa Iony Jakira w okresie wojny polsko-bolszewickiej.
Geneza.
Zimą 1919/1920 na froncie polsko-sowieckim odnotowywano tylko działania lokalne. Linia frontu była rozciągnięta od środkowej Dźwiny, wzdłuż Berezyny, Uborci, Słuczy, po Dniestr. Zastój w działaniach wojennych obie strony wykorzystywały na przygotowanie się do decydujących rozstrzygnięć militarnych planowanych na wiosnę i lato 1920. W połowie marca dowództwo sowieckiego Frontu Południowo-Zachodniego rozpoczęło przygotowania do ofensywy siłami 12. i 14 Armii na Płoskirów - Równe. Koncentracja sił Armii Czerwonej nie uszła uwadze dowództwa polskiego. Zarządzono przeprowadzenie serii wypadów, które miały zdezorganizować przygotowania nieprzyjaciela i dostarczyć więcej informacji o jego siłach i zamiarach.
Walki pod Wołkowińcami.
W marcu 1920 5 Dywizja Piechoty gen. Władysława Jędrzejewskiego zajmowała pozycje wzdłuż zachodniego brzegu Wołka od Latyczowa do Deraźni. Przed prawym skrzydłem polskiej dywizji koncentrowały się oddziały nowo przybyłej na front 45 Dywizji Strzelców, która zluzowała wykrwawione i zdemoralizowane porażkami oddziały 44 Dywizji Strzelców Iwana Dubowoja. Ponadto w sowieckim ugrupowaniu operowały 6 pułk galicyjsko-ukraiński oraz pułk kawalerii Kotowskiego.
Dowódca 5 Dywizji gen. Jędrzejewski nakazał wykonać wypad na Wołkowińce siłami 19 pułku piechoty. Nocą z 16 na 17 marca oddział wypadowy, wzmocniony baterią 5 pułku artylerii polowej, rozpoczął marsz z Latyczowa w kierunku obiektu ataku. Już o świcie walczył z oddziałem sowieckiej kawalerii, a III batalion starł się pod Wołkowińskimi Chutorami i Majdanem Wołkowińskim z pododdziałami 397 i 399 pułku strzelców. Polacy przeszli do szturmu i opanowali miasteczko, w którym kwaterował sztab 133 Brygady Strzelców. Na pomoc obrońcom przybył pociąg pancerny „Groza”. Ostrzelany przez kompanię piechoty, wzmocnioną plutonem armat, zawrócił pospiesznie i wpadł na uszkodzony przez Polaków tor. Kiedy parowóz wykoleił się, 7 kompania 19 pp por. Kretowicza ruszyła do szturmu i opanowała wagony. Sukces odniósł także I batalion, który zdobył baterię artylerii i rozproszył oddział piechoty sowieckiej. Po zakończonej akcji pododdziały grupy wypadowej wróciły w swoje ugrupowanie.
13 kwietnia gen. Władysław Jędrzejewski postanowił zorganizować kolejny wypad na Wołkowińce, z zadaniem "rozbicia sił nieprzyjacielskich, przerwania toru kolejowego pod Wołkowińcami i częściowego zniszczenia stacji kolejowej". Tym razem użyto znacznie większych sił w porównaniu z wypadem kwietniowym. W skład oddziału wypadowego weszło siedem kompanii 38 pułku piechoty, pięć kompanii 19 pułku piechoty, cały 39 pułk piechoty, III/4 pułku strzelców konnych, pluton 3 baterii 12 pułku artylerii polowej, pociągi pancerne „Pionier” i „gen. Iwaszkiewicz”. 
Nocą z 13 na 14 grupa rozpoczęła marsz na Wołkowińce i o świcie uderzyła na miejscowość. Zaskoczony nieprzyjaciel nie stawiał większego oporu i wycofywał się w bezładzie. Szybki odwrót przeciwnika sprawił, że wzięto tylko około 150 jeńców, zdobyto jednakże cztery działa, 26 ckm-ów, kancelarię 399 pułku strzelców oraz duże zapasy amunicji i żywności.
Bilans walk.
Akcja wypadowa prowadzona na całym froncie podolskim sparaliżowała ofensywę sowiecką na Płoskirów przygotowaną na drugą połowę marca i spowodowała rozluźnienie dyscypliny w szeregi Armii Czerwonej.

</doc>
<doc id="5035506" url="https://pl.wikipedia.org/wiki?curid=5035506" title="Stade Marocain">
Stade Marocain



</doc>
<doc id="5035510" url="https://pl.wikipedia.org/wiki?curid=5035510" title="Franz Lender">
Franz Lender

Franz Franzewicz Lender () (ur. 12(24) kwietnia 1881, zm. 14 września 1927) – rosyjski i radziecki konstruktor broni artyleryjskiej.
Życiorys.
Franz Lender ukończył w 1909 roku Petersburski Instytut Technologiczny, jednocześnie ze studiami podjął pracę w wydziale artyleryjskim Zakładów Putiłowskich w Petersburgu. W 1908 roku opracował system automatycznego zamykania i otwierania zamka klinowego dział. W latach 1913-1914 wraz z Wasilijem Tarnowskim skonstruował 76 mm armatę przeciwlotniczą wz. 1914. 
Od września 1918 roku służył w Armii Czerwonej jako pomocnik naczelnika zarządu formowania baterii przeciwlotniczych. W grudniu 1918 został głównym konstruktorem Komitetu Artyleryjskiego. Prowadził też działalność dydaktyczną w Akademii Artyleryjskiej Armii Czerwonej. Kierował skonstruowaniem 76 mm armaty pułkowej wz. 1927.

</doc>
<doc id="5035513" url="https://pl.wikipedia.org/wiki?curid=5035513" title="Pselaphodes condylus">
Pselaphodes condylus

Pselaphodes condylus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano górę Tai Yang Shan w rezerwacie Kuan Kuo Shui w chińskiej prowincji Kuejczou.
Chrząszcz ten osiąga od 3,39 do 3,77 mm długości i od 1,22 do 1,33 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 50, a u samicy około 35 omatidiów. Czułki buduje jedenaście członów, z których trzy ostatnie są powiększone, a u samca ponadto człon dziewiąty jest silnie rozszerzony. Przedplecze jest tak długie jak szerokie. Pokrywy są szersze niż dłuższe. Zapiersie (metawentryt) u samców ma stosunkowo krótkie wyrostki. Odnóża przedniej pary mają po małym kolcu na spodach krętarzy i po małym kolcu na spodzie ud. Odnóża środkowej pary również mają po małym kolcu na spodach krętarzy. Odwłok jest duży.
Owad ten jest endemitem Chin, znanym tylko z miejsca typowego w powiecie Suiyang w Kuejczou. Spotykany był na wysokości od 1550 do 1600 m n.p.m.

</doc>
<doc id="5035516" url="https://pl.wikipedia.org/wiki?curid=5035516" title="Pselaphodes parvus">
Pselaphodes parvus

Pselaphodes parvus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano rezerwat Kuan Kuo Shui w chińskiej prowincji Kuejczou.
Chrząszcz ten osiąga od 2,23 do 2,36 mm długości i od 0,85 do 0,91 mm szerokości ciała. Ubarwienie ma rudobrązowe. Głowa jest tak szeroka jak długa. Oczy złożone buduje u samca około 45, a u samicy około 25 omatidiów. Czułki buduje jedenaście członów, z których trzy ostatnie są powiększone, u obu płci niezmodyfikowane. Przedplecze jest tak długie jak szerokie, prawie zaokrąglone po bokach. Pokrywy są szersze niż dłuższe. Zapiersie (metawentryt) u samców ma stosunkowo krótkie i na wierzchołku nieząbkowane wyrostki. Odnóża przedniej pary mają kolce na spodach krętarzy i po dużym kolcu na środku ud, zaś golenie niezmodyfikowane. Odnóża środkowej pary mają liczne kolce na spodach krętarzy. Odwłok jest duży.
Owad ten jest endemitem Chin, znanym tylko z miejsca typowego w powiecie Suiyang w Kuejczou. Spotykany był na wysokości od 1400 m n.p.m.

</doc>
<doc id="5035518" url="https://pl.wikipedia.org/wiki?curid=5035518" title="Conotrachelus posticatus">
Conotrachelus posticatus

Conotrachelus posticatus – gatunek chrząszcza z rodziny ryjkowcowatych.
Zasięg występowania.
Występuje we wsch. część Ameryki Północnej od Nowej Szkocji, Ontario i Minnesoty na płn., po Florydę i Teksas na płd.
Budowa ciała.
Osiąga 3,7 - 5 mm długości ciała.
Biologia i ekologia.
Związany z drzewami z rodzaju dąb. Larwy żerują w żołędziach.

</doc>
<doc id="5035520" url="https://pl.wikipedia.org/wiki?curid=5035520" title="Pselaphodes yanbini">
Pselaphodes yanbini

Pselaphodes yanbini – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano rezerwat Kuan Kuo Shui w chińskiej prowincji Kuejczou. Epitet gatunkowy nadano na cześć Zhai Yanbina, który odłowił materiał typowy.
Chrząszcz ten osiąga od 3,14 do 3,31 mm długości i od 1,1 do 1,26 mm szerokości ciała. Ubarwienie ma rudobrązowe. Głowa jest tak szeroka jak długa. Oczy złożone buduje u samca około 35, a u samicy około 30 omatidiów. Czułki buduje jedenaście członów, z których trzy ostatnie są powiększone, u obu płci niezmodyfikowane. Przedplecze jest tak długie jak szerokie, prawie zaokrąglone po bokach. Pokrywy są szersze niż dłuższe. Zapiersie (metawentryt) u samców ma przeciętnie długie wyrostki. Odnóża wszystkich par są niezmodyfikowane, pozbawione kolców. Odwłok jest duży.
Owad ten jest endemitem Chin, znanym tylko z miejsca typowego w powiecie Suiyang w Kuejczou. Spotykany był na wysokości od 1550 m n.p.m.

</doc>
<doc id="5035522" url="https://pl.wikipedia.org/wiki?curid=5035522" title="The Queen's Gambit">
The Queen's Gambit



</doc>
<doc id="5035523" url="https://pl.wikipedia.org/wiki?curid=5035523" title="The Queen’s Gambit">
The Queen’s Gambit



</doc>
<doc id="5035524" url="https://pl.wikipedia.org/wiki?curid=5035524" title="Pselaphodes pectinatus">
Pselaphodes pectinatus

Pselaphodes pectinatus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano rezerwat przyrody Ba Wang Ling w chińskiej prowincji Hajnan.
Chrząszcz ten osiąga 2,8 mm długości i 1,02 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 50 omatidiów. Czułki buduje jedenaście członów, z których trzy ostatnie są powiększone, u obu płci niezmodyfikowane. Przedplecze jest tak długie jak szerokie. Pokrywy są szersze niż dłuższe. Zapiersie (metawentryt) u samców ma wyraźnie krótkie wyrostki. Odnóża przedniej pary mają po kolcu na środku spodu ud i po małym kolcu środkowym oraz guzku wierzchołkowym na goleniach. Odnóża środkowej i tylnej pary pozbawione są modyfikacji. Odwłok jest duży.
Owad ten jest endemitem Chin, znanym tylko z miejsca typowego w powiecie Changjiang oraz góry Wuzhi Shan w Hajnanie. Spotykany był na wysokości od 650 do 1100 m n.p.m.

</doc>
<doc id="5035525" url="https://pl.wikipedia.org/wiki?curid=5035525" title="Alvaro Soler">
Alvaro Soler



</doc>
<doc id="5035527" url="https://pl.wikipedia.org/wiki?curid=5035527" title="Krystian Kalkstein (Kalckstein)">
Krystian Kalkstein (Kalckstein)



</doc>
<doc id="5035529" url="https://pl.wikipedia.org/wiki?curid=5035529" title="Pselaphodes meniscus">
Pselaphodes meniscus

Pselaphodes meniscus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano rezerwat przyrody La-Ba-He w chińskiej prowincji Syczuan.
Chrząszcz ten osiąga od 2,66 do 2,96 mm długości i od 1,03 do 1,17 mm szerokości ciała. Ubarwienie ma rudobrązowe. Głowa jest tak długa jak szeroka. Oczy złożone buduje u samca około 45, a u samicy około 35 omatidiów. Czułki buduje jedenaście członów, z których trzy ostatnie są powiększone, a u samca ponadto człony siódmy i dziewiąty są silnie zmodyfikowane. Przedplecze jest tak długie jak szerokie, o kanciastych brzegach przednio-bocznych. Pokrywy są szersze niż dłuższe. Zapiersie (metawentryt) u samców ma krótkie i na wierzchołkach rozszerzone wyrostki. Odnóża przedniej pary mają uzbrojone kolcami spody krętarzy i ud. Odnóża środkowej pary mają kolce tylko na spodach krętarzy. Odwłok jest duży.
Owad ten jest endemitem Chin, znanym tylko z miejsca typowego w powiecie Tianquan w Syczuanie. Spotykany był na wysokości 2000 m n.p.m.

</doc>
<doc id="5035532" url="https://pl.wikipedia.org/wiki?curid=5035532" title="Viola lactiflora">
Viola lactiflora

Viola lactiflora Nakai – gatunek roślin z rodziny fiołkowatych ("Violaceae"). Występuje naturalnie w Chinach (w Jiangsu, Jiangxi, południowym Liaoning, Syczuanie, południowo-zachodnim Junnanie i Zhejiang), na Półwyspie Koreańskim oraz w Japonii. 
Biologia i ekologia.
Rośnie w lasach, na łąkach i skarpach. Występuje na wysokości od 1500 do 1900 m n.p.m.

</doc>
<doc id="5035534" url="https://pl.wikipedia.org/wiki?curid=5035534" title="Przemysław Rutkowski">
Przemysław Rutkowski

Przemysław Wojciech Rutkowski – polski nefrolog, prof. dr hab. nauk medycznych, Instytutu Pielęgniarstwa i Położnictwa oraz dziekan Wydziału Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego.
Życiorys.
Studiował medycynę w Akademii Medycznej w Gdańsku, 19 października 2000 obronił pracę doktorską "Wpływ polimorfizmu genu syntazy tlenku azotu na rozwój i progresję przewlekłej niewydolności nerek", 15 października 2009 habilitował się na podstawie pracy zatytułowanej "Pochodne nikotynamidu – nowa rodzina toksyn mocznicowych". 5 lutego 2019 nadano mu tytuł profesora w zakresie nauk medycznych. Został zatrudniony na stanowisku adiunkta w Katedrze i Klinice Nefrologii, Transplantologii i Chorób Wewnętrznych na Wydziale Lekarskim z Oddziałem Stomatologicznym Gdańskiego Uniwersytetu Medycznego.
Był profesorem nadzwyczajnym Katedry i Kliniki Nefrologii, Transplantologii i Chorób Wewnętrznych Wydziału Lekarskiego Gdańskiego Uniwersytetu Medycznego.
Jest profesorem w Instytucie Pielęgniarstwa i Położnictwa oraz dziekanem na Wydziale Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego w kadencji 2020-2024.
Pracuje w Komisji Rewizyjnej Polskiego Towarzystwa Nefrologicznego, a także od 2016 do 2020 był prodziekanem ds. studenckich i spraw socjalnych studentów Wydziału Nauk o Zdrowiu Gdańskiego Uniwersytetu Medycznego.

</doc>
<doc id="5035535" url="https://pl.wikipedia.org/wiki?curid=5035535" title="Pselaphodes jizushanus">
Pselaphodes jizushanus

Pselaphodes jizushanus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano górę Jizu Shan w chińskiej prowincji Junnan. Epitet gatunkowy pochodzi od miejsca typowego.
Chrząszcz ten osiąga 3,01 mm długości i 1,17 mm szerokości ciała. Ubarwienie ma rudobrązowe. Głowa jest tak długa jak szeroka. Oczy złożone buduje u samca około 35 omatidiów. Czułki buduje jedenaście członów, z których trzy ostatnie są powiększone, a u samca ponadto człony dziewiąty i dziesiąty są silnie zmodyfikowane. Przedplecze jest tak długie jak szerokie, o okrągławo-kanciastych brzegach przednio-bocznych. Pokrywy są szersze niż dłuższe. Zapiersie (metawentryt) u samców ma wyraźnie długie wyrostki. Odnóża przedniej pary mają uzbrojone kolcami spody krętarzy i ud. Odnóża środkowej pary mają kolce tylko na spodach krętarzy. Odwłok jest duży.
Owad ten jest endemitem Chin, znanym tylko z miejsca typowego w powiecie Binchuan w Junnanie. Spotykany był na wysokości 2400 m n.p.m.

</doc>
<doc id="5035536" url="https://pl.wikipedia.org/wiki?curid=5035536" title="Conotrachelus pusillus">
Conotrachelus pusillus

Conotrachelus pusillus – gatunek chrząszcza z rodziny ryjkowcowatych.
Taksonomia.
Gatunek ten został opisany w 1878 roku przez Johna Lawrence’a LeConte’a. Holotyp został odłowiony w miejscowości Enterprise w Hrabstwie Volusia na Florydzie. Epitet gatunkowy pochodzi od łacińskiego słowa oznaczającego "mały".
Zasięg występowania.
Występuje we wsch. część Ameryki Północnej od Quebecu i Florydy na wsch., po Kansas i Teksas na zach.
Budowa ciała.
Osiąga 2,5 – 2,7 mm długości ciała.

</doc>
<doc id="5035539" url="https://pl.wikipedia.org/wiki?curid=5035539" title="Viola lucens">
Viola lucens

Viola lucens W.Becker – gatunek roślin z rodziny fiołkowatych ("Violaceae"). Występuje endemicznie Chinach – w prowincjach Fujian, Guangdong, Kuejczou, Hunan i Jiangxi. 
Biologia i ekologia.
Rośnie na łąkach i skarpach. Występuje na wysokości do 1800 m n.p.m.

</doc>
<doc id="5035541" url="https://pl.wikipedia.org/wiki?curid=5035541" title="Temple of the Lost Race">
Temple of the Lost Race

Temple of the Lost Race – minialbum greckiego zespołu deathmetalowego Septic Flesh wydany we wrześniu 1991 roku przez Black Power Records. Utwory z tego albumu znalazły się na reedycji albumu Mystic Places of Dawn z 2013 roku wydanej przez Season of Mist. Utwory "Erebus", " Temple of the Lost Race " i "Setting of the Two Suns" zostały ponownie nagrane na albumie A Fallen Temple.

</doc>
<doc id="5035543" url="https://pl.wikipedia.org/wiki?curid=5035543" title="Maksimilijan Matjaž">
Maksimilijan Matjaž

Maksimilijan Matjaž (ur. 23 sierpnia 1963 w Črna na Koroškem) – słoweński duchowny katolicki, biskup Celje od 2021.
Życiorys.
Święcenia kapłańskie otrzymał 29 czerwca 1989 i został inkardynowany do archidiecezji Maribor. Pracował głównie na wydziale teologicznym w Lublanie, pełniąc funkcje asystenta oraz wykładowcy biblistyki.
5 marca 2021 papież Franciszek mianował go ordynariuszem diecezji Celje. Sakry udzielił mu 30 maja 2021 nuncjusz apostolski w Słowenii – arcybiskup Jean-Marie Speich.

</doc>
<doc id="5035545" url="https://pl.wikipedia.org/wiki?curid=5035545" title="Future Shock">
Future Shock



</doc>
<doc id="5035549" url="https://pl.wikipedia.org/wiki?curid=5035549" title="Pselaphodes gongshanensis">
Pselaphodes gongshanensis

Pselaphodes gongshanensis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano okolice stacji Qiqi w powiecie Gongshan, w chińskiej prowincji Junnan. Epitet gatunkowy pochodzi od miejsca typowego.
Chrząszcz ten osiąga od 2,81 do 3,17 mm długości i od 1,1 do 1,3 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 50, a u samicy około 30 omatidiów. Czułki buduje jedenaście członów, z których trzy ostatnie są powiększone, a u samca ponadto człon dziesiąty jest zmodyfikowany dyskowatym wyrostkiem przedniej krawędzi. Przedplecze jest tak długie jak szerokie, o trochę kanciastych brzegach przednio-bocznych. Pokrywy są szersze niż dłuższe. Zapiersie (metawentryt) u samców ma wyraźnie krótkie wyrostki. Odnóża przedniej pary mają uzbrojone kolcami spody krętarzy i guzowato nabrzmiałe pośrodku spody ud. Odnóża środkowej pary mają po dwa kolce na spodach krętarzy. Odnóża tylnej pary mają guzowato wystające dobrzusznie biodra, krętarze i uda. Odwłok jest duży.
Owad ten jest endemitem Chin, znanym tylko z miejsca typowego w powiecie Gongshan w Junnanie. Spotykany był na wysokości 1900 m n.p.m.

</doc>
<doc id="5035553" url="https://pl.wikipedia.org/wiki?curid=5035553" title="Pselaphodes fengtingae">
Pselaphodes fengtingae

Pselaphodes fengtingae – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei, Li Lizhen i Zhao Meijun na łamach "Annales Zoologici". Jako miejsce typowe wskazano górę Tiantong Shan w Ningbo, w chińskiej prowincji Zhejiang. Epitet gatunkowy nadano na cześć Feng Tinga, który odłowił holotyp.
Chrząszcz ten osiąga od 2,3 do 2,8 mm długości i od 0,9 do 1 mm szerokości ciała. Ubarwienie ma rudobrązowe. Głowa jest dłuższa niż szeroka. Oczy złożone buduje u samca około 35, a u samicy około 20 omatidiów. Czułki buduje jedenaście członów, z których trzy ostatnie są powiększone, u obu płci niezmodyfikowane. Przedplecze jest tak długie jak szerokie, o niekanciastych brzegach przednio-bocznych. Pokrywy są szersze niż dłuższe. Zapiersie (metawentryt) u samców ma wyraźnie długie wyrostki. Odnóża przedniej pary mają uzbrojone guzkami spody krętarzy, po dużym kolcu na spodach ud oraz ząbkowane wierzchołkowe odcinki wewnętrznych krawędzi goleni. Odnóża środkowej pary mają liczne guzki na spodach krętarzy oraz po małym kolcu pośrodku ud. Odwłok jest duży.
Owad ten jest endemitem Chin, znanym z gór Tiantong Shan i Qingliangfeng w prowincji Zhejiang oraz góry Sanqing Shan w prowincji Jiangxi. Spotykany był na wysokości od 600 do 1600 m n.p.m.

</doc>
<doc id="5035554" url="https://pl.wikipedia.org/wiki?curid=5035554" title="Nocerina">
Nocerina



</doc>
<doc id="5035558" url="https://pl.wikipedia.org/wiki?curid=5035558" title="Viola magnifica">
Viola magnifica

Viola magnifica C.J.Wang &amp; X.D.Wang – gatunek roślin z rodziny fiołkowatych ("Violaceae"). Występuje endemicznie naturalnie w Chinach – w Anhui, Kuejczou, Henan, Hubei, Hunan, Jiangxi, południowym Shaanxi, południowym Syczuanie i Zhejiang. 
Biologia i ekologia.
Rośnie w lasach oraz na skarpach. Występuje na wysokości od 800 do 2000 m n.p.m.

</doc>
<doc id="5035561" url="https://pl.wikipedia.org/wiki?curid=5035561" title="Półmroczek">
Półmroczek

Półmroczek ("Nycticeinops") – rodzaj ssaka z podrodziny mroczków (Vespertilioninae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) 37–56 mm, długość ogona 24–34 mm, długość ucha 9–13 mm, długość tylnej stopy 5,3–8 mm, długość przedramienia 28–38 mm; masa ciała 4–9 g.
Systematyka.
Podział systematyczny.
Do rodzaju "Nycticeinops" pierwotnie należał tylko jeden gatunek "N. schlieffeni", jednak analizy przeprowadzone w 2020 roku wykazały, że "Nycticeinops" nie jest monofiletyczny bez gatunków z rodzaju "Parahypsugo" i gatunku z rodzaju "Neoromicia" ("grandidieri"), i dlatego zaproponowano przeniesienie ww. wymienionych gatunków do "Nycticeinops".
Do rodzaju należą następujące występujące współcześnie gatunki:
Opisano również wymarły gatunek z plejstocenu:

</doc>
<doc id="5035572" url="https://pl.wikipedia.org/wiki?curid=5035572" title="Silence (singel C.C. Catch)">
Silence (singel C.C. Catch)

„Silence” – singel niemieckiej piosenkarki C.C. Catch wydany w listopadzie 2004 roku przez wytwórnię Danny Records. Nagranie jest efektem dalszej współpracy artystki z Leelą (która odpowiadała za utwory „How Does It Feel” i „Spring” wydane rok wcześniej na singlu „Shake Your Head”), w produkcję zaś zaangażowany był Tony Dawson-Harrison (lider grupy Captain Hollywood Project). Singel nie powtórzył komercyjnego sukcesu poprzednika, przechodząc na rynku muzycznym bez większego echa.

</doc>
<doc id="5035573" url="https://pl.wikipedia.org/wiki?curid=5035573" title="Walentin Awdiejew">
Walentin Awdiejew

Walentin Awdiejew (, ur. 16 maja 1915, zm. 11 października 1972 w Moskwie) – radziecki naukowiec, akademik, specjalista w dziedzinie elektroniki.

</doc>
<doc id="5035578" url="https://pl.wikipedia.org/wiki?curid=5035578" title="Dioda świecąca">
Dioda świecąca



</doc>
<doc id="5035579" url="https://pl.wikipedia.org/wiki?curid=5035579" title="Wilgotnica jasna">
Wilgotnica jasna



</doc>
<doc id="5035581" url="https://pl.wikipedia.org/wiki?curid=5035581" title="Wilgotnica papuzia">
Wilgotnica papuzia



</doc>
<doc id="5035584" url="https://pl.wikipedia.org/wiki?curid=5035584" title="David Byrne">
David Byrne



</doc>
<doc id="5035585" url="https://pl.wikipedia.org/wiki?curid=5035585" title="Fiołek mandżurski">
Fiołek mandżurski

Fiołek mandżurski ("Viola mandshurica" W.Becker) – gatunek roślin z rodziny fiołkowatych ("Violaceae"). Występuje naturalnie na Rosyjskim Dalekim Wschodzie, w Chinach (w Anhui, Hebei, Heilongjiang, Henanie, Jilin, Liaoning, Mongolii Wewnętrznej, Shaanxi, Szantungu i Shanxi), na Tajwanie, Półwyspie Koreańskim oraz w Japonii. 
Biologia i ekologia.
Rośnie w lasach, na łąkach, brzegach cieków wodnych, polach uprawnych i skarpach. 

</doc>
<doc id="5035586" url="https://pl.wikipedia.org/wiki?curid=5035586" title="Viola mandshurica">
Viola mandshurica



</doc>
<doc id="5035588" url="https://pl.wikipedia.org/wiki?curid=5035588" title="For Your Sweet Love">
For Your Sweet Love

For Your Sweet Love – studyjny album muzyczny amerykańskiego piosenkarza Ricky'ego Nelsona wydany w 1963 roku. Był to pierwszy album Nelsona wydany przez wytwórnię Decca Records. 

</doc>
<doc id="5035590" url="https://pl.wikipedia.org/wiki?curid=5035590" title="Ittihad Tanger">
Ittihad Tanger

Ittihad Riadhi de Tanger (arab. الاتحاد الرياضي لطنجة) – marokański klub piłkarski z siedzibą w Tangerze. W sezonie 2020/2021 gra w GNF 1.
Opis.
IR TANGER lub Ittihad Riadhi de Tanger (logicznie Union Sportive de Tanger) częściej w skrócie IRT to marokański klub sportowy założony w 1919 roku pod nazwą Hilal Athletic Club de Tanger z siedzibą w mieście Tanger.
IRT posiada również sekcję koszykówki, sekcję siatkówki, sekcję piłki ręcznej, sekcję futsalu, a także sekcję piłki nożnej kobiet.

</doc>
<doc id="5035592" url="https://pl.wikipedia.org/wiki?curid=5035592" title="Ittihad Riadhi de Tanger">
Ittihad Riadhi de Tanger



</doc>
<doc id="5035593" url="https://pl.wikipedia.org/wiki?curid=5035593" title="Ittihad de Tanger">
Ittihad de Tanger



</doc>
<doc id="5035595" url="https://pl.wikipedia.org/wiki?curid=5035595" title="IR Tanger">
IR Tanger



</doc>
<doc id="5035597" url="https://pl.wikipedia.org/wiki?curid=5035597" title="Grand Stade de Tanger">
Grand Stade de Tanger



</doc>
<doc id="5035601" url="https://pl.wikipedia.org/wiki?curid=5035601" title="Viola belophylla">
Viola belophylla

Viola belophylla Boissieu – gatunek roślin z rodziny fiołkowatych ("Violaceae"). Występuje endemicznie w Chinach – w prowincjach Hunan, Syczuan i Junnan, a także w południowo-wschodniej części Tybetu. 
Biologia i ekologia.
Rośnie w lasach, na brzegach cieków wodnych i skarpach. Występuje na wysokości od 900 do 3200 m n.p.m.

</doc>
<doc id="5035607" url="https://pl.wikipedia.org/wiki?curid=5035607" title="Viola mongolica">
Viola mongolica

Viola mongolica Franch. – gatunek roślin z rodziny fiołkowatych ("Violaceae"). Występuje naturalnie w Chinach (w prowincjach Hebei, Heilongjiang, Henan, Jilin, Liaoning i Shanxi, a także w regionie autonomicznym Mongolia Wewnętrzna) oraz na Półwyspie Koreańskim. 
Biologia i ekologia.
Rośnie w lasach, na łąkach, skarpach i terenach skalistych. Występuje na wysokości od 500 do 1900 m n.p.m.

</doc>
<doc id="5035611" url="https://pl.wikipedia.org/wiki?curid=5035611" title="Lapiedra martinezii">
Lapiedra martinezii

Lapiedra martinezii – gatunek roślin z monotypowego rodzaju Lapiedra 
z rodziny amarylkowatych, występujący w Maroku i Hiszpanii.

</doc>
<doc id="5035612" url="https://pl.wikipedia.org/wiki?curid=5035612" title="Sfundau">
Sfundau

Sfundau (wł. "Lago Sfundau") – jezioro górskie w Szwajcarii, w kantonie Ticino, w gminie Cevio Ticino, w Alpach Lepontyńskich. 
Charakterystyka.
Akwen o kształcie zbliżonym do owalu znajduje się u podnóża Pizzo Cristallina (2912 m n.p.m.) i Cresto del Coro (2814 m n.p.m.) na wysokości 2390 m n.p.m. Ma powierzchnię 0,13 km², około 300 metrów długości i do 150 metrów szerokości. Maksymalna jego głębokość to 60 metrów.
Turystyka.
Dostęp do jeziora zapewnia szlak turystyczny, który najczęściej użytkowany jest po wjechaniu koleją linową do Robièi, w pobliżu Lago di Robièi.

</doc>
<doc id="5035614" url="https://pl.wikipedia.org/wiki?curid=5035614" title="Arnold Escher von der Linth">
Arnold Escher von der Linth

Arnold Escher von der Linth (ur. 8 czerwca 1807 w Zurychu, zm. 12 lipca 1872 tamże) – szwajcarski geolog, jeden z pionierów szwajcarskiej geologii alpejskiej.
Życiorys.
Arnold Escher von der Linth urodził się 8 czerwca 1807 roku w Zurychu. Jego ojcem był uczony i polityk Hans Conrad Escher von der Linth (1767–1823). Wielokrotnie towarzyszył ojcu w wyprawach przyrodniczych.
W latach 1825–1829 studiował geologię i nauki pomocnicze – najpierw w Akademii Genewskiej, m.in. u Charles’a-Gasparda de la Rive (1770–1834), Louisa Alberta Neckera (1786–1861) i Augustina Pyramusa de Candolle (1778–1841), a następnie w Berlinie, m.in. chemię u Eilharda Mitscherlicha (1794–1863) i Heinricha Rose (1795–1864), fizykę u Paula Ermana (1764–1851), mineralogię u Christiana Samuela Weissa (1780–1856) i Gustava Rose (1798–1873) oraz geografię u Carla Rittera (1779–1859) i Alexandra von Humboldta (1769–1859). Odbył liczne podróże studialne po Niemczech, Austrii i Włoszech, m.in. razem z niemieckim geologiem Friedrichem Hoffmannem (1797–1836).
W 1834 roku został wykładowcą geologii (niem. "Privatdozent") na Uniwersytecie w Zurychu i w latach 1834–1835 pełnił funkcję eksperta ds. szkód wodnych (niem. "Wasserverheerungen") w Alpach. W 1852 roku objął stanowisko profesora geologii na Uniwersytecie Zuryskim, a w 1856 roku na zuryskiej Politechnice Federalnej. Był kustoszem kolekcji minerałów. Wykłady prowadził w semestrze zimowym, a w semestrze letnim poświęcał się badaniom w terenie. W 1842 roku m.in. razem z Édouardem Desorem (1811–1882) dokonał pierwszego wejścia na szczyt Lauteraarhorn (4042 m n.p.m.) w Alpach Berneńskich. W 1863 roku odbył wyprawę do Algierii i na Saharę.
W 1857 roku poślubił Marię Barbarę Ursulę von Latour (1807–1863), siostrę polityka Aloisa de Latour (1815–1875). Para pozostała bezdzietna. 
Escher von der Linth zmarł w Zurychu 12 lipca 1872 roku.
Działalność naukowa.
Escher von der Linth skupił się na badaniach wysokich gór wschodniej Szwajcarii. Razem z Bernhardem Studerem (1794–1887) prowadził pierwsze systematyczne badania geologiczne Alp na terenie Szwajcarii oraz obszarów Ostschweiz, Vorarlbergu, Tyrolu, Piemontu i Lombardii. We współpracy ze Studerem opracował pierwszą mapę geologiczną Szwajcarii.
Następnie zajmował się warunkami stratygraficznymi w Alpach Środkowych i Alpach Wschodnich. Badał m.in. nasunięcie Glarus – nasunięcie w Alpach Glarneńskich, na które w 1897 roku zwrócił uwagę jego ojciec. Nasunięcie zaznacza się wyraźną poziomą linią biegnącą w poprzek stromych zboczy skalnych, oddzielającą położone wyżej, starsze wiekiem, ciemne, szaro-zielone lub fioletowo-czerwone skały Grupy Verrucano od położonych niżej, młodszych, jaśniejszych wapieni i skał fliszu. Escher von der Linth potwierdził młodszy wiek niżej położonych skał i w połowie XIX w. pisał o „kolosalnym nasunięciu”. Jednak później zaczął wątpić w swoje tłumaczenia, wysuwając teorię podwójnego fałdowania, która pogwałcała prawa geometrii i mechaniki.
Był także pionierem geologii glacjalnej. Badał przemieszczanie się lodowców w epoce lodowcowej i jako jeden z pierwszych podkreślił wpływ erozji na powstawanie dolin.
Sporządził również liczne ekspertyzy w kontekście wielkich projektów inżynieryjnych, m.in. dla budowy tunelu Gotarda.
W stosunku do ogromu przeprowadzonych badań Escher von der Linth niewiele publikował. Większość swoich badań udokumentował w swoich dziennikach. Swoją wiedzę udostępniał innym. Pod jego wpływem pozostawali Oswald Heer (1809–1883), Albert Heim (1849–1937) i Bernhard Studer (1794–1887).
Był członkiem i honorowym członkiem wielu towarzystw naukowych, m.in. Bawarskiej Akademii Nauk i Londyńskiego Towarzystwa Geologicznego. Uniwersytet w Zurychu przyznał mu doktorat honoris causa.
Razem ze Studerem i Peterem Merianem (1795–1883) uznawany za pioniera szwajcarskiej geologii alpejskiej.
Publikacje.
Lista podana za Allgemeine Deutsche Biographie:

</doc>
<doc id="5035621" url="https://pl.wikipedia.org/wiki?curid=5035621" title="Linan">
Linan

Linan – rodzaj chrząszczy z rodziny kusakowatych i podrodziny marników. 
Morfologia i rozprzestrzenienie.
Chrząszcze te osiągają między 2 a 4 mm długości ciała. Ubarwione są w odcieniach brązu; najczęściej rudobrązowo z żółtobrązowymi głaszczkami i stopami. Głowa jest prawie trójkątna w zarysie, całkiem pozbawiona dołków na czole i ciemieniu lub dołki te są słabo wykształcone, niewyraźnie widoczne. Powierzchnię głowy i przedplecza charakteryzuje grube punktowanie. Czułki są wydłużone i owłosione, jedenastoczłonowe z trzema ostatnimi członami formującymi buławkę. Trzonki czułków są grubo punktowane i tak długie jak człony od drugiego do piątego razem wzięte. Głaszczki szczękowe mają człony od drugiego do czwartego bocznie rozszerzone lub guzkowane. Przedplecze jest pozbawione zarówno podłużnej bruzdy pośrodkowej, jak i poprzecznej bruzdy antebazalnej. Na powierzchni szerszych niż długich i długo owłosionych pokryw znajdują się dwie pary dołków przypodstawowych. Zapiersie (metawentryt) wyposażone jest w dołek środkowy, który porośnięty jest szczecinkami. Odnóża są długie i smukłe oraz mają człony stóp pozbawione modyfikacji, w szczególności drugi człon jest smukły, pozbawiony szerokich płatów. Genitalia samca mają parzyste paramery, duży płat środkowy edeagusa i różne skleryty w endofallusie.
Owady te zamieszkują krainę orientalną. Jeden gatunek znany jest z północnej części Tajlandii, natomiast wszystkie pozostałe występują endemicznie w Chinach.
Taksonomia.
Takson ten wprowadzony został w 2002 roku przez Petera Hlaváča, który jego gatunkiem typowym wyznaczył "Lasinus chinensis", opisanego w 1964 roku przez Ivana Löbla. W obrębie podplemienia Tyrina tworzy większy kompleks rodzajów wraz z pokrewnymi "Dayao", "Indophodes", "Labomimus", "Lasinus", "Nomuraius", "Paralasinus", "Pselaphodes" i "Taiwanophodes".
Do rodzaju tego zalicza się 17 opisanych gatunków:

</doc>
<doc id="5035631" url="https://pl.wikipedia.org/wiki?curid=5035631" title="Thainycteris">
Thainycteris

Thainycteris – rodzaj ssaka z podrodziny mroczków (Vespertilioninae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje gatunki występujące w Azji (Chińska Republika Ludowa, Tajwan, Tajlandia, Laos i Wietnam; być może Kambodża).
Morfologia.
Długość ciała (bez ogona) 48–68 mm, długość ogona 35–58 mm, długość ucha 14,2–18 mm, długość tylnej stopy 9–12,2 mm, długość przedramienia 41–51,8 mm; masa ciała 12,5–19
5 g.
Systematyka.
Etymologia.
"Thainycteris": „Tajlandia”; "nukteris", νυκτεριδος "nukteridos" „nietoperz”.
Podział systematyczny.
Do rodzaju należą następujące gatunki:

</doc>
<doc id="5035639" url="https://pl.wikipedia.org/wiki?curid=5035639" title="Capanna Basodino">
Capanna Basodino

Capanna Basòdino (niem. "Basodinohütte") – wysokogórskie schronisko turystyczne, położone na wysokości 1856 m n.p.m., zlokalizowane na północno-wschodnich stokach Basodino, należące do lokarneńskiej sekcji Club Alpino Svizzero (Szwajcarskiego Klubu Alpejskiego).
Historia.
Obiekt został zbudowany w 1927, jako typowy kamienny dom, charakterystyczny dla regionu Ticino, na skalnym tarasie, z widokiem na szczyt Basodino. W swojej historii był kilkukrotnie powiększany i rozbudowywany. W latach 60. XX wieku w rejonie zbudowano zbiornik wodny Robièi, a dojazd ułatwiła wówczas kolej linowa (wejście piesze z doliny zajmuje około 2,5 godziny). Ze względu na łatwy dostęp i dobrze rozwiniętą sieć ścieżek górskich schronisko jest popularnym miejscem turystyki rodzinnej. Obszar wokół schroniska jest miejscem do obserwacji dzikich zwierząt (zachodzi tu m.in. koziorożec alpejski).
Turystyka.
Schronisko ma latem miejsce dla 58 osób (sala zimowa posiada 20 miejsc). Z gastronomicznego punktu widzenia lokalną atrakcją turystyczną są regionalne sery serwowane w restauracji.
Obiekt otacza krajobraz polodowcowy, z morenami, jeziorami (m.in. Lago di Robièi, Lago del Zött, czy Sfundau), blokami marmuru i widokami na kilka alpejskich szczytów. Oprócz koziorożców alpejskich żyją tu m.in. świstaki, kozice, lisy, gronostaje i pardwy.
Popularna trasa wiedzie m.in. nad jezioro Sfundau i do Capanna Cristallina.

</doc>
<doc id="5035643" url="https://pl.wikipedia.org/wiki?curid=5035643" title="Bobyri">
Bobyri

Bobyri () – wieś (ros. деревня, trb. dieriewnia) w zachodniej Rosji, w osiedlu wiejskim Tałaszkinskoje rejonu smoleńskiego w obwodzie smoleńskim.
Geografia.
Miejscowość położona jest nad Sożem, 3,5 km od drogi federalnej R120 (Orzeł – Briańsk – Smoleńsk – Witebsk), 10,5 km od drogi regionalnej 66K-22 (Szczeczenki – Monastyrszczina), 17 km od drogi regionalnej 66N-20 (Smoleńsk – Krasnyj), przy drodze regionalnej 66N-1808 (Tałaszkinskoje Sielpo – Upokoj), 3,5 km od drogi regionalnej 66N-1822 (Tałaszkino – Sielifonowo), 27 km od drogi magistralnej M1 «Białoruś», 4,5 km od centrum administracyjnego osiedla wiejskiego (Tałaszkino), 17 km od Smoleńska, 9 km od najbliższego przystanku kolejowego (361 km), 9,5 km od stacji kolejowej Tyczinino.
W granicach miejscowości znajdują się ulice: Centralnaja, Cwietocznaja, Drużby, Gagarina, Gieorgijewskaja, Jużnaja, Ługowaja, Mołodiożnaja, Nowaja, Polewaja, Rasswietnaja, Siewiernaja, Swietłaja, Tieniszewoj, Wostocznaja, Zapadnaja, Zariecznaja.
Demografia.
W 2010 r. miejscowość zamieszkiwały 202 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5035644" url="https://pl.wikipedia.org/wiki?curid=5035644" title="Rick Nelson Sings „For You”">
Rick Nelson Sings „For You”

Rick Nelson Sings "For You" – studyjny album rockandrollowego piosenkarza Ricky'ego Nelsona wydany w 1963 roku przez wytwórnię Decca Records.

</doc>
<doc id="5035650" url="https://pl.wikipedia.org/wiki?curid=5035650" title="Monte Rosa Hut">
Monte Rosa Hut



</doc>
<doc id="5035653" url="https://pl.wikipedia.org/wiki?curid=5035653" title="Rick Nelson Sings for You (Imperial Records)">
Rick Nelson Sings for You (Imperial Records)

Rick Nelson Sings for You – kompilacyjny album muzyczny wydany przez Imperial Records, zawierający utwory wykonane przez amerykańskiego piosenkarza Ricky'ego Nelsona. Ukazał się w 1963 roku, tak samo jak album o tej samej nazwie wydany przez Decca Records – "Rick Nelson Sings "For You"".

</doc>
<doc id="5035655" url="https://pl.wikipedia.org/wiki?curid=5035655" title="Sumarokowo (rejon smoleński)">
Sumarokowo (rejon smoleński)

Sumarokowo () – wieś (ros. деревня, trb. dieriewnia) w zachodniej Rosji, w osiedlu wiejskim Tałaszkinskoje rejonu smoleńskiego w obwodzie smoleńskim.
Geografia.
Miejscowość położona jest nad Sożem, 1,5 km od drogi federalnej R120 (Orzeł – Briańsk – Smoleńsk – Witebsk), 11,5 km od drogi regionalnej 66K-22 (Szczeczenki – Monastyrszczina), 17 km od drogi regionalnej 66N-20 (Smoleńsk – Krasnyj), 0,7 km od drogi regionalnej 66N-1808 (Tałaszkinskoje Sielpo – Upokoj), 1,5 km od drogi regionalnej 66N-1822 (Tałaszkino – Sielifonowo), 26 km od drogi magistralnej M1 «Białoruś», 2,5 km od centrum administracyjnego osiedla wiejskiego (Tałaszkino), 16,5 km od Smoleńska, 7,5 km od najbliższej stacji kolejowej (Tyczinino).
W granicach miejscowości znajdują się ulice: Gieorgijewskaja, Jużnaja, Kalinina, Kiedrowaja, Kijewskaja, Nowaja, Panskaja, Siewiernaja, Wostocznaja.
Demografia.
W 2010 r. miejscowość zamieszkiwało 29 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5035658" url="https://pl.wikipedia.org/wiki?curid=5035658" title="The Very Thought of You (album Ricky’ego Nelsona)">
The Very Thought of You (album Ricky’ego Nelsona)

The Very Thought of You – muzyczny album amerykańskiego piosenkarza Ricky'ego Nelsona wydany przez wytwórnię Decca Records 3 sierpnia 1964 roku. 

</doc>
<doc id="5035667" url="https://pl.wikipedia.org/wiki?curid=5035667" title="Spotlight on Rick">
Spotlight on Rick

Spotlight on Rick – studyjny album muzyczny Ricky'ego Nelsona wydany przez wytwórnię płytową Decca Records 23 listopada 1964 roku. 

</doc>
<doc id="5035672" url="https://pl.wikipedia.org/wiki?curid=5035672" title="Kościół Wszystkich Świętych w Wielowsi">
Kościół Wszystkich Świętych w Wielowsi

Kościół Wszystkich Świętych w Wielowsi – rzymskokatolicki kościół parafialny należący do parafii pod tym samym wezwaniem (dekanat Koźmin diecezji kaliskiej).
Jest to świątynia wzniesiona w 1665 roku. Powstała dzięki staraniom proboszcza Adama Kleszczyckiego. Rozbudowana została w 1929 roku – przedłużono wówczas nawę, wybudowano nową kruchtę i zakrystię, wymieniono stropy i chór muzyczny. Kościół był remontowany w 1975 roku.
Budowla jest drewniana, jednonawowa, posiada konstrukcję zrębową i częściowo słupowo-ramową. Kościół jest orientowany. Jego prezbiterium jest mniejsze w stosunku do nawy, zamknięte jest trójbocznie, z boku znajduje się zakrystia. Z boku nawy jest umieszczona kruchta. Wejście główne poprzedza ganek podparty dwoma słupami. Świątynię nakrywa dach dwukalenicowy, pokryty gontem, na dachu znajduje się ośmioboczna wieżyczka na sygnaturkę. Jest ona zwieńczona barokowym, blaszanym dachem hełmowym z latarnią i chorągiewką. Wnętrze jest nakryte stropami płaskimi z pozornymi kasetonami. Ściany są otynkowane, w dolnych partiach pokryte są boazerią. Na belce tęczowej jest umieszczona barokowo–ludowa Grupa Pasyjna z 2 połowy XVII wieku. Barokowymi elementami wyposażenia są: ołtarz główny, dwa ołtarze boczne, ambona i chrzcielnica (w kształcie czaszy podpartej aniołem), powstałe w 1 połowie XVIII wieku.

</doc>
<doc id="5035673" url="https://pl.wikipedia.org/wiki?curid=5035673" title="Szerszuny (obwód smoleński)">
Szerszuny (obwód smoleński)

Szerszuny () – wieś (ros. деревня, trb. dieriewnia) w zachodniej Rosji, w osiedlu wiejskim Tałaszkinskoje rejonu smoleńskiego w obwodzie smoleńskim.
Geografia.
Miejscowość położona jest nad Sożem, 3,5 km od drogi federalnej R120 (Orzeł – Briańsk – Smoleńsk – Witebsk), 10 km od drogi regionalnej 66K-22 (Szczeczenki – Monastyrszczina), 16 km od drogi regionalnej 66N-20 (Smoleńsk – Krasnyj), 1 km od drogi regionalnej 66N-1808 (Tałaszkinskoje Sielpo – Upokoj), 3,5 km od drogi regionalnej 66N-1822 (Tałaszkino – Sielifonowo), 26 km od drogi magistralnej M1 «Białoruś», 4,5 km od centrum administracyjnego osiedla wiejskiego (Tałaszkino), 16,5 km od Smoleńska, 9,5 km od najbliższej stacji kolejowej (Tyczinino).
W granicach miejscowości znajduje się ulica Bolszaja Sadowaja.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5035674" url="https://pl.wikipedia.org/wiki?curid=5035674" title="Linan denticulatus">
Linan denticulatus

Linan denticulatus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Zhang Yuqing, Li Lizhen i Yin Ziwei na łamach "ZooKeys". Jako miejsce typowe wskazano Rezerwat przyrody Dashahe w powiecie Daozhen, w chińskiej prowincji Kuejczou. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga 2,61 mm długości i 0,9 mm szerokości ciała. Głowa jest dłuższa niż szeroka. Oczy złożone buduje u obu płci około 18 omatidiów. Czułki buduje jedenaście członów, z których trzy ostatnie są powiększone, u obu płci niezmodyfikowane. Przedplecze jest tak szerokie jak długie. Pokrywy są znacznie szersze niż dłuższe. Zapiersie (metawentryt) u samców ma krótkie i ku spiczastemu wierzchołkowi zwężone wyrostki. Odnóża przedniej pary mają niezmodyfikowane krętarze i uda oraz duży, trójkątny kolec na szczycie goleni. Środkowa para odnóży ma krętarze i uda niezmodyfikowane. Tylna para odnóży ma na spodach krętarzy po tępym i na szczycie zakrzywionym wyrostku. Genitalia samca mają wydłużone i rozszerzone grzbietobrzusznie paramery oraz asymetryczny i u szczytu silnie zwężony płat środkowy edeagusa.
Owad ten jest endemitem Chin, znanym tylko z miejsca typowego w prowincji Kuejczou. Spotykany był na rzędnych 1730 m n.p.m. Zasiedla ściółkę w lasach mieszanych.

</doc>
<doc id="5035675" url="https://pl.wikipedia.org/wiki?curid=5035675" title="Best Always (album Ricky’ego Nelsona)">
Best Always (album Ricky’ego Nelsona)

Best Always – muzyczny album studyjny piosenkarza i aktora Ricky'ego Nelsona wydany przez Decca Records 19 kwietnia 1965 roku. 

</doc>
<doc id="5035677" url="https://pl.wikipedia.org/wiki?curid=5035677" title="Linan geneolatus">
Linan geneolatus

Linan geneolatus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Zhang Yuqing, Li Lizhen i Yin Ziwei na łamach "ZooKeys". Jako miejsce typowe wskazano Rezerwat przyrody Dashahe w powiecie Daozhen, w chińskiej prowincji Kuejczou. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga 3,06 mm długości i 0,98 mm szerokości ciała. Głowa jest nieco dłuższa niż szeroka. Policzki są bocznie rozszerzone. Oczy złożone buduje u samca około 22 omatidiów. Czułki buduje jedenaście członów, z których trzy ostatnie są powiększone, a u samca ponadto człony dziewiąty i dziesiąty są silnie zmodyfikowane. Przedplecze jest tak szerokie jak długie. Pokrywy są znacznie szersze niż dłuższe. Zapiersie (metawentryt) u samców ma krótkie i ku wierzchołkowi zwężone wyrostki. Odnóża przedniej i środkowej pary mają niezmodyfikowane krętarze i uda. Tylna para odnóży ma na spodach krętarzy po tępym i krókim wyrostku. Genitalia samca mają prawie symetryczny i u szczytu silnie zwężony płat środkowy edeagusa.
Owad ten jest endemitem Chin, znanym tylko z miejsca typowego w prowincji Kuejczou. Spotykany był na rzędnych 1730 m n.p.m. Zasiedla ściółkę w lasach mieszanych.

</doc>
<doc id="5035679" url="https://pl.wikipedia.org/wiki?curid=5035679" title="Szerszuny (ujednoznacznienie)">
Szerszuny (ujednoznacznienie)



</doc>
<doc id="5035680" url="https://pl.wikipedia.org/wiki?curid=5035680" title="Bolesław Paykart">
Bolesław Paykart

Bolesław Paykart (ur. 5 lipca 1882) – major artylerii inżynier Wojska Polskiego.
Życiorys.
Urodził się 5 lipca 1882, w rodzinie Karola Michała (1839–1910) i Władysławy Aleksandry z Osmólskich (1859–1937). Miał ośmioro rodzeństwa: Michała Walentego (1888–1956), Karola Jana (1880–1952), Stefana Michała (1884–1899) i Helenę Władysławę Skrobotowicz (1881–1969).
Uczęszczał do c. k. Wyższego Gimnazjum w Rzeszowie, w którym 29 czerwca 1902 otrzymał świadectwo dojrzałości. W latach 1910–1911 był II asystentem w katedrze budowy maszyn i asystentem Bogdana Maryniaka, kierownika muzeum budowy maszyn c. k. Szkoły Politechnicznej we Lwowie. W latach 1912–1914 razem z inż. Bronisławem Biegeleisenem był zatrudniony w Dyrekcji miejskiego zakładu wodociągowego we Lwowie.
W 1906 został przydzielony w rezerwie do Morawsko-Galicyjskiego Pułku Artylerii Fortecznej Nr 2 w Krakowie, a w 1909 do Morawsko-Galicyjskiego Batalionu Artylerii Fortecznej Nr 5 w Trydencie. W jego szeregach walczył w czasie I wojny światowej. W czasie służby awansował na kolejne stopnie w korpusie oficerów rezerwy artylerii fortecznej: kadeta (starszeństwo z 1 stycznia 1906), porucznika (starszeństwo z 1 stycznia 1911) i nadporucznika (starszeństwo z 1 maja 1915).
W listopadzie 1918, w czasie obrony Lwowa, był pierwszym, który z własnej inicjatywy użył kanałów i zaproponował Komendzie Naczelnej ich wykorzystanie do skrytego przemieszczania żołnierzy oraz komunikacji. Później nadzorował budowę Pociągu Pancernego „Pionier”, a następnie objął jego dowództwo. Działania pociągu zapisały się świetnie w historii obrony Lwowa. Pociągiem dowodził do sierpnia 1919.
15 lipca 1920 został zatwierdzony z dniem 1 kwietnia 1920 w stopniu majora, w artylerii, w grupie oficerów byłej armii austro-węgierskiej. Był wówczas dowódcą Pociągu Pancernego Nr 10 „Pionier”. Później został przeniesiony do rezerwy i przydzielony w rezerwie do 30 Pułku Artylerii Polowej we Włodawie. 8 stycznia 1924 został zatwierdzony w stopniu majora ze starszeństwem z 1 czerwca 1919 i 35. lokatą w korpusie oficerów rezerwy artylerii. W styczniu 1929 został przeniesiony w rezerwie do 3 Pułku Artylerii Polowej Legionów w Zamościu.
W listopadzie 1925 został aresztowany pod zarzutem fałszowania banknotów o nominale $100 i wprowadzenia ich w obieg. W czasie przeszukania willi inżyniera Paykarta funkcjonariusze Policji Państwowej mieli ujawnić „całe laboratorium w 3 specjalnie urządzonych pokojach” oraz zabezpieczyć „3 odcinki (po 100 dolarów), znakomicie podrobionych”, a także „kwasy, klisze, prasy, płyty miedziane itp”. Jedna, z przyjętych przez Policję wersji śledczych, zakładała udział inż. Paykarta w „międzynarodowej bandzie fałszerzy dolarów, mających oddziały swe w całej Europie”.
Prasa informowała czytelników, że inż. Paykart był człowiekiem majętnym, właścicielem willi w Brzuchowicach, dyrektorem wielu spółek akcyjnych, a wśród nich towarzystwa kamieni sztucznych i dachówek w Drohobyczu, majorem rezerwy, skoligaconym z najwybitniejszymi rodzinami Lwowa
oraz błędnie, że był pracownikiem naukowym Politechniki Lwowskiej. 23 listopada 1925 Rektorat Politechniki Lwowskiej dementował, że inż. Paykart „nie był nigdy i nie jest profesorem wzgl. docentem habilitowanym Politechniki Lwowskiej, a tylko przez pewien czas prowadził za wynagrodzeniem zleconym mu czasowo w braku innych sił naukowych wykłady, nie nabywając przez to żadnych praw członka ciała nauczycielskiego szkoły”.
Na początku czerwca 1926 rozpoczął się proces. Osakrżony inżynier Paykart wyjaśnił, że „falsyfikaty i całą pracownię fałszerską ... znalazł w wagonie kolejowym, w kuferku obcego podróżnego, który to kuferek przez ciekawość zabrał z sobą do domu”.
W czerwcu rozprawa została odroczona. Sąd przychylił się do wniosku obrońcy oskarżonego dr. Tadeusza Dwernickiego o powołanie biegłych lekarzy psychiatrów w celu stwierdzenia „stanu jego umysłu”. Adwokat Dwernicki sformułował wniosek po przesłuchaniu kilku świadków, w tym żony oskarżonego Zofii, co „wywołało wśród publiczności wielką sensację”.
9 września 1926 wznowiono proces. Biegli lekarze psychiatrzy stwierdzili, że inżynier Paykart „co prawda jest człowiekiem zupełnie zdrowym, jednak podlega pewnym zakłóceniom umysłu”. Oskarżony nie przyznał się do winy i wyjaśnił, że „cały aparat znaleziony u niego, służył mu jedynie do celów naukowych i doświadczalnych. Banknoty, znalezione przy nim i puszczone przezeń w obieg, otrzymał od jakiegoś nieznanego urzędnika”. Po przesłuchaniu wszystkich świadków mowy końcowe wygłosili: dr Dwernicki i oskarżyciel, podprokurator Aleksy Sywulak. Następnie sędziom przysięgłym postawiono osiem pytań: czy oskarżony rzeczywiście podrabiał 100 dolarowe banknoty, czy puszczał je w obieg, czy podrabiał banknoty przy użyciu zabezpieczonych środków i materiałów? Pozostałe pytania dotyczyły poszczególnych przypadków wprowadzenia banknotów do obiegu. Nie uwzględniono wniosku obrońcy o zadanie dodatkowego pytania o niepoczytalność oskarżonego. Sędziowie przysięgli, 11 głosami zaprzeczyli by oskarżony podrabiał banknoty, a 12 głosami zprzeczyli by wprowadzał je do obiegu. Na pozostałe pytania sędziowie 11 głosami również udzielili przeczących odpowiedzi. Inżynier Paykart został uwolniony od winy i kary, i wypuszczony natychmiast z więzienia.
Decyzja sędziów przysięgłych, wydana niespełna cztery miesiące po zamachu majowym, wzbudziła kontrowersje i została wykorzystana w ramach tzw. sanacji. Uniewinnienie inż. Paykarta zestawiono z wyrokiem sądu w Równem skazującego bezrobotnego Iwana Mietuszko na karę jednego roku pozbawienia wolności za nieudolne odlewanie 50-groszówek z cyny. 4 października 1929 na łamach tygodnika narodowego „Łowiczanin” sprwę inżyniera Paykarta określono jako „brudną aferę dolarową”. Redakcja tygodnika informowała czytelników, że inżynier Paykart, szwagier byłego premiera Kazimierza Bartela, sprzefał za kwotę 8 tys. zł swoją willę w Brzuchowicach ks. metropolicie Andrzejowi Szeptyckiemu z przeznaczeniem na ochronkę.

</doc>
<doc id="5035681" url="https://pl.wikipedia.org/wiki?curid=5035681" title="Love and Kisses (album)">
Love and Kisses (album)

Love and Kisses – studyjny album muzyczny autorstwa Ricky'ego Nelsona nagrany dla Decca Records i wydany 15 listopada 1965 roku. Trzy piosenki z tego albumu pojawiły się w filmie pod tym samym tytułem. 

</doc>
<doc id="5035684" url="https://pl.wikipedia.org/wiki?curid=5035684" title="Linan mangshanus">
Linan mangshanus

Linan mangshanus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Zhang Yuqing, Li Lizhen i Yin Ziwei na łamach "ZooKeys". Jako miejsce typowe wskazano Rezerwat przyrody Mangshan w powiecie Yizhang, w chińskiej prowincji Hunan. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga od 3,25 do 3,35 mm długości i od 1,07 do 1,08 mm szerokości ciała. Głowa jest dłuższa niż szeroka. Policzki są bocznie rozszerzone. Oczy złożone buduje u samca około 33 omatidiów. Czułki buduje jedenaście członów, z których trzy ostatnie są powiększone, a u samca ponadto człony dziewiąty i dziesiąty są silnie zmodyfikowane. Przedplecze jest trochę dłuższe niż szersze. Pokrywy są znacznie szersze niż dłuższe. Zapiersie (metawentryt) u samców ma szerokie i w widoku bocznym na wierzchołku rozszerzone wyrostki. Odnóża przedniej i środkowej pary mają niezmodyfikowane krętarze i uda. Tylna para odnóży ma na spodach bioder po krótkim i trójkątnym wyrostku. Genitalia samca mają symetryczny płat środkowy edeagusa i wydłużone, pośrodku lekko dobrzusznie odgięte paramery.
Owad ten jest endemitem Chin, znanym tylko z miejsca typowego w prowincji Hunan. Spotykany był na rzędnych 1400 m n.p.m. Zasiedla ściółkę w lasach mieszanych.

</doc>
<doc id="5035685" url="https://pl.wikipedia.org/wiki?curid=5035685" title="Muchanino">
Muchanino

Muchanino () – wieś (ros. деревня, trb. dieriewnia) w zachodniej Rosji, w osiedlu wiejskim Tałaszkinskoje rejonu smoleńskiego w obwodzie smoleńskim.
Geografia.
Miejscowość położona jest nad rzeką Moszna i jeziorem Muchanino, 9 km od drogi federalnej R120 (Orzeł – Briańsk – Smoleńsk – Witebsk), 6,5 km od drogi regionalnej 66K-22 (Szczeczenki – Monastyrszczina), 17 km od drogi regionalnej 66N-20 (Smoleńsk – Krasnyj), przy drodze regionalnej 66N-1808 (Tałaszkinskoje Sielpo – Upokoj), 9 km od drogi regionalnej 66N-1822 (Tałaszkino – Sielifonowo), 30 km od drogi magistralnej M1 «Białoruś», 10 km od centrum administracyjnego osiedla wiejskiego (Tałaszkino), 20 km od Smoleńska, 14,5 km od najbliższego przystanku kolejowego (361 km) i 15 km od stacji kolejowej Tyczinino.
Demografia.
W 2010 r. miejscowość zamieszkiwało 39 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5035686" url="https://pl.wikipedia.org/wiki?curid=5035686" title="Václav Smetáček">
Václav Smetáček

Václav Smetáček (ur. 30 września 1906 w Brnie, zm. 18 lutego 1986 w Pradze) – czeski dyrygent, pedagog i oboista.
Życiorys.
Uczył się w Pradze gry na oboju u Ladislava Shukrovskiego (1922–1930), kompozycji u Jaroslava Křički (1928–1930) oraz dyrygentury u Metoda Doležila i Pavla Dědečka. Ponadto studiował muzykologię i estetykę na Uniwersytecie Karola, w 1933 roku uzyskując tytuł doktora. W 1928 roku założył Praski Kwintet Dęty, który prowadził i z którym występował do 1955 roku. Od 1930 do 1933 roku był oboistą České filharmonie. W latach 1934–1946 prowadził chór Hlahol. W latach 1934–1943 był dyrygentem orkiestry radia czeskiego. Od 1936 do 1972 roku występował jako dyrygent z orkiestrą symfoniczną FOK, od 1942 roku był jej pierwszym dyrygentem. W latach 1945–1966 był wykładowcą Konserwatorium Praskiego.
Jako dyrygent występował w krajach europejskich i Ameryce Południowej, propagując muzykę czeską. Dokonał licznych nagrań płytowych i radiowych. W 1976 roku otrzymał tytuł Artysty narodowego. Zajmował się także komponowaniem, napisał m.in. "Kwintet" na instrumenty dęte (1930), "Duettino" na obój i róg (1931) oraz suitę baletową "Ze života hmyzu" (1932).

</doc>
<doc id="5035687" url="https://pl.wikipedia.org/wiki?curid=5035687" title="Bright Lights &amp; Country Music (album Ricky’ego Nelsona)">
Bright Lights &amp; Country Music (album Ricky’ego Nelsona)

Bright Lights &amp; Country Music – studyjny album amerykańskiego piosenkarza Ricky'ego Nelsona zawierający utwory w stylu country, wydany w 1966 roku przez Decca Records. Gościnnie na albumie pojawili się Glen Campbell, Clarence White i James Burton, którzy stworzyli akompaniament gitarowy.

</doc>
<doc id="5035688" url="https://pl.wikipedia.org/wiki?curid=5035688" title="Linan divaricatus">
Linan divaricatus

Linan divaricatus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Zhang Yuqing, Li Lizhen i Yin Ziwei na łamach "ZooKeys". Jako miejsce typowe wskazano górę Wugong Shan w powiecie Luxi, w chińskiej prowincji Jiangxi. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga od 2,74 do 2,82 mm długości i od 0,87 do 0,9 mm szerokości ciała. Głowa jest dłuższa niż szeroka. Oczy złożone buduje u samca około 30 omatidiów. Czułki buduje jedenaście członów, z których trzy ostatnie są powiększone, a u samca ponadto człony dziewiąty i dziesiąty są silnie zmodyfikowane. Przedplecze jest trochę dłuższe niż szersze. Pokrywy są znacznie szersze niż dłuższe. Zapiersie (metawentryt) u samców ma szerokie i w widoku bocznym na wierzchołku rozdwojone wyrostki. Odnóża przedniej pary mają niezmodyfikowane krętarze i uda oraz po niewielkim kolcu na goleniach. Odnóża pary środkowej mają po drobnym kolcu na spodzie krętarzy. Tylna para odnóży ma niezmodyfikowane krętarze i uda. Genitalia samca mają symetryczny i spiczasto zwieńczony płat środkowy edeagusa oraz pośrodku silnie dobrzusznie odgięte, a na wierzchołku zawężone paramery.
Owad ten jest endemitem Chin, znanym z tylko kilku lokalizacji w powiecie Luxi w prowincji Jiangxi. Spotykany był na rzędnych od 1000 do 1580 m n.p.m. Zasiedla ściółkę w lasach mieszanych.

</doc>
<doc id="5035691" url="https://pl.wikipedia.org/wiki?curid=5035691" title="Linan arcitibialis">
Linan arcitibialis

Linan arcitibialis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Zhang Yuqing, Li Lizhen i Yin Ziwei na łamach "ZooKeys". Jako miejsce typowe wskazano Sanxian-chang w Rezerwacie przyrody Xingdoushan w chińskiej prowincji Hubei. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga od 2,47 do 2,77 mm długości i od 0,92 do 0,99 mm szerokości ciała. Głowa jest nieco dłuższa niż szeroka. Oczy złożone buduje u obu płci około 24 omatidiów. Czułki buduje jedenaście członów, z których trzy ostatnie są powiększone, a u samca ponadto człon dziewiąty jest zmodyfikowany bocznym rozszerzeniem i małym wyrostkiem u szczytu. Przedplecze jest tak szerokie jak długie. Pokrywy są znacznie szersze niż dłuższe. Zapiersie (metawentryt) u samców ma długie i na wierzchołku zwężone wyrostki. Odnóża przedniej pary mają niezmodyfikowane krętarze i uda oraz po niewielkim kolcu na szczycie goleni. Odnóża pary środkowej mają niezmodyfikowane krętarze, dobrzusznie rozszerzone pośrodku uda oraz silnie wygięte nasady goleni. Tylna para odnóży ma po krótkim i tępym wyrostku na spodach krętarzy. Genitalia samca mają asymetryczny i zwężony u szczytu płat środkowy edeagusa oraz pośrodku rozszerzone grzbietobrzusznie, a na wierzchołku zawężone paramery.
Owad ten jest endemitem Chin, znanym z kilku lokalizacji w prowincji Hubei. Spotykany był na rzędnych od 752 do 1568 m n.p.m. Zasiedla ściółkę w lasach mieszanych.

</doc>
<doc id="5035692" url="https://pl.wikipedia.org/wiki?curid=5035692" title="Kościół św. Klemensa Hofbauera w Warszawie">
Kościół św. Klemensa Hofbauera w Warszawie

Kościół świętego Klemensa Hofbauera w Warszawie – rzymskokatolicki kościół parafialny należący do parafii pod tym samym wezwaniem (dekanat wolski archidiecezji warszawskiej). Znajduje się w warszawskiej dzielnicy Wola, na osiedlu Czyste. Duszpasterstwo w kościele prowadzą ojcowie redemptoryści.
Kamień węgielny pod świątynię został uroczyście położony w dniu 28 sierpnia 1931 roku przez J. E. kardynała Aleksandra Kakowskiego. Kościół został zaprojektowany przez Stanisława Marzyńskiego, członka i prezesa powojennej Rady Prymasowskiej Odbudowy Kościołów Stolicy. Budowla została konsekrowana w dniu 26 października 1933 roku przez kardynała Aleksandra Kakowskiego. 
Podczas powstania warszawskiego świątynia została zbombardowana. Od pożaru uchroniła ją nowoczesna konstrukcja, ogień nie uszkodził żelbetonowego stropu i nie zniszczył wnętrza. W dniu 6 sierpnia 1944 roku hitlerowcy zamordowali 30 ojców, braci i kleryków mieszkających w klasztorze. Na zewnętrznej ścianie świątyni jest umieszczona tablica pamiątkowa projektu Karola Tchorka, która upamiętnia to tragiczne wydarzenie. Po zakończeniu wojny rozpoczęto remont świątyni.
W latach 50. XX wieku powstały w prezbiterium obrazy: św. Klemensa i Aniołów Stróżów w formie malarskiej sgraffito Edwardy Przeorskiej. Centralne miejsce zajmuje postać św. Klemensa Hofbauera patrona parafii, Warszawy i piekarzy. Po jego obu stronach znajdują się wizerunki dwóch innych świętych redemptorystów: św. Alfonsa Marii Liguoriego – założyciela Zgromadzenia Redemptorystów i wybitnego moralisty oraz brata zakonnego – św. Gerarda Majelli, który słynął z wielu cudów. Jest on patronem dobrej spowiedzi i kobiet w stanie błogosławionym. Uzupełnieniem są mozaiki autorstwa Marii Hiszpańskiej-Neuman. W transepcie zostały ulokowane ołtarze: Świętych Polskich z obrazem Matki Bożej Częstochowskiej, Matki Bożej Nieustającej Pomocy, Najświętszego Serca Pana Jezusa i św. Józefa.
Reliefową drogę krzyżową wykonała rzeźbiarka Zofia Kamińska - Trzcińska. W latach 80. XX wieku w transepcie oraz we wschodniej nawie bocznej zostały zamontowane witraże według projektu Teresy Chromy. Dzieło to zostało ukończone w 2000 roku w obydwóch nawach bocznych. Z okazji Wielkiego Jubileuszu Roku 2000 zostało wmurowane przy chrzcielnicy logo na pamiątkę tego wydarzenia. W 2001 roku rozpoczęły się obchody 250-lecia urodzin patrona parafii św. Klemensa Hofbauera i z tej okazji zostało wmurowane przy prezbiterium logo upamiętniające tę rocznicę. W związku z tym że kościół jest nowy, nie ma w nim zabytków. Godny uwagi jest niewielki srebrny sarkofag z relikwiami św. Klemensa Hofbauera, który jest umieszczony w prezbiterium pod ołtarzem.
Przykościelny dziedziniec został w 2000 roku przekształcony w „Plac Męczenników Warszawskiej Woli”. Projekt jego zagospodarowania wykonał architekt Feliks Dzierżanowski. Znajdujący się na „Placu” krzyż oraz liczne tablice pamiątkowe upamiętniają mieszkańców dzielnicy zamordowanych przez hitlerowców podczas rzezi Woli w sierpniu 1944 roku.

</doc>
<doc id="5035693" url="https://pl.wikipedia.org/wiki?curid=5035693" title="Mistrzostwa Afryki w Kolarstwie Szosowym 2021 – jazda indywidualna na czas mężczyzn">
Mistrzostwa Afryki w Kolarstwie Szosowym 2021 – jazda indywidualna na czas mężczyzn

Mistrzostwa Afryki w Kolarstwie Szosowym 2021 – jazda indywidualna na czas mężczyzn – konkurencja jazdy indywidualnej na czas elity mężczyzn w ramach Mistrzostw Afryki w Kolarstwie Szosowym 2021, rozegrana 3 marca 2021 na liczącej 42 kilometry trasie wokół Kairu.

</doc>
<doc id="5035694" url="https://pl.wikipedia.org/wiki?curid=5035694" title="On the Flip Side">
On the Flip Side

On the Flip Side (The Original Cast Album) – album muzyczny ze ścieżką dźwiękową pochodzącą z odcinka amerykańskiego programu "ABC Stage 67" pod tytułem "On the Flip Side", autorstwa Ricky'ego Nelsona i Joanie Sommers. Został wydany w 1966 roku przez wytwórnię Decca Records. 

</doc>
<doc id="5035696" url="https://pl.wikipedia.org/wiki?curid=5035696" title="Linan mulunensis">
Linan mulunensis

Linan mulunensis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2018 roku Zhang Yuqing, Li Lizhen i Yin Ziwei na łamach "ZooKeys". Jako miejsce typowe wskazano Rezerwat przyrody Mulun w prefekturze miejskiej Hechi, w chińskim regionie Kuangsi. Holotyp zdeponowano w Zbiorze Owadów Shanghai Shifan Daxue. Epitet gatunkowy pochodzi od miejsca typowego.
Chrząszcz ten osiąga od 2,75 do 2,78 mm długości i od 0,93 do 0,95 mm szerokości ciała. Głowa jest nieco dłuższa niż szeroka. Policzki są bocznie rozszerzone. Oczy złożone buduje u samca około 33 omatidiów. Czułki buduje jedenaście członów, z których trzy ostatnie są powiększone, u obu płci niezmodyfikowane. Przedplecze jest tak szerokie jak długie. Pokrywy są znacznie szersze niż dłuższe. Zapiersie (metawentryt) u samców ma długie, zwężone u wierzchołków, zaopatrzone w krótkie guzki wyrostki. Odnóża przedniej pary mają niezmodyfikowane krętarze i uda oraz po niewielkim kolcu na szczycie goleni. Odnóża pary środkowej mają niezmodyfikowane krętarze i uda. Tylna para odnóży ma na spodach bioder po tępym wyrostku. Genitalia samca mają asymetryczny i u szczytu zwężony płat środkowy edeagusa i silnie zakrzywione w widoku bocznym paramery.
Owad ten jest endemitem Chin, znanym tylko z miejsca typowego w regionie Kuangsi. Spotykany był na rzędnych 460 m n.p.m. Zasiedla ściółkę w lasach mieszanych.

</doc>
<doc id="5035697" url="https://pl.wikipedia.org/wiki?curid=5035697" title="Kusacz andyjski">
Kusacz andyjski

Kusacz andyjski ("Nothoprocta pentlandii") – gatunek średniej wielkości ptaka z rodziny kusaczy (Tinamidae), zamieszkujący Amerykę Południową. Nie jest zagrożony wyginięciem.
Występowanie i biotop.
Ameryka Południowa – Andy. Zasiedla strome zbocza na dużych wysokościach, punę (wysokogórską formację roślinną) oraz obrzeża lasów. Występuje zazwyczaj w przedziale wysokości 1500–4000 m n.p.m.
Charakterystyka.
Wygląd zewnętrzny
Długość ciała: 27 cm; masa ciała: 275 g. Charakterystyczną cechą kusacza andyjskiego jest cienki zakrzywiony dziób, czarny w górnej części i różowy w dolnej.
Zachowanie
Ptak osiadły, prowadzi skryty tryb życia, ukrywając się większość dnia wśród skał i roślinności. Spłoszony odlatuje, bijąc ciężko skrzydłami.
Pożywienie.
Wszystkożerny. Żeruje na ziemi, wyszukując nasiona, kiełki, świeże owoce, a także owady.
Lęgi.
W sezonie lęgowym samiec kopuluje z różnymi samicami, z których każda składa do gniazda jaja.
Gniazdo
Gniazduje na ziemi w wygrzebanym dołku.
Jaja i pisklęta
Wysiadywaniem jaj i opieką nad młodymi zajmuje się samiec. Pisklęta kilka godzin po wykluciu potrafią samodzielnie wyszukiwać pokarm.
Podgatunki.
Międzynarodowy Komitet Ornitologiczny (IOC) wyróżnia 8 podgatunków "N. pentlandii":
Zagrożenia.
Większość naturalnych wrogów kusaczy andyjskich to zwierzęta nocne.
Status.
Międzynarodowa Unia Ochrony Przyrody (IUCN) uznaje kusacza andyjskiego za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za stabilny.

</doc>
<doc id="5035698" url="https://pl.wikipedia.org/wiki?curid=5035698" title="Czyszczenie broni palnej">
Czyszczenie broni palnej

Czyszczenie broni palnej – usuwanie zanieczyszczeń, które gromadzą się na wewnętrznych i zewnętrznych częściach broni palnej.
Zanieczyszczeniami jest rdza oraz pozostałości osadu gazów prochowych, które gromadzą się po strzelaniu. Celem czyszczenie jest zapewnienie prawidłowego działania broni oraz przedłużenia czasu jej eksploatacji. Obejmuje ono wyczyszczenie przewodu lufy, części mechanizmów, powierzchni łoża, komory zamkowej itp. Po wykonaniu czynności wszystkie metalowe części smaruje się lekko smarem karabinowym lub armatnim. Do czyszczenia używa się zwykle wycioru, przecieracza, szczoteczki, klucza wkrętaka, olejarki dwuwylotowej, przybornika który służy jako rękojeść wycioru, pokrywy przybornika służącej za ochraniacz wylotu lufy. Stosuje się również komplet drewienek umożliwiających czyszczenie trudno dostępnych powierzchni broni.

</doc>
<doc id="5035699" url="https://pl.wikipedia.org/wiki?curid=5035699" title="Otakar Jeremiáš">
Otakar Jeremiáš

Otakar Jeremiáš (ur. 17 października 1892 w Písku, zm. 5 marca 1962 w Pradze) – czeski kompozytor, dyrygent i wiolonczelista.
Życiorys.
Syn Bohuslava, brat Jaroslava. Początkowo uczył się u ojca, następnie w latach 1907–1909 studiował w Konserwatorium Praskim u Josefa Klički (organy), Karla Steckera (teoria i kompozycja) oraz Jana Buriana (wiolonczela). Od 1909 do 1910 roku uczył się też prywatnie u Vítězslava Nováka. W latach 1911–1913 był wiolonczelistą Filharmonii Czeskiej w Pradze. Od 1918 do 1928 roku był dyrektorem szkoły muzycznej oraz dyrygentem orkiestry, opery i chóru w Czeskich Budziejowicach. W latach 1929–1945 był dyrygentem orkiestry radia czeskiego w Pradze. Od 1945 do 1947 roku pełnił funkcję dyrektora Teatru Narodowego w Pradze. W 1949 roku został przewodniczącym związku kompozytorów czechosłowackich.
Tworzył w stylu czeskiej szkoły narodowej, nawiązując zwłaszcza do dorobku Bedřicha Smetany. Otrzymał tytuł Artysty narodowego (1950) oraz Order Republiki (1960).

</doc>
<doc id="5035700" url="https://pl.wikipedia.org/wiki?curid=5035700" title="Country Fever">
Country Fever

Country Fever – studyjny album piosenkarza Ricky'ego Nelsona będący kontynuacją albumu "Bright Lights &amp; Country Music" z 1966 roku. Został wydany 17 kwietnia 1967 roku przez Decca Records. 

</doc>
<doc id="5035701" url="https://pl.wikipedia.org/wiki?curid=5035701" title="Huda Zoghbi">
Huda Zoghbi

Huda Yahya Zoghbi (arab. هدى الهبري الزغبي Hudā al-Hibrī az-Zughbī; ur. 1954 w Bejrucie jako Huda El-Hibri) – amerykańska genetyczka i profesorka w Baylor College of Medicine libańskiego pochodzenia. Jest dyrektorką Jan and Dan Duncan Neurological Research Institute.
Jej praca pomogła w badaniach genów i mechanizmów genetycznych odpowiedzialnych za szereg zaburzeń neurologicznych, takich jak zespół Retta i ataksja rdzeniowo-móżdżkowa typu 1. Odkrycia Zoghbi dostarczyły nowych sposobów myślenia o innych, bardziej powszechnych chorobach układu nerwowego, takich jak choroba Parkinsona, Alzheimer, autyzm i niepełnosprawność intelektualna, które mogą prowadzić do nowych terapii i skuteczniejszych metod leczenia.
W 2017 roku otrzymała nagrodę Canada Gairdner International Award i Breakthrough Prize in Life Sciences. W 2020 roku była nominowana do Nagrody Nobla w dziedzinie fizjologii i medycyny. Jest członkinią National Academy of Sciences i National Academy of Medicine.
Życiorys.
Huda Zoghbi urodziła się w Bejrucie w 1954 roku i tam dorastała. W liceum uwielbiała czytać dzieła Williama Shakespeare’a, Jane Austen i Williama Wordswortha i zamierzała studiować literaturę na uniwersytecie. Matka przekonała ją, by zamiast tego studiowała biologię, argumentując, że „kobieta dorastająca na Bliskim Wschodzie powinna wybrać karierę zapewniającą niezależność i bezpieczeństwo, podczas gdy zawsze może pisać na boku”. Zoghbi została przyjęta na kierunek nauk biologicznych na Uniwersytet Amerykański w Bejrucie w 1973 roku i wstąpiła do szkoły medycznej 2 lata później.
Libańska wojna domowa rozpoczęła się w 1976 roku, podczas jej pierwszego roku studiów medycznych. Początkowo zdecydowała się pozostać na uniwersytecie. Po tym, jak jej brat został ranny, rodzice wysłali ich do Austin w Teksasie. Przyjaciele w Ameryce sugerowali, żeby złożyła podanie na Uniwersytet Vanderbilta. Ostatecznie polecono jej Meharry Medical College, na który została przyjęta. Następnego lata, za radą profesorów z AUB, pozostała w Meharry, uzyskała tytuł lekarza w 1979 roku, po czym dołączyła do Texas Children's Hospital w Baylor College of Medicine jako rezydentka pediatrii.
W latach 1982–1985 Zoghbi była pracownicą naukową ze stopniem doktorki nauk medycznych w Baylor College of Medicine. W 1988 r. została adiunktką na Wydziale Pediatrii w Baylor. Obecnie Zoghbi jest profesorką na Wydziale Genetyki Molekularnej i Ludzkiej w Baylor. Jest również członkinią zarządu Regeneron Pharmaceuticals.
Badania.
W 1983 roku Zoghbi dowiedziała się o zespole Retta z relacji Bengta Hagberga w Annals of Neurology. Artykuł pozwolił Zoghbi zdiagnozować pięciolatkę, którą leczyła w Texas Children's Hospital, a tydzień później spotkała się z innym pacjentem z tym samym zespołem objawów. Kiedy badała dokumentację medyczną, znalazła więcej przypadków zespołu Retta, które zostały błędnie zdiagnozowane. To wzbudziło jej zainteresowanie zespołem Retta w czasie, gdy nie było doniesień o tej chorobie w USA. W 1985 roku opublikowała na ten temat artykuł.
Ponieważ większość pacjentów z zespołem Retta to dziewczynki, a objawy były bardzo spójne u wszystkich pacjentów, Zoghbi podejrzewała, że genetyka miała wpływ na proces chorobowy. W 1988 Zoghbi założyła własne laboratorium w Baylor.
Po utworzeniu własnego laboratorium Zoghbi kontynuowała badania ataksji rdzeniowo-móżdżkowej typu 1 (SCA1) we współpracy z Harrym Orrem z University of Minnesota. Tego samego dnia, 8 kwietnia 1993 r., zarówno Zoghbi, jak i Orr zidentyfikowali ATXN1 jako gen odpowiedzialny za SCA1.
W latach 90. współpracowała z Utą Francke z Uniwersytetu Stanforda, aby zidentyfikować gen odpowiedzialny za zespół Retta. W 1992 roku zawęziła cel do sekcji chromosomu X. W 1999 roku badacz w laboratorium Zoghbi zidentyfikował MECP2 jako gen sprawczy. W artykule ona i jej zespół wykazali, że zespół Retta był zaburzeniem sprzężonym z chromosomem X.
Zespół Zoghbi nadal bada MECP2 i odkrył w 2004 roku, że nadekspresja białka u myszy doprowadziła do zaburzenia neurologicznego podobnego do autyzmu. W 2009 roku odkryła, że myszy z niedoborem genu Mecp2 miały niższy poziom noradrenaliny, dopaminy i serotoniny, co jest zgodne z jej klinicznymi obserwacjami pacjentów z zespołem Retta w 1985 roku.

</doc>
<doc id="5035703" url="https://pl.wikipedia.org/wiki?curid=5035703" title="Sam &amp; Dave">
Sam &amp; Dave



</doc>
<doc id="5035704" url="https://pl.wikipedia.org/wiki?curid=5035704" title="Jennifer Psaki">
Jennifer Psaki



</doc>
<doc id="5035705" url="https://pl.wikipedia.org/wiki?curid=5035705" title="Another Side of Rick">
Another Side of Rick

Another Side of Rick – studyjny album muzyczny piosenkarza Ricky'ego Nelsona wydany przez Decca Records w 1967 roku. Album ten nie zyskał dużej popularności jak albumy wydawane przez Nelsona w latach 50. i na początku lat 60. XX wieku. 

</doc>
<doc id="5035706" url="https://pl.wikipedia.org/wiki?curid=5035706" title="Wsiewołod Awdujewski">
Wsiewołod Awdujewski

Wsiewołod Awdujewski (, ur. 28 lipca 1920, zm. 14 kwietnia 2003 w Moskwie) – radziecki naukowiec, akademik, specjalista w dziedzinie aeromechaniki dużych prędkości i technologii kosmicznych.

</doc>
<doc id="5035708" url="https://pl.wikipedia.org/wiki?curid=5035708" title="Linan qiniangmontis">
Linan qiniangmontis

Linan qiniangmontis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2019 roku Zhao Quinghao, Xu Wang i Yin Ziwei na łamach "ZooKeys". Jako miejsce typowe wskazano górę Qiniang w Shenzhen, w chińskiej prowincji Guangdong. Holotyp zdeponowano w Zbiorze Owadów Shanghai Shifan Daxue. Epitet gatunkowy pochodzi od miejsca typowego.
Chrząszcz ten osiąga od 2,32 do 2,44 mm długości i od 0,85 do 0,91 mm szerokości ciała. Głowa jest dłuższa niż szeroka. Policzki są bocznie rozszerzone. Oczy złożone buduje u samca około 23, a u samicy około 18 omatidiów. Czułki buduje jedenaście członów, z których trzy ostatnie są powiększone, a człon dziewiąty jest u samca ponadto lekko zmodyfikowany. Przedplecze jest tak szerokie jak długie, o bocznych krawędziach zaokrąglonych. Pokrywy są znacznie szersze niż dłuższe. Zapiersie (metawentryt) u samców ma krótkie, zwężone u wierzchołków wyrostki. Odnóża przedniej pary mają niezmodyfikowane krętarze i uda oraz po niewielkim ząbku na szczycie goleni. Odnóża pary środkowej mają niezmodyfikowane krętarze, uda i golenie. Tylna para odnóży ma niezmodyfikowane krętarze i uda. Genitalia samca mają grzbietobrzusznie asymetryczny i ku spiczastemu szczytowi zwężony płat środkowy edeagusa, wydłużone paramery o zaokrąglonych wierzchołkach oraz endofallus z jednym szerokim sklerytem trójkątnym i jednym sklerytem podłużnym o rozdwojonym wierzchołku.
Owad ten jest endemitem Chin, znanym tylko z miejsca typowego w prowincji Guangdong. Spotykany był na rzędnych 45 m n.p.m. Zasiedla ściółkę w lasach mieszanych.

</doc>
<doc id="5035709" url="https://pl.wikipedia.org/wiki?curid=5035709" title="Bitwa pod Lubarem (1920)">
Bitwa pod Lubarem (1920)

Bitwa pod Lubarem – walki polskiego 25 pułku piechoty ppłk. Michała Zienkiewicza z oddziałami sowieckiej 44 Dywizji Strzelców Iwana Dubowoja w okresie wojny polsko-bolszewickiej.
Geneza.
Zimą 1919/1920 na froncie polsko-sowieckim odnotowywano tylko działania lokalne. Linia frontu była rozciągnięta od środkowej Dźwiny, wzdłuż Berezyny, Uborci, Słuczy, po Dniestr. Zastój w działaniach wojennych obie strony wykorzystywały na przygotowanie się do decydujących rozstrzygnięć militarnych planowanych na wiosnę i lato 1920. W połowie marca dowództwo sowieckiego Frontu Południowo-Zachodniego rozpoczęło przygotowania do ofensywy siłami 12. i 14 Armii na Płoskirów - Równe. Koncentracja sił Armii Czerwonej nie uszła uwadze dowództwa polskiego. Zarządzono przeprowadzenie serii wypadów, które miały zdezorganizować przygotowania nieprzyjaciela i dostarczyć więcej informacji o jego siłach i zamiarach.
Walki pod Lubarem.
W marcu 1920 25 pułk piechoty ppłk. Michała Zienkiewicza, będąc w ugrupowaniu 13 Dywizji Piechoty gen. Jana Romera, obsadził dwudziestoczterokilometrowy odcinek frontu nad Słuczą, od Nowej Czartorii do Ostropola. Dowództwo pułku, oddziały sztabowe i II batalion stacjonowały w Lubarze. Jeszcze w styczniu i lutym pododdziały 25 pułku piechoty dokonały serii wypadów za Słucz. Dowództwo sowieckie postanowiło ukrócić ofensywne działania Polaków i zdobyć polską bazę wypadową jaką był Lubar.
20 marca miasto zaatakowały pododdziały 44 Dywizji Strzelców. Pierwszy atak, od strony Wygnanki, Awratyna i Kowalenek, został odparty przez II batalion 22 pułku piechoty. Wówczas Sowieci wprowadzili kolejne siły - brygadę strzelców. Na odcinku sąsiedniego II/43 pułku piechoty pod Prywałówką przeciwnik przełamał obronę polską i sforsował Słucz. Nie dysponujący już odwodami dowódca 22 pp ppłk Zienkiewicz skierował do kontrataku zbiorczy pododdział w składzie: kompania techniczna i żołnierze orkiestry pułkowej. Kontratak „na bagnety” odrzucił przeciwnika za Słucz, a wielu czerwonoarmistów utonęło podczas ucieczki w nurtach rzeki. Porażka zmusiła Sowietów do zaniechania ataków na Lubar.

</doc>
<doc id="5035711" url="https://pl.wikipedia.org/wiki?curid=5035711" title="Czarne (wędlina)">
Czarne (wędlina)

Czarne – regionalna wędlina popularna w Łodzi i centralnej Polsce zwana też "łódzką kiszką" lub "bułczanką". Cechą charakterystyczną czarnego jest krojona w kostkę słonina, kontrastowo widoczna w otoczeniu farszu o kolorze czarnym. Jest to wędlina typu podrobowego, zawierająca drobno rozdrobnione podgardle, skórki wieprzowe, podroby oraz bułkę z dodatkiem krwi, parzona. Podobna do kaszanki, tylko zamiast kaszy podstawowym składnikiem jest bułka tarta. Wśród przypraw: sól, pieprz ziołowy, ziele angielskie i cynamon. Ten tradycyjny wyrób z okolic Łodzi, można porównać do angielskiego black pudding lub niemieckiego blutwurst. Podobnym wyrobem wędliniarskim jest śląski "żymlok" i wielkopolska "bułczanka".

</doc>
<doc id="5035713" url="https://pl.wikipedia.org/wiki?curid=5035713" title="Perspective (album Ricky’ego Nelsona)">
Perspective (album Ricky’ego Nelsona)

Perspective – muzyczny album studyjny piosenkarza Ricky'ego Nelsona wydany w 1969 roku przez wytwórnię Decca Records. 

</doc>
<doc id="5035721" url="https://pl.wikipedia.org/wiki?curid=5035721" title="Jiří Pauer">
Jiří Pauer

Jiří Pauer (ur. 22 lutego 1919 w Libušínie, zm. 28 grudnia 2007 w Pradze) – czeski kompozytor.
Życiorys.
Był uczniem Otakara Šína, następnie w latach 1943–1946 studiował w Konserwatorium Praskim u Aloisa Háby. Od 1946 do 1950 roku był uczniem Pavla Bořkovca w Akademii Sztuk Scenicznych w Pradze. W latach 1953–1955, 1965–1967 i 1979–1989 pełnił funkcję dyrektora artystycznego Teatru Narodowego w Pradze. Od 1958 do 1980 roku był dyrektorem České filharmonie. W latach 1972–1989 wykładał kompozycję w Konserwatorium Praskim.
Otrzymał nagrodę państwową CSRS (1961) oraz tytuł Artysty narodowego (1979).
Twórczość.
Początkowo pod wpływem studiów u Aloisa Háby eksperymentował z muzyką mikrotonową, później jednak przeszedł na pozycje konserwatywne i podporządkował się wymogom narzucanym przez socrealizm, tworząc m.in. pieśni masowe. W połowie lat 50. XX wieku w jego języku muzycznym pojawiły się nawiązania do stylu romantycznego, w latach 60. zaczął też eksperymentować z nowszymi trendami w muzyce. 

</doc>
<doc id="5035722" url="https://pl.wikipedia.org/wiki?curid=5035722" title="In Concert at the Troubadour, 1969">
In Concert at the Troubadour, 1969

In Concert at the Troubadour, 1969 – album koncertowy autorstwa Ricky'ego Nelsona nagrany podczas koncertów w The Troubadour w Los Angeles pod koniec 1969 roku. Album zawierał debiut zespołu Stone Canyon Band, w skład którego wchodzili Randy Meisner, Tom Brumley, Allen Kemp i Patrick Shanahan. Został wydany w 1970 roku przez Decca Records. 

</doc>
<doc id="5035723" url="https://pl.wikipedia.org/wiki?curid=5035723" title="Michaił Awienarius">
Michaił Awienarius

Michaił Pietrowicz Awienarius (, ur. 7 września 1835, zm. 4 września 1895 w Kijowie) – rosyjski naukowiec, fizyk.

</doc>
<doc id="5035724" url="https://pl.wikipedia.org/wiki?curid=5035724" title="Dragan Mihajlović">
Dragan Mihajlović

Dragan Mihajlović (ur. 22 sierpnia 1991 w Petrovie) – szwajcarski piłkarz bośniackiego pochodzenia, grający na pozycji prawego obrońcy. Przez sezon 2020/2021 występuje w klubie Lewski Sofia. Posiada również obywatelstwo serbskie.
Kariera juniorska.
Mihajlović zaczynał swoją karierę piłkarską w klubie FC Bodio. Grał tam do 2002 roku. Potem podpisał on kontrakt z AC Bellinzoną. W 2007 roku Szwajcar przeniósł się do FC Lugano. Po roku gry tam na krótki okres wrócił on do AC Bellinzony. Krótko potem, na kolejny rok, Mihajlović ponownie podpisał kontrakt z FC Lugano. Od lipca 2009 do września 2009 grał on dla AC Bellinzony. W 2009 roku Szwajcar przeniósł się do młodzieżowych drużyn Parmy za 780 000 €. Zagrał tam w 14 meczach i strzelił dwa gole. W 2010 roku powrócił on do AC Bellinzony.
Kariera seniorska.
AC Bellinzona.
Mihajlović dla AC Bellinzony grał przez niecałe 3 lata. Pierwszą swoją bramkę w jej barwach zdobył 29 sierpnia 2010 roku w meczu z Grasshopperem Zürich (1:1). Łącznie dla zespołu z Bellinzony Szwajcar wystąpił 70 razy i strzelił 4 gole.
FC Chiasso.
Mihajlović przeniósł się do FC Chiasso w lutym 2013 roku. Zadebiutował on dla tego zespołu 27 lutego 2013 roku w spotkaniu z jego byłym klubem – AC Bellinzoną. Szwajcar zdobył także bramkę w tym meczu. Łącznie dla FC Chiasso wystąpił on w 115 meczach, 10 razy pakując piłkę do siatki.
FC Lugano.
Mihajlović dołączył do drużyny FC Lugano wraz z dniem 1 lipca 2016. Debiut zaliczył 23 lipca 2016 w meczu przeciwko FC Luzern. Dla FC Lugano Szwajcar zagrał 105 razy, zdobywając 1 bramkę (22 lipca 2018 roku w meczu z FC Sion).
APOEL FC.
Mihajlović rozpoczął treningi z drużyną APOEL-u 1 lipca 2019 roku. Zadebiutował w jego barwach 23 lipca 2019 roku w spotkaniu z FK Sutjeska Nikšić (wyg. 1:0). Dla APOEL-u FC Szwajcar wystąpił w 36 meczach, strzelając przy tym dwie bramki.
Lewski Sofia.
Mihajlović 12 lutego 2012 roku przeniósł się do Lewskiego Sofia. Debiut zaliczył on w zremisowanym 0:0 meczu przeciwko SFK Etyr Wielkie Tyrnowo. Do 5 marca 2021 roku Szwajcar rozegrał dla Lewskiego 3 spotkania, nie zdobywając żadnego gola.

</doc>
<doc id="5035726" url="https://pl.wikipedia.org/wiki?curid=5035726" title="4 Pułk Policji SS">
4 Pułk Policji SS



</doc>
<doc id="5035728" url="https://pl.wikipedia.org/wiki?curid=5035728" title="5 Pułk Policji SS">
5 Pułk Policji SS



</doc>
<doc id="5035730" url="https://pl.wikipedia.org/wiki?curid=5035730" title="6 Pułk Policji SS">
6 Pułk Policji SS



</doc>
<doc id="5035732" url="https://pl.wikipedia.org/wiki?curid=5035732" title="7 Pułk Policji SS">
7 Pułk Policji SS



</doc>
<doc id="5035734" url="https://pl.wikipedia.org/wiki?curid=5035734" title="8 Pułk Policji SS">
8 Pułk Policji SS



</doc>
<doc id="5035740" url="https://pl.wikipedia.org/wiki?curid=5035740" title="Narcyz Szwedziński">
Narcyz Szwedziński

Narcyz Szwedziński (ur. 29 października 1906 w Warszawie, zm. 13 sierpnia 1993) – polski architekt, pułkownik LWP, w latach 1963–1969 Naczelny Architekt Wojska Polskiego, działacz społeczny.
Biografia.
Syn Konstantego Szwedzińskiego i Michaliny z Pyżewskich. Absolwent Gimnazjum im. Tadeusza Reytana w Warszawie (1924) i Wydziału Architektury Politechniki Warszawskiej (1929). Ukończył Szkołę Podchorążych Rezerwy Saperów. W latach 30. XX wieku był głównym projektantem i zastępcą dyrektora budowy Wytwórni Amunicji nr 3 w Nowej Dębie (Centralny Okręg Przemysłowy), gdzie zaprojektował narzędziownię, osiedle mieszkaniowe i tzw. Białą Willę, nazywaną „Paulusówką”, pierwotnie przeznaczoną dla ppłk. Jana Szypowskiego, pierwszego dyrektora Wytwórni Amunicji nr 3. Według Marcina Furtaka, badacza architektury Centralnego Okręgu Przemysłowego z Politechniki Krakowskiej, willa ppłk. Jana Szypowskiego, nawiązująca do stylu architektonicznego Bohdana Pniewskiego, „stanowi wybitne dzieło modernizmu copowskiego”. Obiekt jest wpisany do rejestru zabytków. 
W latach 1935–1939 Narcyz Szwedziński został oddelegowany do pracy w Ministerstwie Spraw Wojskowych. Brał udział w kampanii wrześniowej jako porucznik saperów. W 1945 roku podjął pracę w Wydziale Nadzoru Budowlanego Zarządu m.st. Warszawy. W 1950 roku został członkiem Oddziału Warszawskiego Stowarzyszenia Architektów Polskich. W 1952 roku rozpoczął służbę jako oficer zawodowy LWP. Pełnił funkcję Naczelnego Architekta Wojska Polskiego (1963–1969) i Szefa Wojskowej Inspekcji Architektoniczno-Budowlanej MON. W 1965 roku wchodził w skład trzyosobowego zespołu organizacyjnego I Wystawy Polskiego Ekslibrisu Wojskowego w Muzeum Wojska Polskiego w Warszawie i był współautorem wstępu do katalogu ekspozycji.
W 1969 roku został usunięty z wojska z powodów politycznych (represje wobec członka najbliższej rodziny) i przeszedł na emeryturę. Zakończył służbę wojskową w stopniu pułkownika. Angażował się w działalność społeczną w Podkowie Leśnej, gdzie zamieszkał wraz z rodziną po II wojnie światowej. Za zasługi dla społeczności lokalnej (m.in. udział w budowie szkoły i wykonanie jej projektu architektonicznego) otrzymał w 1992 roku Odznakę Honorową „Zasłużony dla Podkowy Leśnej”. Został pochowany na cmentarzu Bródnowskim w Warszawie (kwatera 47C-5-27). 

</doc>
<doc id="5035741" url="https://pl.wikipedia.org/wiki?curid=5035741" title="Tomáš Hanák">
Tomáš Hanák

Tomáš Hanák (ur. 27 marca 1957 w Kremnicy) – czeski aktor, komik i prezenter telewizyjny.

</doc>
<doc id="5035742" url="https://pl.wikipedia.org/wiki?curid=5035742" title="Mostowiki">
Mostowiki

Mostowiki (; ) – wieś na Białorusi, w obwodzie mińskim, w rejonie miadzielskim, w sielsowiecie Krzywicze.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno, a następnie w gminie Krzywicze.
Według Powszechnego Spisu Ludności z 1921 roku zamieszkiwało tu 68 osób, wszystkie były wyznania prawosławnego i zadeklarowały białoruską przynależność narodową. Było tu 11 budynków mieszkalnych. W 1931 w 13 domach zamieszkiwały 94 osoby.
Wierni należeli do parafii rzymskokatolickiej w Budsławiu i prawosławnej w Starych Habach. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5035743" url="https://pl.wikipedia.org/wiki?curid=5035743" title="Maria Giedz-Grudnicka">
Maria Giedz-Grudnicka

Maria Giedz-Grudnicka (ur. 26 listopada 1952 r. w Olsztynie) – dziennikarka, historyk sztuki, konserwator zabytków.
Życiorys.
W 1976 roku ukończyła studia z historii sztuki na Wydziale Teologicznym Akademii Teologii Katolickiej w Warszawie. Dziesięć lat później podniosła swoje kwalifikacje, kończąc Podyplomowe Studium Konserwacji Architektury na Politechnice Warszawskiej. W 2006 roku uzyskała na Uniwersytecie Gdańskim stopień naukowy doktora nauk humanistycznych z zakresu nauki o polityce na podstawie rozprawy doktorskiej pod tytułem „Problem kurdyjski i perspektywy jego rozwiązania”.
Przez kilkanaście lat pracowała jako konserwator zabytków. Zatrudniona była w Przedsiębiorstwie Państwowym Pracownie Konserwacji Zabytków w Warszawie, a następnie w oddziale w Białymstoku. Opracowała ponad 20 tekstów naukowych o charakterze historyczno-urbanistycznym. Prace te obejmowały monografie kościołów, klasztorów i dworów w Polsce wschodniej. W 1987 roku wydała w formie monografii opracowanie „Święta Góra Grabarka”, dotyczące prawosławnego sanktuarium słynące z wielu uzdrowień.
Swoje pierwsze artykuły prasowe publikowała w wydawnictwie prowadzonym przez ojców oblatów pod nazwą „Misyjne Drogi”, gdzie zamieszczała relacje z podróży, między innymi z krajów Azji. Kolejnymi katolickimi periodykami, z którymi współpracowała, były „Królowa Apostołów” i „Mały Apostoł”, czasopisma prowadzone przez pallotynów. W kwartalniku "Wiara i odpowiedzialność" zamieszczała prace o problematyce społecznej. W 1988 roku została zatrudniona w wydawnictwach Chrześcijańskiego Stowarzyszenia Społecznego – „Hejnał Mariacki” i „Tygodnik Polski”. W latach 1989-1991 była członkiem redakcji "Tygodnika Gdańskiego", a następnie podjęła pracę w „Wieczorze Wybrzeża”. W latach 1992-2004 pracowała w redakcji „Dziennika Bałtyckiego”. Pisała do magazynów podróżniczych „Świat i Podróże” oraz „Poznaj Świat”. Związana była z „Gazetą Prawną”, „Dziennikiem Pomorskim”, „Czasem Pomorza”, „Tygodnikiem Solidarność”, „Magazynem Solidarność”.
Jako dziennikarka zajmuje się problematyką społeczno-interwencyjną oraz kulturalną. Pasjonuje się podróżami i związanymi z nią obserwacjami ludzi różnych kultur. Do jej zainteresowań należą także problemy rejonów międzynarodowych konfliktów. Odbyła kilka podróży do północnego Iraku, między innymi w 1991 roku w czasie exodusu Kurdów. W roku 2013 i 2015 zdawała relacje z wydarzeń związanych z rewolucją syryjską i falą uchodźców w regionie Kurdystanu jako korespondentka Radia Wnet. W czasie wojny na Bałkanach relacjonowała wydarzenia z Kosowa i Sarajewa. Uzyskała doświadczenie jako nauczyciel akademicki, prowadząc zajęcia z dziedziny dziennikarstwa w trójmiejskich uczelniach.
W lutym 2018 roku Maria Giedz-Grudnicka została powołana do Zarządu Głównego Stowarzyszenia Dziennikarzy Polskich.
W 2020 roku postanowieniem Prezydenta Rzeczypospolitej Polskiej Andrzeja Dudy otrzymała Srebrny Krzyż Zasługi za zasługi w działalności społecznej i samorządowej.

</doc>
<doc id="5035744" url="https://pl.wikipedia.org/wiki?curid=5035744" title="Patimat Abakarowa">
Patimat Abakarowa

Patimat Sierażutdinowna Abakarowa (ros. Патимат Серажутдиновна Абакарова; ur. 23 października 1994 w Machaczkale) – azerska zawodniczka taekwondo pochodzenia rosyjskiego, brązowa medalistka olimpijska z Rio de Janeiro (2016), dwukrotna medalistka mistrzostw Europy, medalistka uniwersjady.
W 2016 roku wzięła udział w igrzyskach olimpijskich w Rio de Janeiro. Zdobyła brązowy medal olimpijski w kategorii do 49 kg. W eliminacjach pokonała ją późniejsza wicemistrzyni olimpijska Tijana Bogdanović, w repasażach zwyciężyła w pojedynkach z Wu Jingyu i Yasminą Aziez). 
W 2016 roku zdobyła srebrny, a w 2018 roku brązowy medal mistrzostw Europy, w 2015 roku złoty medal światowych wojskowych igrzysk sportowych, a w 2019 roku brązowy medal uniwersjady.

</doc>
<doc id="5035749" url="https://pl.wikipedia.org/wiki?curid=5035749" title="Otakar Ostrčil">
Otakar Ostrčil

Otakar Ostrčil (ur. 25 lutego 1879 w Pradze, zm. 20 sierpnia 1935 tamże) – czeski kompozytor i dyrygent.
Życiorys.
W latach 1897–1901 odbył studia filologiczne na Uniwersytecie Karola. Uczył się prywatnie gry na fortepianie u Adolfa Mikeša (1893–1895) i kompozycji u Zdenka Fibicha (1895–1900). Od 1908 do 1922 roku prowadził w Pradze amatorski zespół Orchestrální sdružení, z którym wykonywał dzieła współczesnych kompozytorów czeskich. W latach 1914–1918 był dyrygentem opery Teatru na Vinohradach. Od 1919 roku był kierownikiem artystycznym, a od 1920 roku jako następca Karela Kovařovica także dyrygentem opery Teatru Narodowego w Pradze. W latach 1924–1933 pełnił funkcję prezesa towarzystwa muzyki współczesnej. Od 1926 do 1929 roku był wykładowcą dyrygentury w Konserwatorium Praskim. 
Twórczość.
W swojej twórczości kontynuował tradycje romantyczne w muzyce czeskiej, wzbogacając swój język dźwiękowy także o elementy modernistyczne. Jako dyrygent utrzymywał działalność teatrów operowych na wysokim poziomie, prezentując opery współczesnych kompozytorów czeskich takich jak Leoš Janáček, Otakar Zich czy Otakar Jeremiáš, a także przywracając na sceny zapomniane już dzieła twórców XIX-wiecznych. Był propagatorem awangardy muzycznej, wykonywał m.in. mało znane ówcześnie w Czechach utwory Gustava Mahlera. Poprowadził czeskie premiery "Peleasa i Melisandy" Claude’a Debussy’ego, "Pietruszki" Igora Strawinskiego (1925), "Wozzecka" Albana Berga (1926) i "Króla Rogera" Karola Szymanowskiego (1932).

</doc>
<doc id="5035753" url="https://pl.wikipedia.org/wiki?curid=5035753" title="Pavel Kříž">
Pavel Kříž

Pavel Kříž (ur. 18 kwietnia 1961 w Brnie) – czeski aktor i psychoterapeuta.

</doc>
<doc id="5035755" url="https://pl.wikipedia.org/wiki?curid=5035755" title="2. deild islandzka w piłce nożnej">
2. deild islandzka w piłce nożnej

2. deild karla (isl. "2. deild karla í knattspyrnu") - jest trzecią klasą rozgrywkową w piłce nożnej na Islandii. Rozgrywki toczą się w jednej grupie, która zawiera 12 zespołów.

</doc>
<doc id="5035756" url="https://pl.wikipedia.org/wiki?curid=5035756" title="Selbustrand">
Selbustrand

Selbustrand – wieś w Norwegii w okręgu Trøndelag w gminie Selbu. Położona jest na północnym brzegu jeziora Selbusjøen. We wsi znajduje się kościół z 1901 roku.

</doc>
<doc id="5035757" url="https://pl.wikipedia.org/wiki?curid=5035757" title="Zuzana Kanócz">
Zuzana Kanócz

Zuzana Kanócz (ur. 21 listopada 1979 w Koszycach) – słowacka aktorka.
W 2007 r. została laureatką nagród DOSKY w kategorii najlepsza aktorka za rolę w sztuce "Portia Coughlanová".

</doc>
<doc id="5035760" url="https://pl.wikipedia.org/wiki?curid=5035760" title="Jama paragastralna">
Jama paragastralna



</doc>
<doc id="5035761" url="https://pl.wikipedia.org/wiki?curid=5035761" title="5 koron czechosłowackich">
5 koron czechosłowackich



</doc>
<doc id="5035763" url="https://pl.wikipedia.org/wiki?curid=5035763" title="Alfred Hämmerle">
Alfred Hämmerle

Alfred Hämmerle (ur. 26 lipca 1892 w Lustenau, zm. 2 kwietnia 1959 tamże) – austriacki strzelec, olimpijczyk.
Wystąpił na Letnich Igrzyskach Olimpijskich 1936 w jednej konkurencji, którą był karabin małokalibrowy leżąc z 50 m. Zajął w niej 61. pozycję ex aequo z Rudolfem Sentim z Liechtensteinu. 

</doc>
<doc id="5035765" url="https://pl.wikipedia.org/wiki?curid=5035765" title="Guillermo Canciani">
Guillermo Canciani

Guillermo Canciani (ur. 18 listopada 1918) – argentyński strzelec, olimpijczyk.
Wystąpił na Letnich Igrzyskach Olimpijskich 1936 w jednej konkurencji, którą był karabin małokalibrowy leżąc z 50 m. Zajął w niej 44. pozycję ex aequo z kilkoma innymi zawodnikami. 

</doc>
<doc id="5035767" url="https://pl.wikipedia.org/wiki?curid=5035767" title="Atletico Piombino">
Atletico Piombino

Atletico Piombino (wł. Atletico Piombino Società Sportiva Dilettantistica) – włoski klub piłkarski, mający siedzibę w mieście Piombino, w środkowej części kraju, grający od sezonu 2020/21 w rozgrywkach Eccellenza Toscana.
Historia.
Chronologia nazw: 
Klub sportowy US Piombinese został założony w miejscowości Piombino w 1921 roku. W 1922 roku po fuzji z miejscowym "Società Ginnastica Sempre Avanti", który powstał w 1908, klub przyjął nazwę "US Sempre Avanti". Początkowo zespół rozgrywał mecze towarzyskie, a w 1924 dołączył do FIGC. W sezonie 1924/25 zespół debiutował w rozgrywkach Terza Divisione Toscana (D3). Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" poziom "Terza Divisione" został obniżony do czwartego stopnia. W 1928 zespół awansował do Seconda Divisione Nord (D3). W sezonie 1929/30 po podziale najwyższej dywizji na Serie A i Serie B poziom "Seconda Divisione" został zdegradowany do czwartego stopnia. W 1931 uzyskał promocję do Prima Divisione Nord (D3). W 1935 po wprowadzeniu Serie C i kolejnej reorganizacji systemu lig klub został zakwalifikowany do niej. Sezon 1937/38 zakończył na 15.miejscu w grupie D "Serie C" i został zdegradowany do "Prima Divisione Toscana", ale potem zrezygnował z dalszych występów z powodu kłopotów finansowych i zawiesił działalność.
Po zakończeniu II wojny światowej, klub wznowił działalność w 1945 roku i z nazwą US Piombino został zakwalifikowany do Prima Divisione Toscana (D4). W 1946 awansował do "Serie C", a w 1951 do "Serie B". W 1954 spadł z powrotem do "Serie C", a w 1956 do IV Serie, która w 1957 zmieniła nazwę na "Campionato Interregionale - Seconda Categoria", a w 1959 na Serie D. Sezon 1961/62 zespół spędził w Prima Categoria Toscana, ale po roku wrócił do "Serie D". W 1969 został zdegradowany do Promozione Toscana. W 1977 zespół awansował do "Serie D". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego "Serie D" została obniżona do piątego poziomu. W 1980 roku klub został oddelegowany do "Promozione Toscana". W 1983 otrzymał promocję do Campionato Interregionale. Rok później spadł z powrotem "Promozione Toscana", a w 1985 do Prima Categoria Toscana (D7). W 1987 wrócił do "Promozione Toscana". Sezon 1988/89 zespół spędził w "Prima Categoria Toscana", ale po roku wrócił do "Promozione Toscana". W 1992 awansował do Eccellenza Toscana (D6). W 1995 spadł do "Promozione Toscana", w 1999 do "Prima Categoria Toscana", a w 2001 do Seconda Categoria Toscana. Sezon 2003/04 zajął 6.miejsce w grupie F "Seconda Categoria Toscana", ale potem z powodu ekonomicznych ogłosił upadłość i został rozwiązany.
W 2004 roku powstał nowy klub o nazwie Atletico Piombino S.r.l., który startował w sezonie 2004/05 w rozgrywkach Terza Categoria Toscana (D10). W 2005 klub został promowany do "Seconda Categoria Toscana", w 2007 do "Prima Categoria Toscana", w 2013 do "Promozione Toscana", a w 2014 do "Eccellenza Toscana". Przed rozpoczęciem sezonu 2014/15 wprowadzono reformę systemy lig, wskutek czego "Eccellenza" awansowała na piąty poziom. W 2019 spadł do "Promozione Toscana", ale po roku wrócił do "Eccellenza Toscana".
Barwy klubowe, strój.
Klub ma barwy niebiesko-czarne. Zawodnicy swoje domowe spotkania zazwyczaj grają w pasiastych pionowo niebiesko-czarnych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Magona d'Italia w mieście Piombino o pojemności 2500 widzów.

</doc>
<doc id="5035768" url="https://pl.wikipedia.org/wiki?curid=5035768" title="Alois Navratil">
Alois Navratil

Alois Navratil (ur. 17 czerwca 1896, zm. ?) – austriacki strzelec, olimpijczyk.
Był związany z Wiedniem. Wystąpił na Letnich Igrzyskach Olimpijskich 1936 w jednej konkurencji, którą był karabin małokalibrowy leżąc z 50 m. Zajął w niej 40. pozycję ex aequo z trzema zawodnikami. 

</doc>
<doc id="5035772" url="https://pl.wikipedia.org/wiki?curid=5035772" title="Theodor Janisch">
Theodor Janisch

Theodor Janisch (ur. 1 lutego 1902, zm. 1940) – austriacki strzelec, olimpijczyk.
Był związany z Villach. Wystąpił na Letnich Igrzyskach Olimpijskich 1936 w jednej konkurencji, którą był karabin małokalibrowy leżąc z 50 m. Zajął w niej 32. pozycję ex aequo z trzema zawodnikami. 

</doc>
<doc id="5035781" url="https://pl.wikipedia.org/wiki?curid=5035781" title="Anna Javorková">
Anna Javorková

Anna Javorková (ur. 8 października 1952 w Rużomberku) – słowacka aktorka telewizyjna, filmowa i teatralna.
Studiowała aktorstwo w Wyższej Szkole Sztuk Scenicznych (VŠMU) w Bratysławie. 
W 2013 r. została laureatką nagrody DOSKY w kategorii "najlepsza aktorka" za rolę Klitajmestry w sztuce "Oresteja".

</doc>
<doc id="5035783" url="https://pl.wikipedia.org/wiki?curid=5035783" title="Ministerstwo Kultury, Dziedzictwa Narodowego i Sportu">
Ministerstwo Kultury, Dziedzictwa Narodowego i Sportu

Ministerstwo Kultury, Dziedzictwa Narodowego i Sportu (MKDNiS) – polskie ministerstwo obsługujące ministra właściwego do spraw działów administracji rządowej kultura, dziedzictwo narodowe oraz sport.
Ministerstwo zostało utworzone 1 marca 2021 w drodze połączenia Ministerstwa Kultury i Dziedzictwa Narodowego z Ministerstwem Sportu. Ministerstwo zostało zlikwidowane 26 października 2021. Zostało ponownie zastąpione przez Ministerstwa Kultury i Dziedzictwa Narodowego i Ministerstwo Sportu i Turystyki.
Struktura organizacyjna.
W skład ministerstwa wchodzi Gabinet Polityczny Ministra oraz następujące jednostki organizacyjne:
Organ nadzorowany przez ministra:

</doc>
<doc id="5035786" url="https://pl.wikipedia.org/wiki?curid=5035786" title="Vilhelm Johansen">
Vilhelm Johansen

Vilhelm Emil Johansen (ur. 16 września 1898 we Frederikssund, zm. 21 grudnia 1993 w Dyssegård) – duński strzelec, olimpijczyk.
Wystąpił na Letnich Igrzyskach Olimpijskich 1936 w jednej konkurencji, którą był karabin małokalibrowy leżąc z 50 m. Zajął w niej 8. pozycję ex aequo z czterema zawodnikami (do srebrnego medalisty stracił 1 punkt). 

</doc>
<doc id="5035791" url="https://pl.wikipedia.org/wiki?curid=5035791" title="Hana Vagnerová">
Hana Vagnerová

Hana Vagnerová (ur. 21 lutego 1983 w Pradze) – czeska aktorka.

</doc>
<doc id="5035792" url="https://pl.wikipedia.org/wiki?curid=5035792" title="Nadzieja (sielsowiet Słoboda)">
Nadzieja (sielsowiet Słoboda)

Nadzieja – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5035794" url="https://pl.wikipedia.org/wiki?curid=5035794" title="Abílio Brandão">
Abílio Brandão

Abílio Antônio Gonçalves Brandão – portugalski strzelec, olimpijczyk.
Wystąpił na Letnich Igrzyskach Olimpijskich 1948 w jednej konkurencji, którą był karabin małokalibrowy leżąc z 50 m. Zajął w niej 57. pozycję. 

</doc>
<doc id="5035795" url="https://pl.wikipedia.org/wiki?curid=5035795" title="Rick Sings Nelson">
Rick Sings Nelson

Rick Sings Nelson – studyjny album muzyczny z muzyką country autorstwa Ricky'ego Nelsona wydany w 1970 roku. Był to pierwszy album, dla którego Nelson napisał każdą piosenkę. 

</doc>
<doc id="5035797" url="https://pl.wikipedia.org/wiki?curid=5035797" title="Stanisław Lipnicki">
Stanisław Lipnicki



</doc>
<doc id="5035798" url="https://pl.wikipedia.org/wiki?curid=5035798" title="Rinaldo Capuzzi">
Rinaldo Capuzzi

Rinaldo Capuzzi (ur. 1904 w Brescii, zm. 1991 tamże) – włoski strzelec, olimpijczyk.
Wystąpił na Letnich Igrzyskach Olimpijskich 1948 w jednej konkurencji, którą był karabin małokalibrowy leżąc z 50 m. Zajął w niej 54. pozycję. 

</doc>
<doc id="5035801" url="https://pl.wikipedia.org/wiki?curid=5035801" title="Eduard Nápravník">
Eduard Nápravník

Eduard Francevič Nápravník (ur. 24 sierpnia 1839 w Býšť, zm. w Piotrogrodzie) – czesko-rosyjski kompozytor i dyrygent.
Życiorys.
Początkowo uczył się gry na fortepianie u wiejskiego nauczyciela, J. Půhonnego, następnie w latach 1850–1852 kształcił się w Dašicach u swojego wuja, Augustina Svobody. Od 1853 do 1854 roku uczył się w szkole organistów w Pradze u Franza Pitscha i Františka Blažka, pobierał też kurs instrumentacji u Jana Bedřicha Kittla. Uczęszczał również do szkoły pianistycznej Petera Maydla, gdzie następnie w latach 1856–1861 wykładał. W 1861 roku wyjechał do Petersburga, gdzie najpierw prowadził prywatną orkiestrę księcia Nikołaja Jusupowa (1861–1863), a później był korepetytorem w Teatrze Maryjskim (1863–1867). Od 1867 roku był drugim, a od 1869 roku do śmierci pierwszym dyrygentem Teatru Maryjskiego. W latach 1869–1881 dyrygował koncertami Rosyjskiego Towarzystwa Muzycznego. W 1888 roku otrzymał tytuł szlachecki.
Jako dyrygent Teatru Maryjskiego podniósł jego poziom muzyczny, wzbogacając instrumentarium, powiększając obsadę orkiestry i chóru, a także dbając o dobór solistów. Prezentował bogaty repertuar operowy, głównie twórców rosyjskich. Poprowadził prawykonania oper m.in. Czajkowskiego ("Mazepa", 1884 i "Dama pikowa", 1890), Musorgskiego ("Borys Godunow", 1874), Dargomyżskiego ("Kamienny gość", 1872) i Rimskiego-Korsakowa ("Pskowianka", 1875 i "Śnieżka", 1881). Dyrygował rosyjską premierą "Pierścienia Nibelunga" Richarda Wagnera (1900–1905). Czajkowski zadedykował mu swoją operę "Dziewica Orleańska".
Skomponował opery "Niżegorodcy" (wyst. Petersburg 1869), "Harold" (wyst. Petersburg 1886), "Dubrowski" (wyst. Petersburg 1895) i "Francesca da Rimini" (wyst. Petersburg 1902), a także m.in. 4 symfonie (I przed 1860, II 1873, III 1874, IV "Demon" 1879), "Koncert fortepianowy" (1879), ponadto utwory kameralne i fortepianowe.

</doc>
<doc id="5035806" url="https://pl.wikipedia.org/wiki?curid=5035806" title="Andreas Krapf">
Andreas Krapf

Andreas Krapf (ur. 21 marca 1913 w Innsbrucku, zm. 7 lutego 2000 tamże) – austriacki strzelec, olimpijczyk.
Wystąpił na Letnich Igrzyskach Olimpijskich 1948 w jednej konkurencji, którą był karabin małokalibrowy leżąc z 50 m. Zajął w niej 50. pozycję.

</doc>
<doc id="5035807" url="https://pl.wikipedia.org/wiki?curid=5035807" title="Moskiewski Państwowy Uniwersytet Techniczny im. N.E. Baumana">
Moskiewski Państwowy Uniwersytet Techniczny im. N.E. Baumana

Moskiewski Państwowy Uniwersytet Techniczny im. N.E. Baumana (, pełna nazwa: ) – rosyjski uniwersytet badawczy.
Uniwersytetowi nadano imię rosyjskiego rewolucjonisty z 1905 Nikołaja Baumana.

</doc>
<doc id="5035810" url="https://pl.wikipedia.org/wiki?curid=5035810" title="Biegi narciarskie na Mistrzostwach Świata w Narciarstwie Klasycznym 2021 – sztafeta mężczyzn">
Biegi narciarskie na Mistrzostwach Świata w Narciarstwie Klasycznym 2021 – sztafeta mężczyzn

Sztafeta 4 × 10 km mężczyzn – jedna z konkurencji rozgrywanych w ramach biegów narciarskich na Mistrzostwach Świata w Narciarstwie Klasycznym 2021. Zawody zostały rozegrane 5 marca 2021 roku. Tytułu bronili Norwegowie. Do startu przystąpiło 18 sztafet, lecz podczas biegu reprezentacje Polski, Łotwy, Węgier, Litwy i Brazylii zostały zdublowane.
Dwaj pierwszi zawodnicy pobiegli po 10 km techniką klasyczną. Po przebiegnięciu tego dystansu, dwaj kolejni zawodnicy biegli po 10 km techniką dowolną.

</doc>
<doc id="5035812" url="https://pl.wikipedia.org/wiki?curid=5035812" title="Rudy the Fifth">
Rudy the Fifth

Rudy the Fifth – studyjny album muzyczny Ricky'ego Nelsona i Stone Canyon Band wydany 4 października 1971 roku. 

</doc>
<doc id="5035815" url="https://pl.wikipedia.org/wiki?curid=5035815" title="Nowosiółki (sielsowiet Słoboda)">
Nowosiółki (sielsowiet Słoboda)

Nowosiółki (; ) – wieś na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwały tu 223 osoby, 55 było wyznania rzymskokatolickiego, 168 prawosławnego. Jednocześnie 23 mieszkańców zadeklarowało polską przynależność narodową, 200 białoruską. Było tu 46 budynków mieszkalnych. W 1931 w 47 domach zamieszkiwało 227 osób.
Wierni należeli do parafii rzymskokatolickiej w Wesołusze i prawosławnej w Starych Habach. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2013 wieś w składzie sielsowietu Stare Haby.

</doc>
<doc id="5035817" url="https://pl.wikipedia.org/wiki?curid=5035817" title="Ruth Gbagbi">
Ruth Gbagbi

Ruth Marie Christelle Gbagbi (ur. 7 lutego 1994 w Abidżanie) – iworyjska zawodniczka taekwondo, brązowa medalistka olimpijska z Rio de Janeiro (2016) i z Tokio (2020), mistrzyni świata (2017).
Trzykrotnie uczestniczyła w letnich igrzyskach olimpijskich. W 2012 roku na igrzyskach w Londynie zajęła siódme miejsce w kategorii do 67 kg. Cztery lata później na igrzyskach olimpijskich w Rio de Janeiro zdobyła brązowy medal olimpijski w tej samej kategorii wagowej. W ćwierćfinale pokonała ją późniejsza wicemistrzyni olimpijska Haby Niaré, w repasażach zwyciężyła w pojedynkach z Aniyą Louissaint i Fəridə Əzizovą). Podobnie zdobyła medal brązowy na igrzyskach w Tokio.
W 2017 roku została mistrzynią świata w kategorii do 62 kg. W 2015 roku zdobyła złoty, a w 2011 roku brązowy medal igrzysk afrykańskich, w latach 2009–2018 cztery złote i jeden srebrny medal mistrzostw Afryki, a w 2015 roku brązowy medal uniwersjady.
W 2010 roku wystąpiła również na igrzyskach olimpijskich młodzieży w Singapurze i zajęła dziewiąte miejsce w kategorii do 55 kg.

</doc>
<doc id="5035819" url="https://pl.wikipedia.org/wiki?curid=5035819" title="Slnko v sieti">
Slnko v sieti

Slnko v sieti − nagroda przyznawana przez Słowacką Akademię Filmową i Telewizyjną () w celu uhonorowania wyróżniających się osiągnięć na polu kinematografii słowackiej. Nagrody Slnko v sieti są rozdawane co dwa lata.
Nagrody w obecnej postaci zostały zapoczątkowane w grudniu 2006 roku.

</doc>
<doc id="5035822" url="https://pl.wikipedia.org/wiki?curid=5035822" title="Ernst Wöll">
Ernst Wöll

Ernst Wöll (ur. 4 lutego 1907, zm. ?) – austriacki strzelec, olimpijczyk.
Wystąpił na Letnich Igrzyskach Olimpijskich 1948 w jednej konkurencji, którą był karabin małokalibrowy leżąc z 50 m. Zajął w niej 60. pozycję. 

</doc>
<doc id="5035823" url="https://pl.wikipedia.org/wiki?curid=5035823" title="Buninskaja alleja">
Buninskaja alleja

Buninskaja alleja (ros. Бунинская аллея) – stacja końcowa linii Butowskiej metra moskiewskiego, znajdująca się w południowo-zachodnim okręgu administracyjnym Moskwy w rejonie Jużnoje Butowo ("Южное Бутово"). Otwarcie miało miejsce 27 grudnia 2003 roku. Stacja typu naziemnego z peronem wyspowym położona jest 9,6 m nad poziomem gruntu.

</doc>
<doc id="5035827" url="https://pl.wikipedia.org/wiki?curid=5035827" title="Garden Party (album)">
Garden Party (album)

Garden Party – studyjny album muzyczny amerykańskiego piosenkarza Ricky'ego Nelsona i grupy muzycznej Stone Canyon Band z 1972 roku. 

</doc>
<doc id="5035828" url="https://pl.wikipedia.org/wiki?curid=5035828" title="Vagaria">
Vagaria

Vagaria – rodzaj roślin z rodziny amarylkowatych, obejmujący dwa gatunki występujące w Maroku ("V. ollivieri") oraz Syrii, Libanie i Palestynie ("V. parviflora").
Morfologia.
Wieloletnie, cebulowe rośliny zielne. Liście wąskopaskowate. Kwiaty zebrane od 6 do 8 w kwiatostan wyrastający na spłaszczonym głąbiku, wsparty dwiema wolnymi podsadkami. Okwiat lejkowaty, biały. Listki okwiatu lancetowate, w dolnej części zrośnięte w lejkowatą rurkę, powyżej wolne, rozwarte do góry. Pręciki krótko połączone u nasady. Nitki pręcików szerokoszydłowate, ząbkowane. Zalążnia dolna. Szyjka słupka zakończona drobnym, niezróżnicowanym, główkowatym znamieniem. Nasiona kanciaste.

</doc>
<doc id="5035830" url="https://pl.wikipedia.org/wiki?curid=5035830" title="Ulica Gorczakowa">
Ulica Gorczakowa

Ulica Gorczakowa (ros. Улица Горчакова) – stacja linii Butowskiej metra moskiewskiego, znajdująca się w południowo-zachodnim okręgu administracyjnym Moskwy w rejonie Jużnoje Butowo ("Южное Бутово"). Otwarcie miało miejsce 27 grudnia 2003 roku. Stacja typu naziemnego z peronem wyspowym położona jest 9,6 m nad poziomem gruntu.

</doc>
<doc id="5035831" url="https://pl.wikipedia.org/wiki?curid=5035831" title="Bulwar Admirała Uszakowa">
Bulwar Admirała Uszakowa

Bulwar Admirała Uszakowa (ros. Бульвар Адмирала Ушакова) – stacja linii Butowskiej metra moskiewskiego, znajdująca się w południowo-zachodnim okręgu administracyjnym Moskwy w rejonie Jużnoje Butowo ("Южное Бутово"). Otwarcie miało miejsce 27 grudnia 2003 roku. Stacja typu naziemnego z peronem wyspowym położona jest 9,6 m nad poziomem gruntu.

</doc>
<doc id="5035832" url="https://pl.wikipedia.org/wiki?curid=5035832" title="Ulica Skobielewskaja">
Ulica Skobielewskaja

Ulica Skobielewskaja (ros. Улица Скобелевская) – stacja linii Butowskiej metra moskiewskiego, znajdująca się w południowo-zachodnim okręgu administracyjnym Moskwy w rejonie Jużnoje Butowo ("Южное Бутово"). Otwarcie miało miejsce 27 grudnia 2003 roku. Stacja typu naziemnego z peronem wyspowym położona jest 9,6 m nad poziomem gruntu.

</doc>
<doc id="5035834" url="https://pl.wikipedia.org/wiki?curid=5035834" title="Windfall (album Ricky’ego Nelsona)">
Windfall (album Ricky’ego Nelsona)

Windfall – studyjny album muzyczny z 1974 roku autorstwa Ricky'ego Nelsona i muzycznej grupy Stone Canyon Band, wydany przez MCA Records. 

</doc>
<doc id="5035845" url="https://pl.wikipedia.org/wiki?curid=5035845" title="Scheherazade">
Scheherazade

Scheherazade – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1934 roku przez brytyjskiego zoologa Williama Harolda Leigh-Sharpe (1881-1950).

</doc>
<doc id="5035847" url="https://pl.wikipedia.org/wiki?curid=5035847" title="Intakes (album)">
Intakes (album)

Intakes – studyjny album amerykańskiego piosenkarza Ricky'ego Nelsona i grupy muzycznej Stone Canyon Band wydany w 1977 roku przez Epic Records. 

</doc>
<doc id="5035848" url="https://pl.wikipedia.org/wiki?curid=5035848" title="Ferdinand Quentin Dulcken">
Ferdinand Quentin Dulcken

Ferdinand Quentin Dulcken, (ur. 1 czerwca 1837 w Londynie, zm. 10 grudnia 1901 w Astorii w stanie Nowy Jork) – niemiecki kompozytor i pianista.
Życiorys.
Syn pianistki Luizy Dulcken z d. David, był siostrzeńcem Ferdinanda Davida. Uczył się w konserwatorium w Lipsku u Ignaza Moschelesa i Nielsa Wilhelma Gadego. Od około 1851 roku przebywał w Warszawie, gdzie działał jako pedagog i pianista-solista oraz akompaniator. Od 1861 roku uczył gry na fortepianie w nowo powstałym Warszawskim Instytucie Muzycznym, jednak ze względu na słaby stan zdrowia swoją pracę wykonywał nieregularnie. W 1863 roku opuścił Polskę i wyjechał do Londynu, później przebywał w Paryżu. Jako akompaniator występował w trakcie koncertów z takimi artystami jak Henryk Wieniawski czy Henri Vieuxtemps. W 1876 roku wyemigrował do Stanów Zjednoczonych, pracował jako nauczyciel i pianista w Nowym Jorku.
Był autorem około 400 utworów fortepianowych o charakterze salonowym. Skomponował m.in. operę "Mac Ivor" do libretta Włodzimierza Wolskiego, dramat liryczny "Azael czyli Syn śmierci" i obrazek ludowy "Wiesław czyli krakowskie wesele" do librett Krystyna Ostrowskiego, a także liczne pieśni, m.in. " Znaszli ten kraj, gdzie kwitną nad grobami piołuny" do słów J.I. Kraszewskiego.

</doc>
<doc id="5035849" url="https://pl.wikipedia.org/wiki?curid=5035849" title="Ulica Starokaczałowskaja (stacja metra)">
Ulica Starokaczałowskaja (stacja metra)

Ulica Starokaczałowskaja (ros. Улица Старокачаловская) – stacja linii Butowskiej metra moskiewskiego, znajdująca się w południowo-zachodnim okręgu administracyjnym Moskwy w rejonie Siewiernoje Butowo ("Северное Бутово"). Otwarcie miało miejsce 27 grudnia 2003 roku. Stacja umożliwia przesiadkę na stację Bulwar Dmitrija Donskogo linii Sierpuchowsko-Timiriaziewskiej. 
Charakterystyczną cechą stacji jest nietypowy układ - perony okalają stację Bulwar Dmitrija Donskogo.

</doc>
<doc id="5035853" url="https://pl.wikipedia.org/wiki?curid=5035853" title="Czas relaksu">
Czas relaksu

Czas relaksu – drugi album studyjny zespołu Andrzej i Eliza, wydany w 1974 roku. Album został wydany w dwóch wersjach: w kolorze niebieskim i czerwonym.

</doc>
<doc id="5035855" url="https://pl.wikipedia.org/wiki?curid=5035855" title="Ferdynand Kwentyn Dulcken">
Ferdynand Kwentyn Dulcken



</doc>
<doc id="5035861" url="https://pl.wikipedia.org/wiki?curid=5035861" title="Marián Geišberg">
Marián Geišberg

Marián Geišberg (ur. 23 grudnia 1953 w Pieszczanach, zm. 10 listopada 2018 w Bratysławie) – słowacki aktor, wokalista, komik i pisarz.
Studiował aktorstwo w Wyższej Szkole Sztuk Scenicznych w Bratysławie.

</doc>
<doc id="5035864" url="https://pl.wikipedia.org/wiki?curid=5035864" title="Lesoparkowaja">
Lesoparkowaja

Lesoparkowaja (ros. Лесопарковая) – stacja linii Butowskiej metra moskiewskiego, znajdująca się w południowym okręgu administracyjnym Moskwy w rejonie Czertanowo Jużnoje ("Чертаново Южное"). Otwarcie miało miejsce 27 lutego 2014 roku. Stacja typu płytkiego jednonawowego położona jest na głębokości 10 m. Cechą charakterystyczną wystroju są świetliki w sklepieniu, które doświetlają peron światłem dziennym. 

</doc>
<doc id="5035867" url="https://pl.wikipedia.org/wiki?curid=5035867" title="Playing to Win (album)">
Playing to Win (album)

Playing to Win – studyjny album muzyczny piosenkarza Ricky'ego Nelsona wydany w 1981 roku przez wytwórnię Capitol Records. 

</doc>
<doc id="5035868" url="https://pl.wikipedia.org/wiki?curid=5035868" title="Scheherazade scheherazade">
Scheherazade scheherazade

Scheherazade scheherazade – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1934 roku przez brytyjskiego zoologa Williama Harolda Leigh-Sharpe (1881-1950).

</doc>
<doc id="5035869" url="https://pl.wikipedia.org/wiki?curid=5035869" title="Maduryjczycy">
Maduryjczycy



</doc>
<doc id="5035875" url="https://pl.wikipedia.org/wiki?curid=5035875" title="Bitcewskij park">
Bitcewskij park

Bitcewskij park (ros. Битцевский парк) – stacja końcowa linii Butowskiej metra moskiewskiego, znajdująca się w południowym okręgu administracyjnym Moskwy w rejonie Jasieniewo ("Ясенево"). Otwarcie miało miejsce 27 lutego 2014 roku. Stacja typu płytkiego jednonawowego położona jest na głębokości 10 m. Cechą charakterystyczną wystroju jest asymetryczne sklepienie oraz dekoracyjne panele wykonane z hartowanego szkła, które prezentują grafikę przedstawiającą pobliski park. Stacja umożliwia przesiadkę na stację Nowojasieniewskaja linii Kałużsko-Riżskiej. 

</doc>
<doc id="5035878" url="https://pl.wikipedia.org/wiki?curid=5035878" title="Heat of the Moment">
Heat of the Moment

Heat of the Moment – piosenka rockowa zespołu Asia, wydana w 1982 roku jako singel promujący album "Asia".
Powstanie i treść.
Pracę nad piosenką w 1980 roku rozpoczął John Wetton podczas bytności w Wishbone Ash. Wetton wykorzystał fakt, iż jego ówczesny zespół nagrywał materiał na album "Number the Brave" w nowoczesnym Criteria Studios w Miami i zostawał w studio po sesjach, realizując własne pomysły. Po utworzeniu zespołu Asia autorami utworu zostali Wetton i Geoff Downes, odpowiedzialni odpowiednio za refren i zwrotki. Następnie dodano most i zmieniono metrum refrenu.
Podmiot liryczny zwraca się w piosence do swojej ukochanej, wspominając dawne czasy i zastanawiając się nad przyszłością. Jednocześnie przeprasza ją za to, co złego zrobił w ich związku zapewniając, że nie chciał, aby tak wyszło. John Wetton dedykował piosenkę swojej ówczesnej dziewczynie, Jill.
Wydanie i odbiór.
„Heat of the Moment” było ostatnim utworem nagranym na album "Asia", ale jednocześnie pierwszym singlem go promującym. Został wydany przez Geffen Records jedynie na płycie 7″, przy czym w Wielkiej Brytanii stronę B stanowił utwór „Time Again”, a poza Wielką Brytanią – „Ride Easy”.
Do utworu został zrealizowany teledysk w reżyserii Godley &amp; Creme. W klipie zastosowano motyw siatki, w której ukazują się stale zmieniające się obrazy.
Była to jedyna piosenka zespołu Asia poza „Don't Cry”, która zajęła miejsce w pierwszej dziesiątce listy Billboard Hot 100 (czwarte miejsce). W Wielkiej Brytanii utwór zajął 46. pozycję.
W kulturze masowej.
Piosenka została wykorzystana w filmie "40-letni prawiczek", w serialu "Miasteczko South Park" (odc. „Śmierć Kenny’ego”), w serialu "Nie z tego świata" (odc. „Miejsce tajemnic”) oraz w grze komputerowej "".

</doc>
<doc id="5035881" url="https://pl.wikipedia.org/wiki?curid=5035881" title="Puchacze">
Puchacze



</doc>
<doc id="5035882" url="https://pl.wikipedia.org/wiki?curid=5035882" title="Conotrachelus recessus">
Conotrachelus recessus

Conotrachelus recessus – gatunek chrząszcza z rodziny ryjkowcowatych.
Zasięg występowania.
Występuje we wsch. część Ameryki Północnej od Quebecu, Karoliny Północnej i Alabamy na wsch., po Ontario, Iowę, Kansas i Teksas na zach.
Budowa ciała.
Osiąga 2,5 - 3 mm długości ciała.

</doc>
<doc id="5035883" url="https://pl.wikipedia.org/wiki?curid=5035883" title="Aneta Krzyżak">
Aneta Krzyżak

Aneta Wiktoria Krzyżak (ur. 18 września 1975) – polska inżynier, prorektor Lotniczej Akademii Wojskowej.
Życiorys.
Aneta Krzyżak ukończyła w 1999 studia magisterskie w zakresie mechaniki i budowy maszyn na Wydziale Mechanicznym Politechniki Lubelskiej. W 2005 doktoryzowała się tamże w dziedzinie nauk technicznych, dyscyplina budowa i eksploatacja maszyn, na podstawie pracy "Badania przetwarzalności tworzyw fenolowych za pomocą plastometru BIP" (promotor – ). W 2017 habilitowała się w Instytucie Technicznym Wojsk Lotniczych, przedstawiając dzieło "Wpływ warunków eksploatacyjnych na właściwości oraz niezawodność ze względu na wytrzymałość kompozytów polimerowych".
W 1999 rozpoczęła pracę w Katedrze Procesów Polimerowych Politechniki Lubelskiej. Profesor uczelni w Lotniczej Akademii Wojskowej w Dęblinie. Prodziekan ds. naukowych Wydziału Lotnictwa LAW (do ok. 2017). Następnie prorektor ds. naukowych LAW.
Członkini zwyczajna Komisji II Podstaw i Zastosowań Fizyki i Chemii w Technice, Rolnictwie i Medycynie Polskiej Akademii Nauk Oddział w Lublinie oraz Stowarzyszenia Inżynierów i Mechaników Polskich (od 2004). Od 2007 członkini Polskiego Naukowo-Technicznego Towarzystwa Eksploatacyjnego, w tym w latach 2011–2019 skarbniczka, a od 2019 wiceprezeska.

</doc>
<doc id="5035885" url="https://pl.wikipedia.org/wiki?curid=5035885" title="All My Best (album Ricky’ego Nelsona)">
All My Best (album Ricky’ego Nelsona)

All My Best – album muzyczny autorstwa Ricky’ego Nelsona z 1985 roku. Choć płyta jest zbiorem największych przebojów piosenkarza, nie jest kompilacją, ale nowym nagraniem studyjnym. Album ten jest ostatnim nagranym albumem przez Nelsona. 

</doc>
<doc id="5035887" url="https://pl.wikipedia.org/wiki?curid=5035887" title="Piłat umywający ręce (obraz Hendricka ter Brugghena)">
Piłat umywający ręce (obraz Hendricka ter Brugghena)

Piłat umywający ręce () – obraz holenderskiego malarza barokowego Hendricka ter Brugghena z ok. 1617 roku, znajdujący się w Galerii Malarstwa Obcego Muzeum Narodowego w Lublinie.
Opis.
Obraz powstał w ok. 1617 roku. Hendrick ter Brugghen, przedstawiciel holenderskiego caravaggionizmu, namalował scenę opisaną w "Ewangelii wg św. Mateusza". Dzieło przedstawia grupę trzech osób: rzymskiego prokuratora Poncjusza Piłata oraz dwóch sługów. Piłat, ubrany w strój wschodni, z białym turbanem na głowie, obmywa ręce, na znak oddalenia od siebie możliwej winy za skazanie na śmierć Chrystusa. Młodszy sługa polewa dłonie prokuratora, starszy podtrzymuje misę, na ramieniu mając sukno do obtarcia.
Obraz ma wymiary 100 x 128 cm. Dzieło prezentowane jest w Galerii Malarstwa Obcego XVII-XIX w. na Zamku Lubelskim. Muzealny numer inwentarzowy: S/M/1611/ML.

</doc>
<doc id="5035889" url="https://pl.wikipedia.org/wiki?curid=5035889" title="Fioravante Baldi">
Fioravante Baldi

Fioravante Baldi (ur. 14 stycznia 1913 w Bazylei, zm. w maju 1976) – włoski piłkarz, grający na pozycji pomocnika, trener piłkarski.
Kariera piłkarska.
W 1932 rozpoczął karierę piłkarską w drużynie Foggia. W 1934 przeszedł do Torino, w którym grał przez 10 lat. Od 1945 występował w klubach Napoli, Cesena i Piombino. W sezonie 1947/48 ponownie bronił barw Ceseny. W 1948 wrócił do Piombino, w którym zakończył karierę piłkarza w roku 1949.
Kariera trenerska.
Jeszcze będąc piłkarzem łączył funkcje trenerskie w latach 1947-1949 w drużynach Cesena i Piombino. Potem do 1962 prowadził kluby Catania, Lanerossi Vicenza, Monza, SPAL, Torino, SPAL po raz drugi, Palermo, Napoli i ponownie Palermo.
Zmarł w maju 1976 w wieku 63 lat.

</doc>
<doc id="5035896" url="https://pl.wikipedia.org/wiki?curid=5035896" title="Marek Geišberg">
Marek Geišberg

Marek Geišberg (ur. 4 maja 1982 w Rymawskiej Sobocie) – słowacki aktor.
Ukończył studia w Wyższej Szkole Sztuk Scenicznych w Bratysławie.
W 2012 roku otrzymał nagrodę Slnko v sieti dla najlepszego aktora drugoplanowego za rolę w filmie "Dom".
Jest synem Mariána Geišberga.

</doc>
<doc id="5035897" url="https://pl.wikipedia.org/wiki?curid=5035897" title="Conotrachelus retentus">
Conotrachelus retentus

Conotrachelus retentus ang. "Black Walnut Curculio" – gatunek chrząszcza z rodziny ryjkowcowatych.
Zasięg występowania.
Występuje we wsch. część USA od Nowego Jorku i Florydy na wsch., po Illinois, Kansas i Missisipi na zach.
Budowa ciała.
Osiąga 5,7 - 7,2 mm długości ciała.
Biologia i ekologia.
Żeruje na drzewach z rodzaju orzech w tym orzechu szarym.

</doc>
<doc id="5035899" url="https://pl.wikipedia.org/wiki?curid=5035899" title="Strade Bianche 2021">
Strade Bianche 2021

Strade Bianche 2021 – 15. edycja wyścigu kolarskiego Strade Bianche, która odbyła się 6 marca 2021 na liczącej 184 kilometry trasie wokół Sieny. Impreza kategorii 1.UWT była częścią UCI World Tour 2021.

</doc>
<doc id="5035904" url="https://pl.wikipedia.org/wiki?curid=5035904" title="Pyrronizm">
Pyrronizm



</doc>
<doc id="5035907" url="https://pl.wikipedia.org/wiki?curid=5035907" title="The Memphis Sessions (album Ricky’ego Nelsona)">
The Memphis Sessions (album Ricky’ego Nelsona)

The Memphis Sessions – album muzyczny z 1986 roku nagrany przez Ricky'ego Nelsona, wydany po jego śmierci przez Epic Records. 

</doc>
<doc id="5035913" url="https://pl.wikipedia.org/wiki?curid=5035913" title="Puchacze (obwód miński)">
Puchacze (obwód miński)

Puchacze (; ) – wieś na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 169 osób, 106 było wyznania rzymskokatolickiego, 63 prawosławnego. Jednocześnie 155 mieszkańców zadeklarowało polską przynależność narodową, 14 białoruską. Było tu 28 budynków mieszkalnych. W 1931 w 30 domach zamieszkiwało 150 osób.
Wierni należeli do parafii rzymskokatolickiej w Miadzole i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2006 wieś w składzie sielsowietu Dziahile.

</doc>
<doc id="5035914" url="https://pl.wikipedia.org/wiki?curid=5035914" title="Bitwa pod Stepanówką">
Bitwa pod Stepanówką

Bitwa pod Stepanówką – walki 18 pułku piechoty płk. Jana Dmóchowskiego z oddziałami sowieckiej 58 Dywizji Strzelców komdywa Pawła Kniagnickiego w okresie wojny polsko-bolszewickiej.
Geneza.
Zimą 1919/1920, na froncie polsko-sowieckim odnotowywano tylko działania lokalne. Linia frontu była rozciągnięta od środkowej Dźwiny, wzdłuż Berezyny, Uborci, Słuczy, po Dniestr. Zastój w działaniach wojennych obie strony wykorzystywały na przygotowanie się do decydujących rozstrzygnięć militarnych, planowanych na wiosnę i lato 1920.
W marcu 1920 4 Dywizja Piechoty zajmowała pozycje obronne po obu stronach linii kolejowej Sarny – Korosteń. Jej oddziały organizowały wypady w celu rozpoznania ugrupowania bojowego nieprzyjaciela i dezorganizowania jego przygotowań do ewentualnej ofensywy.
Walki pod Stepanówką.
W marcu 1920 18 pułk piechoty bronił linii Uborci w rejonie Horodnicy. Nocą z 18 na 19 marca I batalion 18 pułku piechoty przeszedł linię frontu i lasami dotarł pod Stepanówkę. Wieś ubezpieczały trzy placówki. Zlikwidowano je bez strzału. 
Tutaj kompanie rozdzieliły się, otoczyły miejscowość i o świcie przeprowadziły koncentryczne natarcie na uśpiony pułk 56 Dywizji Strzelców. 2 kompania uderzyła od południa, 1 kompania od północnego wschodu, a 4 kompania z północy. Kompletnie zaskoczony przeciwnik nie próbował nawet zorganizować obrony. Przy minimalnych stratach własnych zdobyto 4 działa, 11 ckm-ów, wzięto około 150 jeńców. Po wykonaniu zadania, batalion wieczorem 19 marca wrócił za linię frontu.

</doc>
<doc id="5035917" url="https://pl.wikipedia.org/wiki?curid=5035917" title="Raja Beni Mellal">
Raja Beni Mellal

Raja de Beni Mellal – marokański klub piłkarski z siedzibą w Beni Mellal. W sezonie 2020/2021 gra w GNF 2.
Opis.
Klub został założony w 1956 roku. Jeden raz zdobył mistrzostwo Maroka – w sezonie 1973/1974. Niższą ligę wygrał w sezonie 2011/2012. Najlepszym wynikiem w pucharze Maroka był półfinał w 2013 roku. Drużyna gra na Stade Municipal de Beni Mellal. Klub trenuje Mohamed Madihi, który pełni tę funkcję od 10 stycznia 2020. 

</doc>
<doc id="5035918" url="https://pl.wikipedia.org/wiki?curid=5035918" title="Alessandro Kräuchi">
Alessandro Kräuchi

Alessandro Samuele Kräuchi (ur. 3 czerwca 1998 w St. Gallen) – szwajcarski piłkarz pochodzenia włoskiego występujący na pozycji prawego obrońcy w szwajcarskim klubie FC Sankt Gallen.
Kariera klubowa.
FC Sankt Gallen.
W 2008 dołączył do akademii FC Sankt Gallen. 1 lipca 2017 został przesunięty do pierwszego zespołu. Zadebiutował 13 sierpnia 2017 w meczu Pucharu Szwajcarii przeciwko FC Baden (3:8). W Swiss Super League zadebiutował 26 września 2018 w meczu przeciwko BSC Young Boys (2:0). W sezonie 2019/20 jego zespół zajął drugie miejsce w tabeli zdobywając wicemistrzostwo Szwajcarii. 24 września 2020 zadebiutował w kwalifikacjach do Ligi Europy w meczu przeciwko AEK Ateny (0:1). Pierwszą bramkę zdobył 20 lutego 2021 w meczu ligowym przeciwko FC Vaduz (2:1).
Kariera reprezentacyjna.
Szwajcaria U-15.
W 2013 roku otrzymał powołanie do reprezentacji Szwajcarii U-15. Zadebiutował 30 maja 2013 w meczu towarzyskim przeciwko reprezentacji Rosji U-15 (3:1), w którym zdobył swoją pierwszą bramkę.
Szwajcaria U-16.
W 2013 roku otrzymał powołanie do reprezentacji Szwajcarii U-16. Zadebiutował 5 września 2013 w meczu towarzyskim przeciwko reprezentacji Hiszpanii U-16 (4:2).
Szwajcaria U-21.
W 2018 roku otrzymał powołanie do reprezentacji Szwajcarii U-21. Zadebiutował 16 listopada 2018 w meczu towarzyskim przeciwko reprezentacji Francji U-21 (1:1).
Życie prywatne.
Kräuchi urodził się w St. Gallen, w Szwajcarii, i jest pochodzenia włoskiego.

</doc>
<doc id="5035920" url="https://pl.wikipedia.org/wiki?curid=5035920" title="Jana Oľhová">
Jana Oľhová

Jana Oľhová (ur. 31 grudnia 1959 w Myjavie) – słowacka aktorka.
Studiowała aktorstwo w Wyższej Szkole Sztuk Scenicznych w Bratysławie.
W 2008 roku otrzymała nagrodę Slnko v sieti dla najlepszej aktorki drugoplanowej za rolę w filmie "Muzika".
W 2022 roku została odznaczona Orderem Ľudovíta Štúra II klasy.

</doc>
<doc id="5035921" url="https://pl.wikipedia.org/wiki?curid=5035921" title="Raja de Beni Mellal">
Raja de Beni Mellal



</doc>
<doc id="5035923" url="https://pl.wikipedia.org/wiki?curid=5035923" title="Teresa Sokołowska">
Teresa Sokołowska

Teresa Sokołowska (z d. Majlert; ur. 3 grudnia 1926 w Marcelinie, zm. 5 sierpnia 2003 w Gdańsku) – polska chemiczka, pracownik naukowy Politechniki Gdańskiej, żona Janusza Sokołowskiego.
Życiorys.
W 1945 roku zdała maturę w II Liceum Ogólnokształcącym im. Stefana Batorego w Warszawie. Po ukończeniu szkoły średniej rozpoczęła studia na Wydziale Chemicznym Politechniki Gdańskiej. W latach 1948–1997 zatrudniona była w macierzystej uczelni. W 1961 roku uzyskała stopień naukowy doktora, a w 1968 doktora habilitowanego. W roku 1997 otrzymała tytuł naukowy profesora.
W 1968 roku objęła powołaną w 1945 roku Katedrę Chemii Organicznej Politechniki Gdańskiej, kierowała nią do 1997 roku. Prowadzony przez nową kierowniczkę zespół katedry włączył się do badań w zakresie chemii aminokwasów i peptydów. Od 1969 do1971 roku Teresa Sokołowska pełniła funkcję prodziekana do spraw nauki PG, a przez 2 kolejne lata była dziekanem Wydziału Chemicznego. Jest współautorką publikacji na temat chemii organicznej, aminokwasów i peptydów. W swoim dorobku ma jeden z patentów. Opracowała także historię Wydziału Chemicznego od 1904 roku.
W styczniu 2003 roku przyznano Teresie Sokołowskiej Nagrodę im. Profesora Włodzimierza Rodziewicza. Długoletnia pracownica została laureatką pierwszej edycji tej nagrody. Wyróżnienie miało formę medalu-plakietki przedstawiającej portret Profesora Włodzimierza Rodziewicza, organizatora i pierwszego kierownika Katedry Chemii Nieorganicznej.
Prof. Teresa Sokołowska pochowana została na cmentarzu Srebrzysko w Gdańsku.

</doc>
<doc id="5035924" url="https://pl.wikipedia.org/wiki?curid=5035924" title="Conotrachelus rubescens">
Conotrachelus rubescens

Conotrachelus rubescens – gatunek chrząszcza z rodziny ryjkowcowatych.
Taksonomia.
Gatunek ten został opisany w 1904 roku przez Charlesa Schaffera. Lokalizacją typową są okolice Brownsville w Teksasie.
Zasięg występowania.
Znany jedynie ze skrajnie płd. Teksasu w USA.
Budowa ciała.
Osiąga 3,2 - 3,5 mm długości ciała. Ubarwienie szarobrązowe, w przedniej części pokryw charakterystyczne, jaskrawo pomarańczowe plamy.
Biologia i ekologia.
Aktywny od kwietnia do października. Występuje niezbyt pospolicie. Żeruje na krzewie "Xylosma flexuosa" z rodziny wierzbowatych.
Ochrona.
Stan Teksas umieścił ten gatunek na liście gatunków wymagających największej ochrony ang. "Species of Greatest Conservation Need".

</doc>
<doc id="5035925" url="https://pl.wikipedia.org/wiki?curid=5035925" title="Nawałnica (film)">
Nawałnica (film)

Nawałnica (ang. "Stormy Weather") – belgijsko-francusko-islandzki film fabularny z 2003 roku w reżyserii Sólveig Anspach.

</doc>
<doc id="5035926" url="https://pl.wikipedia.org/wiki?curid=5035926" title="Współczynnik przesączania kłębuszkowego">
Współczynnik przesączania kłębuszkowego



</doc>
<doc id="5035932" url="https://pl.wikipedia.org/wiki?curid=5035932" title="1617 w sztukach plastycznych">
1617 w sztukach plastycznych



</doc>
<doc id="5035936" url="https://pl.wikipedia.org/wiki?curid=5035936" title="Spadochroniarstwo wojskowe">
Spadochroniarstwo wojskowe



</doc>
<doc id="5035940" url="https://pl.wikipedia.org/wiki?curid=5035940" title="Live at the Aladdin">
Live at the Aladdin

Live at the Aladdin – album koncertowy piosenkarza Ricky'ego Nelsona nagrany podczas jego koncertu w Aladdin Hotel w Las Vegas w 1979 roku. Został wydany po śmierci piosenkarza przez The Magnum Music Group w 1996 roku. 

</doc>
<doc id="5035943" url="https://pl.wikipedia.org/wiki?curid=5035943" title="Aleksandra Gryka">
Aleksandra Gryka

Aleksandra Gryka (ur. 17 maja 1977 w Warszawie) – polska kompozytorka.
Życiorys.
Urodziła się 17 maja 1977 roku w Warszawie. Uczyła się gry na fortepianie od szóstego roku życia. Jest absolwentką Państwowej Średniej Szkoły Muzycznej II stopnia im. Fryderyka Chopina (1997), w której otrzymała nagrody za improwizację oraz za działalność koncertową. W 2003 roku ukończyła z wyróżnieniem kompozycję pod kierunkiem Krystyny Moszumańskiej-Nazar i kompozycję komputerową u Magdaleny Długosz w Akademii Muzycznej w Krakowie. W trakcie studiów wzięła także udział w kursach kompozytorskich w Krakowie, Helsinkach, Buckow i Reichenau.
Jej twórczość cechuje bezkompromisowość i eksperyment. Choć struktura jej dzieł wywodzi się modernistycznych tradycji, najważniejsza jest dla niej nieszablonowość i barwa. Pisze utwory na instrumenty, choć eksploruje również elektronikę. Inspirację czerpie z różnorodnych źródeł, m.in. z twórczości Iannisa Xenakisa, Fryderyka Chopina, czy Gérarda Griseya. Bliski jest jej spektralizm i sonoryzm.
Jej kompozycje wykonywano m.in. w Niemczech, Francji, Wielkiej Brytanii, Włoszech i w Stanach Zjednoczonych. Jej utwory można było usłyszeć podczas festiwali "Warszawska Jesień" (2003: prawykonanie "Interialcell"), "Sacrum Profanum" oraz "Juilliard Focus! festival". Twórczość Gryki pojawiła się repertuarze m.in. an_ARCHE new music ensemble i Kwadrofonik. W 2005 roku zaczęła komponować muzykę do spektakli teatralnych. W 2006 roku w Teatrze Wielkim – Operze Narodowej wystawiono futurystyczny balet "Alpha Kryonia xe" choreografa Jacka Przybyłowicza, do którego Gryka skomponowała muzykę. Dzieło powstało z inspiracji twórczością Stanisława Lema.

</doc>
<doc id="5035945" url="https://pl.wikipedia.org/wiki?curid=5035945" title="REN TV">
REN TV



</doc>
<doc id="5035961" url="https://pl.wikipedia.org/wiki?curid=5035961" title="Conotrachelus schoofi">
Conotrachelus schoofi

Conotrachelus schoofi ang. "Pecan Shoot Curculio" – gatunek chrząszcza z rodziny ryjkowcowatych.
Zasięg występowania.
Występuje we wsch. części USA od Atlantyku po Nebraskę i Teksas na zach.
Budowa ciała.
Osiąga 4,5 – 5,8 mm długości ciała. Ubarwienie brązowoszare z pomarańczowymi, ukośnymi plamami w tylnej części pokryw.
Biologia i ekologia.
Żeruje na drzewach z rodzaju orzesznik, w tym na orzeszniku jadalnym.

</doc>
<doc id="5035964" url="https://pl.wikipedia.org/wiki?curid=5035964" title="Zdzisław Michalski (lekarz)">
Zdzisław Michalski (lekarz)

Zdzisław Ambroży Michalski (ur. 7 grudnia 1892 w Warszawie, zm. 26 stycznia 1960 tamże) – polski lekarz, dowborczyk.
Życiorys.
Urodził się dnia 7 grudnia 1892 w Warszawie w rodzinie Bolesława i Kazimiery z d. Jurczyńskiej. W rodzinnym mieście ukończył szkoły podstawowe jak i prywatne gimnazjum. Maturę zdawał w Petersburgu, aby zgodnie z obowiązującymi przepisami mieć możliwość studiowania. Wybrał uczelnie w Dorpacie o kierunku lekarskim.
Powołany został do Armii Carskiej po wybuchu I wojny światowej gdzie pełnił funkcję podlekarza. Ukończył kurs w odeskiej Szkole Oficerów Piechoty i dostał przydział do Brygady Strzelców Polskich. Brał udział w wojnie polsko-bolszewickiej jako lekarz i .
W wolnej Polsce został asystentem na Uniwersytecie Warszawskim i w 1923 dostał delegację na roczne stypendium Rockefellera do Paryża oraz Anglii. Po powrocie wygrał konkurs na stanowisko naczelnego lekarza sanatorium miejskiego w Otwocku. W 1930 objął oddział wewnętrzny szpitala Przemienienia Pańskiego na warszawskiej Pradze.
Tuż przed wybuchem II wojny światowej został dyrektorem Szpitala Przemienienia Pańskiego. W nocy z 7 na 8 września, po kolejnym bombardowaniu budynków szpitala, zarządził ewakuację do budynków przy ul. Sierakowskiego.
Szpital pod dyrekcją Zdzisława Michalskiego usytuowany został w VI Obwodzie Warszawskiego Okręgu Armii Krajowej. Tutaj trafili dwaj ranni żołnierze AK uczestnicy zamachu na Franza Kutscherę. Również w Szpitalu Przemienienia w czasie okupacji działało tajne nauczanie studentów "Szkoły Zaorskiego". Po wybuchu powstania warszawskiego Michalski wraz z personelem pozostał w szpitalu i ponownie dokonał ewakuacji, na ulicę Boremlowską 6/12. Od września 1944 mieścił się tu Wydział Lekarski Uniwersytetu Warszawskiego zwany "Akademią Boremlowską".
W 1948 Zdzisław Michalski został aresztowany przez UB za przygotowanie ulotki wzywającej narody Rosji Sowieckiej do buntu przeciwko reżimowi stalinowskiemu. Został skazany na 7 lat więzienia, utratę praw publicznych i obywatelskich na 3 lata i przepadek mienia na rzecz Skarbu Państwa.
Z powodu choroby na gruźlicę oraz dzięki wstawiennictwa wysokiego urzędnika, męża dawnej pacjentki, wyszedł na wolność po dwóch latach i siedmiu miesiącach a reszta kary została zawieszona.
Zmarł w Warszawie dnia 26 stycznia 1960 i Został pochowany na cmentarzu Powązkowskim w Warszawie (kwatera 30 wprost-2-11). Został rehabilitowany w 1990. Żonaty był z Zofią Amelią Czekierską, z którą miał syna Lesława Wojciecha ps. "Cichy".

</doc>
<doc id="5035967" url="https://pl.wikipedia.org/wiki?curid=5035967" title="Strabax">
Strabax

Strabax – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1864 roku przez fińskiego biologa Alexandra von Nordmanna.

</doc>
<doc id="5035968" url="https://pl.wikipedia.org/wiki?curid=5035968" title="Lojzo">
Lojzo

Lojzo (Ľudový orchester jednoduchej zábavy obyvateľstva) – słowacki zespół grający folk-rock. Został założony w 1982 roku w Bratysławie. 
W 1985 roku formacja wydała swój debiutancki album pt. "Lojzo", na którym znalazły się m.in. utwory „Na centrálnom trhovisku”, „Učiteľka chémie”, „My nie sme Taliani”, „Anča si drahá ako Volvo”. 
W 1987 roku grupa uplasowała się na 22. miejscu w głosowaniu Zlatý slavík (na miejscu 6. pośród zespołów słowackich). W 1998 r. zajęła 4. miejsce w słowackim Sláviku.
Grupa LOJZO ma na swoim koncie ponad 2 tys. koncertów, a sprzedała ponad 300 tys. nośników muzycznych.
Dyskografia.
Na podstawie materiału źródłowego.

</doc>
<doc id="5035969" url="https://pl.wikipedia.org/wiki?curid=5035969" title="Ana Lovrin">
Ana Lovrin

Ana Lovrin (ur. 2 grudnia 1953 w Zagrzebiu) – chorwacka polityk, prawniczka i działaczka samorządowa, deputowana, w latach 2004–2005 burmistrz Zadaru, od 2006 do 2008 minister sprawiedliwości.
Życiorys.
W 1977 ukończyła studia prawnicze na Uniwersytecie w Zagrzebiu. Pracowała jako prawniczka m.in. w administracji portu lotniczego Zadar. W 1993 wstąpiła do Chorwackiej Wspólnoty Demokratycznej. W tym samym roku zatrudniona w administracji miejskiej Zadaru. Była sekretarzem miasta, od 2001 zastępczynią burmistrza Božidara Kalmety, a następnie w latach 2004–2005 burmistrzem tej miejscowości. Po odejściu z tego stanowiska do 2006 wchodziła jeszcze w skład władz miejskich.
W 2003 i 2007 wybierana do Zgromadzenia Chorwackiego V i VI kadencji. Mandat wykonywała faktycznie w latach 2005–2006 i 2008–2011. Od lutego 2006 do października 2008 pełniła funkcję ministra sprawiedliwości w dwóch rządach, którymi kierował Ivo Sanader. W latach 2011–2013 zasiadała w parlamencie VIII kadencji, w którym czasowo zastępowała innego deputowanego.
W 2015 powołana na wiceprzewodniczącą chorwackiej państwowej komisji wyborczej (DIP).

</doc>
<doc id="5035970" url="https://pl.wikipedia.org/wiki?curid=5035970" title="Finaliści IMŚ na żużlu w latach 1936–1994">
Finaliści IMŚ na żużlu w latach 1936–1994



</doc>
<doc id="5035971" url="https://pl.wikipedia.org/wiki?curid=5035971" title="Gynura">
Gynura



</doc>
<doc id="5035973" url="https://pl.wikipedia.org/wiki?curid=5035973" title="9 Dywizja Górska (III Rzesza)">
9 Dywizja Górska (III Rzesza)

9 Dywizja Górska "(9. Gebirgs Division") – dwie różne dywizje górskie utworzone niezależnie od siebie w ostatnich dniach wojny i noszące przez przypadek tę samą nazwę. Dla odróżnienia dywizję utworzoną w Norwegii określa się jako północną (Nord) a utworzoną w Austrii wschodnią (Ost). Obie utworzone ad hoc jednostki istniały tylko kilka dni i nie były pełnowartościowymi dywizjami górskimi.
9 Dywizja Górska (Nord).
6 maja 1945 r. rozkazem OKW przemianowano stacjonującą w Norwegii 140 Dywizję do Zadań Specjalnych ("Divisionsstab z.b.V. 140", wcześniej "Divisionsgruppe Kräutler") na 9 Dywizję Górską. Rozkaz wydano późno, tuż przed końcem wojny i nie miał już żadnego praktycznego znaczenia. Jej jedynym dowódcą był generał major Mathias Kräutler.
9 Dywizja Górska (Ost).
Dywizja została utworzona na bazie Grupy Bojowej Semmering ("Kampfgruppe Semmering" lub "Kampfgruppe Raithel") walczącej z Sowietami na rozpadającym się froncie wschodnim od 12 kwietnia 1945 r. W jej skład wchodziły pododdziały blokujące przełęcz Semmering w Austrii, RAD, SS, policji, naziemnego personelu Luftwaffe, żołnierzy szkoły artylerii górskiej i nawet marynarzy z floty Dunaju. Rozkaz nakazujący zmianę nazwy jednostki wydano zaledwie tydzień przed kapitulacją. Jej jedynym dowódcą był pułkownik Heribert Raithel.

</doc>
<doc id="5035974" url="https://pl.wikipedia.org/wiki?curid=5035974" title="Tor czasowy w sporcie żużlowym">
Tor czasowy w sporcie żużlowym



</doc>
<doc id="5035976" url="https://pl.wikipedia.org/wiki?curid=5035976" title="Niszczyciele rakietowe typu 051">
Niszczyciele rakietowe typu 051

Niszczyciele rakietowe typu 051 (w kodzie NATO: "Luda") – typ chińskich niszczycieli rakietowych, zbudowanych w kilku wersjach od lat 70. XX wieku w liczbie siedemnastu okrętów. Skonstruowane z pomocą radziecką, stanowiły pierwsze niszczyciele zbudowane w Chinach, pierwsze chińskie niszczyciele rakietowe i trzon Marynarki Wojennej Chińskiej Armii Ludowo-Wyzwoleńczej do końca lat 80. XX wieku. Nie należy ich mylić z nowszymi okrętami typów 051B i 051C.
Historia.
Pierwszymi niszczycielami budowanymi w Chinach i zarazem pierwszymi chińskimi niszczycielami rakietowymi stały się jednostki typu 051, znane w literaturze pod zachodnim oznaczeniem kodowym: "Luda", pochodzącym od ówczesnej nazwy miasta Dalian, gdzie budowano pierwsze z nich. Z uwagi na brak doświadczenia chińskich konstruktorów w tym okresie, oparto je na sprzedanej Chinom przez ZSRR w latach 50. niepełnej dokumentacji prototypowego niszczyciela projektu 41 „Nieustraszymyj”, który nie spełnił wymagań marynarki radzieckiej i powstał tylko w jednym egzemplarzu. W starszych źródłach zachodnich mylnie interpretowano na podstawie podobieństwa, że typ "Luda" oparty był na minimalnie mniejszych niszczycielach projektu 56. Otrzymana dokumentacja została uzupełniona i zmodyfikowana przez instytut 701 w Wuhan, a głównym konstruktorem był Li Fuli. W międzyczasie w latach 60. doszło jednak do rozłamu w stosunkach radziecko-chińskich oraz chaosu spowodowanego rewolucją kulturalną w Chinach i doprowadzenie projektu do etapu budowy bez pomocy ZSRR znacznie się przeciągnęło, do końca dekady. W efekcie okręty te były już przestarzałe w momencie rozpoczęcia budowy serii, niemniej pozwoliły na zdobycie doświadczeń przez przemysł chiński i wyszkolenie kadr marynarki oraz rozpoczęcie przez nią operacji oceanicznych.
Budowano kilka podtypów tych okrętów, których oznaczenia i różnice w wyposażeniu były przez długi czas okryte tajemnicą, stąd identyfikowane różnice były oznaczane na Zachodzie nazwą "Luda" z kolejnymi numerami, jednakże nie do końca były one używane konsekwentnie. Większość zbudowano w stoczni Hongqi w Dalianie (Lüda), pięć zbudowała stocznia w Guangzhou, a trzy Zhonghua w Szanghaju.
"Luda I".
Pierwszym podtypem był bazowy typ 051. Stępkę pod budowę pierwszego okrętu położono w 1969 roku, kadłub wodowano 30 lipca 1970 roku, a wprowadzono go do służby 31 grudnia 1971 roku. Dalsze sześć okrętów weszło do służby dopiero w latach 1974–1979. Pierwszy okręt otrzymał nazwę „Jinan” i numer burtowy 105, jednakże według części źródeł nazwy zostały nadane dopiero w 1986 roku.
Dopracowaną wersją stał się typ 051D (od "Dingxing" – typowy), który wprowadził niewielkie ulepszenia, jak drugi sonar i zintegrowany system zwalczania okrętów podwodnych. Zbudowano sześć okrętów, które weszły do służby w latach 1980–1987. Ich możliwości zwalczania okrętów podwodnych jednak wciąż pozostały na słabym poziomie, jak na lata 80.
Ostatnim podtypem był typ 051Z (od "Zhihui" – dowodzenie), przewidziany na okręty flagowe. Zostały wyposażone w elektroniczny system dowodzenia i nowy radar typu 381 z płaską anteną.
Wszystkie niszczyciele pierwszej serii były uzbrojone w cztery działa uniwersalne 130 mm w dwóch dwudziałowych wieżach i kombinację armat przeciwlotniczych kalibru 57 mm, 37 i 25 mm, zmienną w czasie i na poszczególnych okrętach. Wszystkie działa stanowiły zmodyfikowane wersje armat radzieckich. Ostateczny typowy zestaw stanowiło 8 działek 37 mm i 8 działek 25 mm, w podwójnych odkrytych stanowiskach. Stanowiska działek 37 mm były rozmieszczone: po jednym na dziobie i rufie oraz na śródokręciu na każdej z burt (w układzie „diamentu”), a stanowiska działek 25 mm (kopia 2M-3) umieszczono po dwa po bokach nadbudówki dziobowej. Od radzieckiego pierwowzoru, będącego niszczycielem klasycznym (artyleryjskim), okręty chińskie odróżniało zastosowanie od początku wyrzutni przeciwokrętowych pocisków kierowanych w obrotowych zespołach na śródokręciu, w miejscu tradycyjnie zajmowanym przez wyrzutnie torpedowe. Stosowano dwa potrójne zespoły wyrzutni pocisków HY-1, będących chińską kopią dostarczonych im radzieckich pocisków P-15. Później stosowano ulepszone pociski HY-2. Do zwalczania okrętów podwodnych służyły dwunastolufowe wyrzutnie rakietowych bomb głębinowych i klasyczne bomby głębinowe. Okręty te następnie stopniowo modernizowano podczas remontów, przez co ich wyposażenie ulegało zmianom.
"Luda II".
Pierwszy zbudowany niszczyciel „Jinan” został w toku służby zmodernizowany poprzez zastąpienie rufowej wieży dział i nadbudówki przez lądowisko z dużym hangarem dla dwóch śmigłowców Z-9. Zmodernizowano też wyposażenie elektroniczne i według części źródeł, zastosowano sonar holowany. W większości publikacji jest on określany jako typ "Luda II", chociaż nazwa ta bywa także stosowana dla innych modyfikacji. Według części informacji, chińskie oznaczenie typu to 051G.
"Luda III/IV".
Ostatnimi zbudowanymi okrętami były dwie nieco różniące się jednostki typu 051G1 i 051G2 (od "Gailiang" – ulepszony), „Zhanjiang” i „Zhuhai”, łączące kadłuby typu 051 z nowym wyposażeniem, nabytym lub skonstruowanym dzięki otwarciu Chin na Zachód na przełomie lat 70/80. Nawiązano kontakty głównie z firmami francuskimi i włoskimi, dostarczającymi nowoczesne radary, stacje hydrolokacyjne, systemy zarządzania informacją bojową i uzbrojenie. Oprócz bezpośrednich zakupów urządzeń i systemów uzbrojenia, były one następnie kopiowane w Chinach i stanowiły podstawę do dalszych opracowań. Prawdopodobnie na jednym okręcie zamontowano sonary francuskie, a na drugim włoskie, co zwiększyło znacząco możliwości wykrywania przez nie okrętów podwodnych. 
Początkowo zachowano artylerię główną z dział 130 mm, natomiast artylerię przeciwlotniczą zamieniono na cztery stanowiska podwójnych działek 37 mm w bezzałogowych wieżach przypominających włoskie systemy Dardo, współpracujące z radarami kierowania ogniem typ 347G. Przestarzałe rakiety przeciwokrętowe zamieniono na osiem stałych wyrzutni kontenerowych pocisków C-801 (wzorowanych na francuskich Exocet), umieszczonych pod kątem do osi podłużnej, na lewą i prawą burtę. Zamontowano też po bokach nadbudówki dziobowej wyrzutnie lekkich torped przeciw okrętom podwodnym kalibru 324 mm (skopiowanych z włoskich lub amerykańskich).
Okręty te poddano następnie dalszym modernizacjom, zastępując cztery armaty 130 mm przez tyle samo nowych armat kalibru 100 mm w nowych dwudziałowych wieżach. Same działa oparto na konstrukcji francuskiej. Pociski przeciwokrętowe C-801 zamieniono na nowsze C-803, a liczbę ich wyrzutni zwiększono do 16. Rufową wieżę działek 37 mm zamieniono natomiast na ośmioprowadnicową wyrzutnię rakiet przeciwlotniczych bliskiego zasięgu HQ-7, opracowanych na podstawie francuskich Crotale.
Dwa okręty wcześniejszych typów „Kaifeng” i „Dalian” zmodernizowano stopniowo do typu 051DT, montując wyrzutnie pocisków przeciwokrętowych C-803, nowe działka 37 mm, wyrzutnie rakiet przeciwlotniczych HQ-7, wyrzutnie torped zop 324 mm i nowsze wyposażenie elektroniczne.

</doc>
<doc id="5035981" url="https://pl.wikipedia.org/wiki?curid=5035981" title="Viola moupinensis">
Viola moupinensis

Viola moupinensis Franch. – gatunek roślin z rodziny fiołkowatych ("Violaceae"). Występuje naturalnie w północno-wschodnich Indiach (w stanie Arunachal Pradesh), Nepalu oraz Chinach (w prowincjach Anhui, Fujian, Gansu, Guangdong, Hubei, Hunan, Jiangsu, Jiangxi, Junnan, Kuejczou, Shaanxi, Syczuan i Zhejiang, a także w regionach autonomicznych Kuangsi i Tybet. 
Biologia i ekologia.
Rośnie w lasach, na łąkach, brzegach cieków wodnych, skarpach i terenach skalistych. Występuje na wysokości od 600 do 3600 m n.p.m.

</doc>
<doc id="5035983" url="https://pl.wikipedia.org/wiki?curid=5035983" title="Aleksander Zamenhof">
Aleksander Zamenhof

Aleksander Markowicz Zamenhof (, ; ur. w Warszawie, zm. w Dyneburgu) – żydowski lekarz i esperantysta, pułkownik Armii Rosyjskiej.
Urodził się jako najmłodszy syn Markusa Zamenhofa i, podobnie jak pozostali bracia, wybrał karierę medyczną. W 1902 ukończył studia medyczne na Uniwersytecie Warszawskim. Po wybuchu wojny rosyjsko-japońskiej w 1904 został zmobilizowany i wysłany na Daleki Wschód. Służył w Port Arthur przez cały okres jego oblężenia, a swoje przeżycia opisał w "El Taglibro de Sieĝito en Port-Arturo" (Z Dziennika Oblężonego w Port-Arthur) na łamach "The British Esperantist". Za służbę lekarza wojskowego w 25. Wschodnio-Syberyjskim Pułku Strzelców został odznaczony Orderem Świętego Włodzimierza IV stopnia z mieczami. Był jeńcem w niewoli japońskiej, następnie kilka lat pracował w kopalniach złota nad Amurem. Po powrocie do Warszawy praktykował jako lekarz.
Aleksandra Zamenhofa interesowała kwestia rozwiązania problemu żydowskiego poprzez założenie państwa poza Palestyną. Porzuciwszy karierę lekarską wyjechał do Brazylii, gdzie w Espírito Santo próbował założyć żydowską kolonię rolniczą. Do Europy powrócił latem 1914 roku. Wybuch pierwszej wojny światowej zastał go w Amsterdamie, z którego musiał wracać do Warszawy przez Wielką Brytanię i Skandynawię. W kraju znów został powołany do czynnej służby w Cesarskiej Armii Rosyjskiej, w której służył dwa lata. Zginął (według niektórych źródeł – popełnił samobójstwo) w Dyneburgu.
Aleksander Zamenhof był aktywnym adeptem języka esperanto zainicjowanego przez jego starszego brata Ludwika. Pod pseudonimem "AZO" pisał do czasopism esperanckich, współpracował z "Internacia Medicina Revuo" (Międzynarodowym Przeglądem Medycznym) i uczestniczył w Światowych Kongresach Esperantystów.

</doc>
<doc id="5035995" url="https://pl.wikipedia.org/wiki?curid=5035995" title="Viola mucronulifera">
Viola mucronulifera

Viola mucronulifera Hand.-Mazz. – gatunek roślin z rodziny fiołkowatych ("Violaceae"). Występuje endemicznie w Chinach – w prowincjach Guangdong i Junnan, a także w regionie autonomicznym Kuangsi. 
Biologia i ekologia.
Rośnie w lasach, na łąkach i skarpach. Występuje na wysokości od 1300 do 1900 m n.p.m.

</doc>
<doc id="5036000" url="https://pl.wikipedia.org/wiki?curid=5036000" title="Nassim Boujellab">
Nassim Boujellab

Nassim Boujellab (arab.: نسيم بوجلاب; ur. 20 czerwca 1999 w Hagen) – marokański piłkarz występujący na pozycji pomocnika w fińskim klubie HJK, do którego jest wypożyczony z FC Schalke 04, reprezentant kraju.
Kariera piłkarska.
Urodzony w Niemczech w dzielnicy miasta Hagen – Hohenlimburgu, Nassim Boujellab karierę piłkarską rozpoczął w 2004 roku w juniorach ASSV Letmathe 98, w których występował do 2007 roku. Następnie w latach 2007–2014 reprezentował barwy juniorów FC Iserlohn, a w latach 2014–2018 barwy juniorów Schalke Gelsenkirchen, w którym potem podpisał profesjonalny kontrakt, jednak ze względu na zbyt silną konkurencję w pierwszym zespole "Królewsko-Niebieskich", Boujellab występował w drugiej drużynie klubu.
Debiut w pierwszym zespole zaliczył 31 marca 2019 roku w wygranym 1:0 u siebie meczu Bundesligi z Hannoverem 96, w którym w 79. minucie zastąpił Suata Serdara.
Kariera reprezentacyjna.
Nassim Boujellab w 2018 roku rozegrał 2 mecze w reprezentacji Maroka U-23: zadebiutował 12 października 2018 roku w bezbramkowo zremisowanym meczu towarzyskim z reprezentacją Algierii U-23 rozegranym na Stade El Abdi w Al-Dżadidzie, w którym w 72. minucie zastąpił Ismaila El Harracha oraz 15 października w przegranym 1:2 meczu z tym samym przeciwnikiem na tym samym stadionie, w którym po pierwszej połowie został zastąpiony przez Ismaila El Harracha.
9 października 2020 roku zadebiutował w seniorskiej reprezentacji Maroka w wygranym 3:1 meczu towarzyskim z reprezentacją Senegalu rozegranym na Stade Moulay Abdellah w Rabacie, w którym w 87. minucie zastąpił Aymena Barkoka.

</doc>
<doc id="5036004" url="https://pl.wikipedia.org/wiki?curid=5036004" title="Z9">
Z9



</doc>
<doc id="5036005" url="https://pl.wikipedia.org/wiki?curid=5036005" title="Z-9">
Z-9



</doc>
<doc id="5036010" url="https://pl.wikipedia.org/wiki?curid=5036010" title="MC Erik &amp; Barbara">
MC Erik &amp; Barbara

MC Erik &amp; Barbara – słowacki duet muzyczny, w skład którego wchodzili Erik Aresta i Barbara Haščáková. Formacja tworzyła muzykę z gatunku eurodance.
Grupa powstała po odejściu Erika Aresty i Barbary Haščákovej z zespołu Maduar. Ich debiutancki album – "U Can‘t Stop" – wyszedł w 1995 roku, a drugi (zatytułowany "Second") ukazał się rok później. Wypromowali przeboje takie jak „Keď príde láska”, „Anjel” czy „Sen”.

</doc>
<doc id="5036011" url="https://pl.wikipedia.org/wiki?curid=5036011" title="Viola nuda">
Viola nuda

Viola nuda W.Becker – gatunek roślin z rodziny fiołkowatych ("Violaceae"). Występuje endemicznie w Chinach – w zachodniej części prowincji Junnan. 
Biologia i ekologia.
Rośnie w zaroślach, na łąkach, brzegach cieków wodnych i skarpach. Występuje na wysokości około 2700 m n.p.m.

</doc>
<doc id="5036014" url="https://pl.wikipedia.org/wiki?curid=5036014" title="Strabax monstrosus">
Strabax monstrosus

Strabax monstrosus – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1864 roku przez fińskiego biologa Alexandra von Nordmanna.

</doc>
<doc id="5036022" url="https://pl.wikipedia.org/wiki?curid=5036022" title="Sielsowiet Pleszczyce">
Sielsowiet Pleszczyce

Sielsowiet Pleszczyce (; ) – sielsowiet na Białorusi, w obwodzie brzeskim, w rejonie pińskim, z siedzibą w Pleszczycach. Od północy graniczy z Pińskiem.
Według spisu z 2009 sielsowiet Pleszczyce zamieszkiwało 2961 osób, w tym 2603 Białorusinów (87,91%), 223 Ukraińców (7,53%), 114 Rosjan (3,85%), 5 Polaków (0,17%), 5 Azerów (0,17%), 10 osób innych narodowości i 1 osoba, która nie podała żadnej narodowości.

</doc>
<doc id="5036028" url="https://pl.wikipedia.org/wiki?curid=5036028" title="Viola oligoceps">
Viola oligoceps

Viola oligoceps C.C.Chang – gatunek roślin z rodziny fiołkowatych ("Violaceae"). Występuje endemicznie w Chinach – w południowej części prowincji Junnan. 
Biologia i ekologia.
Rośnie w lasach, na wysokości około 2600 m n.p.m.

</doc>
<doc id="5036038" url="https://pl.wikipedia.org/wiki?curid=5036038" title="Conotrachelus seniculus">
Conotrachelus seniculus

Conotrachelus seniculus – gatunek chrząszcza z rodziny ryjkowcowatych.
Zasięg występowania.
Ameryka Północna od Quebecu i Florydy na wsch., po Nebraskę i Kalifornię na zach, oraz Meksyk.
Budowa ciała.
Osiąga 3,7 - 5 mm długości. Ciało nieco wydłużone, przednia krawędź pokryw nieznacznie szersza od przedplecza, na ich powierzchni wyraźne, podłużne żeberkowanie. Przedplecze okrągławe w zarysie w tylnej części, z przodu nieznacznie zwężone.
Ubarwienie ciała pstrokate, jasnobrązowe z czarnymi plamkami. W tylnej części pokryw jaśniejsze, skośne plamy.

</doc>
<doc id="5036044" url="https://pl.wikipedia.org/wiki?curid=5036044" title="Edukacja w Gorzowie Wielkopolskim">
Edukacja w Gorzowie Wielkopolskim



</doc>
<doc id="5036048" url="https://pl.wikipedia.org/wiki?curid=5036048" title="Stadion żużlowy Machowa">
Stadion żużlowy Machowa



</doc>
<doc id="5036049" url="https://pl.wikipedia.org/wiki?curid=5036049" title="Niżnonowogrodzki Państwowy Uniwersytet Pedagogiczny im. Kuźmy Minina">
Niżnonowogrodzki Państwowy Uniwersytet Pedagogiczny im. Kuźmy Minina

Niżnonowogrodzki Państwowy Uniwersytet Pedagogiczny im. Koz'my Minina () – rosyjska państwowa wyższa uczelnia pedagogiczna w Niżnym Nowogrodzie.

</doc>
<doc id="5036055" url="https://pl.wikipedia.org/wiki?curid=5036055" title="Conotrachelus setiferous">
Conotrachelus setiferous

Conotrachelus setiferous – gatunek chrząszcza z rodziny ryjkowcowatych.
Zasięg występowania.
Występuje w USA, w stanie Arizona.
Budowa ciała.
Ubarwienie pokryw pstrokate, jasnobrązowe z czarnymi i białymi plamami. Przedplecze czarne.

</doc>
<doc id="5036058" url="https://pl.wikipedia.org/wiki?curid=5036058" title="Stary Stadion Miejski w Grudziądzu">
Stary Stadion Miejski w Grudziądzu



</doc>
<doc id="5036063" url="https://pl.wikipedia.org/wiki?curid=5036063" title="Tor żużlowy na Słupnej">
Tor żużlowy na Słupnej



</doc>
<doc id="5036066" url="https://pl.wikipedia.org/wiki?curid=5036066" title="Marián Kochanský">
Marián Kochanský

Marián Kochanský (ur. 4 czerwca 1955 w Partizánskem, zm. 28 kwietnia 2006 w Bratysławie) – słowacki muzyk, wokalista, kompozytor i akordeonista.
Ukończył studia na Uniwersytecie Ekonomicznym w Bratysławie. W 1982 r. założył zespół Lojzo (album debiutancki w 1985 r.). Kochanský był autorem większości przebojów tej grupy.

</doc>
<doc id="5036072" url="https://pl.wikipedia.org/wiki?curid=5036072" title="Alone Again">
Alone Again

Alone Again – ballada rockowa zespołu Dokken, wydana w 1984 roku jako singel promujący album "Tooth and Nail".
Powstanie.
Don Dokken napisał tę piosenkę w połowie lat 70. w wieku 23 lat i nagrał ją na kasecie w formie demo. W tej formie piosenka nie została opublikowana. Kiedy w 1984 roku zespół pracował nad albumem "Tooth and Nail", wytwórnia Elektra Records zażądała umieszczenia na nim ballady. Zamiast napisać nową piosenkę, Don Dokken zdecydował się na wykorzystanie nagrania „Alone Again”, który został przerobiony przez zespół.
Wydanie i odbiór.
Jako singel „Alone Again” został wydany z dwiema różnymi piosenkami jako stroną B. Jedna z tych wersji została wydana wyłącznie w Stanach Zjednoczonych na płytach 7″ i 12″ i obejmowała utwór „Just Got Lucky”. Na innej wersji (tylko 7″) stroną B była piosenka „Tooth and Nail”. Ten singel znajdował się w oficjalnej sprzedaży m.in. w Stanach Zjednoczonych i Japonii.
Do utworu został zrealizowany teledysk w reżyserii Wayne'a Ishama. Klip jest w przeważającej części materiałem filmowym z występów Dokken, ale pojawiają się w nim także ujęcia Dona Dokkena w pokoju hotelowym.
„Alone Again” zajął 20. miejsce na liście Top Rock Tracks i 64. na liście Billboard Hot 100.

</doc>
<doc id="5036074" url="https://pl.wikipedia.org/wiki?curid=5036074" title="Michaił Awierbach">
Michaił Awierbach

Michaił Awierbach (, ur. 29 maja 1872 w Mariupolu, zm. 29 lipca 1944 w Moskwie) – radziecki naukowiec, akademik, specjalista w dziedzinie oftalmologii.
W 1980 ukończył gimnazjum w Mariupolu, następnie do 1895 studiował na Wydziale Medycznym Uniwersytetu Moskiewskiego, w 1900 uzyskał stopień doktora nauk medycznych. Pracował w Głównym Szpitalu im. Aleksiejewów. W 1935 otrzymał tytuł Zasłużonego Działacza Nauki. W 1943 został laureatem Nagrody Państwowej ZSRR.

</doc>
<doc id="5036075" url="https://pl.wikipedia.org/wiki?curid=5036075" title="Jinan (1970)">
Jinan (1970)

Jinan (济南) – chiński niszczyciel rakietowy z lat 70. XX wieku, pierwsza z 17 zbudowanych jednostek typu "051". Okręt został zwodowany 30 lipca 1970 roku w stoczni Hongqi w Dalian, a do służby w Marynarce Wojennej Chińskiej Armii Ludowo-Wyzwoleńczej wszedł 31 grudnia 1971 roku. Jednostka, oznaczona numerem taktycznym 105 została wycofana ze służby w listopadzie 2007 roku, po czym przekształcona w okręt-muzeum.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Jinan” (济南) zbudowany został w stoczni Hongqi w Dalian. Stępkę okrętu położono w grudniu 1968 roku, zaś zwodowany został 30 lipca 1970 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. ZIF-31 kal. 57 mm L/70 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 515, radar kierowania ogniem artylerii głównej Typ 343, radar kierowania ogniem rakietowym Typ 352, sonar SJD-1 i czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Jinan” został przyjęty do służby w Marynarce Wojennej Chińskiej Armii Ludowo-Wyzwoleńczej 31 grudnia 1971 roku. Okręt otrzymał numer taktyczny 105. „Jinan” został przyporządkowany do Floty Północnej. W latach 80., podczas okresowych prac stoczniowych, z okrętu zdemontowano cztery podwójne zestawy dział plot. ZIF-31 kal. 57 mm, instalując w zamian cztery zdwojone zestawy dział plot. W-11M kal. 37 mm; dodano także radar Typ 347 oraz zmodyfikowano sonar do standardu SJD-1N. W 1984 roku z rufy jednostki usunięto wieżę dział kal. 130 mm, nadbudówkę z podwójnym stanowiskiem dział plot. kal. 37 mm oraz zrzutnie i miotacze bomb głębinowych, tworząc lądowisko i hangar mieszczący dwa śmigłowce Harbin Z-9C. Prócz tego zdemontowano sonar SJD-1N, montując w zamian włoską stację radiolokacyjną DE-1164, a także zainstalowano potrójną wyrzutnię torped kal. 324 mm (włoski sonar testowano przez dwa lata, po czym przywrócono rodzimą stację SJD-1N). W 1993 roku na niszczycielu testowano rosyjski śmigłowiec Ka-27.
„Jinan” został wycofany ze służby w listopadzie 2007 roku, po czym został przekształcony w okręt-muzeum w Qingdao.

</doc>
<doc id="5036080" url="https://pl.wikipedia.org/wiki?curid=5036080" title="Rustam Ashurmatov">
Rustam Ashurmatov

Rustamjon Elyorovich Ashurmatov (uzb. cyr.: Рустамжон Элёрович Ашурматов, ur. 7 lipca 1996 w Kokandzie) – uzbecki piłkarz grający na pozycji środkowego obrońcy w klubie Gangwon FC oraz reprezentacji Uzbekistanu.
Kariera klubowa.
Rustam Ashurmatov jest wychowankiem Bunyodkoru Taszkent. W klubie rozegrał mnóstwo spotkań w wielu sekcjach. W 2019 roku opuścił drużyne i przeniósł się do południowokoreańskiego Gwangju FC. W tym samym roku jego drużyna zajęła 1 miejsce w K League 2 (drugi poziom rozgrywkowy w Korei Południowej) i awansowała do K League 1. 19 stycznia 2019 roku podpisał kontrakt z Gangwon FC.
Kariera reprezentacyjna.
Ashurmatov występował w młodzieżowych sekcjach reprezentacji Uzbekistanu. W 2018 roku wywalczył z drużyną U-23 Puchar Azji U-23. W dorosłej kadrze Uzbekistanu zadebiutował 23 stycznia 2017 w towarzyskim meczu z Gruzją.

</doc>
<doc id="5036081" url="https://pl.wikipedia.org/wiki?curid=5036081" title="Divadlo Jána Palárika">
Divadlo Jána Palárika

Divadlo Jána Palárika – słowacki teatr z siedzibą w Trnawie. Znajduje się na placu św. Trójcy w Trnawie i mieści się w budynku zbudowanym w 1831 roku.
Budynek teatru Rada Miejska zdecydowała się usytuować w zachodniej pierzei głównego placu miejskiego (dziś Trojičné námestie), tuż za zajazdem „U čierneho orla”. Budowa teatru z równoczesną przebudową i nadbudową zajazdu została zrealizowana w 1831 r. według planów Bernharda Grünna. Cały obiekt uzyskał jednolity styl, a czołowa i boczna fasada otrzymały wystrój w stylu empire. Na froncie budynku umieszczono łaciński napis:
ISTHANC AEDEM THALIAE POSVIT SENATVS AC POPVLVS TIRNAVIENSIS
(tłum.: "Ten przybytek Talii wybudowano wysiłkiem Senatu i mieszkańców Trnawy"). Napis jest chronostychem, w którym została ukryta data budowy gmachu (1831). Sala widowiskowa i scena były stosunkowo duże jak na swój czas i lokalne warunki: na widowni mogło się zmieścić 548 widzów.
W 1907 r., dzięki wyburzeniu stropu i połączeniu kilku pomieszczeń powstał na piętrze wielki, paradny hol, bogato ozdobiony stiukami, tapetami i wielkimi zwierciadłami, nazwany „Pannonią” (dziś Sala Lustrzana – słow. "Zrkadlová sieň"). Uwidocznia się on na fasadzie rzędem trzech wysokich, łukowo zwieńczonych okien, nad którymi umieszczono rząd trzech owalnych okien w rodzaju wolich oczu. Przy tej okazji elewacja od strony placu św. Trójcy uzyskała bogatszy, neobarokowy wystrój, połączony z detalami sztukaterii i stolarki okiennej w stylu secesyjnym.
Podczas remontu w 1960 r. teatr otrzymał interesujące witraże w oknach parteru. Podczas rozleglejszej przebudowy w roku 2002 powstała nowa przestrzeń inscenizacyjna – Studio Teatralne (słow. "Divadelné štúdio"). Wybudowano również nowe pomieszczenia głównej szatni dla widzów, które umieszczono w podziemiu teatru, w starych, sklepionych piwnicach dawnego zajazdu.
Pierwsze przedstawienie – w języku niemieckim – odbyło się w Boże Narodzenie 1831 r., pierwsze w języku słowackim – w 1869 r. Teatr nie posiadał własnego zawodowego zespołu aktorskiego. Występowały w nim głównie zespoły przyjezdne, m.in. z Bratysławy czy Budapesztu. W latach 1960–1965 w budynku działał pierwszy profesjonalny teatr w Trnawie. Po jego rozwiązaniu teatr pozostał w mieście głównie dzięki amatorom. W 1974 roku został przekształcony w objazdowy Teatr dla Dzieci i Młodzieży (słow. "Divadlo pre deti a mládež"). Występowali w nim oprócz kilku starszych aktorów głównie studenci jednego rocznika Wyższej Szkoły Sztuk Scenicznych w Bratysławie. W 1990 r. scena została przemiana na Teatr Trnawski (słow. "Trnavské divadlo"). W 2001 r., z okazji 130. rocznicy funkcjonowania obiektu nadano mu imię Jána Palárika – wybitnego słowackiego XIX-wiecznego publicysty i dramaturga.

</doc>
<doc id="5036082" url="https://pl.wikipedia.org/wiki?curid=5036082" title="Teatr Jána Palárika">
Teatr Jána Palárika



</doc>
<doc id="5036085" url="https://pl.wikipedia.org/wiki?curid=5036085" title="Stadion Wiener Neustadt">
Stadion Wiener Neustadt



</doc>
<doc id="5036088" url="https://pl.wikipedia.org/wiki?curid=5036088" title="Stadion Millenium">
Stadion Millenium



</doc>
<doc id="5036092" url="https://pl.wikipedia.org/wiki?curid=5036092" title="Płoskaja (przystanek kolejowy)">
Płoskaja (przystanek kolejowy)

Płoskaja () – przystanek kolejowy w pobliżu miejscowości Płoskoje, w rejonie rudniańskim, w obwodzie smoleńskim, w Rosji. Położony jest na linii Smoleńsk - Witebsk.

</doc>
<doc id="5036093" url="https://pl.wikipedia.org/wiki?curid=5036093" title="Misha">
Misha

Misha, właśc. "Michaela Paľová" (ur. 6 marca 1975 w Michalovach) – słowacka piosenkarka i kompozytorka.
Życiorys.
Śpiewa od 1999 roku. W maju 2002 r. wzięła udział w konkursie muzycznym Coca-Cola Popstar, który wygrała. Jeszcze w tymże roku wydała debiutancki album pt. "Colors In My Life" z utworami "Náladu mi dvíhaš" i "Druhá". Album odniósł sukces komercyjny, uzyskał status platynowej płyty.
W ankiecie Slávik 2002 Misha została wyróżniona jako objawienie roku. Drugi album zatytułowany "Misha", przygotowany we wrześniu 2004 r., zawierał m.in. utwory "Barbecue", "Možno sa to dá" i "Dobrý pocit". Trzeci album studyjny artystki wyszedł w październiku 2007 roku.

</doc>
<doc id="5036094" url="https://pl.wikipedia.org/wiki?curid=5036094" title="Dietrich Heling">
Dietrich Heling

Dietrich Heling (ur. 16 lipca 1929 w Braniewie, zm. 19 maja 2003 w Leimen) – niemiecki geolog, mineralog i petrolog.
Życiorys.
Dietrich Heling urodził się w Braniewie w Prusach Wschodnich w rodzinie doktora (1889–1980) oraz Anny z domu Gramsch (1896–1993). Ojciec, Martin Heling, w 1923 otrzymał posadę dyrektora stadniny koni w Braniewie ("Landgestüt Braunsberg"), gdzie 6 lat później, w 1929, przyszedł na świat Dietrich.
W 1933 roku, już w dwa tygodnie po przejęciu władzy w Niemczech przez dyktaturę NSDAP, wskutek donosu asystenta dosięgły ojca szykany ze strony nowej władzy. Został przeniesiony z Braniewa na dyrektora dużo mniejszej stadniny w Kętrzynie, gdzie rodzina mieszkała do 1937 roku. Następnie do 1945 mieszkali w Georgenburgu (dziś Majowska) koło Czerniachowska, gdzie ojciec Martin Heling do 1945 zarządzał kolejną stadniną koni.
Rodzina 27 stycznia 1945 opuściła Prusy Wschodnie, uciekając przez Braniewo, Nową Pasłękę, Zalew Wiślany i Mierzeję przed nadciągającym frontem Armii Czerwonej. Ponieważ rodzice zaangażowani byli bezpośrednio w przeprowadzanie koni ze stadnin z Braniewa i Georgenburga przez zamarznięty Zalew, niespełna 16-letni Dietrich na Zachód ewakuował się pod opieką wuja, również przez zamarznięty lód na Zalewie Wiślanym, czyli jedyną wówczas dostępną drogą ucieczki. Rodzina osiedliła się po wojnie w Neustadt w Brandenburgii.
Dietrich Heling w latach 1948–1949 pracował w różnych przedsiębiorstwach górniczych w Niemczech i Wielkiej Brytanii. W latach 1949–1954 studiował górnictwo, studia ukończył uzyskanym dyplomem 15 maja 1954 roku. W latach 1960–1962 studiował mineralogię na Uniwersytecie w Tybindze. W 1963 uzyskał stopień doktora nauk przyrodniczych. W latach 1962–1965 był asystentem Instytutu Geologiczno-Paleontologicznego Uniwersytetu w Stuttgarcie. Od 1 stycznia 1966 został pracownikiem naukowym na Uniwersytecie w Heidelbergu. W 1967 uzyskał habilitację. W 1973 został mianowany profesorem Instytutu Mineralogiczno-Petrologicznego Uniwersytetu w Heidelbergu w laboratorium sedymentacji. 1 stycznia 1978 przeszedł na emeryturę. Zmarł 19 maja 2003 roku.
Życie prywatne.
W 1968 ożenił się z Sabiną, córką dyrektora biblioteki uniwersyteckiej w Heidelbergu doktora Waltera Koschorreck.

</doc>
<doc id="5036096" url="https://pl.wikipedia.org/wiki?curid=5036096" title="Michaela Paľová">
Michaela Paľová



</doc>
<doc id="5036097" url="https://pl.wikipedia.org/wiki?curid=5036097" title="Edoardo Sanguinetti">
Edoardo Sanguinetti



</doc>
<doc id="5036098" url="https://pl.wikipedia.org/wiki?curid=5036098" title="450 km">
450 km

450 km () – przystanek kolejowy w pobliżu miejscowości Dworiszcze i Szerowiczi, w rejonie rudniańskim, w obwodzie smoleńskim, w Rosji. Położony jest na linii Smoleńsk - Witebsk.

</doc>
<doc id="5036102" url="https://pl.wikipedia.org/wiki?curid=5036102" title="Stowarzyszenie Muzyki Country">
Stowarzyszenie Muzyki Country

Stowarzyszenie Muzyki Country, SMC – Country Music Association of Poland, zrzeszenie sympatyków muzyki country: artystów, twórców, dziennikarzy i słuchaczy, utworzone 4 grudnia 1981 z inicjatywy Korneliusza Pacudy.
Organizację zarejestrowano pod nazwą: Stowarzyszenie Muzyki Ludowej „Country” (SMLC). Popularyzowała muzykę country poprzez spotkania klubowe, publikowanie informacji, organizowanie konkursów, przesłuchań muzycznych, wystaw, festiwali, koncertów i innych imprez związanych z muzyką country, przeglądów filmowych, współpracę z zainteresowanymi ww. działalnością instytucjami państwowymi oraz organizacjami społecznymi oraz powoływanie kół terenowych, komisji, zespołów i innych niezbędnych organizacyjnych form działania.
Założyciele, stan wojenny.
Projekt statutu został opracowany przez m.in. Jacka Skubikowskiego, prawnika z wykształcenia. Oficjalnie statut zatwierdzono 4 grudnia 1981, w związku z czym Stowarzyszenie nie zdążyło znaleźć się na sporządzonej wcześniej liście dołączonej do Z"arządzenia nr 51 premiera z 13 grudnia 1981 w sprawie zawieszenia działalności związków zawodowych i niektórych organizacji społecznych na czas obowiązywania stanu wojennego". Dlatego, jako jedyne, mogło funkcjonować legalnie podczas stanu wojennego. Do rejestru stowarzyszeń wpisano je 4 stycznia 1982. Nazwa, na Stowarzyszenie Muzyki Country (SMC), została zmieniona 3 lutego 2002.
Tuż przed stanem wojennym, 10 grudnia 1981, wybrano władze Stowarzyszenia. Zarząd główny: prezes – Korneliusz Pacuda; wiceprezesi – Urszula Sipińska, Michał Morawski, sekretarz generalny – Jacek Skubikowski; skarbnik – Waldemar A. Sniedź. Komisja rewizyjna: przewodniczący – Piotr Zeydler-Zborowski; członkowie – Zbigniew Proszowski, Jerzy Konrad. Sąd koleżeński: przewodniczący – Wojciech Trzciński; sekretarz – Michał „Lonstar” Łuszczyński; członkowie – Tadeusz Hubicz, Marek W. Dutkiewicz, Marek Śnieć, Szczepan Nowak, Grzegorz Żyburtowicz.
Władze stowarzyszenia.
Stanowisko prezesa piastowali kolejno: Korneliusz Pacuda, Janusz W. Podoski, Jerzy Głuszyk, Michał „Lonstar” Łuszczyński, ponownie Korneliusz Pacuda, Halina Romaniszyn, Andrzej Boguta. Ciałem doradczym zarządu była Rada Honorowa. Prezesem honorowym został Korneliusz Pacuda. 
W składzie władz w różnych kadencjach, oprócz sympatyków znalazły się osoby znane ze świata rozrywki i mediów, pełniąc funkcje organizatorskie, publicystyczne i redakcyjne.
W zarządzie głównym: Urszula Sipińska, Michał Morawski, Jacek Skubikowski, Waldemar A. Sniedź, Jerzy Głuszyk, Ewa Dąbrowska, Halina Romaniszyn, Kazimierz Janczyk, Janusz W. Podoski, Halina (Helena) Gąsiorowska, Piotr Bułas, Marek Januszek, Andrzej Boguta, Antoni Kreis, Wojciech Cejrowski, Mariusz Kalaga, Roman Sonnenberg.
W komisji rewizyjnej: Piotr Zeydler-Zborowski, Zbigniew Proszowski, Jerzy Konrad, Marek Łubiarz, Ewa Roswadowska, Halina (Helena) Gąsiorowska.
W sądzie koleżeńskim: Wojciech Trzciński, Michał „Lonstar” Łuszczyński, Marek W. Dutkiewicz, Marek Śnieć, Grzegorz Żyburtowicz, Korneliusz Pacuda, Ryszard „Medman” Kijak, Janusz W. Podoski, Waldemar A. Śniedź, Daniel Pach.
Siedziba mieściła się w Warszawie pod adresem Dzielnicowego Domu Kultury Ochoty ul. Reja 9, Ośrodka Kultury Ochoty ul. Grójecka 75, później ul. Próżna 8a, Aleje Jerozolimskie 85/2, a następnie w Gliwicach. Ośrodkiem integrującym środowisko fanów muzyki country i artystów z całej Polski, stał się klub "Oczko" Tadeusza Chlabicza w podziemiach Ośrodka Kultury Ochoty.
MFMC „Piknik Country” w Mrągowie.
Już w pierwszym roku działania, SMLC zapoczątkowało imprezę, która systematycznie powtarza się co roku od 40 lat. Jest to Festiwal Muzyki Country „Piknik Country”, przekształcony w Międzynarodowy Festiwal Muzyki Country „Piknik Country”, a później w: Międzynarodowy Festiwal Piknik Country &amp; Folk (MFPC&amp;F).
Inauguracyjny Piknik Country odbył się 23-26 września 1982 w Jeleniej Górze i Karpaczu. Od 1983 wszystkie następne organizowano w Mrągowie (dla wyrównania faktycznej kolejności po uwzględnieniu pierwszego Pikniku Country z Jeleniej Góry i Karpacza, w kolejnej numeracji festiwali mrągowskich pominięta została „trzynastka”: po 12. Pikniku nastąpił 14.). W roku 2020 odbył się Piknik nr 39. Głównym organizatorem mrągowskiego festiwalu przez ponad 20 lat było SMLC/SMC. Następnie organizację przejęły: Agencja Artystyczna Pro Country, Ośrodek Kultury Ochoty w Warszawie, a w końcu podmioty typowo komercyjne, jak Performance Marketing Group, Stars of Poland, Ameno Event. Rola SMC została stopniowo zredukowana, przy czym, zawsze współorganizatorem był burmistrz/burmistrzyni miasta Mrągowa. Najczęściej koncerty prowadzili Korneliusz Pacuda i Wojciech Mann. Biurem Prasowym i Promocji kierowała rzeczniczka Festiwalu Ewa Dąbrowska-Szulc.
W Mrągowie gościli artyści z Finlandii, Niemiec, Wielkiej Brytanii, Austrii, Czech, Słowacji, Węgier, Litwy, Łotwy, Estonii, Bułgarii, Rosji, Szwecji, Australii, a ze Stanów Zjednoczonych: George Sandifeer, Rattlesnake Annie, George Hamilton IV, Bobby Bare, Johnny Rodriguez, Charlie McCoy, David Ball, Sweethearts Of The Rodeo, Becky Hobbs, Steve Wariner, Chad Brock, Victoria Shaw, Brady Seals, Jamie Hartford, Heather Myles, Danni Leigh, Billy Joe Shaver, Carlene Carter, Kathy Mattea, George Hamilton V, Gail Davies, Rosanne Cash. Pełna lista znajduje się w informacji na temat MFPC&amp;F.
Organizowane i współorganizowane przez SMLC/SMC Pikniki Country poprzedzane były "Przepustką do Mrągowa" – konkursami odbywającymi się w Polanicy Zdroju a następnie w Mrągowie, wyłaniającymi debiutantów otrzymujących prawo do występu na głównej scenie mrągowskiego amfiteatru.
Imprezy inne, wykonawcy polscy.
Wśród wielu imprez aranżowanych przez zarząd główny oraz przez koła terenowe SMLC/SMC, były: "Beskidzki Piknik „Wiślaczek Country”", "Country pod Barbakanem" w Krakowie, "Country na Szczęśliwicach, Country w Stodole, Country u Medyków, Country na Głównym" w Warszawie, "Fordoński Country Piknik" w Bydgoszczy, "Countrowe w samo południe" w stadninie koni w Zbrosławicach, koncerty w Katowicach, Opolu, Lesku, Gliwicach, Nowej Soli. Ukoronowaniem pracy polskich artystów country były "Polskie Gale Country", podczas których zwycięzcom corocznego plebiscytu tygodnika "Dyliżans" w różnych kategoriach były wręczane nagrody – Dyliżanse.
We wszystkich tych koncertach i festiwalach, występowali polscy wykonawcy muzyki country, poczynając od pierwszej dziesiątki laureatów "Country Star ’83" – plebiscytu na najpopularniejszego wykonawcę country w Polsce w 1983: Tomasz Szwed, Country Road, Michał „Lonstar” Łuszczyński, Marek Śnieć, Gang Marcela, Jacek Skubikowski, Grażyna Świtała, Country Family, Urszula Sipińska, Babsztyl, oraz: T-Band, Texel, Vulgaris Country Singers, Grube Dudy, Mr. Olek Country Band, Country Five, Coach, Harvest Time, Whiskey River, Magda Anioł, Fair Play, Alicja Boncol &amp; Koalicja, Konwój, Zayazd, Little Maggie, Colorado &amp; Janusz Nastarowicz, Cezary Makiewicz &amp; Koltersi, Party Tour, Manson Band, Katarzyna Bochenek &amp; Black Horse, Texway, Hagoka Band, Andrzej Trojak z Grupą Furmana, Honky Tonk Brothers, The Medley, Alizma – Siostry Okapiec, Johnny Walker, Last Train, Droga na Ostrołękę, Alabama, Fayerwerk, Mariusz Kalaga, Paweł Bączkowski, Vermond City, Hello, instrumentaliści: Janusz Tytman, Leszek Laskowski, Rafał Oryńczak, Grzegorz Kropka, grupy taneczne Rodeo, Strefa Country, Scena Country, Tabun, Dallas. Pełną listę zawiera informacja dotycząca MFPC&amp;F.
Popularyzacja muzyki country.
Zadanie propagowania muzyki country, poza spotkaniami klubowymi członków Stowarzyszenia, spełniały początkowo wydawane wielostronicowe "Informatory SMLC", później ulotki informacyjne, oraz publikowane przez Janusza W. Podoskiego, Zygmunta „Tequilę” Chojnackiego i Marka Kasza z zespołem redakcyjnym, mrągowskie wydawnictwa piknikowe: "Mrongoville Gazette", "Country Express" i "Country Osobowy" oraz "Nowy Country Osobowy" Chojnackiego. Działał z nimi Maciej „Woźnica” Świątek, który we współpracy z SMCL, podjął się upowszechniania wiedzy countrowej w redagowanym i wydawanym przez siebie fanzinie – tygodniku "Dyliżans", a także wraz z Jerzym Głuszykiem – w Radio "Praga Plus". Natomiast twórcą Polskiego Country w Internecie był Mieczysław „Prokurator” Witkowski.
W związku ze zmniejszającym się zainteresowaniem publicznych stacji radiowych nadawaniem muzyką country, przedstawiciele SMC Korneliusz Pacuda, Ewa Dąbrowska-Szulc i Ryszard „Medman” Kijak w imieniu słuchaczy osobiście w maju 2001 złożyli na ręce Rzecznika Praw Obywatelskich prof. Zolla skargę na publicznych nadawców radiowych o łamanie ustawy o radiofonii i telewizji. Uprzednio, zostały wystosowane pisma w tej sprawie do przewodniczącego Krajowej Rady Radiofonii i Telewizji Juliusza Brauna, do prezesa zarządu, do rady nadzorczej, rady programowej i do dyrektorów poszczególnych programów Polskiego Radia S.A. Z apelem o większe otwarcie na muzykę country, SMC wysłało pisma do prezesa zarządu TVP S.A. Jana Dworaka i do zespołu projektującego program TVP Kultura w czerwcu 2004. Akcja wysyłania listów do decydentów radia publicznego z domaganiem się poświęcenia muzyce country więcej czasu antenowego, została przeprowadzona jeszcze raz niemal dekadę później, w 2010. 

</doc>
<doc id="5036103" url="https://pl.wikipedia.org/wiki?curid=5036103" title="Col du Mollendruz">
Col du Mollendruz

Col du Mollendruz (pol. przełęcz Mollendruz; 1180 m n.p.m.) - przełęcz w górach Jura w zachodniej Szwajcarii, w kantonie Vaud. Leży na terenie miejscowości Mont-la-Ville i Le Pont.
Położenie.
Przełęcz leży w wewnętrznym, najbardziej na południowy wschód ciągnącym się pasmie Jury. Ma formę dość rozległego spłaszczenia grzbietowego, znajdującego się na południowo-zachodnim krańcu wyrównanego i niskiego (ok. 1200 m n.p.m.) odcinka grzbietu tego pasma: pierwsze wzniesienie, przekraczające wysokość 1250 m n.p.m., leży dopiero 3 km na północny wschód od przełęczy. Na północy nad przełęczą wznosi się oddzielny masyw Dent de Vaulion (1483 m n.p.m.). Natomiast po stronie południowo-zachodniej w odległości 1,6 km od przełęczy piętrzy się stromym, częściowo skalistym zboczem Haut du Mollendruz (1440 m n.p.m.).
Na południowych stokach przełęczy, na wysokości 1100-1120 m n.p.m. znajdują się źródła potoku La Chergeaule (lewobrzeżny dopływ La Venoge, uchodzącej do Jeziora Genewskiego). Rejon siodła przełęczy i jej stoki opadające ku dolinie Joux to teren krasowy, praktycznie pozbawiony stałych cieków wodnych.
Znaczenie komunikacyjne.
Stanowi przejście z północnego krańca doliny Joux na płaskowyż Vaud, opadający ku Jezioru Genewskiemu. Łączy miejscowość Le Pont, położoną pomiędzy jeziorami Joux i Brenet przez L'Isle z Morges, leżącym na brzegu Jeziora Genewskiego.
Historia.
Obecność człowieka w rejonie przełęczy jest potwierdzona dzięki znaleziskom z pobliskiego stanowiska archeologicznego Freymond (gmina Mont-la-Ville), obejmującym okres od późnego paleolitu do środkowego neolitu. Przełęcz weszła do historii dopiero w XIII w., po założeniu opactwa Lac de Joux na terenie dzisiejszego L'Abbaye. Trakt wiodący przez nią miał znaczenie regionalne: służył łączności między opactwami w dolinie Joux i w Romainmôtier, a także komunikacji z posiadanymi przez oba klasztory dobrami (w tym winnicami) w regionie La Côte nad Jeziorem Genewskim. Prace związane z utrzymaniem i konserwacją drogi przez przełęcz są poświadczone już w 1432 r. Od XVI w., gdy miasto Morges posiadło tereny w dolinie Joux (hale i lasy), szlak przez przełęcz był wykorzystywany do przepędów bydła na letnie pastwiska, do transportu wytworzonych serów i pozyskanego drewna. Stary trakt został zastąpiony drogą, budowaną etapami w latach 1849-1868 (Le Pont-Petra Felix-col du Mollendruz) i 1871-1877 (col du Mollendruz-Mont-la-Ville).
Ok. 2 km od siodła przełęczy w kierunku Le Pont, przy rozwidleniu drogi na Romainmôtier, w obliczu potencjalnego zagrożenia ze strony hitlerowskich Niemiec, w czerwcu 1939 r. Szwajcarzy wybudowali jeden z punktów obrony granic, pozycję nazwaną Barrage de Petra Felix, składającą się z szeregu schronów bojowych i zapór inżynieryjnych (przeciwczołgowych - tzw. zęby smoka), widocznych do dziś w terenie.
Znaczenie turystyczne.
Droga wiodąca przez przełęcz (nr 129), poza wykorzystaniem do ruchu lokalnego, ma znaczenie turystyczne jako alternatywa dojazdu z rejonu Morges i Renens w środkowej części łuku Jeziora Genewskiego do doliny Joux i dalej, w region francuskiego Franche-Comté. W rejonie siodła przełęczy znajdują się dwa parkingii bar. Przełęcz jest punktem wyjściowym wycieczek pieszych, w tym na nieodległy, najwyższy szczyt Jury leżący całkowicie w granicach Szwajcarii, Mont Tendre. Przełęcz, przejezdna przez cały rok, zimą jest bazą wypadową dla wielu wycieczek na rakietach śnieżnych i nartach turowych.

</doc>
<doc id="5036109" url="https://pl.wikipedia.org/wiki?curid=5036109" title="Goniolimon tataricum">
Goniolimon tataricum



</doc>
<doc id="5036111" url="https://pl.wikipedia.org/wiki?curid=5036111" title="Letní stadion (Kopřivnice)">
Letní stadion (Kopřivnice)



</doc>
<doc id="5036116" url="https://pl.wikipedia.org/wiki?curid=5036116" title="Juraj Loj">
Juraj Loj

Juraj Loj (ur. 20 lutego 1984 w Bratysławie) – słowacki aktor. Popularność zyskał za sprawą roli w serialu telewizyjnym "Búrlivé víno".
Ukończył studia w Wyższej Szkole Sztuk Scenicznych w Bratysławie.
Był nominowany do Czeskiego Lwa (kategoria: najlepszy aktor drugoplanowy) za grę aktorską w filmie "Šarlatán".

</doc>
<doc id="5036119" url="https://pl.wikipedia.org/wiki?curid=5036119" title="Plochodrážní stadion Markéta">
Plochodrážní stadion Markéta



</doc>
<doc id="5036123" url="https://pl.wikipedia.org/wiki?curid=5036123" title="462 km">
462 km

462 km () – przystanek kolejowy w pobliżu miejscowości Sołoniec, w rejonie rudniańskim, w obwodzie smoleńskim, w Rosji. Położony jest na linii Smoleńsk - Witebsk. Jest ostatnim punktem zatrzymywania się składów pasażerskich w Rosji przed granicą z Białorusią.
Obecnie przystanek jest nieczynny.

</doc>
<doc id="5036127" url="https://pl.wikipedia.org/wiki?curid=5036127" title="Prorok, widzący i objawiciel">
Prorok, widzący i objawiciel

Prorok, widzący i objawiciel – tytuł kościelny używany w wyznaniach zaliczanych do ruchu świętych w dniach ostatnich. Osadzony w mormońskich pismach świętych, stanowi odzwierciedlenie wiary w ciągłość Bożego objawienia. Przyznawany różnym grupom i jednostkom, najczęściej wiązany jednak z Pierwszym Prezydium oraz Kworum Dwunastu Apostołów Kościoła Jezusa Chrystusa Świętych w Dniach Ostatnich. Jako integralna część mormońskiej historii występuje także w innych denominacjach ruchu świętych w dniach ostatnich.
Pochodzenie i ewolucja tytułu.
Używany był już w początkach mormońskiej historii, tak wobec Josepha Smitha, pierwszego prezydenta, jak i wobec Hyruma Smitha, drugiego przewodniczącego patriarchy Kościoła. Do formalnego użytku wprowadzony został w marcu 1836, podczas ceremonii poświęcenia świątyni w Kirtland. Przez kilka dekad po śmierci Smitha w 1844 był jedynie niezwykle rzadko używany wobec osoby żyjącej. Pierwsza konferencja generalna po wybuchu wojny w Utah poparła Brighama Younga jako "proroka, widzącego i objawiciela" 6 października 1857. Był to jednak raczej wyjątek wymuszony przez napięcie wojenne, niźli celowe odejście od utartej praktyki. Dopiero od 1872 konferencje generalne Kościoła Jezusa Chrystusa Świętych w Dniach Ostatnich popierają regularnie osoby, którym przydaje się ten właśnie tytuł.
W różnych okresach tytuł ów przysługiwał też dodatkowym osobom, znajdującym się poza wszystkimi wymienionymi wyżej gremiami i stanowiskami. Uznawany bywa za odzwierciedlenie jednej z najbardziej wyróżniających się na tle innych wyznań chrześcijańskich doktryny mormońskiej, mianowicie wiary w ciągłość objawienia.
Jakkolwiek każdy z członów tego wyrażenia ma odrębne, samodzielne znaczenie w mormońskiej teologii, opisywany termin używany jest zwyczajowo w całości. Prorok jest zatem uważany za Bożego rzecznika na ziemi. Widzący posiada szczególny dar duchowego widzenia. Objawiciel natomiast ujawnia, z Bożą pomocą, rzeczy wcześniej nieznane.
Tytuł proroka, widzącego i objawiciela osadzony jest w pismach świętych wchodzących w skład kanonu tej tradycji religijnej, mianowicie w Księdze Mormona oraz w Naukach i Przymierzach. Wskazuje się przy tym na jego konotacje biblijne. W literaturze nie brakuje też prób jego powiązania z praktykami magicznymi, pod wpływem których wykształcił się mormonizm w swojej najwcześniejszej formie.
W Kościele Jezusa Chrystusa Świętych w Dniach Ostatnich.
We współczesnym Kościele Jezusa Chrystusa Świętych w Dniach Ostatnich używany jest w odniesieniu do posiadających kapłaństwo Melchizedeka mężczyzn dzierżących wszystkie klucze kapłaństwa, wyświęconych i ustanowionych na urzędzie apostoła. Zazwyczaj używa się go zarówno wobec członków Pierwszego Prezydium, jak i Kworum Dwunastu Apostołów. Wszyscy noszący ten tytuł przywódcy są popierani przez wiernych w akcie publicznego głosowania, jako kierujący Kościołem na mocy Bożego objawienia. Niemniej jedynie prezydentowi Kościoła przysługuje czynne użycie wszelkich kluczy związanych z tym tytułem. Poza podkreśleniem wagi objawień niesie ze sobą również sugerowaną zdolność widzenia rzeczy, tak przyszłych, jak i tych, które wydarzyły się w przeszłości. Zawiera też w sobie odkrywanie nieznanych dotąd prawd bądź też zdolność do ukazania znanych już prawd w inny, nowy sposób, dostosowany do potrzeb i sytuacji. Obdarzonych nim przywódców uznaje się za posiadających szczególny dar o charakterze duchowym. Daje im to możliwość ogłaszania doktryny w stopniu niedostępnym dla innych mormońskich liderów. Łączy ich także z całą wspólnotą wiernych w wyjątkowy sposób. Nie daje przy tym żadnemu z nich indywidualnie prawa do znaczącej modyfikacji mormońskich wierzeń.
W innych denominacjach ruchu świętych w dniach ostatnich.
Jako integralna część historii mormonizmu tytuł ten przewija się w różnych organizmach religijnych wywodzących swój rodowód od Josepha Smitha. Wykorzystywany był we współcześnie już nieistniejącym Kościele Chrystusa, kierowanym pierwotnie przez Davida Whitmera, jednego z tak zwanych "trzech świadków" Księgi Mormona. Używano go również w odniesieniu do Alpheusa Cutlera, głowy innego odłamu mormońskiego, potocznie nazywanego kutlerytami. Specyficzna struktura organizacyjna stworzona przez Cutlera i jego zwolenników, odmienna od przyjętych w mormonizmie wzorców, powoduje wszelako, iż umocowanie samego tytułu w kutleryckim Kościele Chrystusa jest niejasne.
Występuje on też w Społeczności Chrystusa, do 2001 znanej jako Zreorganizowany Kościół Jezusa Chrystusa Świętych w Dniach Ostatnich. Przywódcy tej wspólnoty religijnej wyrażają jednak niekiedy wobec niego pewien sceptycyzm. Wskazują, iż może się on kojarzyć z "magią i folklorem" i że jako taki nie służy dobrze wizerunkowi Kościoła. Występuje jednocześnie w rozlicznych grupach łączonych z mormońskim fundamentalizmem, w tym w Prawdziwym i Żywym Kościele Jezusa Chrystusa Świętych w Dniach Końca oraz w Fundamentalistycznym Kościele Jezusa Chrystusa Świętych w Dniach Ostatnich.

</doc>
<doc id="5036128" url="https://pl.wikipedia.org/wiki?curid=5036128" title="Wybory prezydenckie w Mołdawii w 2020 roku">
Wybory prezydenckie w Mołdawii w 2020 roku

Wybory prezydenckie w Mołdawii odbyły się 1 listopada 2020 (pierwsza tura) i 15 listopada 2020 (druga tura). W obu turach wygrała kandydatka Partii Akcji i Solidarności Maia Sandu.

</doc>
<doc id="5036132" url="https://pl.wikipedia.org/wiki?curid=5036132" title="II Liceum Ogólnokształcące im. Marii Konopnickiej w Łomży">
II Liceum Ogólnokształcące im. Marii Konopnickiej w Łomży

II Liceum Ogólnokształcące im. Marii Konopnickiej – publiczne liceum ogólnokształcące w Łomży. Szkoła powstała w 1992 r., jednak swoimi tradycjami nawiązuje do przedwojennego łomżyńskiego gimnazjum żeńskiego.
Historia szkoły.
Po I wojnie światowej – w 1918 r. – gimnazjum męskie przeniesiono na obecną ul. Bernatowicza (obecne I LO), a w miejscu obecnego II Liceum utworzono gimnazjum żeńskie, które istniało do II wojny światowej. Nadano mu imię Marii Konopnickiej. Nauka w gimnazjum zaczynała się po 4 klasach szkoły podstawowej i trwała 8 lat. Szkoła była wyłącznie żeńska. Obowiązkiem każdej uczennicy było noszenie granatowego mundurka na co dzień. W szkole głównym stowarzyszeniem była Naczelna Organizacja Szkolna (zwana „nos”), która skupiała różnego rodzaju kółka zainteresowań oraz organizowała cieszące się wielkim powodzeniem u dziewcząt zabawy międzyszkolne, na które zapraszani byli kawalerowie. Urządzano seminaria międzyszkolne i spotkania artystyczne ze znanymi aktorami. Znaczącą rolę pełnił Komitet Rodzicielski. Dyrektorką szkoły w okresie przedwojennym była Celestyna Orlikowska.
Po II wojnie światowej w tym budynku utworzono Liceum Pedagogiczne. Od 1966 r. po jego likwidacji budynek przejął Zespół Szkół Budowlanych. Od 1988 r. mieścił się tu Oddział Zamiejscowy Wydziału Pedagogicznego Wyższej Szkoły Pedagogicznej w Olsztynie. W 1992 r. utworzono II Liceum Ogólnokształcące, którego patronką została – nawiązując do przedwojennej tradycji – Maria Konopnicka.

</doc>
<doc id="5036133" url="https://pl.wikipedia.org/wiki?curid=5036133" title="Element niegenerujący">
Element niegenerujący



</doc>
<doc id="5036134" url="https://pl.wikipedia.org/wiki?curid=5036134" title="Spīdveja centrs">
Spīdveja centrs



</doc>
<doc id="5036137" url="https://pl.wikipedia.org/wiki?curid=5036137" title="Kowałenky (obwód żytomierski)">
Kowałenky (obwód żytomierski)

Kowałenky () – wieś na Ukrainie, w obwodzie żytomierskim, w rejonie lubarskim. W 2001 roku liczyła 335 mieszkańców.

</doc>
<doc id="5036140" url="https://pl.wikipedia.org/wiki?curid=5036140" title="Prowaliwka">
Prowaliwka

Prowaliwka () – wieś na Ukrainie, w obwodzie żytomierskim, w rejonie lubarskim, nad Słuczą. W 2001 roku liczyła 437 mieszkańców.

</doc>
<doc id="5036141" url="https://pl.wikipedia.org/wiki?curid=5036141" title="Supachok Sarachat">
Supachok Sarachat

Supachok Sarachat (taj.: สุภโชค สารชาติ, ur. 22 maja 1998 w Sisakecie) – tajski piłkarz grający na pozycji skrzydłowego lub ofensywnego pomocnika. Zawodnik klubu Buriram United oraz reprezentacji Tajlandii.
Kariera.
Sarachat przez praktycznie całą swoją karierę związany jest z klubem Buriram United. Jedynie w sezonie 2015 został wypożyczony do Surin City. Z Burinam zdobył trzykrotnie mistrzostwo Tajlandii: 2015, 2017, 2018 oraz kilka innych trofeów.
W dorosłej reprezentacji Tajlandii zadebiutował 31 sierpnia 2017 w meczu z Irakiem. Pierwszego gola zdobył 10 września 2019 w meczu z Indonezją.

</doc>
<doc id="5036142" url="https://pl.wikipedia.org/wiki?curid=5036142" title="OneSolar Arena">
OneSolar Arena



</doc>
<doc id="5036143" url="https://pl.wikipedia.org/wiki?curid=5036143" title="Zawolsza (stacja kolejowa)">
Zawolsza (stacja kolejowa)

Zawolsza (; ) – stacja kolejowa w miejscowości Zawolsza, w rejonie łozieńskim, w obwodzie witebskim, na Białorusi. Leży na linii Smoleńsk - Witebsk. Jest pierwszą stacją tej linii położoną na Białorusi. W jej pobliżu przebiega granica z Rosją.

</doc>
<doc id="5036150" url="https://pl.wikipedia.org/wiki?curid=5036150" title="Niżnonowogrodzki Państwowy Uniwersytet Pedagogiczny im. Koz'my Minina">
Niżnonowogrodzki Państwowy Uniwersytet Pedagogiczny im. Koz'my Minina



</doc>
<doc id="5036151" url="https://pl.wikipedia.org/wiki?curid=5036151" title="Stepaniwka (rejon emilczyński)">
Stepaniwka (rejon emilczyński)

Stepaniwka () – wieś na Ukrainie, w obwodzie żytomierskim, w rejonie emilczyńskim. W 2001 roku liczyła 906 mieszkańców.

</doc>
<doc id="5036153" url="https://pl.wikipedia.org/wiki?curid=5036153" title="Country Fever (album)">
Country Fever (album)



</doc>
<doc id="5036154" url="https://pl.wikipedia.org/wiki?curid=5036154" title="Rick Nelson Sings &quot;For You&quot;">
Rick Nelson Sings &quot;For You&quot;



</doc>
<doc id="5036155" url="https://pl.wikipedia.org/wiki?curid=5036155" title="It's Up to You">
It's Up to You



</doc>
<doc id="5036157" url="https://pl.wikipedia.org/wiki?curid=5036157" title="Sadowe (rejon derażniański)">
Sadowe (rejon derażniański)

Sadowe () – wieś na Ukrainie, w obwodzie chmielnickim, w rejonie derażniańskim. W 2001 roku liczyła 234 mieszkańców.

</doc>
<doc id="5036158" url="https://pl.wikipedia.org/wiki?curid=5036158" title="Jimbor">
Jimbor



</doc>
<doc id="5036159" url="https://pl.wikipedia.org/wiki?curid=5036159" title="Horodyszcze (rejon derażniański)">
Horodyszcze (rejon derażniański)

Horodyszcze () – wieś na Ukrainie, w obwodzie chmielnickim, w rejonie derażniańskim. W 2001 roku liczyła 465 mieszkańców.

</doc>
<doc id="5036160" url="https://pl.wikipedia.org/wiki?curid=5036160" title="Johann Jakob Stehlin">
Johann Jakob Stehlin



</doc>
<doc id="5036161" url="https://pl.wikipedia.org/wiki?curid=5036161" title="Johann Schulz">
Johann Schulz



</doc>
<doc id="5036162" url="https://pl.wikipedia.org/wiki?curid=5036162" title="Johannes Agricola medytuje (wiersz)">
Johannes Agricola medytuje (wiersz)



</doc>
<doc id="5036163" url="https://pl.wikipedia.org/wiki?curid=5036163" title="Giaur (George Byron)">
Giaur (George Byron)



</doc>
<doc id="5036164" url="https://pl.wikipedia.org/wiki?curid=5036164" title="Banje Selo">
Banje Selo



</doc>
<doc id="5036165" url="https://pl.wikipedia.org/wiki?curid=5036165" title="Sofija Nadyrszina">
Sofija Nadyrszina



</doc>
<doc id="5036167" url="https://pl.wikipedia.org/wiki?curid=5036167" title="Barići">
Barići



</doc>
<doc id="5036168" url="https://pl.wikipedia.org/wiki?curid=5036168" title="Stadion Miejski im. Marszałka Józefa Piłsudskiego">
Stadion Miejski im. Marszałka Józefa Piłsudskiego



</doc>
<doc id="5036170" url="https://pl.wikipedia.org/wiki?curid=5036170" title="Bogusław Łubieński (ziemianin)">
Bogusław Łubieński (ziemianin)



</doc>
<doc id="5036172" url="https://pl.wikipedia.org/wiki?curid=5036172" title="Artawazd Awakjan">
Artawazd Awakjan



</doc>
<doc id="5036173" url="https://pl.wikipedia.org/wiki?curid=5036173" title="Bogusław Łubieński (ujednoznacznienie)">
Bogusław Łubieński (ujednoznacznienie)



</doc>
<doc id="5036174" url="https://pl.wikipedia.org/wiki?curid=5036174" title="Menno Simmons">
Menno Simmons



</doc>
<doc id="5036176" url="https://pl.wikipedia.org/wiki?curid=5036176" title="Marzena Burczycka-Woźniak">
Marzena Burczycka-Woźniak

Marzena Burczycka-Woźniak (ur. 2 czerwca 1949 w Poznaniu) – dziennikarka, redaktorka, żona dziennikarza Tadeusza Woźniaka, autorka książek popularnonaukowych.
Życiorys.
W 1973 roku ukończyła studia polonistyczne na Uniwersytecie Gdańskim. Swoje pierwsze artykuły publikowała w miesięczniku „Litery”. Od 1974 do 1975 roku pracowała w redakcji „Tygodnika Morskiego”, a przez następne 6 lat była publicystką w dziale kulturalnym periodyku „Czas”. Niektóre publikacje M. Burczyckiej-Woźniak drukowane w tym czasopiśmie, na przykład wywiad ze Stanisławem Kociołkiem, miały charakter ogólnopolski. Po wprowadzeniu stanu wojennego dziennikarka została pozbawiona prawa do wykonywania swojej profesji. Jedenastu pracowników zostało usuniętych z redakcji „Czasu”, pozostałych zatrudniono w nowym periodyku „Wybrzeże”.
W latach 1982–1988 prowadziła ze swoim mężem warsztat rzemieślniczy. W 1989 roku powróciła do zawodu, biorąc udział w reaktywowaniu czasopisma „Pielgrzym”, które powróciło do druku po 50 latach.
W 2006 roku Marzena Burczycka-Woźniak objęła funkcję zastępcy redaktora naczelnego dwutygodnika diecezji pelplińskiej „Pielgrzym”. Dodatkowo redagowała od 1995 roku miesięcznik parafialny „Zacheusz” przy parafii w Gdyni-Witominie. Związana była z periodykami: „Odra”, „Pomerania”, „Życie literackie”. Specjalizuje się w wywiadach.

</doc>
<doc id="5036177" url="https://pl.wikipedia.org/wiki?curid=5036177" title="The Falcon and the Winter Soldier">
The Falcon and the Winter Soldier



</doc>
<doc id="5036179" url="https://pl.wikipedia.org/wiki?curid=5036179" title="Jakub Amman">
Jakub Amman



</doc>
<doc id="5036183" url="https://pl.wikipedia.org/wiki?curid=5036183" title="Young Boy">
Young Boy

Young Boy – piosenka napisana przez Paula McCartneya i nagrana przez McCartneya i Steve’a Millera w 1995 roku. W 1997 roku utwór został wydany na singlu McCartneya i na jego albumie "Flaming Pie" (1997).
W kwietniu 1997 roku „Young Boy” został wydany jako pierwszy międzynarodowy singiel z albumu "Flaming Pie". Na głównej europejskiej liście przebojów Eurochart Hot 100 singiel z piosenką dotarł do 53. miejsca. W Wielkiej Brytanii na UK Singles Chart „Young Boy” znalazł się na 19. pozycji. W Polsce, na liście przebojów Programu Trzeciego Polskiego Radia, utwór uplasował się na miejscu 28.
Historia.
McCartney napisał tę piosenkę w sierpniu 1994 roku na Long Island (stan Nowy Jork) w domu francuskiego szefa kuchni Pierre’a Franeya. Początkowo tytuł utworu brzmiał „Poor Boy”. Gdy nowo powstała piosenka nabrała kształtu McCartney wszedł do kuchni, by zaprezentować dzieło obecnym tam czterem osobom – Lindzie McCartney, Pierre’owi Franeyowi, dziennikarzowi „The New York Timesa” Bryanowi Millerowi i fotografowi; zanim muzyk odegrał na gitarze nową melodię skierował do dziennikarza, piszącego w kulinarnej kolumnie nowojorskiej gazety, słowa: „Początkowo robię to [pisanie piosenek] w bardzo prosty sposób, żeby poczuć te emocje. To jest niczym gotowanie – proste wyrażenie może być najlepsze”.
Później McCartney uznał, że mógłby tę piosenkę nagrać ze Steve’em Millerem. Muzycy skontaktowali się telefonicznie, a Miller, po usłyszeniu propozycji Brytyjczyka, zgodził się na sesję w prywatnym studiu Millera. Muzycy wspólnie pracowali nad utworem „Young Boy” 22 lutego 1995 roku w studiu nagraniowym Steve’a Millera w Sun Valley (Idaho).
Utwór rozpoczyna się od dźwięków gitar akustycznych, a kończy się grą McCartneya na organach Hammonda.

</doc>
<doc id="5036185" url="https://pl.wikipedia.org/wiki?curid=5036185" title="Stadjon Miasta Mysłowic">
Stadjon Miasta Mysłowic



</doc>
<doc id="5036190" url="https://pl.wikipedia.org/wiki?curid=5036190" title="Porad">
Porad



</doc>
<doc id="5036192" url="https://pl.wikipedia.org/wiki?curid=5036192" title="Motoarena Toruń im. Mariana Rosego w Toruniu">
Motoarena Toruń im. Mariana Rosego w Toruniu



</doc>
<doc id="5036195" url="https://pl.wikipedia.org/wiki?curid=5036195" title="Horyzonty Wychowania">
Horyzonty Wychowania

Horyzonty Wychowania – czasopismo naukowe ukazujące się od 2002 r. Czasopismo jest kwartalnikiem o tematyce związanej z edukacją. W Horyzontach Wychowania publikowane są przede wszystkim artykuły z zakresu nauk humanistycznych i społecznych.
Początkowo czasopismo było półrocznikiem. Od 2014 roku ukazuje się jako kwartalnik. Czasopismo wydaje Akademia Ignatianum w Krakowie. 
W wykazie czasopism naukowych Ministerstwa Edukacji i Nauki z 9 lutego 2021 r. kwartalnik uzyskał 40 punktów.

</doc>
<doc id="5036200" url="https://pl.wikipedia.org/wiki?curid=5036200" title="Stadion Miejski w Rzeszowie">
Stadion Miejski w Rzeszowie



</doc>
<doc id="5036204" url="https://pl.wikipedia.org/wiki?curid=5036204" title="Stadion Miejski w Rybniku">
Stadion Miejski w Rybniku



</doc>
<doc id="5036206" url="https://pl.wikipedia.org/wiki?curid=5036206" title="Bruno Gaido">
Bruno Gaido

Bruno Peter Gaido (ur. 1916 w Staunton, zm. 15 czerwca 1942 na Pacyfiku) – amerykański lotnik, żołnierz marynarki wojennej, członek załogi – strzelec, obserwator – bombowca nurkującego Douglas SBD Dauntless eskadry VS-6, uczestnik rajdu na wyspy Marshalla i Gilberta oraz bitwy pod Midway. Wsławiony zestrzeleniem z karabinu maszynowego tylnego strzelca stojącego na pokładzie USS „Enterprise” bombowca SBD Dauntless, zmierzającego do ataku samobójczego bombowca Mitsubishi G3M. Prawdopodobnie zestrzelony podczas powrotu z ataku VS-6 na japońskie lotniskowce podczas bitwy pod Midway, zginął jako jeniec wojenny zamordowany przez Japończyków z niszczyciela „Makigumo”.

</doc>
<doc id="5036207" url="https://pl.wikipedia.org/wiki?curid=5036207" title="Stadion Miejski w Tarnowie">
Stadion Miejski w Tarnowie



</doc>
<doc id="5036209" url="https://pl.wikipedia.org/wiki?curid=5036209" title="Małgorzata Milewska-Stawiany">
Małgorzata Milewska-Stawiany

Małgorzata Milewska-Stawiany (ur. 7 października 1962 w Sejnach, zm. 23 maja 2015 w Gdańsku) – językoznawca, profesor Uniwersytetu Gdańskiego.
Życiorys.
19 czerwca 1997 roku obroniła napisaną pod kierunkiem prof. Edwarda Brezy pracę doktorską „Toponimia powiatu tucholskiego”, opublikowaną w roku 2000 w Wydawnictwie Gdańskim. Pracowała w Katedrze Języka Polskiego w Instytucie Filologii Polskiej Uniwersytetu Gdańskiego. W badaniach naukowych zajmowała się przede wszystkim słowotwórstwem polskim i górnołużyckim. Prace M. Milewskiej-Stawiany obejmują zakres toponomastyki i kultury języka. Językowi górnołużyckiemu, który należał do jej szczególnych zainteresowań poświęciła swoją dysertację habilitacyjną pt. „Górnołużyckie deminutywa w systemie językowym i w tekście”, którą obroniła 20 grudnia 2012 roku. Małgorzata Milewska-Stawiany była również autorką i współautorką prac na temat wspomnianej wyżej kultury języka. Kierowała założoną przez prof. Bogusława Kreję Telefoniczną Poradnią Językową Uniwersytetu Gdańskiego. Należała do Oddziału Gdańskiego Towarzystwa Miłośników Języka Polskiego, którego wiceprzewodniczącą była przez jedną kadencję.

</doc>
<doc id="5036212" url="https://pl.wikipedia.org/wiki?curid=5036212" title="Stadion MOSiR-u w Krośnie">
Stadion MOSiR-u w Krośnie



</doc>
<doc id="5036213" url="https://pl.wikipedia.org/wiki?curid=5036213" title="Stadion OSiR Skałka">
Stadion OSiR Skałka



</doc>
<doc id="5036216" url="https://pl.wikipedia.org/wiki?curid=5036216" title="Stadion Sportowy KS Wanda">
Stadion Sportowy KS Wanda



</doc>
<doc id="5036218" url="https://pl.wikipedia.org/wiki?curid=5036218" title="Stadion Startu Gniezno">
Stadion Startu Gniezno



</doc>
<doc id="5036220" url="https://pl.wikipedia.org/wiki?curid=5036220" title="Stadion Żużlowy im. Mariana Spychały w Opolu">
Stadion Żużlowy im. Mariana Spychały w Opolu



</doc>
<doc id="5036221" url="https://pl.wikipedia.org/wiki?curid=5036221" title="Stadion Żużlowy w Grudziądzu">
Stadion Żużlowy w Grudziądzu



</doc>
<doc id="5036222" url="https://pl.wikipedia.org/wiki?curid=5036222" title="Stadion Żużlowy w Zielonej Górze">
Stadion Żużlowy w Zielonej Górze



</doc>
<doc id="5036224" url="https://pl.wikipedia.org/wiki?curid=5036224" title="Speedway stadion Milenium">
Speedway stadion Milenium



</doc>
<doc id="5036238" url="https://pl.wikipedia.org/wiki?curid=5036238" title="Linan megalobus">
Linan megalobus

Linan megalobus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano Houshan w Rezerwacie przyrody Kuankuoshui w chińskiej prowincji Kuejczou. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga od 2,44 do 2,54 mm długości i od 0,87 do 0,98 mm szerokości ciała. Głowa jest dłuższa niż szeroka. Oczy złożone buduje u samca około 30, a u samicy około 20 omatidiów. Czułki buduje jedenaście członów, z których trzy ostatnie są powiększone, a u samca ponadto człony dziewiąty i dziesiąty są silnie zmodyfikowane. Przedplecze jest tak szerokie jak długie. Pokrywy są szersze niż dłuższe. Zapiersie (metawentryt) u samców ma bardzo długie i w widoku bocznym zakrzywione wyrostki. Odnóża przedniej pary mają niezmodyfikowane krętarze i uda oraz, u samca, po tępej ostrodze szczycie goleni. Odnóża pozostałych par są niezmodyfikowane. Genitalia samca mają edeagus o długich i silnie rozszerzonych u wierzchołków paramerach.
Owad ten jest endemitem Chin, znanym z Rezerwatu przyrody Kuankuoshui w powiecie Suiyang w prowincji Kuejczou oraz z Rezerwatu przyrody Xingdoushan w prowincji Hubei. Spotykany był na rzędnych od 1114 do 1550 m n.p.m. Zasiedla ściółkę w lasach.

</doc>
<doc id="5036241" url="https://pl.wikipedia.org/wiki?curid=5036241" title="Gina Smith">
Gina Smith

Gina Smith (ur. 11 listopada 1957) – kanadyjska jeźdźczyni sportowa. Brązowa medalistka olimpijska z XXIV Letnich Igrzysk Olimpijskich w Seulu. 
Kariera sportowa.
Gina Smith rozpoczęła trenowanie jazdy konnej w 1969 roku pod opieką Cyntii Neale-Ishoy.
Została zawalifikowana jako rezerwowa do narodowej drużyny jeździeckiej Kanady na XXIII Letnie Igrzyska Olimpijskie w 1984 roku w Los Angeles. W następnej olimpiadzie w 1988 roku w Seulu wraz z Ewą Pracht, Cyntią Neale-Ishoy i Ashley Nicoll-Holzer zdobyła brązowy medal w ujeżdżeniu drużynowym i 12 miejsce indywidualnie. Kolejny międzynarodowy sukces odniosła na XI Igrzyskach Panamerykańskich w 1991 roku zdobyła złoto w zawodach drużynowych ujeżdżaniu razem z Ashley Nicoll-Holzer, Leslie Reid i Lorraine Stubbs). Podczas Olimpiady w 1996 roku zajęła 46 miejsce w konkursie indywidualnym i 10 w drużynowym. Zakończyła karierę sportowa w 2000 roku i zajęła się trenowaniem młodszego pokolenia sportowców. 

</doc>
<doc id="5036243" url="https://pl.wikipedia.org/wiki?curid=5036243" title="Jaromír Weinberger">
Jaromír Weinberger

Jaromír Weinberger (ur. 8 stycznia 1896 w Pradze, zm. 8 sierpnia 1967 w St. Petersburg w stanie Floryda) – amerykański kompozytor pochodzenia czeskiego.
Życiorys.
Początkowo uczył się kompozycji u Jaroslava Křički, Václava Talicha i Rudolfa Karela, później studiował w Konserwatorium Praskim u Vítězslava Nováka (kompozycja) i Karela Hoffmeistera (fortepian). Odbył też studia muzyczne w Lipsku u Maxa Regera. W 1922 roku wyjechał do Stanów Zjednoczonych, gdzie wykładał w Ithaca College w stanie Nowy Jork. W 1923 roku wrócił do Czechosłowacji, gdzie był m.in. dyrektorem opery w Bratysławie i dyrektorem szkoły muzycznej w Chebie. Ze względu na żydowskie pochodzenie w 1939 roku wyemigrował do Stanów Zjednoczonych, w 1948 roku otrzymał amerykańskie obywatelstwo.
Przez większość życia zmagał się z depresją. Załamany brakiem uznania dla swojej twórczości, popełnił samobójstwo.
Twórczość.
W swoich kompozycjach wykorzystywał melodie z czeskich pieśni i tańców ludowych, sięgał też po elementy jazzu oraz popularnych tańców i piosenek. W latach 40. XX wieku w jego twórczości zaczęły pojawiać się także wątki religijne.

</doc>
<doc id="5036245" url="https://pl.wikipedia.org/wiki?curid=5036245" title="Linan inornatus">
Linan inornatus

Linan inornatus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisali po raz pierwszy w 2011 roku Yin Ziwei i Li Lizhen na łamach "Acta Entomologica Musei Nationalis Pragae". Jako miejsce typowe wskazano górę Tianzhu Shan w chińskiej prowincji Anhui. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga od 2,63 do 2,68 mm długości i od 0,95 do 1,02 mm szerokości ciała. Głowa jest nieco dłuższa niż szeroka. Oczy złożone buduje u obu płci około 20 omatidiów. Czułki buduje jedenaście członów, z których trzy ostatnie są powiększone, u obu płci niezmodyfikowane. Przedplecze jest tak szerokie jak długie. Pokrywy są szersze niż dłuższe. Zapiersie (metawentryt) u samców ma długie, dłuższe i szersze niż u "L. chinenesis" i w widoku bocznym ścięte na wierzchołkach wyrostki. Odnóża przedniej pary mają niezmodyfikowane krętarze, uda i golenie u obu płci. Odnóża pozostałych par również są niezmodyfikowane. Szerokość pokryw i odwłoka jest w stosunku do przedplecza mniejsza niż u "L. chinensis".
Owad ten jest endemitem Chin, znanym tylko z lokalizacji typowej w prowincji Anhui. Spotykany był na rzędnych od 960 do 1250 m n.p.m. Zasiedla ściółkę w lasach iglastych i mieszanych.

</doc>
<doc id="5036246" url="https://pl.wikipedia.org/wiki?curid=5036246" title="Linan chinensis">
Linan chinensis

Linan chinensis – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisany został po raz pierwszy w 1964 roku przez Ivana Löbla pod nazwą "Lasinus chinensis" na łamach "Acta Rerum Naturalium Musei Nationalis Slovaci". Jako miejsce typowe wskazano górę Tianmu Shan w chińskiej prowincji Zhejiang. W 2002 roku wyznaczony został przez Petera Hlaváča gatunkiem typowym nowego rodzaju Linan. W 2011 roku Yin Ziwei i Li Lizhen na łamach "Acta Entomologica Musei Nationalis Pragae" dokonali jego redeskrypcji. Holotyp zdeponowano w Zbiorze Owadów Shanghai Shifan Daxue.
Chrząszcz ten osiąga od 2,77 do 2,89 mm długości i od 1,02 do 1,11 mm szerokości ciała. Głowa jest nieco dłuższa niż szeroka. Oczy złożone buduje u obu płci około 20 omatidiów. Czułki buduje jedenaście członów, z których trzy ostatnie są powiększone, u obu płci niezmodyfikowane. Przedplecze jest tak szerokie jak długie. Pokrywy są szersze niż dłuższe. Zapiersie (metawentryt) u samców ma krótkie, krótsze i węższe niż u "L. inornatus" i w widoku bocznym zaokrąglone na wierzchołkach wyrostki. Odnóża przedniej pary mają niezmodyfikowane krętarze, uda i golenie u obu płci. Odnóża pozostałych par również są niezmodyfikowane. Szerokość pokryw i odwłoka jest w stosunku do przedplecza większa niż u "L. inornatus".
Owad ten jest endemitem Chin, znanym tylko z gór Tianmu Shan i Longwang Shan w prowincji Zhejiang. Spotykany był na rzędnych od 800 do 1500 m n.p.m. Zasiedla ściółkę w lasach iglastych i mieszanych.

</doc>
<doc id="5036247" url="https://pl.wikipedia.org/wiki?curid=5036247" title="Hińczowa Kopka">
Hińczowa Kopka

Hińczowa Kopka – kopulaste, kamienisto-trawiaste wzniesienie w Dolinie Mięguszowieckiej w słowackich Tatrach Wysokich. Znajduje w zakończeniu grzędy oddzielającej Dolinę Hińczową od Dolinki Szataniej. Grzęda ta odbiega od Koprowego Wierchu w kierunku południowym. Początkowo ma postać bardzo niewybitnej grzędy, niżej przekształcającej się w mało stromy, szeroki, trawiasty i poprzetykany skałkami wał zakończony Hińczową Kopką. Poniżej Hińczowej Kopki ciągnie się on na południe jeszcze na długości kilkuset metrów.
Po północno-zachodniej stronie Hińczowej Kopki znajduje się Mały Hińczowy Staw.

</doc>
<doc id="5036249" url="https://pl.wikipedia.org/wiki?curid=5036249" title="Kent’s Cavern">
Kent’s Cavern

Kent’s Cavern – jaskinia krasowa w południowo-zachodniej Wielkiej Brytanii, w Anglii, na Półwyspie Kornwalijskim.
Kent’s Cavern charakteryzuje się obszernymi komorami połączonymi korytarzami oraz bogatą szatą naciekową.
Kent’s Cavern jest ważnym stanowiskiem archeologicznym oraz antropologicznym.
Jaskinia została udostępniona dla turystów na długości 370 m.

</doc>
<doc id="5036252" url="https://pl.wikipedia.org/wiki?curid=5036252" title="Linan cardialis">
Linan cardialis

Linan cardialis – gatunek chrząszcza z rodziny kusakowatych i podrodziny marników.
Gatunek ten opisany został po raz pierwszy w 2002 roku przez Petera Hlaváča na łamach "Annales de la Société entomologique de France". Jako miejsce typowe wskazano Ban Huay Ya Sai w dystrykcie Wiang Pa Pao w północno-zachodniej Tajlandii. W 2011 roku Yin Ziwei i Li Lizhen na łamach "Acta Entomologica Musei Nationalis Pragae" dokonali jego redeskrypcji.
Chrząszcz ten osiąga od 3,28 do 3,63 mm długości i od 1,25 do 1,29 mm szerokości ciała. Głowa jest nieco dłuższa niż szeroka. Oczy złożone buduje u samca około 50, a u samicy około 35 omatidiów. Czułki buduje jedenaście członów, z których trzy ostatnie są powiększone, a u samca ponadto człony dziewiąty i dziesiąty są silnie zmodyfikowane. Przedplecze jest tak szerokie jak długie. Pokrywy są szersze niż dłuższe. Nasadowo-boczne krawędzie przedplecza i pokryw pozbawione są gęstych szczecinek. Zapiersie (metawentryt) u samców ma wydłużone i w widoku bocznym rozdwojone na wierzchołkach wyrostki. Odnóża przedniej pary mają po jednym kolcu na tylnych krawędziach krętarzy, niezmodyfikowane uda i, u samca, po szeroko zaokrąglonej ostrodze na szczytach goleni. Odnóża środkowej pary również mają po jednym kolcu na tylnych krawędziach krętarzy. Genitalia samca mają edeagus o krótkich i wąskich paramerach.
Owad orientalny. Znany jest z północno-zachodniej Tajlandii oraz Junnanu w południowej części Chin, w tym z rezerwatów przyrody Nabanhe i Xishuangbanna. Spotykany był na rzędnych od 600 do 1700 m n.p.m. Zasiedla ściółkę w lasach liściastych.

</doc>
<doc id="5036253" url="https://pl.wikipedia.org/wiki?curid=5036253" title="Szatani Potok">
Szatani Potok

Szatani Potok () – potok w Dolinie Mięguszowieckiej w słowackich Tatrach Wysokich. Jest prawym dopływem Hińczowego Potoku. Wypływa z Małego Hińczowego Stawu w Dolince Szataniej i płynie częściowo podziemnymi przepływami. Poniżej płytowego progu stawu płynie na długości około 30 m po prawie poziomej powierzchni, potem na długości kilkuset metrów ginie płynąc pod wielkimi skałami. Na powierzchni ponownie pojawia się w piętrze kosodrzewiny. Na wysokości około 1570 m uchodzi do Hińczowego Potoku. Następuje to około 200 m na północny zachód od miejsca, w którym powstaje Mięguszowiecki Potok z połączenia Hińczowego Potoku i Żabiego Potoku. 

</doc>
<doc id="5036255" url="https://pl.wikipedia.org/wiki?curid=5036255" title="Linan hainanicus">
Linan hainanicus

Linan hainanicus – gatunek chrząszcza z rodziny kusakowatych i podrodziny marników. Występuje endemicznie w Chinach.
Gatunek ten opisany został po raz pierwszy w 2002 roku przez Petera Hlaváča na łamach "Annales de la Société entomologique de France". Jako miejsce typowe wskazano Rezerwat przyrody Jianfengling na wyspie Hainan Dao w chińskiej prowincji Hajnan. W 2011 roku Yin Ziwei i Li Lizhen na łamach "Acta Entomologica Musei Nationalis Pragae" dokonali jego redeskrypcji.
Chrząszcz ten osiąga 2,95 mm długości i 1,13 mm szerokości ciała. Głowa jest nieco dłuższa niż szeroka. Oczy złożone buduje u samca około 50 omatidiów. Czułki buduje jedenaście członów, z których trzy ostatnie są powiększone, a u samca ponadto człony dziewiąty i dziesiąty są silnie zmodyfikowane. Przedplecze jest tak szerokie jak długie. Pokrywy są szersze niż dłuższe. Nasadowo-boczne krawędzie przedplecza i pokryw pozbawione są gęstych szczecinek. Zapiersie (metawentryt) u samców ma duże i w widoku bocznym rozdwojone na wierzchołkach wyrostki. Odnóża przedniej pary mają u samca po szeroko ściętej ostrodze na szczytach goleni. Pozostałe części odnóży są niezmodyfikowane. 
Owad ten jest endemitem Chin, znanym z tylko z Hajnanu, z rezerwatu Jianfengling w powiecie Ledong oraz rezerwatu Bawangling w powiecie Changjiang. Spotykany był na rzędnych od 1000 do 1500 m n.p.m. Zasiedla ściółkę w lasach nad strumieniami.

</doc>
<doc id="5036258" url="https://pl.wikipedia.org/wiki?curid=5036258" title="Xi’an (1970)">
Xi’an (1970)

Xi’an (西安) – chiński niszczyciel rakietowy z lat 70. XX wieku, jedna z 17 zbudowanych jednostek typu "051". Okręt został zwodowany we wrześniu 1970 roku w stoczni Hongqi w Dalian, a do służby w Marynarce Wojennej Chińskiej Armii Ludowo-Wyzwoleńczej wszedł 28 listopada 1974 roku. Jednostka, oznaczona numerem taktycznym 106 została wycofana ze służby we wrześniu 2007 roku, po czym przekształcona w hulk szkolny.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Xi’an” (西安) zbudowany został w stoczni Hongqi w Dalian. Stępkę okrętu położono w 1969 roku, zaś zwodowany został we wrześniu 1970 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. ZIF-31 kal. 57 mm L/70 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 515, radar kierowania ogniem artylerii głównej Typ 343, radar kierowania ogniem rakietowym Typ 352, sonar SJD-1 i czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Xi’an” został przyjęty do służby w Marynarce Wojennej Chińskiej Armii Ludowo-Wyzwoleńczej 28 listopada 1974 roku. Okręt otrzymał numer taktyczny 106. „Xi’an” został przyporządkowany do Floty Północnej. W maju 1980 roku „Xi’an”, „Yinchuan”, „Xining”, „Nanjing”, „Hefei” i „Nanning” uczestniczyły w zabezpieczeniu próby chińskiego pocisku balistycznego na Oceanie Spokojnym. W latach 80., podczas okresowych prac stoczniowych, z okrętu zdemontowano cztery podwójne zestawy dział plot. ZIF-31 kal. 57 mm, instalując w zamian cztery zdwojone zestawy dział plot. W-11M kal. 37 mm; dodano także radar Typ 347 oraz zmodyfikowano sonar do standardu SJD-1N.
„Xi’an” został wycofany ze służby we wrześniu 2007 roku, po czym został przekształcony w hulk szkolny.

</doc>
<doc id="5036260" url="https://pl.wikipedia.org/wiki?curid=5036260" title="Jan Marek">
Jan Marek



</doc>
<doc id="5036263" url="https://pl.wikipedia.org/wiki?curid=5036263" title="Xian (1970)">
Xian (1970)



</doc>
<doc id="5036267" url="https://pl.wikipedia.org/wiki?curid=5036267" title="Cyfrowy Polsat HD">
Cyfrowy Polsat HD



</doc>
<doc id="5036268" url="https://pl.wikipedia.org/wiki?curid=5036268" title="Yinchuan (1972)">
Yinchuan (1972)

Yinchuan (银川) – chiński niszczyciel rakietowy z lat 70. XX wieku, jedna z 17 zbudowanych jednostek typu "051". Okręt został zwodowany w maju 1972 roku w stoczni Hongqi w Dalian, a do służby w Marynarce Wojennej Chińskiej Armii Ludowo-Wyzwoleńczej wszedł 28 czerwca 1976 roku. Jednostka, oznaczona numerem taktycznym 107 została wycofana ze służby w październiku 2012 roku, po czym przekształcona w okręt-muzeum.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Yinchuan” (银川) zbudowany został w stoczni Hongqi w Dalian. Stępkę okrętu położono w 1970 roku, zaś zwodowany został w maju 1972 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. ZIF-31 kal. 57 mm L/70 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 515, radar kierowania ogniem artylerii głównej Typ 343, radar kierowania ogniem rakietowym Typ 352, sonar SJD-1 i czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Yinchuan” został przyjęty do służby w Marynarce Wojennej Chińskiej Armii Ludowo-Wyzwoleńczej 28 czerwca 1976 roku. Okręt otrzymał numer taktyczny 107. „Yinchuan” został przyporządkowany do Floty Północnej. W maju 1980 roku „Yinchuan”, „Xi’an”, „Xining”, „Nanjing”, „Hefei” i „Nanning” uczestniczyły w zabezpieczeniu próby chińskiego pocisku balistycznego na Oceanie Spokojnym. W latach 80., podczas okresowych prac stoczniowych, z okrętu zdemontowano cztery podwójne zestawy dział plot. ZIF-31 kal. 57 mm, instalując w zamian cztery zdwojone zestawy dział plot. W-11M kal. 37 mm; dodano także radar Typ 347 oraz zmodyfikowano sonar do standardu SJD-1N. W 2008 roku okręt pełnił rolę jednostki dowodzenia, uczestnicząc w zabezpieczeniu Olimpiady w Pekinie. 
„Yinchuan” został wycofany ze służby w październiku 2012 roku, po czym został przekształcony w okręt-muzeum.

</doc>
<doc id="5036271" url="https://pl.wikipedia.org/wiki?curid=5036271" title="Romanowszczyzna">
Romanowszczyzna



</doc>
<doc id="5036273" url="https://pl.wikipedia.org/wiki?curid=5036273" title="Grzybówka równobarwna">
Grzybówka równobarwna

Grzybówka równobarwna ("Mycena concolor" (J.E. Lange) Kühner) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1930 r. Jakob Emanuel Lange, nadając mu nazwę "Omphalia picta" var. "concolor". Obecną, uznaną przez Index Fungorum nazwę nadał mu Robert Kühner w 1938 r.
Nazwę polską nadała Maria Lisiewska w 1987 r.
Morfologia.
Średnica 7–12 mm, kształt początkowo szeroko stożkowaty lub paraboliczny, potem spłaszczony, płasko-wypukły, z garbkiem lub bez, płytko bruzdowany, półprzezroczyście prążkowany. Powierzchnia oprószona, aksamitna. Jest higrofaniczny; w stanie wilgotnym ciemnobrązowy, często z czarniawo-szarym środkiem, w stanie wilgotnym wyblakły, szarawy, z białawym brzegiem.
W liczbie 15–20 dochodzących do trzonu, szeroko przyrośnięte lub zbiegające ząbkiem. Początkowo brzuchate lub łukowate, potem proste, dość grube, gładkie lub żebrowane, dość ciemno szaro-brązowe, bledsze z wiekiem. Ostrze białawe.
Wysokość 25–65 mm, grubość 1–2 mm, walcowaty, pusty w środku, prosty lub nieco wygięty. Powierzchnia w górnej części delikatnie oprószona, w dolnej naga. Barwa mniej lub bardziej szarobrązowa do białoszarej. Podstawa z długimi, elastycznymi, białawymi włókienkami.
Wodnisty, szaro-brązowy, bez zapachu i z nieznacznym smakiem.
Podstawki 27–35 × 7–10 µm, maczugowate, 4-zarodnikowe. Zarodniki 8–10,7 × 5–13 µm, wydłużone, pipetowate lub niemal cylindryczne, gładkie, amyloidalne. Cheilocystydy 15–45 × 8–17 µm, przemieszane z podstawkami, o wierzchołkach mniej lub bardziej rozgałęzionych, pokrytych nierównomiernie dość grubymi, prostymi lub zakrzywionymi naroślami o wymiarach 2–10,5 (–33) × 1–3,5 µm. Pleurocystyd brak. Strzępki włosków o szerokości do 2–3,5 µm, rozgałęzione i splecione, osadzone w galaretowatej masie. Strzępki w skórce trzonu o szerokości 1,5–4,5 µm, mniej lub bardziej gęsto pokryte prostymi lub rozgałęzionymi naroślami 1,8–7 × 1–2,5 µm, nieco żelatynizowane. Strzępki skórki trzonu o szerokości 1,5–4 µm, gładkie. Sprzążki występują w strzępkach wszystkich części grzyba.
Występowanie i siedlisko.
Władysław Wojewoda w zestawieniu grzybów wielkoowocnikowych Polski w 2003 r. przytacza trzy stanowiska z uwagą, że jego rozprzestrzenienie i stopień zagrożenia nie są znane. Znajduje się na "Czerwonej liście roślin i grzybów Polski". Ma status E – gatunek zagrożony wymarciem, którego przetrwanie jest mało prawdopodobne, jeśli nadal będą działać czynniki zagrożenia.
Grzyb saprotroficzny. Zwykle rośnie na torfowiskach, ale czasami występuje w innych siedliskach. Owocniki od lata do późnej jesieni.
Gatunki podobne.
Od grzybówki popielatej ("Mycena cinerella") odróżnia się ciemniejszym kapeluszem i brakiem mączystego zapachu.

</doc>
<doc id="5036274" url="https://pl.wikipedia.org/wiki?curid=5036274" title="Mycena concolor">
Mycena concolor



</doc>
<doc id="5036275" url="https://pl.wikipedia.org/wiki?curid=5036275" title="Romanowszczyzna (sielsowiet Słoboda)">
Romanowszczyzna (sielsowiet Słoboda)

Romanowszczyzna – dawny zaścianek. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 7 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036279" url="https://pl.wikipedia.org/wiki?curid=5036279" title="Rozkosz (sielsowiet Słoboda)">
Rozkosz (sielsowiet Słoboda)

Rozkosz – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Inna używana nazwa miejscowości – Żerebiatnica.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 10 osób, 8 było wyznania rzymskokatolickiego a 2 prawosławnego. Jednocześnie 8 mieszkańców zadeklarowało polską przynależność narodową a 2 białoruską. Były tu 2 budynki mieszkalne. W 1931 w 2 domach zamieszkiwało 13 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036281" url="https://pl.wikipedia.org/wiki?curid=5036281" title="Nanjing (1973)">
Nanjing (1973)

Nanjing (南京) – chiński niszczyciel rakietowy z lat 70. XX wieku, jedna z 17 zbudowanych jednostek typu "051". Okręt został zwodowany w 11 grudnia 1973 roku w stoczni Zhonghua w Szanghaju, a do służby w Marynarce Wojennej Chińskiej Armii Ludowo-Wyzwoleńczej wszedł 6 lutego 1977 roku. Jednostka, oznaczona numerem taktycznym 131 została wycofana ze służby we wrześniu 2012 roku, po czym przekształcona w okręt-muzeum.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Nanjing” (南京) zbudowany został w stoczni Zhonghua w Szanghaju. Stępkę okrętu położono w 1972 roku, zaś zwodowany został 11 grudnia 1973 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. ZIF-31 kal. 57 mm L/70 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 515, radar kierowania ogniem artylerii głównej Typ 343, radar kierowania ogniem rakietowym Typ 352, sonar SJD-1 i czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Nanjing” został przyjęty do służby w Marynarce Wojennej Chińskiej Armii Ludowo-Wyzwoleńczej 6 lutego 1977 roku. Okręt otrzymał numer taktyczny 131. „Nanjing” został przyporządkowany do Floty Wschodniej. W maju 1980 roku „Nanjing”, „Xi’an”, „Yinchuan”, „Xining”, „Hefei” i „Nanning” uczestniczyły w zabezpieczeniu próby chińskiego pocisku balistycznego na Oceanie Spokojnym. W latach 80., podczas okresowych prac stoczniowych, z okrętu zdemontowano cztery podwójne zestawy dział plot. ZIF-31 kal. 57 mm, instalując w zamian cztery zdwojone zestawy dział plot. W-11M kal. 37 mm; dodano także radar Typ 347 oraz zmodyfikowano sonar do standardu SJD-1N.
„Nanjing” został wycofany ze służby we wrześniu 2012 roku, po czym został przekształcony w okręt-muzeum.

</doc>
<doc id="5036282" url="https://pl.wikipedia.org/wiki?curid=5036282" title="Żerebiatnica">
Żerebiatnica



</doc>
<doc id="5036284" url="https://pl.wikipedia.org/wiki?curid=5036284" title="Różampol">
Różampol



</doc>
<doc id="5036287" url="https://pl.wikipedia.org/wiki?curid=5036287" title="Różampol (rejon miadzielski)">
Różampol (rejon miadzielski)

Różampol – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwały tu 24 osoby, 21 było wyznania rzymskokatolickiego a 3 prawosławnego. Jednocześnie wszyscy mieszkańcy zadeklarowali polską przynależność narodową. Było tu 5 budynków mieszkalnych. W 1931 w 6 domach zamieszkiwały 44 osoby.
Wierni należeli do parafii rzymskokatolickiej i prawosławnej w Duniłowiczach w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036288" url="https://pl.wikipedia.org/wiki?curid=5036288" title="Dalmierz czołgowy">
Dalmierz czołgowy

Dalmierz czołgowy – urządzenie, które umożliwia dokładnie ocenić odległość celu od czołgu.
Błąd dalmierza nie przekracza na ogół ±1%. Współczesne czołgi posiadają dalmierz, który najczęściej jest sprzężony z celownikiem tzw. dalmierz-celownik. Dalmierz powoduje automatyczną zmianę nastawy celownika zgodnie z jego wskazaniem. W czołgach armii amerykańskiej mają zastosowanie dalmierze-celowniki M12. Do najczęściej stosowanych należą dalmierze optyczne, stereoskopowe, inwersyjne lub z pokrywającymi się obrazami. We współczesnych czołgach zasadniczym typem dalmierza jest dalmierz laserowy, który nie rozregulowuje się wskutek drgań czołgu.

</doc>
<doc id="5036289" url="https://pl.wikipedia.org/wiki?curid=5036289" title="Adaptacje filmowe literatury polskiej">
Adaptacje filmowe literatury polskiej

Literatura polska – literatura piękna spisana w języku polskim i jego dialektach na ziemiach polskich od średniowiecza, obejmująca również dzieła powstałe poza terytorium współczesnej Polski przez literatów posługujących się językiem polskim. Literatura polska od początków istnienia kina jest częstym przedmiotem adaptacji filmowych.
Przekrój historyczny.
Choć adaptacje filmowe literatury polskiej można datować jeszcze na drugą dekadę XX wieku (np. "Meir Ezofowicz", 1911, Aleksandra Hertza według Elizy Orzeszkowej; "Quo vadis", 1912, Enrica Guazzoniego według powieści Sienkiewicza), w okresie międzywojennym literatura była dla twórców filmowych częstym punktem odniesienia. Wiele adaptacji filmowych jednak eksponowało melodramatyczne wątki pierwowzorów literackich, ignorując społeczne uwarunkowania tychże utworów. Te zarzuty stawiano takim ekranizacjom, jak "Cyganka Aza" (reż. Artur Twardyjewicz, 1926) na podstawie powieści "Chata za wsią" Józefa Ignacego Kraszewskiego, "Ziemi obiecanej" (reż. Aleksander Hertz, 1927) według Władysława Reymonta, "Przedwiośniu" (reż. Henryk Szaro, 1928) według powieści Stefana Żeromskiego, "Wiatrowi od morza" (reż. Kazimierz Czyński, 1930) według tego samego pisarza, "Mogile nieznanego żołnierza" (reż. Ryszard Ordyński, 1927) według Andrzeja Struga, "Grzesznej miłości" (reż. Mieczysław Krawicz, Zbigniew Gniazdowski, 1929) według powieści "Pokolenie Marka Świdy" Struga bądź też wspomnianej adaptacji filmowej "Pana Tadeusza" w reżyserii Ordyńskiego. Elżbieta Szyngiel o adaptacji Ordyńskiego napisała, że reżyser strywializował romantyczną ideę związku człowieka z naturą: choć „nie rezygnuje z pokazania w filmie pejzaży, które miały stanowić źródło natchnienia dla Mickiewicza, to zupełnie pomija sprawczą rolę owej natury, odbierając jej tym samym charakterystyczną dla Mickiewiczowskiego świata przedstawionego dwuznaczność”. Problem w skutecznej adaptacji dzieł literackich stanowiło też przerysowane aktorstwo filmowe gwiazd scenicznych, które nie mogły „znaleźć odpowiedniego ekwiwalentu dla stosowanych na scenie środków wyrazu”. Za udane adaptacje literatury uchodziły jedynie nakręcone przez Józefa Lejtesa "Dziewczęta z Nowolipek" (1937) według Poli Gojawiczyńskiej oraz "Granica" (1938) według Zofii Nałkowskiej; jak pisał Jacek Gybusz po latach, oba filmy – „realistyczne, nowoczesne w stylu i współczesne w treści – podejmują ważkie problemy społeczne i nawiązują do niełatwych realiów sanacyjnej Polski na krótko przed wybuchem wojny”.
Po II wojnie światowej narzucona polskiej kinematografii doktryna socrealizmu sprawiała, że nawet powojenne adaptacje dzieł literackich (niosące już ładunek ideologiczny) były odzierane ze szczątkowych elementów, które mogłyby wzbudzić zamysł u widza. Przykładowo, adaptacja "Piątki z ulicy Barskiej" (1953) Kazimierza Koźniewskiego dokonana przez Aleksandra Forda wymazywała pepeesowskie korzenie głównego antagonisty, majstra Macisza, który w filmie jednoznacznie powiązany jest z po-AK-owskim podziemiem; z kolei zawarte w powieści "Pamiątka z Celulozy" Igora Newerlego przemówienie Staszka Rychlika, sugerującego, iż Jezus Chrystus założył związek zawodowy, prowadził walkę klasową i może zostać uznany za komunistę, w filmie "Pod gwiazdą frygijską" (1954) Jerzego Kawalerowicza zostało usunięte. Filmy socrealistyczne były jednak nie tylko upartyjnione, ale również stanowiły pozbawione refleksji kopie literackich pierwowzorów. Zmianę substancjalną przyniosło dopiero "Pokolenie" (1955) Andrzeja Wajdy według powieści Bohdana Czeszki, w którym reżyser usunął co bardziej natrętne elementy propagandowe, forsowane zresztą przez samego pisarza-scenarzystę.
Okres polskiej szkoły filmowej fundamentalnie zmienił sposób adaptowania dzieł literackich przez polskich reżyserów. Piotr Zwierzchowski przekonywał, że „nawet powierzchowne porównanie adaptacji dokonanych przez Andrzeja Wajdę, Andrzeja Munka, Jerzego Kawalerowicza czy Wojciecha Hasa [...] jednoznacznie udowadnia, że największą siłą ówczesnych adaptacji była ich różnorodność, o czym decydowała [...] umiejętność nie tylko wyboru materiału literackiego, ale także dostrzeżenia w nim również tych wartości, które były niedostrzegalne dla pisarza”. Najważniejszym przykładem twórczej modyfikacji pierwowzoru literackiego jest "Popiół i diament" (1958) Wajdy według powieści Jerzego Andrzejewskiego. Transakcentacji powieści Andrzejewskiego na korzyść postaci Maćka Chełmickiego towarzyszył szereg świadomych odwołań reżysera do symbolizmu i romantyzmu polskiego, ale również intuicja współpracowników Wajdy; decydująca dla kształtu filmu scena zapalania przez byłych akowców lampek ze spirytusem została wymyślona przez asystenta reżysera, Janusza Morgensterna, a odgrywający rolę Maćka Zbigniew Cybulski wystylizował swą postać na polskiego odpowiednika bohaterów Jamesa Deana. Do innych przykładów przesunięcia akcentu można zaliczyć także wczesne filmy Hasa. Has w adaptacjach "Pętli" (1957, według Marka Hłaski) i "Wspólnego pokoju" (1959, według Zbigniewa Uniłowskiego) wydobył symbolikę egzystencjalną z powieści o tematyce obyczajowej.
Wspomniani twórcy polskiej szkoły filmowej w latach 60. i 70. XX wieku zasłynęli z superprodukcji na podstawie klasycznych dzieł literatury polskiej. Wajda w 1965 roku przeniósł na ekrany kin "Popioły" Stefana Żeromskiego, eksponując elementy rzadziej poruszane przez krytyków powieści i narażając się przy tym na olbrzymią krytykę za prawdziwe i rzekome uchybienia historyczne, na co po latach odpowiadał: „atakowano mnie bardzo ostro i demagogicznie: jak można pokazywać tragedię San Domingo, Polaków gwałcących hiszpańskie kobiety, rozstrzeliwujących powstańców w Madrycie? No, tylko problem w tym, że Żeromski to naprawdę opisał”. Bezsens uwikłania Polaków w terror wojen napoleońskich podkreślało dodatkowo dopisane przez Wajdę zakończenie, w którym oślepiony Rafał Olbromski, wracając z nieudanej ofensywy napoleońskiej na carską Rosję, pada przykryty słomą, co ks. Andrzej Luter komentował następująco: „Oto Rafał – chochoł, symbol sparaliżowanego narodu”. "Ziemia obiecana" (1974) według powieści Władysława Reymonta również stanowiła przekorną adaptację tekstu o nacjonalistycznej wymowie, pisanego przez noblistę na zamówienie Stronnictwa Narodowo-Demokratycznego. U Reymonta polski arystokrata próbujący zbić interes na przemyśle włókienniczym, Karol Borowiecki, zostaje cynicznie zdradzony przez swych wspólników: Żyda Moryca i Niemca Maksa; u Wajdy analogiczni wspólnicy wstawiają się za Karolem w najtrudniejszych sytuacjach, a polonocentryzm i antysemityzm powieści Reymonta ustępuje miejsca ponadnarodowej krytyce dzikiego kapitalizmu.
Jerzy Kawalerowicz, adaptując w 1966 roku powieść "Faraon" według Bolesława Prusa, pozostał wierny literze pierwowzoru, opartego na czytelnym kontraście między młodym starożytnym władcą egipskim Ramzesem a doświadczonymi kapłanami pod przywództwem Herhora. Najbardziej brawurowe były jednak ekranizacje autorstwa Hasa. "Lalka" (1968), również według powieści Prusa, pominęła szereg wątków z monumentalnej prozy (brak w niej np. pamiętnika subiekta Rzeckiego). Has skoncentrował się na głównym wątku nieszczęśliwej miłości Wokulskiego do Izabeli Łęckiej, interpretując postać kupca bardziej jako zagubionego flâneura aniżeli dziarskiego pozytywisty; sceny spaceru Wokulskiego ulicami Warszawy zostały nakręcone z wykorzystaniem długich jazd kamery oraz montażu wewnątrzkadrowego. W podobnym stylu utrzymana była ekranizacja "Sanatorium pod Klepsydrą" (1973) z tomu opowiadań "Sklepy cynamonowe" Brunona Schulza. Choć proza Schulza była uznawana za niefilmową (wskutek jej wielowarstwowej, wielogłosowej narracji), Hasowi udało się scalić wydarzenia na ekranie, dobudowując warstwę znaczeniową utworu o wątek pogromu żydowskiego oraz tragiczny finał w postaci zejścia głównego bohatera, Józefa, do podziemi.
Apogeum filmowe adaptacje polskich dzieł literackich osiągnęły właśnie w latach 60. i 70. XX wieku, nie tylko dzięki wystawnym ekranizacjom prozy Henryka Sienkiewicza ("Krzyżacy", 1960, reż. Aleksander Ford; "Pan Wołodyjowski", 1969, reż. Jerzy Hoffman, "Potop", 1974, reż. Jerzy Hoffman), ale również za sprawą prób przeniesienia na język filmu innych epopei narodowych. "Chłopi" (1973) Jana Rybkowskiego na podstawie najsłynniejszej powieści Reymonta pod względem środków filmowych zachowywały serialową konwencję przedstawieniową, na którą składały się „wierność konstrukcji fabularnej powieści, dominacja statycznych scen dialogowych, ujmowanych w bliskich planach, przy ograniczeniu tła”. Jerzy Antczak, adaptując w 1974 roku "Noce i dnie" Marii Dąbrowskiej, dla uspójnienia akcji filmu wykorzystał z kolei ramę narracyjną w postaci pożaru Kalińca podczas I wojny światowej. Gdy główna bohaterka Barbara wyjeżdża bez dobytku ze spalonego miasta, następuje seria jej urywających się, nostalgicznych wspomnień w postaci retrospekcji. Do innych odczytań literatury narodowej należały w owym okresie "Dzieje grzechu" (1975) Waleriana Borowczyka według skandalizującej powieści Żeromskiego, a także liczne uwspółcześnione ekranizacje opowiadań Jarosława Iwaszkiewicza ("Matka Joanna od Aniołów", 1961, reż. Jerzy Kawalerowicz; "Brzezina", 1970, reż. Andrzej Wajda; "Panny z Wilka", 1978, reż. Andrzej Wajda).
Lata 80. XX wieku zaowocowały innymi brawurowymi adaptacjami literatury polskiej. "Austeria" (1982) Jerzego Kawalerowicza według powieści Juliana Stryjkowskiego jednoznacznie snuła podobieństwa między hekatombą chasydów podczas I wojny światowej a Zagładą Żydów w kolejnym światowym konflikcie. Tadeusz Konwicki, przenosząc na ekrany kin powieść "Dolina Issy" Czesława Miłosza, zwielokrotnił narrację pierwotnego utworu. Oprócz perspektywy bezosobowego narratora zaakcentowany w filmie zostaje wątek Tomaszka (którego Konwicki jednoznacznie utożsamił z młodym Miłoszem), a całość przeplatają recytowane przez aktorów wiersze Miłosza na tle amerykańskiej metropolii, które są jednoznacznym gestem poparcia dla wygnańca uhonorowanego nagrodą Nobla. Na przełomie XX i XXI wieku dało się natomiast zauważyć zjawisko wzmożonych adaptacji lektur szkolnych. Powstały wówczas: "Ogniem i mieczem" (1999) Hoffmana, "Quo vadis" (2001) Kawalerowicza i "W pustyni i w puszczy" (2003) Gavina Hooda, we wszystkich trzech przypadkach na podstawie prozy Sienkiewicza; "Pan Tadeusz" (1999) Wajdy według Adama Mickiewicza; wreszcie "Przedwiośnie" (2001) Filipa Bajona według Żeromskiego. Jak pisał Lubelski, filmy te były „na ogół poprawne ilustratorskie, nieuruchamiające pola skojarzeń odbiorcy z jego aktualną sytuacją życiową”, a ich reżyserzy „wpadali na ogół w pułapkę dostosowania estetyki adaptacji do gustów młodzieżowej widowni, przyzwyczajonej do tempa wideoklipu”. Paradoksalnie "Pan Tadeusz" przetrwał w świadomości odbiorców głównie za sprawą poloneza skomponowanego przez Wojciecha Kilara, który wyparł wykonywanego dotychczas na wielu studniówkach poloneza "Pożegnanie ojczyzny" Michała Kleofasa Ogińskiego.

</doc>
<doc id="5036293" url="https://pl.wikipedia.org/wiki?curid=5036293" title="Changsha (1973)">
Changsha (1973)

Changsha (长沙) – chiński niszczyciel rakietowy z lat 70. XX wieku, jedna z 17 zbudowanych jednostek typu "051". Okręt został zwodowany w 28 czerwca 1973 roku w stoczni Donglang w Guangzhou, a do służby w Marynarce Wojennej Chińskiej Armii Ludowo-Wyzwoleńczej wszedł 31 grudnia 1975 roku. Jednostka, oznaczona numerem taktycznym 161 została wycofana ze służby w sierpniu 2008 roku, po czym przekształcona w okręt-cel i zatopiona.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Changsha” (长沙) zbudowany został w stoczni Donglang w Guangzhou. Stępkę okrętu położono w 1973 roku, zaś zwodowany został 28 czerwca 1973 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. ZIF-31 kal. 57 mm L/70 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 515, radar kierowania ogniem artylerii głównej Typ 343, radar kierowania ogniem rakietowym Typ 352, sonar SJD-1 i czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Changsha” został przyjęty do służby w Marynarce Wojennej Chińskiej Armii Ludowo-Wyzwoleńczej 31 grudnia 1975 roku. Okręt otrzymał numer taktyczny 161. „Changsha” został przyporządkowany do Floty Południowej. W latach 80., podczas okresowych prac stoczniowych, z okrętu zdemontowano cztery podwójne zestawy dział plot. ZIF-31 kal. 57 mm, instalując w zamian cztery zdwojone zestawy dział plot. W-11M kal. 37 mm; dodano także radar Typ 347 oraz zmodyfikowano sonar do standardu SJD-1N.
„Changsha” został wycofany ze służby w sierpniu 2008 roku, po czym został przekształcony w okręt-cel. Jednostka została zatopiona podczas strzelań rakietowych floty chińskiej.

</doc>
<doc id="5036295" url="https://pl.wikipedia.org/wiki?curid=5036295" title="Rymszowo">
Rymszowo

Rymszowo – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 9 osób, 8 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 2 domach zamieszkiwało 15 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036297" url="https://pl.wikipedia.org/wiki?curid=5036297" title="Jeri Ellsworth">
Jeri Ellsworth

Jeri Janet Ellsworth (ur. w Georgii) – amerykańska przedsiębiorczyni, projektantka i wynalazczyni chipów komputerowych. Sławę zyskała w 2004 roku, tworząc kompletny system Commodore 64 na chipie umieszczonym w dżojstiku, o nazwie C64 Direct-to-TV. Można na nim uruchomić 30 gier komputerowych z wczesnych lat 80. W szczytowym momencie Jeri sprzedała ponad 70 tys. sztuk w ciągu jednego dnia za pośrednictwem kanału QVC.
Ellsworth była współzałożycielką CastAR (dawniej Technical Illusions) w 2013. Pozostała w przedsiębiorstwie do jego zamknięcia 26 czerwca 2017. Pod koniec 2014 przeniosła się z Seattle do Mountain View wraz z zespołem CastAR.
Życiorys.
Ellsworth urodziła się w Georgii.
W 1995 roku, w wieku 21 lat, wraz z przyjaciółką założyła przedsiębiorstwo sprzedające komputery PC oparte na mikroprocesorze Intel 80486, w którym składano i sprzedawano komputery. Później Ellsworth otworzyła oddzielne przedsiębiorstwo. Powstała w ten sposób sieć czterech sklepów „Computers Made Easy” sprzedających sprzęt komputerowy w miastach w stanie Oregon. Sprzedała sieć w 2000 roku i przeniosła się do Walla Walla w stanie Waszyngton, aby studiować w Walla Walla College, gdzie studiowała projektowanie obwodów. Zrezygnowała po roku z powodu „niedopasowania kulturowego”; Ellsworth powiedziała, że kwestionowanie odpowiedzi profesorów spotkało się z dezaprobatą.
Utworzyła zestaw obwodów do CommodoreOne nazwany C-One i C64-DTV. Jest autorką projektów obwodów komputerowych, które naśladowały zachowanie jej pierwszego komputera, Commodore 64. W 2002 roku zaprojektowała chip używany w C-One.
W dniu 3 grudnia 2010 r. Ellsworth opublikowała informacje o tym, jak zbudować „nagi” skaner TSA przy użyciu zmienionych części anteny satelitarnej.
Lifehacker okrzyknął Ellsworth mianem „MacGyver of the Day” 25 lutego 2010.
Na początku 2012 roku Ellsworth została zatrudniona przez Valve do pracy nad sprzętem do gier. W następnym roku została zwolniona.
18 maja 2013 r. ogłosiła, że opracowała system rozwoju rzeczywistości rozszerzonej o nazwie castAR wraz z innym byłym inżynierem Valve, Rickiem Johnsonem, z błogosławieństwem Gabe'a Newella i będzie finansowała go za pomocą Kickstartera. Jej start-up, Technical Illusions, zaczął ów system.
Ellsworth później ujawniła, że potajemnie pracowała nad tym, aby castAR posiadał „prawdziwą VR i prawdziwy AR” oprócz wcześniej zapowiadanych możliwości AR. Kampania na Kickstarterze wystartowała 14 października 2013 r., osiągnął swój cel 400 000 $ w 56 godzin i zakończył z 1,05 miliona dolarów, osiągając 263% pierwotnego celu. Projekt nie dostarczył urządzeń i zwrócił fundusze sponsorom przed zamknięciem firmy w 2017 roku.
We wrześniu 2019 roku Ellsworth zainicjowała kampanię na Kickstarter dla nowego urządzenia opartego na tych samych zasadach co castAR, zwanego Tilt Five.
Od grudnia 2008 do marca 2009, Ellsworth prowadziła cotygodniowy webcast, "Fatman and Circuit Girl", razem z muzykiem George’em Sangerem. 30 maja 2009 Ellsworth zademonstrowała swój Home Chip Lab na Maker Faire Bay Area 2009.
Jest symbolem pokolenia hobbystów z Doliny Krzemowej, którzy wpierw pasjonowali się komputerami, a dopiero później przekształcili swoje pasje w komercyjne przedsięwzięcia.

</doc>
<doc id="5036300" url="https://pl.wikipedia.org/wiki?curid=5036300" title="Czelabiński Uniwersytet Państwowy">
Czelabiński Uniwersytet Państwowy

Czelabiński Uniwersytet Państwowy () – rosyjski państwowy uniwersytet założony w 1976 w Czelabińsku.
Historia.
Uczelnia była pierwszym uniwersytetem na Południowym Uralu; została utworzona na mocy Uchwały Rady Ministrów ZSRR z 1974. Oficjalne otwarcie miało miejsce dwa lata później, w październiku 1976.
Fakultety.
i inne
Kampusy i budynki uczelniane.
Studentom Uniwersytet oferuje 1300 miejsc mieszkalnych w budynkach wielokondygnacyjnych na terenie miasta, w tym dla studentów I roku (rok akademicki 2020/21) – 236 miejsca. Studenci studiów zaocznych otrzymują miejsca w zależności od liczby wolnych.
Władze.
Nadzorujący.
Minister Nauki i Szkolnictwa Wyższego Federacji Rosyjskiej
Rektorzy.
Pierwszym rektorem został członek korespondent Akademii Nauk Pedagogicznych ZSRR profesor Siemion Matuszkin.

</doc>
<doc id="5036301" url="https://pl.wikipedia.org/wiki?curid=5036301" title="Yu Xin-yuan">
Yu Xin-yuan



</doc>
<doc id="5036302" url="https://pl.wikipedia.org/wiki?curid=5036302" title="Igor Kunitsyn">
Igor Kunitsyn



</doc>
<doc id="5036303" url="https://pl.wikipedia.org/wiki?curid=5036303" title="Rzepiszcze (rejon miadzielski)">
Rzepiszcze (rejon miadzielski)

Rzepiszcze – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Inna używana nazwa miejscowości – Rzepiszcze Małe.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwały 4 osoby.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036305" url="https://pl.wikipedia.org/wiki?curid=5036305" title="Nanning (1976)">
Nanning (1976)

Nanning (南宁) – chiński niszczyciel rakietowy z lat 70. XX wieku, jedna z 17 zbudowanych jednostek typu "051". Okręt został zwodowany w 27 października 1976 roku w stoczni Donglang w Guangzhou, a do służby w Marynarce Wojennej Chińskiej Armii Ludowo-Wyzwoleńczej wszedł 23 marca 1979 roku. Jednostka, oznaczona numerem taktycznym 162 została wycofana ze służby we wrześniu 2012 roku, stając się rezerwuarem części zamiennych.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Nanning” (南宁) zbudowany został w stoczni Donglang w Guangzhou. Stępkę okrętu położono w 1974 roku, zaś zwodowany został 27 października 1976 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. ZIF-31 kal. 57 mm L/70 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 515, radar kierowania ogniem artylerii głównej Typ 343, radar kierowania ogniem rakietowym Typ 352, sonar SJD-1 i czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Nanning” został przyjęty do służby w Marynarce Wojennej Chińskiej Armii Ludowo-Wyzwoleńczej 23 marca 1979 roku. Okręt otrzymał numer taktyczny 162. „Nanning” został przyporządkowany do Floty Południowej. W maju 1980 roku „Nanning”, „Xi’an”, „Yinchuan”, „Xining”, „Nanjing” i „Hefei” uczestniczyły w zabezpieczeniu próby chińskiego pocisku balistycznego na Oceanie Spokojnym. W latach 80., podczas okresowych prac stoczniowych, z okrętu zdemontowano cztery podwójne zestawy dział plot. ZIF-31 kal. 57 mm, instalując w zamian cztery zdwojone zestawy dział plot. W-11M kal. 37 mm; dodano także radar Typ 347 oraz zmodyfikowano sonar do standardu SJD-1N.
„Nanning” został wycofany ze służby we wrześniu 2012 roku, po czym został rezerwuarem części zamiennych.

</doc>
<doc id="5036308" url="https://pl.wikipedia.org/wiki?curid=5036308" title="Scheda (rejon miadzielski)">
Scheda (rejon miadzielski)

Scheda – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 6 osób, 1 była wyznania rzymskokatolickiego a 5 prawosławnego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036309" url="https://pl.wikipedia.org/wiki?curid=5036309" title="China Open 2006 (mężczyźni)">
China Open 2006 (mężczyźni)

China Open 2006 – tenisowy turniej ATP kategorii ATP International Series w sezonie 2006 z cyklu China Open rozgrywany w dniach 11–17 września 2006 roku w Pekinie na kortach twardych o puli nagród wynoszącej 475 000 dolarów amerykańskich.

</doc>
<doc id="5036313" url="https://pl.wikipedia.org/wiki?curid=5036313" title="Thoma Orollogai">
Thoma Orollogai

Thoma Orollogai też jako: Thoma Orollogaj (ur. 1888 w Korczy, zm. 30 listopada 1947 w Tiranie) – albański polityk i prawnik, w latach 1936-1938 minister sprawiedliwości Królestwa Albanii.
Życiorys.
Pochodził z kupieckiej rodziny wyznania prawosławnego. Po ukończeniu gimnazjum w Korczy, uczył się w szkole francuskiej w Atenach, a następnie studiował prawo na Sorbonie. Po powrocie do Albanii w 1913 podjął pracę w zawodzie adwokata. W 1917 objął stanowisko prokuratora w Sądzie Okręgowym w Korczy. W 1919 powrócił do pracy adwokata i notariusza. W 1921 był jednym inicjatorów autokefalii Albańskiego Kościoła Prawosławnego, uczestniczył w rozmowach z Grecją dotyczących uznania autokefalii. W latach 1926-1929 pracował w komisji legislacyjnej parlamentu, przygotowującej projekt Kodeksu Cywilnego. W latach 1929-1932 kierował Sądem Apelacyjnym. W roku 1932 uzyskał mandat deputowanego do parlamentu, w którym zasiadał do roku 1939. Przez dwa lata (1936-1938) stał na czele resortu sprawiedliwości w rządzie Kostaqa Kotty. 
Po inwazji włoskiej na Albanię w kwietniu 1939 należał do grupy deputowanych, która nie zaakceptowała przekazania korony albańskiej w ręce Wiktora Emmanuela III. Internowany przez włoskie władze okupacyjne w Porto Palermo, a następnie na wyspie Ventotene. Powrócił do kraju w 1943 i związał się z organizacją Balli Kombëtar, reprezentując ją na konferencji zjednoczeniowej ruchu oporu w Mukje (Mukaj). Po zakończeniu wojny ukrywał się w domu arcybiskupa Kristofora Kissiego. W 1947 aresztowany przez władze komunistyczne. Zmarł w czasie śledztwa w więzieniu w Tiranie.

</doc>
<doc id="5036317" url="https://pl.wikipedia.org/wiki?curid=5036317" title="Conotrachelus similis">
Conotrachelus similis

Conotrachelus similis – gatunek chrząszcza z rodziny ryjkowcowatych.
Zasięg występowania.
Ameryka Północna, występuje w płd. - wsch. części USA (od Georgii i Oklahomy na płn. po Florydę i Teksas na płd.) oraz w Ameryce Środkowej.
Budowa ciała.
Ubarwienie ciała brązowe z czarnymi i białymi plamkami. W tylnej części pokryw duże,okrągłe białe plamy.
Biologia i ekologia.
Żeruje na drzewie "Sideroxylon lanuginosum" z rodziny sączyńcowatych.

</doc>
<doc id="5036321" url="https://pl.wikipedia.org/wiki?curid=5036321" title="Fransiskus Tuaman Sinaga">
Fransiskus Tuaman Sinaga

Fransiskus Tuaman Sasfo Sinaga (ur. 22 listopada 1972 w Penggalangan) – indonezyjski duchowny katolicki, biskup Sibolga od 2021.
Życiorys.
Święcenia kapłańskie otrzymał 14 lutego 2003 i został inkardynowany do diecezji Sibolga. Pracował głównie na wyspie Nias, gdzie pełnił funkcje: wikariusza i proboszcza parafii w Gunungsitoli oraz dyrektora ośrodka duszpasterskiego. W latach 2005–2007 był wychowawcą niższego seminarium duchownego.
6 marca 2021 papież Franciszek mianował go ordynariuszem diecezji Sibolga. Sakry udzielił mu 29 lipca 2021 kardynał Ignatius Suharyo Hardjoatmodjo.

</doc>
<doc id="5036322" url="https://pl.wikipedia.org/wiki?curid=5036322" title="Conotrachelus texanus">
Conotrachelus texanus

Conotrachelus texanus – gatunek chrząszcza z rodziny ryjkowcowatych.
Taksonomia.
Gatunek ten został opisany w 1906 roku przez Charlesa Schaffera. Lokalizacją typową jest Brownsville w Teksasie.
Zasięg występowania.
Znany jedynie z Hrabstwa Cameron w skrajnie płd. Teksasie w USA.
Budowa ciała.
Osiąga 3,5 mm długości. Ubarwienie pokryw kremowo-brązowe z czarnymi plamkami. głowa i przedplecze czarne.

</doc>
<doc id="5036323" url="https://pl.wikipedia.org/wiki?curid=5036323" title="Stadion przy ulicy Fabrycznej w Krotoszynie">
Stadion przy ulicy Fabrycznej w Krotoszynie



</doc>
<doc id="5036325" url="https://pl.wikipedia.org/wiki?curid=5036325" title="Jan Namitkiewicz">
Jan Namitkiewicz

Jan Namitkiewicz (ur. w 1880 w Lublinie, zm. 11 kwietnia 1958 w Łodzi) – polski prawnik, sędzia Sądu Najwyższego, adwokat, profesor nauk prawnych. Wykładowca Uniwersytetu Warszawskiego i Uniwersytetu Łódzkiego.
Życiorys.
Urodził się w Lublinie jako syn notariusza. W 1904 ukończył studia prawnicze na Wydziale Prawa Uniwersytetu Warszawskiego. Kilka lat później uzyskał we Francji stopień doktora prawa. Po marcu 1919 został mianowany profesorem zwyczajnym. 
Był adwokatem, a następnie sędzią sądu apelacyjnego i Sądu Najwyższego. Był również sędzią w Mieszanym Trybunale Rozjemczym Polsko-Niemieckim w Paryżu, a także w Górnośląskim Trybunale Rozjemczym. Wykładał na Uniwersytecie Warszawskim (m.in. prawo handlowe) i Uniwersytecie Łódzkim. Pełnił funkcję pełnomocnika rządu na Kongresach Prawa Morskiego w Brukseli oraz na Kongresach Prawa Wekslowego i Czekowego w Genewie. 
Publikował w „Gazecie Sądowej Warszawskiej”, „Przeglądzie Notarialnym”, „Demokratycznym Przeglądzie Prawniczym” oraz „Państwie i Prawie”.
Zmarł 11 kwietnia 1958 w Łodzi.

</doc>
<doc id="5036328" url="https://pl.wikipedia.org/wiki?curid=5036328" title="Christos Shelis">
Christos Shelis

Christos Shelis (gre. "Χρίστος Σιέλης", ur. 2 lutego 2000 roku w Pafos) – cypryjski piłkarz grający na pozycji środkowego obrońcy. W sezonie 2020/2021 występuje w klubie APOEL FC.
Kariera juniorska.
Shelis zaczynał swoją karierę piłkarską w Arsenalu. Potem przeniósł się do Grimsby. Pod koniec sezonu 2016/2017 trafił on do akademii Shrewsbury Town.
Kariera seniorska.
Shrewsbury Town.
1 lipca 2018 roku Shelisa awansowano do seniorskiej drużyny Shrewsbury Town. Zadebiutował on w meczu przeciwko West Bromwich Albion, który był rozgrywany w ramach Checkatrade Trophy. Łącznie dla Shrewsbury Town Cypryjczyk rozegrał 3 spotkania, w których nie zdobył żadnej bramki.
Halesowen Town.
Shelis został wypożyczony do Halesowen Town 21 września 2018 roku. Przez miesiąc gry dla tego klubu Cypryjczyk wystąpił w jego barwach 3 razy, strzelając przy tym swojego pierwszego gola w karierze.
APOEL FC.
Shelis do APOEL-u dołączył na zasadzie wolnego transferu, rozpoczynając treningi z drużyną 1 lipca 2019. Zadebiutował on w barwach zespołu z Nikozji 28 października 2019 roku w wygranym meczu z Neą Salaminą Famagusta (3:0). Do 6 marca 2021 roku dla APOEL-u Cypryjczyk rozegrał 22 spotkania, nie zdobywając ani jednej bramki.
Kariera reprezentacyjna.
Shelis grał dla młodzieżowych reprezentacji Cypru: U-17 (10 meczów, bez goli), U-19 (12 meczów, bez goli) oraz U-21 (5 meczów 1 gol). 11 listopada 2020 roku zadebiutował on w seniorskiej reprezentacji Cypru w meczu z Grecją.

</doc>
<doc id="5036330" url="https://pl.wikipedia.org/wiki?curid=5036330" title="Guangzhou (1971)">
Guangzhou (1971)

Guangzhou (广州) – chiński niszczyciel rakietowy z lat 70. XX wieku, jedna z 17 zbudowanych jednostek typu "051". Okręt został zwodowany w 28 kwietnia 1971 roku w stoczni Donglang w Guangzhou, a do służby w Marynarce Wojennej Chińskiej Armii Ludowo-Wyzwoleńczej wszedł 30 czerwca 1974 roku. Jednostka, oznaczona numerem taktycznym 160 zatonęła w wyniku eksplozji 9 marca 1978 roku.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Guangzhou” (广州) zbudowany został w stoczni Donglang w Guangzhou. Okręt został zwodowany 28 kwietnia 1971 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. ZIF-31 kal. 57 mm L/70 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 515, radar kierowania ogniem artylerii głównej Typ 343, radar kierowania ogniem rakietowym Typ 352, sonar SJD-1 i czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Guangzhou” został przyjęty do służby w Marynarce Wojennej Chińskiej Armii Ludowo-Wyzwoleńczej 30 czerwca 1974 roku. Okręt otrzymał numer taktyczny 160. „Guangzhou” został przyporządkowany do Floty Południowej. 8 marca 1978 roku nieopodal Zhanjiang na okręcie doszło do eksplozji, w wyniku której „Guangzhou” zatonął następnego dnia. Na pokładzie śmierć poniosło 134 członków załogi, a rany odniosło 28 osób.

</doc>
<doc id="5036331" url="https://pl.wikipedia.org/wiki?curid=5036331" title="Kościół Matki Boskiej Nieustającej Pomocy w Warszawie (stary)">
Kościół Matki Boskiej Nieustającej Pomocy w Warszawie (stary)

Kościół Matki Boskiej Nieustającej Pomocy w Warszawie (stary) – dawny kościół parafialny należący do parafii Matki Boskiej Nieustającej Pomocy w Warszawie Kościoła Starokatolickiego Mariawitów w RP. Znajduje się w warszawskiej dzielnicy Wola, na osiedlu Ulrychów, na terenie cmentarza mariawickiego, przy ulicy Wolskiej.
Budowa świątyni została ukończona w 1934 roku. Podczas kampanii wrześniowej i powstania warszawskiego kościół został zniszczony. W 1955 roku władze Kościoła mianowały proboszczem kapłana Bernarda Kuklę i powierzyły mu odbudowę świątyni. Dzięki jego poświęceniu, ofiarności mariawitów i wsparciu organizacji ekumenicznych w dniu 23 października 1960 roku biskup naczelny Maria Michał Sitek poświęcił kościół pod wezwaniem Matki Boskiej Nieustającej Pomocy. Siedem lat później, w dniu 8 kwietnia 1967 roku, biskup Maria Innocenty Gołębiowski poświęcił w świątyni organy o siedmiu głosach. Na początku lat dziewięćdziesiątych XX wieku pogorszył się stan techniczny kościoła – jego mury zaczęły pękać na skutek ruchu na pobliskiej, nowo oddanej linii tramwajowej. W związku z tym została podjęta decyzja o budowie większej świątyni, konsekrowanej w 1997 roku.

</doc>
<doc id="5036335" url="https://pl.wikipedia.org/wiki?curid=5036335" title="Michael Murphy (aktor)">
Michael Murphy (aktor)

Michael George Murphy (ur. 5 maja 1938 w Los Angeles) – amerykański aktor filmowy, telewizyjny i teatralny.
Życie prywatne.
W latach 1988–2009 był mężem aktorki Wendy Crewson, z którą ma dwoje dzieci – córkę Maggie (ur. 1989) i syna Johna (ur. 1992).

</doc>
<doc id="5036339" url="https://pl.wikipedia.org/wiki?curid=5036339" title="Jermaki (obwód brzeski)">
Jermaki (obwód brzeski)

Jermaki (; ) – wieś na Białorusi, w obwodzie brzeskim, w rejonie pińskim, w sielsowiecie Soszno, przy drodze republikańskiej R8.
Do 1945 folwark. W dwudziestoleciu międzywojennym leżały w Polsce, w województwie poleskim, w powiecie pińskim, w gminie Pohost Zahorodzki. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5036341" url="https://pl.wikipedia.org/wiki?curid=5036341" title="Marek Radziwon">
Marek Radziwon

Marek Konrad Radziwon (ur. 20 września 1970 w Warszawie) – polski krytyk teatralny i literacki, menedżer kultury, historyk. Dyrektor Instytutu Polskiego w Moskwie (2009–2014), prezes Polskiego PEN Club (od 2022).
Życiorys.
Marek Radziwon ukończył VII Liceum Ogólnokształcące im. Juliusza Słowackiego w Warszawie oraz studia na Wydziale Wiedzy o Teatrze Państwowej Wyższej Szkoły Teatralnej w Warszawie. W 2010 uzyskał doktorat z nauk humanistycznych w dyscyplinie historia w Instytucie Historii Polskiej Akademii Nauk na podstawie napisanej pod kierunkiem Jerzego Wojciecha Borejszy pracy "Biografia polityczna Jarosława Iwaszkiewicza. Próba syntezy". Zajmuje się najnowszą historią Rosji i ZSRS.
W latach 1994–2000 redaktor miesięcznika „Dialog”. W 2000 rozpoczął pracę w Bibliotece Narodowej jako redaktor i zastępca redaktora naczelnego. Był także ekspertem Instytutu Adama Mickiewicza oraz kierownikiem literackim Teatru Polskiego w Poznaniu. Od września 2009 do 2014 był dyrektorem Instytutu Polskiego w Moskwie w stopniu I radcy. W latach 2016–2018 adiunkt w Instytucie Europy Środkowo-Wschodniej w Lublinie. Od lutego 2019 adiunkt badawczo-dydaktyczny w Studium Europy Wschodniej Uniwersytetu Warszawskiego.
Publikuje m.in. w „Gazecie Wyborczej”, „Dialogu”, „Teatrze”, „Więzi”. Członek zarządu Polskiego PEN Club w kadencji 2020–2024, od 2022 jego prezes. Sekretarz Nagrody Literackiej „Nike”. Członek Rady Programowej Międzynarodowego Festiwalu Literackiego im. Czesława Miłosza oraz Polsko-Rosyjskiej Grupy do Spraw Trudnych. W 2011 nominowany do Nagrody Historycznej im. Kazimierza Moczarskiego za książkę "Iwaszkiewicz. Pisarz po katastrofie".
Radziwon gra na saksofonie. Pojawiał się m.in. na płytach „Oczekiwanie” Lidii Jazgar (1992), „Freedom” zespołu Top One (1995) czy filmie „Gry uliczne” (1996).

</doc>
<doc id="5036342" url="https://pl.wikipedia.org/wiki?curid=5036342" title="Andinophryne atelopoides">
Andinophryne atelopoides



</doc>
<doc id="5036346" url="https://pl.wikipedia.org/wiki?curid=5036346" title="Sielsowiet Soszno">
Sielsowiet Soszno

Sielsowiet Soszno (; ) – sielsowiet na Białorusi, w obwodzie brzeskim, w rejonie pińskim, z siedzibą w Sosznie.
Według spisu z 2009 sielsowiet Soszno zamieszkiwało 1137 osób, w tym 1082 Białorusinów (95,16%), 30 Ukraińców (2,64%), 22 Rosjan (1,93%), 1 Rumun (0,09%) i 2 osoby, które nie podały żadnej narodowości.

</doc>
<doc id="5036349" url="https://pl.wikipedia.org/wiki?curid=5036349" title="Wojciech Michalik">
Wojciech Michalik

Wojciech Michalik (ur. 7 czerwca 1939 w Biskowicach) – polski rugbista i działacz sportowy.
Życiorys.
Od 1963 do 1966 pracował w Kopalni Węgla Kamiennego "Dymitrow" (potem "Centrum") w Bytomiu. Był kierownikiem do spraw kultury fizycznej i sportu, a także zawodnikiem i trenerem sekcji rugby Klubu Sportowego Czarni Bytom. W 1964 ukończył studia na warszawskiej Akademii Wychowania Fizycznego. W latach 1966-1968 pełnił funkcję kierownika Sekcji Sportu Klubu Sportowego Warszawianka. W 1966 był członkiem zarządu tego klubu, a w 1967 skarbnikiem Polskiego Związku Rugby. Od 1968 do 1970 był prezesem Klubu Sportowego Ogniwo, a od 1968 do 1972 kierownikiem wyszkolenia Federacji Sportowej Ogniwo Zarządu Głównego Związku Zawodowego Pracowników Gospodarki Komunalnej i Terenowej. Od 1970 do 1973 był wiceprezesem do spraw sportowych Polskiego Związku Rugby. W 1973 został sekretarzem generalnym Rady Głównej Kultury Fizycznej i Turystyki Ogniwo. W latach 1973-1974 był prezesem Okręgowego Związku Łyżwiarskiego w Warszawie. Od 1978 piastował funkcję prezesa Polskiego Związku Łyżwiarstwa Figurowego. Był członkiem Polskiego Komitetu Olimpijskiego. W 1971 został członkiem PZPR, a w 1980 członkiem plenum GKKFiS.
Osiągnięcia sportowe.
Od 1960 do 1972 był członkiem polskiej kadry narodowej rugbistów. Jego pierwszym trenerem był Marian Bondarowicz. Siedem razy zdobył tytuł mistrza polski i dwa razy tytuł wicemistrza kraju w rugby:
W reprezentacji Polski seniorów rozegrał dziewięć spotkań międzypaństwowych (skrzydłowy młyna). Był instruktorem Polskiego Związku Rugby (1965) oraz trenerem II klasy (1971), trenerem reprezentacji Polski juniorów (1972) i seniorów Czarnych Bytom (1966-1967).
Odznaczenia.
Otrzymał m.in. następujące odznaczenia:
Rodzina.
Miał żonę i dwójkę dzieci. Mieszkali przy ul. Morszyńskiej w Warszawie.

</doc>
<doc id="5036350" url="https://pl.wikipedia.org/wiki?curid=5036350" title="Xining (1978)">
Xining (1978)

Xining (西宁) – chiński niszczyciel rakietowy z lat 70. XX wieku, jedna z 17 zbudowanych jednostek typu "051". Okręt został zwodowany 16 października 1978 roku w stoczni Hongqi w Dalian, a do służby w Marynarce Wojennej Chińskiej Armii Ludowo-Wyzwoleńczej wszedł 29 stycznia 1980 roku. Jednostka, oznaczona numerem taktycznym 108 została wycofana ze służby w listopadzie 2013 roku, po czym przekształcona w okręt-muzeum.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Xining” (西宁) zbudowany został w stoczni Hongqi w Dalian. Stępkę okręt położono w 1973 roku, zaś zwodowany został 16 października 1978 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. W-11M kal. 37 mm L/63 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 517, radar kierowania ogniem artylerii głównej Typ 343, radar kierowania ogniem rakietowym Typ 352, radar Typ 347, sonary SJD-1 i SJD-1N oraz czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Xining” został przyjęty do służby w Marynarce Wojennej Chińskiej Armii Ludowo-Wyzwoleńczej 29 stycznia 1980 roku. Okręt otrzymał numer taktyczny 108. „Xining” został przyporządkowany do Floty Północnej. W maju 1980 roku „Xining”, „Xi’an”, „Yinchuan”, „Nanjing”, „Hefei” i „Nanning” uczestniczyły w zabezpieczeniu próby chińskiego pocisku balistycznego na Oceanie Spokojnym. Na początku XXI wieku wyposażenie radioelektroniczne okrętu zostało powiększone o radar Typ 381. 
„Xining” został wycofany ze służby w listopadzie 2013 roku, po czym został przekształcony w okręt-muzeum.

</doc>
<doc id="5036353" url="https://pl.wikipedia.org/wiki?curid=5036353" title="Dagestański Państwowy Uniwersytet Techniczny">
Dagestański Państwowy Uniwersytet Techniczny

Dagestański Państwowy Uniwersytet Techniczny () – rosyjski państwowy uniwersytet założony w 1972 w Machaczkale.
Historia.
Uniwersytet został utworzony w 1972 na bazie filii Leningradzkiego Instytutu Budowy Okrętów.
Fakultety.
i inne.
Kampusy i budynki uczelniane.
Pomieszczenia i ich wyposażenie, udostępniane studentom, są oceniane w konkursach międzyuczelnianych jako jedne z najlepszych w Rosji.
Władze.
Prezydent.
Tagir Ismaiłow

</doc>
<doc id="5036355" url="https://pl.wikipedia.org/wiki?curid=5036355" title="Antonina Koptiajewa">
Antonina Koptiajewa

Antonina Dmitriewna Koptiajewa () (ur. 7 listopada 1909, zm. 12 listopada 1991 w Moskwie) – radziecka pisarka, przedstawicielka stylu socrealistycznego, laureatka Nagrody Stalinowskiej III stopnia (1950).
Życiorys.
Urodziła się 7 listopada 1909 w Jużnym na Syberii. Ukończyła Instytut Literacki im. Gorkiego. Była urzędniczką w kopalni złota w Ałdanie. W czasie II wojny światowej pracowała w szpitalu.
Debiutowała jako nowelistka w 1935. Pierwszą powieść "Kołymskie złoto" () wydała pod pseudonimem Antonina Zejte (). Tematyką powieści było życie poszukiwaczy złota, podobnie jak kolejnej – "Fart" () z 1941.
Pierwsza powojenna powieść "Towarzyszka Anna" () z 1946 opowiadała o losach Anny – młodej kobiety, dyrektora kopalni złota, która była dzielnym i oddanym pracownikiem, a prywatnie szczęśliwą żoną i matką. Jej życie było wypełnione pracą, walką o wykonanie planu oraz obowiązkami domowymi. W życie to wkroczyła samotna kobieta, próbując rozbić jej małżeństwo. Powieść ta w Polsce była drukowana w 56 odcinkach na łamach tygodnika „Przyjaciółka” w latach 1950–1951.
Głównym dziełem Koptiajewej była trylogia: "Iwan Iwanowicz" (, 1949), "Przyjaźń" 
(, 1954 i "Porywy" (, 1958). Akcja trylogii toczy się na przestrzeni kilkudziesięciu lat: od lat 30., przez okres wojenny do czasów powojennej odbudowy. Głównym bohaterem jest zdolny neurochirurg, który w umiejętny sposób łączy życie zawodowe z rodzinnym. Za powieść "Iwan Iwanowicz" otrzymała Nagrodę Stalinowską III stopnia (1950).
Powieść "Dar ziemi" () z 1963 poruszała problematykę mniejszości narodowych na Syberii. Nad powieścią "Nad rzeką Ural" ( pracowała ponad 10 lat. W utworze tym autorka szczególnie uwypukliła działalność włodzimierza Lenina w Orienburgu.
Zmarła w Moskwie 12 listopada 1991. Została pochowana na Cmentarzu Aksininskim w obwodzie moskiewskim.

</doc>
<doc id="5036357" url="https://pl.wikipedia.org/wiki?curid=5036357" title="Allen Yanes">
Allen Yanes

Allen José Yanes Pinto (ur. 4 lipca 1997 w Los Angeles) – gwatemalski piłkarz z obywatelstwem amerykańskim występujący na pozycji lewego obrońcy, reprezentant kraju, obecnie zawodnik Comunicaciones.
Kariera klubowa.
Yanes urodził się w amerykańskim Los Angeles, jednak wychowywał się w swojej ojczyźnie, w mieście Jalapa. Jest wychowankiem akademii juniorskiej Achik′ ze stołecznego miasta Gwatemala, w której terminował przez 5 lat. Jako zawodnik seniorów Achik′ występował w czwartej lidze gwatemalskiej. 
Następnie Yanes podpisał kontrakt z klubem Antigua GFC, w którego barwach zadebiutował w gwatemalskiej Liga Nacional w wieku 18 lat, 11 października 2015 w przegranym 1:2 spotkaniu z Petapą. Szybko został ważnym piłkarzem w taktyce trenera Mauricio Tapii, występując na pozycji lewego lub środkowego obrońcy. Dość często zmagał się jednak z kontuzjami. Pierwszego gola w lidze strzelił 19 kwietnia 2018 w przegranym 2:3 meczu z Suchitepéquez. Wywalczył z Antiguą trzy mistrzostwa Gwatemali (Apertura 2015, Apertura 2016, Apertura 2017), będące zarazem pierwszymi w historii klubu.
W lipcu 2018 Yanes podpisał półroczną umowę z amerykańskim New York Red Bulls II, grającymi w USL Championship (drugi poziom rozgrywkowy) rezerwami New York Red Bulls. Na koniec roku przedłużył umowę z klubem o kolejny sezon. Podczas swojego pobytu w Red Bulls trenował również z pierwszą drużyną. W styczniu 2020 powrócił do ojczyzny, zostając zawodnikiem stołecznego potentata Comunicaciones FC, prowadzonego przez Mauricio Tapię, swojego byłego szkoleniowca z Antigui.
Kariera reprezentacyjna.
W grudniu 2012 Yanes w barwach reprezentacji Gwatemali U-17 prowadzonej przez Oscara Sáncheza zagrał w czterech meczach w kwalifikacjach do mistrzostw CONCACAF U-17. W kwietniu 2013 wziął natomiast udział w turnieju finałowym, gdzie rozegrał wszystkie trzy spotkania. Gwatemalczycy odpadli z kontynentalnego czempionatu w ćwierćfinale z Meksykiem (0:2) i nie zdołali awansować na mistrzostwa świata U-17 w ZEA.
Następnie Yanes występował w reprezentacji Gwatemali U-20 pod wodzą Guillermo Moralesa. W lipcu 2014 był jej podstawowym piłkarzem w ramach eliminacji do mistrzostw CONCACAF U-20. W styczniu 2015 został powołany na rozgrywany na Jamajce turniej finałowy. Tam przesiedział jednak wszystkie mecze na ławce rezerwowych, a jego reprezentacja zajęła trzecie miejsce w grupie i awansowała do baraży o udział w mistrzostwach świata U-20 w Nowej Zelandii. Przegrała tam z Hondurasem (1:2) i nie zakwalifikowała się na młodzieżowy mundial. 
W czerwcu 2019 Yanes został powołany przez Ericka Gonzáleza do reprezentacji Gwatemali U-23 na Turnieju w Tulonie. Wystąpił wówczas we wszystkich czterech meczach, zaś Gwatemalczycy zakończyli swój udział w turnieju na fazie grupowej.
W czerwcu 2013 Yanes otrzymał od tymczasowego selekcjonera Víctora Hugo Monzóna pierwsze powołanie do seniorskiej reprezentacji Gwatemali, na obóz treningowy przed meczami towarzyskimi z Belize (0:0) i Argentyną (0:4), za sprawą swoich udanych występów w kadrze juniorskiej. Kolejny raz został powołany przez Waltera Claverí w lutym 2016 na sparing z Hondurasem (3:1), lecz w pierwszej kadrze zadebiutował dopiero 7 września 2018 w przegranym 0:3 meczu towarzyskim z Argentyną.

</doc>
<doc id="5036358" url="https://pl.wikipedia.org/wiki?curid=5036358" title="Sławicze (obwód miński)">
Sławicze (obwód miński)

Sławicze (; ) – wieś na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 215 osób, 208 było wyznania rzymskokatolickiego, 7 prawosławnego. Jednocześnie 206 mieszkańców zadeklarowało polską przynależność narodową, 8 białoruską a 1 inną. Było tu 38 budynków mieszkalnych. W 1931 w 40 domach zamieszkiwało 199 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5036359" url="https://pl.wikipedia.org/wiki?curid=5036359" title="Sławicze">
Sławicze



</doc>
<doc id="5036360" url="https://pl.wikipedia.org/wiki?curid=5036360" title="Stawek (Białoruś)">
Stawek (Białoruś)

Stawek (; ) – wieś na Białorusi, w obwodzie brzeskim, w rejonie pińskim, w sielsowiecie Stawek, przy drodze republikańskiej R6.
Znajduje się tu parafialna cerkiew prawosławna pw. Wniebowstąpienia Pańskiego.
Historia.
W dwudziestoleciu międzywojennym leżał w Polsce, w województwie poleskim, w powiecie pińskim. Od XIX w. do 18 kwietnia 1928 siedziba zarządu gminy Stawek. Po jej zniesieniu wieś weszła w skład gminy Pinkowicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5036364" url="https://pl.wikipedia.org/wiki?curid=5036364" title="Davidoff Swiss Indoors Basel 2006">
Davidoff Swiss Indoors Basel 2006

Davidoff Swiss Indoors Basel 2006 – tenisowy turniej ATP kategorii ATP International Series w sezonie 2006 z cyklu Davidoff Swiss Indoors Basel rozgrywany w dniach 24–29 października 2006 roku w Bazylei na kortach dywanowych w hali o puli nagród wynoszącej 850 250 euro.

</doc>
<doc id="5036370" url="https://pl.wikipedia.org/wiki?curid=5036370" title="Korallgrottan">
Korallgrottan

Korallgrottan – jaskinia krasowa w północnej Szwecji, w Górach Skandynawskich.
Korallgrottan jest eksplorowana od 1985 r.

</doc>
<doc id="5036372" url="https://pl.wikipedia.org/wiki?curid=5036372" title="Piotr Wąż">
Piotr Wąż

Piotr Henryk Wąż – polski fizyk, dr hab. nauk o zdrowiu, profesor Katedry Medycyny Nuklearnej i Informatyki Radiologicznej Wydziału Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego.
Życiorys.
10 kwietnia 2002 obronił pracę doktorską "Analityczna teoria ruchu Fobosa", 15 grudnia 2016 habilitował się na podstawie pracy zatytułowanej "Nowe metody bioinformatyczne i ich potencjalne zastosowania w naukach biomedycznych i naukach o zdrowiu". 11 maja 2020 nadano mu tytuł profesora w zakresie nauk medycznych i nauk o zdrowiu. Pracował w Centrum Astronomii na Wydziale Fizyki, Astronomii i Informatyki Stosowanej Uniwersytetu Mikołaja Kopernika w Toruniu.
Został zatrudniony na stanowisku adiunkta w Katedrze Medycyny Nuklearnej i Informatyki na Wydziale Nauk o Zdrowiu z Oddziałem Pielęgniarstwa i Instytutem Medycyny Morskiej i Tropikalnej Gdańskiego Uniwersytetu Medycznego, oraz prodziekana ds. dydaktycznych Wydziału Nauk o Zdrowiu GUMed.
Jest profesorem katedry Medycyny Nuklearnej i Informatyki Radiologicznej Wydziału Nauk o Zdrowiu z Instytutem Medycyny Morskiej i Tropikalnej Gdańskiego Uniwersytetu Medycznego.

</doc>
<doc id="5036375" url="https://pl.wikipedia.org/wiki?curid=5036375" title="Kaifeng (1979)">
Kaifeng (1979)

Kaifeng (开封) – chiński niszczyciel rakietowy z lat 80. XX wieku, jedna z 17 zbudowanych jednostek typu "051". Okręt został zwodowany 3 listopada 1979 roku w stoczni Hongqi w Dalian, a do służby w Marynarce Wojennej Chińskiej Armii Ludowo-Wyzwoleńczej wszedł 25 grudnia 1982 roku. Jednostka, oznaczona numerem taktycznym 109 została wycofana ze służby w maju 2019 roku.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Kaifeng” (开封) zbudowany został w stoczni Hongqi w Dalian. Stępkę okręt położono w 1974 roku, zaś zwodowany został 3 listopada 1979 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. W-11M kal. 37 mm L/63 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 517, radar kierowania ogniem artylerii głównej Typ 343, radar kierowania ogniem rakietowym Typ 352, radar Typ 347, sonary SJD-1 i SJD-1N oraz czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Kaifeng” został przyjęty do służby w Marynarce Wojennej Chińskiej Armii Ludowo-Wyzwoleńczej 25 grudnia 1982 roku. Okręt otrzymał numer taktyczny 109. „Kaifeng” został przyporządkowany do Floty Północnej. W latach 1989–1900 dokonano modernizacji uzbrojenia i wyposażenia radioelektronicznego niszczyciela: z rufowej nadbudówki usunięto zdwojone stanowisko działek plot. kal. 37 mm, instalując w zamian ośmioprowadnicową wyrzutnię przeciwlotniczych pocisków rakietowych HQ-7 (z zapasem 16 rakiet); dodano też radar dozoru powietrznego Typ 360S oraz radar kierowania ogniem rakietowym Typ 345.
W 1999 roku po raz kolejny zmodyfikowano zestaw uzbrojenia i wyposażenie radioelektroniczne okrętu: zdemontowano obie wyrzutnie rakiet Hai Ying-1 oraz wszystkie stanowiska działek plot. kal. 37 i 25 mm, a także radary Typ 352 i 343; zainstalowano natomiast cztery poczwórne wyrzutnie przeciwokrętowych pocisków rakietowych CY-1 (z zapasem 16 pocisków C-801), trzy podwójne stanowiska działek plot. kal. 37 mm OTO Breda Dardo oraz radary Typ 342, dwa Typ 344 i Sea Tiger, a także system walki elektronicznej ZKJ-4.
„Kaifeng” został wycofany ze służby w maju 2019 roku.

</doc>
<doc id="5036377" url="https://pl.wikipedia.org/wiki?curid=5036377" title="Kościół św. Michała Archanioła w Zborowie">
Kościół św. Michała Archanioła w Zborowie

Kościół świętego Michała Archanioła w Zborowie – rzymskokatolicki kościół parafialny należący do parafii Zwiastowania Pańskiego w Dębem (dekanat Koźminek diecezji kaliskiej).
Świątynia została wzniesiona w 1726 roku. Ufundowana została przez Józefa Molskiego kasztelana rogozińskiego. W 1840 roku została dobudowana murowana fasada. Kościół był restaurowany w 1959 roku i w latach 1990–91.
Budowla jest drewniana, jednonawowa, posiada konstrukcję zrębową. Świątynia jest orientowana. Jej prezbiterium jest mniejsze w stosunku do nawy, zamknięte jest trójbocznie, z boku jest umieszczona zakrystia. Z boku nawy znajduje się kruchta. Fasada frontowa kościoła jest murowana. Budowlę nakrywa dach dwukalenicowy, pokryty gontem, na dachu jest umieszczona ośmioboczna wieżyczka na sygnaturkę, nakryta blaszanym cebulastym dachem hełmowym i latarnią. Wnętrze jest nakryte płaskimi stropami, wyższy znajduje się w prezbiterium. Chór muzyczny Jest podparty dwoma słupami i posiada prostą linię parapetu. Belka tęczowa jest ozdobiona krucyfiksem w stylu barokowo-ludowym z 2 poł. XVIII wieku oraz napisem fundacyjnym z datą budowy: „1726". Polichromia z herbem Nałęcz została wykonana około 1730 roku. Ołtarz główny i dwa ołtarze boczne w stylu barokowym zostały wykonane około 1730 roku. Ambona w stylu klasycystycznym powstała w 1 połowie XIX wieku. Kropielnica kamienna została wykonana z piaskowca, reprezentuje styl wczesnobarokowy i pochodzi z początku XVII wieku. Obrazy zostały namalowane w XVIII wieku.

</doc>
<doc id="5036380" url="https://pl.wikipedia.org/wiki?curid=5036380" title="Bitwa pod Zwiahlem">
Bitwa pod Zwiahlem

Bitwa pod Zwiahlem – walki polskiego 26 pułku piechoty ppłk. Emanuela Hermanna z oddziałami sowieckiej 44 Dywizji Strzelców Iwana Dubowoja i 45 Dywizji Strzelców Iony Jakira w okresie wojny polsko-bolszewickiej.
Geneza.
Zimą 1919/1920 na froncie polsko-sowieckim odnotowywano tylko działania lokalne. Linia frontu była rozciągnięta od środkowej Dźwiny, wzdłuż Berezyny, Uborci, Słuczy, po Dniestr. Zastój w działaniach wojennych obie strony wykorzystywały na przygotowanie się do decydujących rozstrzygnięć militarnych planowanych na wiosnę i lato 1920. W połowie marca dowództwo sowieckiego Frontu Południowo-Zachodniego rozpoczęło przygotowania do ofensywy siłami 12. i 14 Armii na Płoskirów - Równe. Koncentracja sił Armii Czerwonej nie uszła uwadze dowództwa polskiego. Zarządzono przeprowadzenie serii wypadów, które miały zdezorganizować przygotowania nieprzyjaciela i dostarczyć więcej informacji o jego siłach i zamiarach. Jeszcze w styczniu 26 pułk piechoty ppłk. Emanuela Hermanna został przerzucony na Wołyń i wszedł czasowo w skład 13 Dywizji Piechoty. Do marca pułk zorganizował około trzydziestu wypadów przed przedni skraj obrony.
Walki pod Zwiahlem.
Na początku 1920 26 pułk piechoty przybył ze Śląska na Wołyń, zluzował pododdziały 48 pułku piechoty i objął odcinek obrony „Kościuszko”. II batalion kpt. Wiktora Eichlera obsadził przyczółek mostowy w Zwiahlu. Obronę przyczółka zorganizowano systemem placówek i punktów oporu. Placówki otoczone były zasiekami z drutu kolczastego i wspierały się wzajemnie ogniem. Stanowiska obronne obsadzały rotacyjnie dwie kompanie, a trzecia stanowiła odwód. Obronę wzmocniły dwa samochody pancerne „Dziadek” i „Wnuk”. Wsparcie artyleryjskie zapewniały stojące na zachodnim brzegu Słuczy bateria lekka i bateria ciężka. Punkt obserwacyjny dowódcy batalionu znajdował się na wieży zrujnowanego pałacu.
W drugiej dekadzie marca zauważono symptomy przygotowywania się Sowietów do działań ofensywnych. Przed frontem grupowały się oddziały 44. i 45 Dywizji Strzelców oraz 98 pułku kawalerii. Dowództwo polskiej 13 Dywizji Piechoty gen. Jana Romera wzmocniło obsadę przyczółka nowo przybyłą na front kompanią marszową 27 pułku piechoty. 
19 marca sowieckie oddziały 58 Dywizji Strzelców podjęły próbę sforsowania Słuczy pod Hulskiem i Iwaszkówką. Atak odparły 5/26 pp oraz pułkowa 4 kompania ciężkich karabinów maszynowych. Ponowny atak nastąpił w nocy z 20 na 21 marca. Forsowanie połączone z uderzeniem na styku 43. i 26 pułków piechoty zostało odparte kontratakiem odwodów 13 Dywizji Piechoty. Jednakże główne uderzenie nieprzyjaciel wyprowadził na przyczółek mostowy pod Zwiahlem. Na tym kierunku uderzyły cztery pułki strzelców, 3 międzynarodowy pułk Armii Czerwonej i 98 pułk kawalerii. Walki wspierały cztery baterie artylerii, dwa samochody pancerne i jeden czołg. 
20 marca wieczorem rozpoczęło się artyleryjskie przygotowanie natarcia. Ostrzał trwał całą noc, a około 8.00 od strony Romanówki i Kropiwny zaatakowała sowiecka piechota. Pierwszy atak został przez Polaków odparty. Kolejny atak, poprzedzony gwałtowną nawałą ogniową czterech baterii artylerii, rozpoczął się około 11.00. Do natarcia ruszyły gęste tyraliery 516., 520. i 521 pułku strzelców, wspierane przez dwa samochody pancerne i uzbrojony w trzy ckm-y czołg „Ukrainiec”. Wzdłuż toru kolejowego na 6 kompanię nacierał spieszony 98 pułk kawalerii. Jadące szosą samochody pancerne wyprzedziły tyraliery, przerwały zasieki z drutu kolczastego i wjechały na stanowiska 7 kompanii. Kompania rozpoczęła odwrót. Obserwatorzy artylerii musieli opuścić swoje punkty obserwacyjne i baterie polskie przerwały ogień. Dowódca polskiego batalionu skierował kompanię 27 pułku piechoty do obsadzenia luki między 6 i 7 kompanią, a dowódca pułku ppłk Hermann wsparł II batalion 7 i 13 kompanią saperów. 13 kompania otrzymała rozkaz obejścia, wspólnie z dwoma plutonami odwodowej 8 kompanii, nieprzyjaciela przez Łubczyce i zaatakowania jego tyłów. 7 kompania saperów z 7 i resztą 8 kompanii piechoty, przy wsparciu samochodów pancernych, ruszyła do kontrataku po obu stronach szosy. Pocisk z działka polskiego samochodu pancernego „Dziadek" przebił pancerz czołgu „Ukrainiec" i Polacy zdobyli go. Po utracie czołgu, zagrożeni oskrzydleniem Sowieci rozpoczęli szybki odwrót. Do 14.00 Polacy odzyskali wszystkie utracone placówki i punkty oporu.
Bilans walk.
Skuteczna obrona przyczółka przez II batalion 26 pułku piechoty zniweczyła sowieckie plany odrzucenia Polaków znad Słuczy.
Sukces okupiony został stratą około 20 poległych i rannych.
Po walce grupa sowieckich komunistów z 516 pułku strzelców wystosowała do dowództwa Frontu list z protestem przeciwko niewłaściwemu użyciu pułku, który po ataku na pozycje polskie praktycznie przestał istnieć.

</doc>
<doc id="5036383" url="https://pl.wikipedia.org/wiki?curid=5036383" title="Nadieżda Kożewnikowa">
Nadieżda Kożewnikowa

Nadieżda Wadimowna Kożewnikowa () (ur. w 1949 w Moskwie) – pisarka, prozaiczka.
Życiorys.
Urodziła się w Moskwie, w rodzinie słynnego radzieckiego pisarza i działacza partyjnego Wadima Kożewnikowa.
Jest przedstawicielką tzw. czwartej generacji prozaików. Podejmuje w swoich utworach przede wszystkim kwestie moralno-obyczajowe ujawniane zwykle w sytuacjach rodzinnych. Stosuje nowoczesną narrację, nie stroniąc od ironii i sarkazmu.
W takich powieściach jak "Piękna Helena" (, 1982), "Obcy w domu" (, 1982), "Pułapka" (, 1983), "Zadania domowe" (, 1984) autorka podejmuje problem trudnej sytuacji społecznej i rodzinnej współczesnej kobiety.
Problemem poruszanym przez Kożewnikową w powieściach "Obcy w domu" i "W łatwym stylu" (, 1986), w opowiadaniu "Telepatia" () oraz w tomie opowieści i nowel "Podwórze wewnętrzne" () jest niszcząca rola mieszczaństwa, któremu autorka zarzuca niweczenie i wypaczanie wartości duchowych. 
Kożewnikowa jest również autorką prozy dokumentalnej: "Człowiek, rzeka i most" (), "Brama do nowego miasta" () i "O miłości matki i córki – wzniosłej i ziemskiej" ().

</doc>
<doc id="5036388" url="https://pl.wikipedia.org/wiki?curid=5036388" title="Theodor Schaeck">
Theodor Schaeck

Théodor (Charles André) Schaeck (ur. 25 kwietnia 1856 w Genewie, zm. 2 maja 1911 w Bernie) – szwajcarski baloniarz, pułkownik, zwycięzca w 1908 roku zawodów o Puchar Gordona Bennetta i rekordzista długości lotu .
Życiorys.
Syn czeskiego emigranta, architekta pracującego w firmie Schaeck-Prevost. Matka z domu Viollier pochodziła z Genewy. Théodor po ukończeniu szkoły podstawowej i średniej w Genewie, wyjechał na studia politechniczne do Zurychu. Po odbyciu praktyki w Karlsruhe, Wiedniu i Dreźnie uzyskał tytuł inżyniera. Służąc w armii ukończył szkołę pontonową i inżynierską awansując w 1882 na porucznika, a w 1891 roku na pułkownika. W 1889 roku założył oddział balonowy, a w 1900 roku został dowódcą pierwszej szwajcarskiej szkoły balonowej. W 1901 roku był jednym z założycieli Aeroklubu Szwajcarii (L’Aéro-Club de Suisse (AéCS)) i jego przewodniczącym do 1911 roku. Patent lotniczy uzyskał w 1904 roku. W 1905 roku był przedstawicielem Szwajcarii podczas spotkania założycielskiego FAI.
W 1908 roku gdy reprezentacja Szwajcarii po raz pierwszy wzięła udział w zawodach o Puchar Gordona Bennetta, wystartował razem z Emilem Messnerem na balonie Helvetia i nie tylko je wygrał, ale ustanowił również rekord długości czasu lotu przebywając w balonie 73 godziny. Przetrwał on do 1995 roku, gdy pobiła go niemiecka załoga w składzie: Wilhelm Eimers i Bernd Landsmann uzyskując czas lotu 92:11 godziny. W zawodach o Puchar Gordona Bennetta brał udział jeszcze dwukrotnie: w 1909 i 1910 roku zajmując za każdym razem czwarte miejsce. 
Zmarł w 1911 na raka żołądka. Został pochowany w Genewie na cmentarzu Saint–Georges (Cimetière de Saint-Georges). 

</doc>
<doc id="5036389" url="https://pl.wikipedia.org/wiki?curid=5036389" title="Derby Małopolski (żużel)">
Derby Małopolski (żużel)



</doc>
<doc id="5036390" url="https://pl.wikipedia.org/wiki?curid=5036390" title="Derby Pomorza (żużel)">
Derby Pomorza (żużel)



</doc>
<doc id="5036391" url="https://pl.wikipedia.org/wiki?curid=5036391" title="Derby Wielkopolski (żużel)">
Derby Wielkopolski (żużel)



</doc>
<doc id="5036393" url="https://pl.wikipedia.org/wiki?curid=5036393" title="Dubai Tennis Championships 2021 (kobiety)">
Dubai Tennis Championships 2021 (kobiety)

Dubai Tennis Championships 2021, właśc. Dubai Duty Free Tennis Championships 2021 – tenisowy turniej WTA kategorii WTA 1000 w sezonie 2021 z cyklu Dubai Tennis Championships rozgrywany w dniach 7–13 marca 2021 roku w Dubaju na kortach twardych o puli nagród wynoszącej 1 835 490 dolarów amerykańskich.

</doc>
<doc id="5036394" url="https://pl.wikipedia.org/wiki?curid=5036394" title="Yes.">
Yes.

Yes. – piąty minialbum południowokoreańskiej grupy Golden Child, wydany 25 stycznia 2021 roku przez wytwórnię Woollim Entertainment. Ukazał się w 10 wersjach fizycznych. Płytę promował singel „Burn It” (kor. 안아줄게 (Burn It)). Sprzedał się w nakładzie egzemplarzy w Korei Południowej (stan na marzec 2021 r.).

</doc>
<doc id="5036395" url="https://pl.wikipedia.org/wiki?curid=5036395" title="Derby Ziemi Lubuskiej (żużel)">
Derby Ziemi Lubuskiej (żużel)



</doc>
<doc id="5036399" url="https://pl.wikipedia.org/wiki?curid=5036399" title="Dalian (1981)">
Dalian (1981)

Dalian (大连) – chiński niszczyciel rakietowy z lat 80. XX wieku, jedna z 17 zbudowanych jednostek typu "051". Okręt został zwodowany 20 sierpnia 1981 roku w stoczni Hongqi w Dalian, a do służby w Marynarce Wojennej Chińskiej Armii Ludowo-Wyzwoleńczej wszedł 26 grudnia 1984 roku. Jednostka, oznaczona numerem taktycznym 110, została wycofana ze służby w maju 2019 roku.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Dalian” (大连) zbudowany został w stoczni Hongqi w Dalian. Stępkę okręt położono w 1976 roku, zaś zwodowany został 20 sierpnia 1981 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. W-11M kal. 37 mm L/63 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar dozoru ogólnego Typ 354, radar dozoru powietrznego Typ 381, radar kierowania ogniem artylerii głównej Typ 343, radar kierowania ogniem rakietowym Typ 352, radar nawigacyjny Typ 751, sonary SJD-1 i SJD-1N, czujniki systemu rozpoznania elektronicznego RW-23-1 oraz system walki elektronicznej ZKJ-1.
Załoga okrętu składała się z 45 oficerów oraz 235 podoficerów i marynarzy.
Służba.
„Dalian” został przyjęty do służby w Marynarce Wojennej Chińskiej Armii Ludowo-Wyzwoleńczej 26 grudnia 1984 roku. Okręt otrzymał numer taktyczny 110. „Dalian” został przyporządkowany do Floty Północnej. W 2002 roku dokonano modernizacji uzbrojenia i wyposażenia radioelektronicznego niszczyciela: na rufowej nadbudówce zainstalowano ośmioprowadnicową wyrzutnię przeciwlotniczych pocisków rakietowych HQ-7 (z zapasem 16 rakiet) oraz dodano radar dozoru powietrznego Typ 360S oraz radar kierowania ogniem rakietowym Typ 345; zdemontowano też obie wyrzutnie rakiet Hai Ying-1 oraz wszystkie stanowiska działek plot. kal. 37 i 25 mm, a także radary Typ 352 i 343; zainstalowano natomiast cztery poczwórne wyrzutnie przeciwokrętowych pocisków rakietowych CY-1 (z zapasem 16 pocisków C-801), trzy podwójne stanowiska działek plot. kal. 37 mm OTO Breda Dardo oraz radary Typ 342 i dwa Typ 344, a także system walki elektronicznej ZKJ-4.
„Dalian” został wycofany ze służby w maju 2019 roku.

</doc>
<doc id="5036401" url="https://pl.wikipedia.org/wiki?curid=5036401" title="David Dekker">
David Dekker

David Dekker (ur. 2 lutego 1998 w Amersfoort) – holenderski kolarz szosowy.
Pochodzi z rodziny związanej z kolarstwem – dyscyplinę tę uprawiali również jego: brat (Kelvin Dekker), ojciec (Erik Dekker), bratankowie (Dick Dekker i Gerard Dekker) oraz kuzyn (Jens Dekker).
Osiągnięcia.
Opracowano na podstawie:

</doc>
<doc id="5036403" url="https://pl.wikipedia.org/wiki?curid=5036403" title="Kabardyjsko-Bałkarski Uniwersytet Państwowy im. Ch.M. Bierbiekowa">
Kabardyjsko-Bałkarski Uniwersytet Państwowy im. Ch.M. Bierbiekowa

Kabardyjsko-Bałkarski Uniwersytet Państwowy im. Ch.M. Bierbiekowa () – rosyjski państwowy uniwersytet założony 5 kwietnia 1957 w Nalczyku.
Historia.
Uniwersytet został utworzony 5 kwietnia 1957. Od 1996 nosi imię pierwszego rektora, prof. .

</doc>
<doc id="5036408" url="https://pl.wikipedia.org/wiki?curid=5036408" title="Hefei (1978)">
Hefei (1978)

Hefei (合肥) – chiński niszczyciel rakietowy z lat 70. XX wieku, jedna z 17 zbudowanych jednostek typu "051". Okręt został zwodowany w listopadzie 1978 roku w stoczni Zhonghua w Szanghaju, a do służby w Marynarce Wojennej Chińskiej Armii Ludowo-Wyzwoleńczej wszedł 18 marca 1980 roku. Jednostka, oznaczona numerem taktycznym 132 została wycofana ze służby w listopadzie 2012 roku, po czym przekształcona w hulk szkolny.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Hefei” (合肥) zbudowany został w stoczni Zhonghua w Szanghaju. Stępkę okręt położono w 1976 roku, zaś zwodowany został w listopadzie 1978 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. W-11M kal. 37 mm L/63 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 517, radar kierowania ogniem artylerii głównej Typ 343, radar kierowania ogniem rakietowym Typ 352, radar Typ 347, sonary SJD-1 i SJD-1N oraz czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Hefei” został przyjęty do służby w Marynarce Wojennej Chińskiej Armii Ludowo-Wyzwoleńczej 18 marca 1980 roku. Okręt otrzymał numer taktyczny 132. „Hefei” został przyporządkowany do Floty Wschodniej. W maju 1980 roku „Hefei”, „Xi’an”, „Yinchuan”, „Nanjing”, „Xining” i „Nanning” uczestniczyły w zabezpieczeniu próby chińskiego pocisku balistycznego na Oceanie Spokojnym. W listopadzie 1985 roku niszczyciel w towarzystwie zaopatrzeniowca odbył rejs do Pakistanu, Sri Lanki i Bangladeszu. W 1987 roku na okręcie zainstalowano radar dozoru powietrznego Typ 381 oraz system walki elektronicznej ZKJ-2.
„Hefei” został wycofany ze służby w listopadzie 2012 roku, po czym został przekształcony w hulk szkolny.

</doc>
<doc id="5036411" url="https://pl.wikipedia.org/wiki?curid=5036411" title="Amy-Eloise Neale">
Amy-Eloise Neale



</doc>
<doc id="5036417" url="https://pl.wikipedia.org/wiki?curid=5036417" title="Anestis Logotetis">
Anestis Logotetis

Anestis Logotetis (; ur. 27 października 1921 w Burgasie, zm. 6 stycznia 1994 w Wiedniu) – austriacki kompozytor pochodzenia greckiego.
Życiorys.
W latach 1942–1944 studiował w Wyższej Szkole Technicznej w Wiedniu. Następnie od 1944 do 1951 roku uczył się w Universität für Musik und darstellende Kunst Wien u Alfreda Uhla i Erwina Ratza (teoria i kompozycja) oraz Hansa Swarowsky’ego (fortepian i dyrygentura). W 1952 roku otrzymał obywatelstwo austriackie. Od 1957 roku pracował z Gottfriedem Michaelem Koenigiem w studio elektronicznym NWDR w Kolonii.
Otrzymał nagrodę im. Theodora Körnera (1960 i 1963) oraz Złoty Medal Honorowy miasta Wiednia (1986).
Twórczość.
Do końca lat 50. XX wieku tworzył w technice serialnej, posługując się skalą dwunastodźwiękową oraz tradycyjną notacją muzyczną. Później, zainspirowany bizantyjskimi neumami, zaczął posługiwać się notacją graficzną, zrywając z systemem równomiernie temperowanym i zapisem na pięciolinii. Graficzne partytury Logothetisa zapisywane są za pośrednictwem specjalnych znaków i obrazów, często bez szczegółowych instrukcji co do obsady, będąc niejako symbolem reprezentowanego dzieła muzycznego sugerują wykonawcom sposób działania.

</doc>
<doc id="5036419" url="https://pl.wikipedia.org/wiki?curid=5036419" title="Lanciano Calcio 1920">
Lanciano Calcio 1920

Lanciano Calcio 1920 (wł. Associazione Sportiva Dilettantistica Lanciano Calcio 1920) – włoski klub piłkarski, mający siedzibę w mieście Lanciano, we wschodniej części kraju, grający od sezonu 2019/20 w rozgrywkach Eccellenza Abruzzo.
Historia.
Chronologia nazw: 
Klub sportowy CS Virtus Lanciano został założony w miejscowości Lanciano 7 marca 1920 roku. Początkowo zespół rozgrywał jedynie mecze towarzyskie. W 1924 klub przyjął nazwę US Virtus Lanciano. W 1925 brał udział w mistrzostwach Abruzji. W 1927 klub zmienił nazwę na GS 137ª Legione M.V.S.N. Virtus. W sezonie 1927/28 zespół debiutował w rozgrywkach Terza Divisione Abruzzo (D4). W 1928 został zakwalifikowany do Campionato Meridionale (D2). W 1929 wrócił do nazwy US Virtus Lanciano. W sezonie 1929/30 po podziale najwyższej dywizji na Serie A i Serie B poziom "Prima Divisione" został zdegradowany do trzeciego stopnia, a klub zajął 11.miejsce w grupie D, ale potem zrezygnował z dalszych występów z powodu kłopotów finansowych i został rozwiązany.
W 1930 roku powstał nowy klub o nazwie GS Duilio D'Autilio. Sezon 1930/31 zakończył na trzecim miejscu w Terza Divisione Abruzzo (D5), ale potem zrezygnował z dalszych występów i na kilka lat zawiesił działalność. W 1933 roku klub z nazwą AS Lanciano startował w Seconda Divisione Abruzzo, ale został ukarany 4 punktami za 4 niejawienie się na grę i potem zdyskwalifikowany z mistrzostw. Dopiero w 1937 po zmianie nazwy na Fascio Giovanile di Combattimento Lanciano startował w mistrzostwach Prima Divisione Abruzzo (D4). W 1938 przyjął nazwę AC Lanciano, a w 1940 awansował do Serie C, ale po zakończeniu sezonu 1940/41 znów zrezygnował z dalszych występów. Tradycję klubu kontynuował klub AC Frentana Lanciano, który w sezonie 1941/42 startował w "Prima Divisione Abruzzo" i grał tam do 1943 roku. Jednak wskutek rozpoczęcia działań wojennych na terenie Włoch w czasie II wojny światowej mistrzostwa 1943/44 zostały odwołane.
Klub wznowił działalność w 1944 roku i z nazwą AC Lanciano od grudnia 1944 do maja 1945 brał udział w turnieju Abruzji, zajmując 8.miejsce, ale kolejny sezon opuścił. W 1946 zmienił nazwę na Polisportiva Virtus Lanciano i w sezonie 1946/47 zwyciężył w grupie B "Prima Divisione Abruzzo" oraz w barażach, awansując do "Serie C". W 1948 po kolejnej reorganizacji systemu lig został zdegradowany do Promozione, a w 1951 do "Prima Divisione Abruzzo". Po zakończeniu sezonu 1951/52 otrzymał promocję do "Promozione". W 1952 po wprowadzeniu IV Serie (D4) poziom "Promozione" został obniżony do piątego stopnia. W 1956 awansował do "IV Serie", która w 1957 zmieniła nazwę na "Campionato Interregionale". W sezonie 1958/59 występował w "Campionato Abruzzo Dilettanti" (D5), ale potem zrezygnował z dalszych występów. W 1959 klub "Borgo Lanciano" otrzymał promocję do "Prima Divisione Abruzzo", zmieniając nazwę na US Pro Lanciano. W 1968 klub awansował do Serie D. W 1976 zmienił nazwę na US Lanciano, a w 1977 na AC Lanciano. W 1978 po kolejnej reorganizacji systemu lig klub został zakwalifikowany do Serie C2 (D4). W 1983 roku klub został zdegradowany do Campionato Interregionale, a w 1986 wrócił do "Serie C2". Po zakończeniu sezonu 1991/92 spadł do "Campionato Interregionale", ale następnie klub ogłosił upadłość i ponownie startował w mistrzostwach "Promozione Abruzzo" jako AC Lanciano 90. W 1993 klub otrzymał promocję do Eccellenza Abruzzo (D6). W 1995 został na rok promowany do Campionato Nazionale Dilettanti. W 1997 klub zmienił nazwę na SS Lanciano. W 1998 awansował do "Campionato Nazionale Dilettanti", a w 1999 do "Serie C2". W 2001 roku otrzymał promocję do "Serie C1". Sezon 2007/08 zakończył na 16.miejscu w grupie B "Serie C1" i został zdegradowany. 8 kwietnia 2008 roku Sąd w Lanciano ogłosił upadłość klubu.
W 2008 roku powstał nowy klub o nazwie SS Virtus Lanciano 1924 S.r.l., który wykupił kompleks sportowy i przejął tytuł sportowy od zbankrutowanego klubu. W sezonie 2008/09 startował w rozgrywkach Lega Pro Prima Divisione (D3). W 2012 awansował do "Serie B". Przed rozpoczęciem sezonu 2014/15 wprowadzono kolejną reformę systemy lig. Ale po zakończeniu sezonu 2015/16, w którym zajął przedostatnie 19.miejsce w "Serie B", klub ponownie zrezygnował z dalszych rozgrywek w "Lega Pro" i rozpoczął dobrowolną likwidację, kontynuując jedynie działalność młodzieżową.
Tradycję sportową przejął nowy klub ASD 1920 Lanciano Calcio, który w sezonie 2017/18 startował w Prima Categoria Abruzzo (D7). W 2018 został promowany do Promozione Abruzzo, po czym zmienił nazwę na ASD Lanciano Calcio 1920. W sezonie 2018/19 zwyciężył w grupie B "Promozione Abruzzo" i awansował do "Eccellenza Abruzzo".
Barwy klubowe, strój.
Klub ma barwy czerwono-czarne. Zawodnicy swoje domowe spotkania zazwyczaj grają w pasiastych pionowo czerwono-czarnych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Guido Biondi w mieście Lanciano o pojemności 5 544 widzów.

</doc>
<doc id="5036420" url="https://pl.wikipedia.org/wiki?curid=5036420" title="Chongqing (1980)">
Chongqing (1980)

Chongqing (重庆) – chiński niszczyciel rakietowy z lat 80. XX wieku, jedna z 17 zbudowanych jednostek typu "051". Okręt został zwodowany 31 października 1980 roku w stoczni Zhonghua w Szanghaju, a do służby w Marynarce Wojennej Chińskiej Armii Ludowo-Wyzwoleńczej wszedł 30 grudnia 1983 roku. Jednostka, oznaczona numerem taktycznym 133 została wycofana ze służby we wrześniu 2014 roku, po czym przekształcona w hulk szkolny.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Chongqing” (重庆) zbudowany został w stoczni Zhonghua w Szanghaju. Stępkę okręt położono w 1978 roku, zaś zwodowany został 31 października 1980 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. W-11M kal. 37 mm L/63 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 517, radar kierowania ogniem artylerii głównej Typ 343, radar kierowania ogniem rakietowym Typ 352, radar Typ 347, sonary SJD-1 i SJD-1N oraz czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Chongqing” został przyjęty do służby w Marynarce Wojennej Chińskiej Armii Ludowo-Wyzwoleńczej 30 grudnia 1983 roku. Okręt otrzymał numer taktyczny 133. „Chongqing” został przyporządkowany do Floty Wschodniej.
„Chongqing” został wycofany ze służby we wrześniu 2014 roku, po czym został przekształcony w hulk szkolny.

</doc>
<doc id="5036423" url="https://pl.wikipedia.org/wiki?curid=5036423" title="Stanisław Kazimierz Dowgiałło">
Stanisław Kazimierz Dowgiałło

Stanisław Kazimierz Dowgiałło herbu Zadora – podstoli wileński w latach 1674-1690, sekretarz Jego Królewskiej Mości w 1674 roku.
Jako poseł województwa wileńskiego na sejm elekcyjny 1674 roku podpisał "pacta conventa" Jana III Sobieskiego w 1674 roku.

</doc>
<doc id="5036425" url="https://pl.wikipedia.org/wiki?curid=5036425" title="ST Wolfslake Berlin">
ST Wolfslake Berlin



</doc>
<doc id="5036429" url="https://pl.wikipedia.org/wiki?curid=5036429" title="SS Virtus Lanciano">
SS Virtus Lanciano



</doc>
<doc id="5036432" url="https://pl.wikipedia.org/wiki?curid=5036432" title="Most Winogradzki w Poznaniu">
Most Winogradzki w Poznaniu



</doc>
<doc id="5036433" url="https://pl.wikipedia.org/wiki?curid=5036433" title="Most drogowy w Czapurach">
Most drogowy w Czapurach



</doc>
<doc id="5036434" url="https://pl.wikipedia.org/wiki?curid=5036434" title="Kładka Piastowska w Poznaniu">
Kładka Piastowska w Poznaniu



</doc>
<doc id="5036435" url="https://pl.wikipedia.org/wiki?curid=5036435" title="S.S. Virtus Lanciano 1924">
S.S. Virtus Lanciano 1924



</doc>
<doc id="5036436" url="https://pl.wikipedia.org/wiki?curid=5036436" title="Most I ramy komunikacyjnej w Poznaniu">
Most I ramy komunikacyjnej w Poznaniu



</doc>
<doc id="5036437" url="https://pl.wikipedia.org/wiki?curid=5036437" title="Most III ramy komunikacyjnej w Poznaniu – północny">
Most III ramy komunikacyjnej w Poznaniu – północny



</doc>
<doc id="5036438" url="https://pl.wikipedia.org/wiki?curid=5036438" title="Most III ramy komunikacyjnej w Poznaniu – południowy">
Most III ramy komunikacyjnej w Poznaniu – południowy



</doc>
<doc id="5036439" url="https://pl.wikipedia.org/wiki?curid=5036439" title="Virtus Lanciano">
Virtus Lanciano



</doc>
<doc id="5036440" url="https://pl.wikipedia.org/wiki?curid=5036440" title="AMK ZP Pardubice">
AMK ZP Pardubice



</doc>
<doc id="5036441" url="https://pl.wikipedia.org/wiki?curid=5036441" title="SS Virtus Lanciano 1924">
SS Virtus Lanciano 1924



</doc>
<doc id="5036443" url="https://pl.wikipedia.org/wiki?curid=5036443" title="Benito Raman">
Benito Raman

Benito Raman (ur. 7 listopada 1994 w Gandawie) – belgijski piłkarz hiszpańskiego pochodzenia grający na pozycji napastnika, reprezentant kraju. 
Kariera piłkarska.
Kariera juniorska.
Benito Raman karierę piłkarską rozpoczął w 1998 roku w juniorach Cercle Melle. Pół roku później przeszedł do juniorów SK Munkzwalm, w których grał do 2002 roku, a w latach 2002–2011 reprezentował barwy juniorów KAA Gent.
Kariera w Belgii.
Benito Raman w 2011 roku, po 8 latach gry w drużynach juniorskich KAA Gent podpisał profesjonalny kontrakt. Debiut w pierwszym zespole zaliczył 11 września 2011 roku w wygranym 1:3 meczu wyjazdowym z SV Zulte Waregem, w którym w 91. minucie zastąpił Tima Smoldersa. W lutym 2012 roku zdecydował na pozostanie w klubie mimo doniesień o zainteresowaniach ze strony włoskiego Interu Mediolan, angielskiego Aston Villi, niemieckiego TSG 1899 Hoffenheim oraz FC Brugge.
Podczas pobytu w klubie w latach 2011–2016 zdobył w sezonie 2014/2015 mistrzostwo Belgii, Superpuchar Belgii 2015 oraz zajął 3. miejsce w Eerste klasse A w sezonie 2015/2016, a także grał w ramach wypożyczenia w klubach: AC Beerschot (2013), KV Kortrijk (2013–2014) oraz w Sint-Truidense VV (2016).
27 lipca 2016 roku podpisał czteroletni kontrakt ze Standardem Liège.
Kariera w Niemczech.
31 sierpnia 2017 roku podpisał kontkrakt z niemieckim klubem 2. Bundesligi – Fortuną Düsseldorf do końca 2018 roku, z którą w sezonie 2017/2018 wygrał rozgrywki ligowe i tym samym awansował do Bundesligi.
W styczniu 2018 roku wypożyczenie zostało przedłużone do końca lata 2019 roku, natomiast w marcu 2018 roku Fortuna Düsseldorf ogłosiła podpisała stałą umowę z zawodnikiem do 2022 roku za opłatą w wysokości około 1 500 000 euro.
5 lipca 2019 roku podpisał 5-letni konktrakt z Schalke Gelsenkirchen za kwotę około 6 500 000 euro.
Kariera reprezentacyjna.
Benito Raman występował w reprezentacji Belgii w pięciu kategoriach wiekowych: U-15 (2009 – 7 meczów, 6 goli), U-17 (2009–2010 – 20 meczów, 6 goli), U-18 (2011 – 2 mecze), U-19 (2012 – 1 mecz) oraz U-21 (2014–2016 – 5 meczów, 1 gol), w której debiut zaliczył 12 listopada 2014 roku na [[Estadio Municipal da Malata] w [[Ferrol]] w wygranym 1:4 [[Mecz towarzyski|meczu towarzyskim]] z [[Reprezentacja Hiszpanii U-21 w piłce nożnej mężczyzn|reprezentacją Hiszpanii U-21]], w którym w 33. minucie zastąpił [[Ibrahima Cissé|Ibrahimę Cissé]], a w 75. minucie strzelił gola z dystansu, ustalając wynik na 1:4.
9 września 2019 roku zadebiutował w [[Reprezentacja Belgii w piłce nożnej mężczyzn|seniorskiej reprezentacji Belgii]], kiedy to "Czerwone Diabły" rozegrały mecz z [[Reprezentacja Szkocji w piłce nożnej mężczyzn|reprezentacją Szkocji]] w ramach [[Mistrzostwa Europy w Piłce Nożnej 2020 (eliminacje)|eliminacji mistrzostw Europy 2020]] na [[Hampden Park]] w [[Glasgow]]. Mecz zakończył się zwycięstwem "Czerwonych Diabłów" 0:4, a Raman wszedł na boisko w 90. minucie, zastępując [[Thomas Meunier|Thomasa Meuniera]].
Sukcesy.
KAA Gent
Fortuna Düsseldorf
Linki zewnętrzne.
[[Kategoria:Urodzeni w 1994]]
[[Kategoria:Reprezentanci Belgii w piłce nożnej]]
[[Kategoria:Piłkarze KAA Gent]]
[[Kategoria:Piłkarze Germinalu Beerschot]]
[[Kategoria:Piłkarze KV Kortrijk]]
[[Kategoria:Piłkarze Sint-Truidense VV]]
[[Kategoria:Piłkarze Standardu Liège]]
[[Kategoria:Piłkarze Fortuny Düsseldorf]]
[[Kategoria:Piłkarze FC Schalke 04]]
[[Kategoria:Piłkarze RSC Anderlecht]]
[[Kategoria:Ludzie urodzeni w Gandawie]]

</doc>
<doc id="5036446" url="https://pl.wikipedia.org/wiki?curid=5036446" title="Krasiejów (Białoruś)">
Krasiejów (Białoruś)

Krasiejów (; ) – wieś na Białorusi, w obwodzie brzeskim, w rejonie pińskim, w sielsowiecie Stawek.
Znajdowała się tu kaplica katolicka parafii pińskiej, w 1883 już nieistniejąca.
W dwudziestoleciu międzywojennym leżał w Polsce, w województwie poleskim, w powiecie pińskim, do 18 kwietnia 1928 w gminie Stawek, następnie w gminie Żabczyce. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5036447" url="https://pl.wikipedia.org/wiki?curid=5036447" title="Olymp Praga">
Olymp Praga



</doc>
<doc id="5036449" url="https://pl.wikipedia.org/wiki?curid=5036449" title="Rogatka Bródnowska">
Rogatka Bródnowska

Rogatka Bródnowska – rogatka (pawilon rogatkowy), znajdujący się na rogu ulic 11 listopada i Szwedzkiej, przy wiadukcie z linią kolejowa nr 9, w dzielnicy Praga-Północ w Warszawie. Podczas II wojny światowej siedziba radzieckiego Wojskowego Trybunału Wojennego i radzieckiej prokuratury.
Opis.
Budynek powstał według projektu Wiktora Junoszy-Piotrowskiego.
Budynek pełnił funkcję rogatki przy drodze prowadzącej na Bródno, a zarazem wartowni kontrolującej pobliski trakt kolejowy. Podczas okupacji niemieckiej podczas I wojny światowej, Niemcy zorganizowali w nim mieszkania a na posesji działał miejski skład kamienia brukowego na potrzeby dynamicznie rozwijającej się wówczas dzielnicy. Pod koniec II wojny światowej, po zajęciu prawobrzeżnej Warszawy w 1944 roku przez Armię Czerwoną, NKWD zorganizowała w budynku Wojskowy Trybunał Wojenny. Rezydowała tu również sowiecka prokuratura działająca w trybie doraźnym. Położona obok – przy dzisiejszej ulicy 11 listopada 66 – kamienica, pełniła rolę obiektu śledczego, w którym funkcjonariusze NKWD lub Smiersza prowadzili przesłuchania. Skazanych przed egzekucjami przetrzymywano w piwnicach kamienicy na rogu ulic Strzeleckiej i Środkowej (Strzelecka 8). Rozstrzeliwanych zaś grzebano u podnóża pobliskiego nasypu kolejowego.
W 2010 roku budynek został wpisany do rejestru zabytków.
Od wielu lat budynek jest pustostanem, podobnie jak związana z historią rogatki sąsiednia kamienica przy ulicy 11 listopada 66. Materialnym upamiętnieniem zbrodniczej działalności Sowietów w tym miejscu jest odsłonięta w 2013 roku tablica pamiątkowa, znajdująca się pomiędzy oknami na fasadzie z głównym wejściem. Od dziesięciu lat rogatka jest stałym punktem podczas społecznych obchodów Dnia Żołnierzy Wyklętych – 1 marca.

</doc>
<doc id="5036450" url="https://pl.wikipedia.org/wiki?curid=5036450" title="Kameido Tenjinsha">
Kameido Tenjinsha



</doc>
<doc id="5036451" url="https://pl.wikipedia.org/wiki?curid=5036451" title="Mobilna komora gazowa">
Mobilna komora gazowa

Mobilna komora gazowa (; , trans. "duszegubka", w dosłownym tłumaczeniu „zabójca dusz”) – samochód ciężarowy przystosowany do użytku jako komora gazowa. Podczas II wojny światowej i Holokaustu nazistowskie Niemcy opracowały i wykorzystywały na szeroką skalę mobilne komory gazowe jako metodę eksterminacji więźniów (głównie Polaków, Romów i Żydów) w okupowanej Polsce, Jugosławii i na zachodnich obszarach Związku Radzieckiego, a także w innych, opanowanych przez Wehrmacht regionach Europy. Mniej znany pozostaje fakt, że podczas Wielkiego terroru sowieckie NKWD również mordowało więźniów we własnych ruchomych komorach gazowych.
Nazistowskie Niemcy.
Wykorzystanie przez Niemców mobilnych komór gazowych do mordowania Żydów, Polaków, Romów, osób chorych psychicznie i innych więźniów na terenach okupowanych w czasie II wojny światowej zostało zapoczątkowane w ramach Akcji T4 w 1939 roku. Niemiecki "Kriminaltechnisches Institut der Sicherheitspolizei" podlegający pod "Reichssicherheitshauptamt" (RSHA) zdecydował o gazowaniu ofiar tlenkiem węgla. W październiku 1939 roku hitlerowcy rozpoczęli gazowanie więźniów w Forcie VII w Poznaniu. Pierwszymi ofiarami byli polscy i żydowscy więźniowie zakładów dla chorych psychicznie. Świadkowie podają, że od grudnia 1939 roku w ruchomych komorach gazowych zabijano więźniów na Pomorzu, Prusach Wschodnich i w Generalnej Guberni. Specjalne samochody zostały zbudowane dla "Sonderkommando Lange", a ich użycie miało przyspieszyć proces likwidacji więźniów. Zamiast transportować ofiary do komór gazowych, komory gazowe były przywożone do ofiar. Najprawdopodobniej zostały one opracowane przez specjalistów z Referatu II D RSHA. Ruchome komory gazowe działały na takich samych zasadach jak stacjonarne komory gazowe: przez gumowy wąż kierowca wypuszczał czysty tlenek węgla ze stalowych butli do szczelnej, specjalnej komory, która miała kształt zwykłej paki samochodu dostawczego, umieszczonej na jego ramie. Pojazdy te z zewnątrz niczym nie różniły się od normalnych furgonetek, a ponadto w celu ukrycia ich przeznaczenia oznaczono je oficjalnie jako "Kaiser’s Kaffee Geschäft" („Kawiarnia Kajzera”). Na początku wojny nie nazywano ich jeszcze „ruchomymi komorami gazowymi”, lecz "Sonder-Wagen" lub "Spezialwagen" (samochody specjalne), a także "Entlausungswagen" (samochody do odwszawiania). "Sonderkommando Lange" zamordowało przy ich użyciu pacjentów wielu szpitali w Kraju Warty w 1940 roku: hitlerowcy przyjeżdżali do placówki, zbierali pacjentów, ładowali ich do „samochodów dostawczych” i gazowali w drodze na miejsce pogrzebania ciał. Tylko od 21 maja do 8 czerwca 1940 roku "Sonderkommando Lange" zabiło 1558 chorych psychicznie z obozu koncentracyjnego Soldau.
W sierpniu 1941 roku szef SS Heinrich Himmler wziął udział w zorganizowanej przez Arthura Nebe demonstracji masowego rozstrzelania Żydów w Mińsku, po której zwymiotował. Odzyskując opanowanie nad sobą, Himmler zdecydował, że należy znaleźć alternatywne metody zabijania. Nakazał Nebe zbadać bardziej „wygodne” sposoby uśmiercania ludzi, mniej stresujące dla zabójców, aby ci nie stali się w przyszłości zagrożeniem dla niemieckiego społeczeństwa. Nebe postanowił przeprowadzić swoje eksperymenty, mordując pacjentów radzieckich szpitali psychiatrycznych, najpierw przy użyciu materiałów wybuchowych w pobliżu Mińska, a następnie spalinami samochodowymi w Mohylewie. Eksperymenty Nebego doprowadziły do opracowania nowego modelu mobilnej komory gazowej, wykorzystującej spaliny samochodowe kierowane zakręconą rurą wydechową do wnętrza pojazdu.
Ruchome komory gazowe były używane przez hitlerowców, zwłaszcza w obozie zagłady w Chełmnie, do czasu opracowania stacjonarnych komór gazowych jako skuteczniejszej metody jednoczesnego zabijania dużej liczby ludzi. W mobilnej komorze gazowej pod Chełmnem zginęła m.in. grupa czeskich dzieci ze wsi Lidice, wymordowana w odwecie za zamach na Reinharda Heydricha.
W Europie Wschodniej i na Bałkanach "Einsatzgruppen" używały dwóch modeli mobilnych komór gazowych: zbudowanej na bazie ciężarówki Opel Blitz, która ważyła 3,5 tony, oraz większego samochodu Saurerwagen, o ciężarze 7 ton. W Belgradzie samochód był znany jako „dušegupka”, a w okupowanych częściach ZSRR podobnie, jako „duszegubka”; w obu przypadkach słowo to oznacza dosłownie „zabójca dusz” lub „eksterminator”. W większości przypadków ofiary zostały uduszone – zatrute tlenkiem węgla i toksynami zawartymi w spalinach podczas przewożenia do wąwozów lub celowo wykopanych dołów w celu masowego pogrzebania ciał.
Zastosowanie mobilnych komór gazowych miało dwie wady:
Ponadto zdarzały się przypadki, kiedy niektóre ofiary wciąż żyły po przybyciu do masowego grobu i oprawcy musieli powtórzyć procedurę gazowania.
Do czerwca 1942 roku główny producent mobilnych komór gazowych, Gaubschat Fahrzeugwerke GmbH, dostarczył do "Einsatzgruppen" 20 samochodów w dwóch wersjach (mieszczącej 30–50 więźniów oraz 70–100 ofiar), z 30 zamówionych w tym przedsiębiorstwie. Do końca wojny nie zachował się żaden egzemplarz. Istnienie mobilnych komór gazowych po raz pierwszy wyszło na jaw w 1943 roku podczas procesu kolaborantów hitlerowskich, którzy brali udział w zagazowaniu około 30–60 cywilów w Krasnodarze: 21 i 22 sierpnia 1942 roku członkowie "Sonderkommando" 10a "Einsatzgruppe D", przy wsparciu miejscowych kolaborantów, zamordowali około 2000 Żydów. Od 30 do 60 Żydów uciekających z miejsca kaźni złapano potem i uduszono w mobilnych komorach gazowych. Ponadto "Einsatzgruppe D" wymordowało tą samą metodą tysiące radzieckich cywilów, w tym pacjentów szpitali psychiatrycznych i Romów w rejonie Krasnodaru. Całkowita liczba zabitych przez mobilne komory gazowe jest nieznana, lecz Muzeum Żydowskie w Pradze szacuje, że od grudnia 1941 do czerwca 1942 roku zginęło w nich ok. 97 000 ludzi.
Związek Radziecki.
Podczas Wielkiego terroru w Związku Radzieckim, szef oddziału administracyjno-gospodarczego NKWD obwodu moskiewskiego Isaj Berg używał specjalnie przystosowanej, szczelnej furgonetki do gazowania więźniów na zasadzie eksperymentalnej. Więźniowie byli gazowani w drodze do Butowa, tzw. strzelnicy wojskowej, gdzie NKWD na ogół rozstrzeliwało więźniów i grzebało ich ciała. Zgodnie z zeznaniami złożonymi przez oficera NKWD Nikołaja Charitonowa w 1956 roku, Isaj Berg odegrał kluczową rolę w opracowaniu mobilnych komór gazowych. Berg został szefem wydziału administracyjno-ekonomicznego w moskiewskim NKWD latem 1937 roku. W październiku tego roku powierzono mu nadzór nad strzelnicą Butowo. Berg musiał przygotować to miejsce na masowe egzekucje więźniów z Moskwy i zapewnić, że egzekucje te przebiegną sprawnie. Zgodnie z zeznaniami złożonymi w 1956 roku przez Fiodora Szczesnokowa, członka ekipy egzekucyjnej Berga, jego oddział używał ciężarówek wyposażonych w zawory, przez które można było kierować gaz do wnętrza pojazdów. Przesłuchania ujawniły także, że więźniowie byli rozbierani do naga, związywani, kneblowani i wrzucani do ciężarówek; ich przedmioty osobiste kradziono. Berg został aresztowany 3 sierpnia 1938 roku i skazany na śmierć za udział w „kontrrewolucyjnej organizacji konspiracyjnej w ramach NKWD”, a następnie stracony 3 marca 1939 roku.
Skala używania w ZSRR ruchomych komór gazowych jest nieznana. Tomasz Kizny zakłada, że były one używane, gdy Berg nadzorował egzekucje (od października 1937 do 4 sierpnia 1938 roku). Wskazują na to wykopaliska archeologiczne przeprowadzone w 1997 roku, w ramach których ekshumowano 59 zwłok, należących do osób najprawdopodobniej zamordowanych za czasów Berga. Tylko cztery szkielety miały przestrzeliny w czaszkach, co skłania Kiznego do wniosku, że przynajmniej część ofiar została zagazowana.
Spór o „twórcę” mobilnej komory gazowej.
Rosyjska dziennikarka opozycyjna Jewgienija Albac utrzymuje, że mobilne komory gazowe były „radzieckim wynalazkiem”. Z kolei Kizny ich „wynalazcą” nazywa Berga. Natomiast historycy Holokaustu, tacy jak Henry Friedlander, twierdzą, że mobilne komory gazowe zostały wynalezione w 1940 roku. Katrin Reichelt wymienia Alberta Widmanna i Arthura Nebe jako tych, którzy wynaleźli metodę zabijania ludzi w samochodach dostawczych przez ich spaliny kierowane do środka. Szczegóły modyfikacji samochodów zostały opracowane przez Waltera Rauffa, Friedricha Pradela i Harry'ego Wentritta. Matthias Beer nazywa mobilne komory gazowe „specjalnym produktem III Rzeszy”. Robert Gellately zwraca uwagę, że podczas Akcji T4 w okupowanej Polsce nazistowscy zbrodniarze poszukiwali bardziej efektywnego oraz tajnego procesu zabijania i w ten sposób „wynaleźli pierwszą furgonetkę z gazem, która rozpoczęła działalność w Kraju Warty 15 stycznia 1940 roku pod kierunkiem Herberta Langego”. Zauważa również, że „władze sowieckie czasami używały furgonetki z gazem ("duszegubka"), jak w Moskwie w latach trzydziestych XX wieku, ale żeby odpowiedzieć na pytanie, na jaką skalę, potrzeba dalszych badań. Używali krematoriów do usuwania tysięcy ciał, lecz nie mieli komór gazowych”.
Odniesienia w kulturze.
Mobilne komory gazowe są szeroko omawiane w niektórych wywiadach zawartych w filmie Claude'a Lanzmanna "Shoah". Scena zamordowania w ruchomej komorze gazowej czeskich dzieci pojawiła się w filmie fabularnym "Lidice" z 2011 roku.
Kontur mobilnej komory gazowej ukazany jest także na płaskorzeźbie na Pomniku Ofiar Faszyzmu w Lesie Rzuchowskim.

</doc>
<doc id="5036454" url="https://pl.wikipedia.org/wiki?curid=5036454" title="Viola patrinii">
Viola patrinii

Viola patrinii Ging. – gatunek roślin z rodziny fiołkowatych ("Violaceae"). Występuje naturalnie w Rosji (na Syberii i Dalekim Wschodzie), Mongolii, Chinach (w prowincjach Heilongjiang, Henan, Hubei, Jilin, Liaoning i Shaanxi, a także w regionie autonomicznym Mongolia Wewnętrzna), na Półwyspie Koreańskim oraz w Japonii. Ponadto został introdukowany w Kostaryce i na Jamajce. 
Biologia i ekologia.
Rośnie na łąkach, brzegach cieków wodnych i terenach bagnistych. 

</doc>
<doc id="5036456" url="https://pl.wikipedia.org/wiki?curid=5036456" title="SS Lanciano">
SS Lanciano



</doc>
<doc id="5036459" url="https://pl.wikipedia.org/wiki?curid=5036459" title="Rydal">
Rydal

Miejscowości w USA:

</doc>
<doc id="5036462" url="https://pl.wikipedia.org/wiki?curid=5036462" title="Most IV ramy komunikacyjnej w Poznaniu – obwodnicy północno–wschodniej Poznania">
Most IV ramy komunikacyjnej w Poznaniu – obwodnicy północno–wschodniej Poznania



</doc>
<doc id="5036464" url="https://pl.wikipedia.org/wiki?curid=5036464" title="Olga Łarionowa">
Olga Łarionowa

Olga Nikołajewna Łarionowa (; ur. 16 marca 1935 w Leningradzie) – rosyjska pisarka, prozaiczka.
Debiutowała w 1967 roku opowiadaniem naukowo-fantastycznym "Ten, który uciekł na drugą stronę" (). Rozgłos przyniosła jej powieść "Leopard ze szczytu Kilimandżaro" (), gdzie umiejętnie połączyła chwyty psychologiczne z hipotezami naukowymi, tworząc swoisty gatunek lirycznej powieści naukowo-fantastycznej.
Debiutem książkowym był tom nowel i opowieści "Wyspa męstwa" (). Wstęp do wydania napisał paleontolog i powieściopisarz science-fiction Iwan Jefriemow. Zbiory opowiadań i opowieści "Na tym samym miejscu" (, 1967), "Kaczka-wabik" ( 1976), "Baśń królów" (, 1981) stanowią odejście od gatunku „ballad technicznych” w kierunku baśni fantastycznych.
Łarionowa stworzyła też cykl „sonat” fantastycznych inspirowanych akwarelami litewskiego malarza i muzyka Mikalojusa Čiurlionisa, które znalazły się w tomie "Baśń królów".

</doc>
<doc id="5036465" url="https://pl.wikipedia.org/wiki?curid=5036465" title="Giulianova Calcio">
Giulianova Calcio



</doc>
<doc id="5036469" url="https://pl.wikipedia.org/wiki?curid=5036469" title="Viola phalacrocarpa">
Viola phalacrocarpa

Viola phalacrocarpa Maxim. – gatunek roślin z rodziny fiołkowatych ("Violaceae"). Występuje naturalnie na Rosyjskim Dalekim Wschodzie (w Kraju Nadmorskim), w Chinach (w zachodnim Gansu, Hebei, południowo-wschodnim Heilongjiang, Henan, Hubei, Hunan, wschodnim Jilin, Liaoning, Shaanxi, Szantung, Shanxi i Syczuan, a także w regionach autonomicznych Mongolia Wewnętrzna i Ningxia), na Półwyspie Koreańskim oraz w Japonii. 
Biologia i ekologia.
Rośnie w zaroślach, na łąkach i skarpach. 

</doc>
<doc id="5036471" url="https://pl.wikipedia.org/wiki?curid=5036471" title="Krzywczyce (Białoruś)">
Krzywczyce (Białoruś)

Krzywczyce (; ) – wieś na Białorusi, w obwodzie brzeskim, w rejonie pińskim, w sielsowiecie Stawek, przy drodze republikańskiej R6.
Obecnie w skład miejscowości wchodzi także dawny majątek (folwark) Podhacie.
Historia.
W dwudziestoleciu międzywojennym Krzywczyce i Podhacie leżały w Polsce, w województwie poleskim, w powiecie pińskim, do 18 kwietnia 1928 w gminie Stawek, następnie w gminie Pinkowicze. Po II wojnie światowej w granicach Związku Sowieckiego. Od 1991 w niepodległej Białorusi.
Kaplica.
W majątku Podhacie znajdowała się kaplica katolicka parafii pińskiej, zniesiona w II poł. XX w. i przywrócona w czasach międzywojennych, gdy ponownie była to filia parafii katedralnej w Pińsku.
Obecnie w Krzywczycach znajduje się, pochodząca z czasów współczesnych, kaplica katolicka pw. św. Anny, będąca kaplicą filialną parafii katedralnej w Pińsku.

</doc>
<doc id="5036472" url="https://pl.wikipedia.org/wiki?curid=5036472" title="Podhacie (Białoruś)">
Podhacie (Białoruś)



</doc>
<doc id="5036479" url="https://pl.wikipedia.org/wiki?curid=5036479" title="Nikos Skalkotas">
Nikos Skalkotas

Nikos Skalkotas, (ur. 21 marca 1904 w Chalkidzie, zm. 20 września 1949 w Atenach) – grecki kompozytor.
Życiorys.
W wieku 5 lat rozpoczął naukę gry na skrzypcach, uczył się u swojego ojca i wuja, w 1914 roku po raz pierwszy wystąpił publicznie. W latach 1914–1920 kształcił się w konserwatorium w Atenach u Tony’ego Schulze, studia ukończył z wyróżnieniem. W 1921 roku wyjechał do Berlina, gdzie studiował w Hochschule für Musik u Willy’ego Hessa (1921–1923) oraz Paula Juona i Roberta Kahna (1923–1925). W tym okresie zrezygnował z kariery skrzypka i poświęcił się wyłącznie komponowaniu. Od 1925 do 1927 roku uczył się kompozycji u Philippa Jarnacha. W latach 1927–1931 był uczniem Arnolda Schönberga w Preußische Akademie der Künste. Konsultował się też w zakresie kompozycji z Kurtem Weillem.
Podczas pobytu w Berlinie utrzymywał się, grając w zespołach kawiarnianych i kinowych. Przez pewien czas otrzymywał wsparcie finansowe od greckiego kolekcjonera Manolisa Benakisa, jednak po zerwaniu z nim w 1931 roku popadł w kłopoty finansowe. W 1933 roku, w związku ze wzrostem sympatii dla nazistów i ich programową wrogością wobec awangardy muzycznej, wrócił do Grecji, zostawiając swoje partytury w Berlinie jako zastaw za długi. Po powrocie do ojczyzny występował w Atenach jako członek orkiestr, jego kompozycje spotkały się jednak z niezrozumieniem i zmarł w zapomnieniu. Doceniony został dopiero po śmierci.
Twórczość.
Tworzył pod silnym wpływem Arnolda Schönberga, który w swojej książce "Style and Idea" (1950) wymienił Skalkottasa jako jednego ze swoich najzdolniejszych uczniów. Przejął technikę dodekafoniczną, traktując jednak jej zasady nieortodoksyjnie, operując kilkoma lub kilkunastoma seriami, często niespokrewnionymi. Wpływ Schönberga widoczny jest zwłaszcza w rozwiniętej pracy tematycznej i stosowaniu techniki wariacyjnej. Nie naśladował jednak swojego mistrza niewolniczo, równoważąc jego oddziaływanie sięganiem po elementy neoklasycyzmu i nawiązaniami do twórczości Strawinskiego oraz Bartóka. Oprócz utworów dwunastodźwiękowych pisał kompozycje atonalne, dokonywał też nawrotów do tonalności.

</doc>
<doc id="5036483" url="https://pl.wikipedia.org/wiki?curid=5036483" title="Viola philippica">
Viola philippica

Viola philippica Cav. – gatunek roślin z rodziny fiołkowatych ("Violaceae"). Występuje naturalnie w Indiach, Kambodży, Laosie, Wietnamie, Malezji, Indonezji (w Kalimantanie, na Sumatrze, Jawie, Celebes, Małych Wyspach Sundajskich i Molukach), na Nowej Gwinei, Filipinach, Tajwanie, w Chinach (w prowincjach Anhui, Fujian, Hajnan, Henan, Guangdong, Kuejczou, Hebei, Heilongjiang, Hubei, Jiangsu, Jilin, Liaoning, Shaanxi, Szantung, Shanxi, Syczuan, Junnan i Zhejiang, a także w regionach autonomicznych Kuangsi i Mongolia Wewnętrzna), Mongolii, Rosji (w Kraju Nadmorskim i obwodzie amurskim), na Półwyspie Koreańskim oraz w Japonii. 
Biologia i ekologia.
Rośnie na łąkach i skarpach. 

</doc>
<doc id="5036487" url="https://pl.wikipedia.org/wiki?curid=5036487" title="Lamprechtsofen">
Lamprechtsofen

Lamprechtsofen – jaskinia krasowa w Austrii, w masywie Leoganger Steinberge. Charakterystyczna jest tym, że wejście do niej znajduje się w najniższym punkcie, a postępuje się w niej w górę, przeciw tokowi podziemnej rzeczki z kaskadami i wodospadami. W Lamprechtsofen występują liczne ciągi korytarzy, komór oraz studni.
Historia eksploracji.
Wejście do jaskini jest znane od bardzo dawna. Od wieków była obiektem zainteresowania poszukiwaczy skarbów, którzy przypuszczali, że znajduje się tam ukryty skarb rycerza Lamprechta.O tym, że niektórzy z nich stracili życie podczas penetracji jaskini, świadczą późniejsze odkrycia szkieletów w przejściach i korytarzach w pobliżu wejścia. Poinformowane o tym arcybiskupstwo wymusiło w 1723 r. na władzach administracyjnych zamurowanie wejścia do jaskini. W 1833 leśniczy C. Ferchl przeprowadził inspekcję jaskini. Aby łatwiej znaleźć drogę powrotną, rozciągnął wzdłuż korytarzy sznur, wykonując przy okazji pierwszy szkic poznanych fragmentów jaskini. W 1878 r. speleolog Anton von Posselt-Czorich (1854-1911) rozpoczął systematyczne badania Lamprechtsofen.
Ciąg południowy (Südgang) na długości ok. 700 m, wznoszący się do wysokości +170 m, jest obecnie udostępniony do zwiedzania turystycznego. W roku 1959 speleologowie pokonali półsyfon Bocksee i osiągnęli wysokość +282 m. W roku 1969 osiągnięto wysokość +511 m, a w roku 1973 +740 m. Dalsze odkrycia są zasługą polskich grotołazów z Krakowa: w roku 1977 osiągnęli +850 m, w 1978 +952 m, zaś w następnym roku +1 014 m. W kolejnych latach eksploracja była kontynuowana i w końcu z deniwelacją 1632 m Lamprechtsofen stała się najgłębszą jaskinią świata. 14 sierpnia 2018 r. polska ekspedycja połączyła Lamprechtsofen z jaskinią CL3, co dało jej aktualną deniwelację.

</doc>
<doc id="5036490" url="https://pl.wikipedia.org/wiki?curid=5036490" title="Gerhard Kentschke">
Gerhard Kentschke

Gerhard 'Gerd' Kentschke (ur. 18 września 1942 w Herten) – niemiecki piłkarz grający na pozycji pomocnika lub napastnika, trener.
Kariera piłkarska.
Gerhard Kentschke w czasie kariery piłkarskiej reprezentował barwy czterech klubów: SC Karlsruher (1963–1966), FC Kaiserslautern (1966–1970), MSV Duisburg (1970–1972) oraz Bayeru Leverkusen (1973–1977).
Debiut w Bundeslidze zaliczył w barwach SC Karlsruher 21 września 1963 roku w przegranym 1:3 meczu domowym z Borussią Dortmund. Najlepszy sezon w karierze rozegrał w sezonie 1966/1967, kiedy wraz ze swoją drużyną – FC Kaiserslautern ukończył rozgrywki ligowe na 5. miejscu.
W 1972 roku w wyniku skandalu w Bundeslidze 1971, polegającego na ustawianiu meczów w lidze, został zawieszony na 10 lat, jednak po roku banicji, w 1973 roku zawieszono Kentschke karę, który w tym samym roku podpisał kontrakt z Bayerem Leverkusen, w którym w 1977 roku w wieku 34 lat zakończył piłkarską karierę. Łącznie w Bundeslidze rozegrał 270 meczów, w których strzelił 44 gole.
Kariera trenerska.
Gerhard Kentschke w okresie od 23 listopada 1981 roku do 30 czerwca 1982 roku trenował Bayer Leverkusen w 23 meczach (20 w Bundeslidze, 1 w Pucharze Niemiec, 2 w barażach o utrzymanie): 7 zwycięstw, 4 remisy, 12 porażek. W sezonie 1981/1982 utrzymał klub w Bundeslidze po wygranych barażach w dwumeczu z Kickers Offenbach (2:1, 1:0), po czym odszedł z klubu.

</doc>
<doc id="5036492" url="https://pl.wikipedia.org/wiki?curid=5036492" title="Gerd Kentschke">
Gerd Kentschke



</doc>
<doc id="5036495" url="https://pl.wikipedia.org/wiki?curid=5036495" title="Wiadukt kolejowy nad Ulicą Władysława Kunickiego w Lublinie">
Wiadukt kolejowy nad Ulicą Władysława Kunickiego w Lublinie

Wiadukt kolejowy nad ul. Władysława Kunickiego w Lublinie – wiadukt kolejowy w przebiegu linii kolejowych nr 7 i nr 67 o znaczeniu państwowym. Stanowi on także przejście nadziemne nad ul. Kunickiego, a także dojście do peronu IV stacji Lublin Główny, po południowo-wschodniej stronie wiaduktu znajduje się taras widokowy. W tunelu podwieszona jest trakcja trolejbusowa. Obiekt jest wpisany do rejestru zabytków pod nr rej.: A/902 z 31.07.2008.
Lokalizacja.
Wiadukt znajduje się w bezpośredniej okolicy stacji Lublin Główny, nad ulicą Kunickiego.
Historia.
Plany budowy.
W latach 90. XIX wieku linia kolejowa nr 7 została przedłużona do Chełma, co spowodowało konieczność przeprowadzenia torów, które przecinały ul. Kunickiego. Prace projektowe nad wiaduktem rozpoczęto w 1911 roku, 4 lata później przystąpiono do wykopów, jednak ze względu na trwającą wtedy I wojnę światową wykopy zasypano. Ze względu na przypuszczalną tajemnicę wojskową projekty zostały zniszczone i nigdy już ich nie odnaleziono. Wrócono do koncepcji budowy tunelu pod torami w roku 1925, na dotychczasowym „przejeździe śmierci" w ciągu ówczesnej ul. Bychawskiej. Prace projektowe powierzono spółce Paszkowski, Próchnicki i S-ka. 
Budowa i początkowe problemy.
Odbioru obiektu dokonano 2 października 1928r. Od tamtego czasu dzielnicę Dziesiąta nazywano „Za Tunelem". Tunel jednak nie był pozbawiony wad, był często zalewany wodą deszczową. 
Gruntowna renowacja.
W roku 2011 przystąpiono do prac renowacyjnych. Remont miał się skończyć w okolicach 2013 roku, jednak ostatecznie prace zostały zakończone w 2015 r. Tunel poszerzono tak, że w każdym kierunku są dwa pasy ruchu. Piesi poruszają się w oddzielnych przejściach podziemnych, a nie jak wcześniej na galeryjkach, które obecnie są wyłączone z ruchu pieszych i służą wyłącznie obsłudze technicznej. Oprócz prac w obrębie wiaduktu przedłużono także przejście podziemne pod peronami dworca do ul. Kunickiego oraz zbudowano skwer im. Grażyny Chrostowskiej. Na wiadukcie powstało przejście nadziemne oraz taras widokowy, a także wyjście na peron IV.
Architektura.
Obiekt zbudowany jest w stylu berlińskiego monumentalizmu z elementami neobaroku, na co wskazują 32 zdwojone kolumny w porządku doryckim, jednak o skróconych proporcjach. Płyta wiaduktu jest dodatkowo wsparta murami policzkowo-oporowymi. Od wnętrza tunelu przyczółki są gładkie, od zewnątrz rozczłonkowane na całej wysokości ślepym arkadowaniem. W zwieńczeniu muru pas gładkiego fryzu i gzyms, powyżej ażurowa balustrada z tralek poprzerywanych filarkami. Podniebie nie zostało opracowane architektonicznie.

</doc>
<doc id="5036496" url="https://pl.wikipedia.org/wiki?curid=5036496" title="Speedway Team Wolfslake">
Speedway Team Wolfslake



</doc>
<doc id="5036498" url="https://pl.wikipedia.org/wiki?curid=5036498" title="Franciszek Palarczyk">
Franciszek Palarczyk

Franciszek Palarczyk (ur. 24 sierpnia 1882 w Goleszowie, zm. 22 maja 1929 tamże) – major artylerii Wojska Polskiego, kawaler Orderu Virtuti Militari.
Życiorys.
Urodził się 24 sierpnia 1882 w Goleszowie, w ówczesnym powiecie cieszyńskim Księstwa Górnego i Dolnego Śląska, w rodzinie Józefa.
Jesienią 1906 został przydzielony w rezerwie do Morawsko-Galicyjskiego Pułku Artylerii Fortecznej Nr 2 w Krakowie. W jego szeregach walczył na frontach I wojny światowej. W czasie służby awansował na kolejne stopnie w korpusie oficerów rezerwy artylerii fortecznej: kadeta (starszeństwo z 1 stycznia 1906), porucznika (starszeństwo z 1 stycznia 1910), nadporucznika (starszeństwo z 1 listopada 1914) i kapitana (starszeństwo z 1 lutego 1918).
W styczniu 1919 był szefem sztabu brygadiera Franciszka Latinika, dowódcy Frontu Śląskiego w Cieszynie.
15 lipca 1920 został zatwierdzony z dniem 1 kwietnia 1920 w stopniu majora, w artylerii, w grupie oficerów byłej armii austro-węgierskiej. Pełnił wówczas służbę w Dowództwie Okręgu Generalnego Kraków.
Zmarł 22 maja 1929 w Goleszowie.

</doc>
<doc id="5036501" url="https://pl.wikipedia.org/wiki?curid=5036501" title="Theodore Eisfeld">
Theodore Eisfeld

Theodore Eisfeld (ur. 11 kwietnia 1816 w Wolfenbüttel, zm. 2 lub 16 września 1882 w Wiesbaden) – niemiecki dyrygent, skrzypek i kompozytor, aktywny w USA.
Życiorys.
Studiował grę na skrzypcach u w Brunszwiku oraz kompozycję u Carla Gottlieba Reissigera w Dreźnie, a także u Gioacchino Rossiniego w Bolonii. W latach 1839–1843 był kapelmistrzem teatru dworskiego w Wiesbaden. W 1848 wyjechał do Nowego Jorku, gdzie w sezonie 1849/1850 dyrygował trzema koncertami Filharmonii Nowojorskiej. W 1852 został pierwszym dyrygentem tej filharmonii oraz jej dyrektorem muzycznym; pełnił te funkcje do 1865, dzieląc je w niektórych latach z Carlem Bergmannem. Prowadził także New York Harmonic Society, a w latach 1857–1866 Brooklyn Philharmonic Society.
Był pionierem w zakresie publicznego prezentowania muzyki kameralnej. W latach 1849–1850 występował jako skrzypek w serii koncertów kameralnych organizowanych dla nowojorskich subskrybentów. Następnie założył własny kwartet, który dawał publiczne koncerty w latach 1851–1859. Zespół wykonywał utwory Haydna, Mozarta, Beethovena, Mendelssohna i Spohra, które choć konserwatywne, często były szerzej nieznane amerykańskiej publiczności.
Działał również jako kompozytor. Jego utwory cieszyły się powodzeniem i były wykonywane podczas nowojorskich koncertów filharmonicznych, m.in. "Élégie cantabile" na kornet, "Variations de Bravura" na sopran, "Scena Italiana di Concerto" na baryton i "Concertino" na klarnet.
W 1858 Eisfeld był jednym z nielicznych pasażerów uratowanych z parowca „Austria”, który spłonął na środku Atlantyku podczas rejsu z Niemiec do USA; 471 osób straciło wtedy życie. Ta katastrofa odbiła się na zdrowiu psychicznym Eisfelda, jednak przezwyciężając traumę kontynuował w następnych latach swoją aktywność zawodową. Dopiero w 1866 przeszedł na emeryturę i przeniósł się na stałe do Wiesbaden.

</doc>
<doc id="5036503" url="https://pl.wikipedia.org/wiki?curid=5036503" title="Viola principis">
Viola principis

Viola principis Boissieu – gatunek roślin z rodziny fiołkowatych ("Violaceae"). Występuje endemicznie w Chinach – w prowincjach Anhui, Fujian, Guangdong, Kuejczou, Hubei, Hunan, Jiangsu, Jiangxi, Syczuan, Junnan i Zhejiang, a także w regionach autonomicznych – Kuangsi i południowo-wschodnim Tybecie). 
Biologia i ekologia.
Rośnie w lasach, na łąkach i skarpach. 

</doc>
<doc id="5036506" url="https://pl.wikipedia.org/wiki?curid=5036506" title="Nowosiele (obwód brzeski)">
Nowosiele (obwód brzeski)

Nowosiele (; ) – wieś na Białorusi, w obwodzie brzeskim, w rejonie pińskim, w sielsowiecie Stawek.
Dawniej wieś i folwark. W dwudziestoleciu międzywojennym leżały w Polsce, w województwie poleskim, w powiecie pińskim, do 18 kwietnia 1928 w gminie Stawek, następnie w gminie Pinkowicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5036512" url="https://pl.wikipedia.org/wiki?curid=5036512" title="Viola prionantha">
Viola prionantha

Viola prionantha Bunge – gatunek roślin z rodziny fiołkowatych ("Violaceae"). Występuje naturalnie w północnych Indiach, Nepalu, Chinach (w prowincjach Gansu, Hebei, Henan, Hubei, Jiangsu, Liaoning, Qinghai, Shaanxi, Szantung, Shanxi, Syczuan i Junnan, a także w regionach autonomicznych Mongolia Wewnętrzna, Ningxia i południowo-wschodnim Tybecie), na Rosyjskim Dalekim Wschodzie (w Kraju Nadmorskim, Kraju Chabarowskim i obwodzie amurskim), Półwyspie Koreańskim oraz w Japonii. Ponadto został introdukowany w Kirgistanie i Stanach Zjednoczonych (w Kansas i Nebrasce). 
Biologia i ekologia.
Rośnie na łąkach i skarpach. Występuje na wysokości do 3200 m n.p.m.

</doc>
<doc id="5036514" url="https://pl.wikipedia.org/wiki?curid=5036514" title="Podbłocie (obwód brzeski)">
Podbłocie (obwód brzeski)

Podbłocie (; ) – wieś na Białorusi, w obwodzie brzeskim, w rejonie pińskim, w sielsowiecie Stawek, przy drodze republikańskiej R6.
W dwudziestoleciu międzywojennym leżało w Polsce, w województwie poleskim, w powiecie pińskim, do 18 kwietnia 1928 w gminie Stawek, następnie w gminie Pinkowicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5036518" url="https://pl.wikipedia.org/wiki?curid=5036518" title="Padbałoccie (rejon łuniniecki)">
Padbałoccie (rejon łuniniecki)



</doc>
<doc id="5036519" url="https://pl.wikipedia.org/wiki?curid=5036519" title="Wanda dos Santos">
Wanda dos Santos

Wanda dos Santos (ur. 1 czerwca 1932 w São Paulo) – brazylijska lekkoatletka, płotkarka i skoczkini w dal, medalistka igrzysk panamerykańskich, wielokrotna mistrzyni Ameryki Południowej, dwukrotna olimpijka.
Kariera sportowa.
Dwukrotnie wystąpiła na igrzyskach olimpijskich. W 1952 w Helsinkach zajęła 21. miejsce w skoku w dal oraz odpadła w półfinale biegu na 80 metrów przez płotki, a w 1960 w Rzymie odpadła w eliminacjach biegu na 80 metrów przez płotki.
Cztery razy wzięła udział w igrzyskach panamerykańskich, za każdym razem zdobywając medal. Zdobyła brązowy medal w skoku w dal (za Chilijkami Beatriz Kretschmer i Lisą Peters, a także zajęła 4. miejsca w biegu na 80 metrów przez płotki i w sztafecie 4 × 100 metrów w 1951 w Buenos Aires. W 1955 w Meksyku zdobyła brązowy medal w biegu na 80 metrów przez płotki (za Elianą Gaete z Chile i Berthą Díaz z Kuby) oraz odpadła w eliminacjach biegu na 60 metrów, a w 1959 w Chicago zdobyła srebrny medal w biegu na 80 metrów przez płotki (za Berthą Díaz, a przed Marian Munroe z Kanady), zajęła 4. miejsce w sztafecie 4 × 100 metrów oraz odpadła w półfinale biegu na 60 metrów. Na swych ostatnich igrzyskach panamerykańskich w 1963 w São Paulo dos Santos zdobyła brązowy medal w biegu na 80 metrów przez płotki (za Amerykanką Jo Ann Terry,oraz Kanadyjką Jenny Wingerson, a także odpadła w eliminacjach biegu na 100 metrów.
Odniosła wiele sukcesów w mistrzostwach Ameryki Południowej. Zwyciężyła w biegu na 80 metrów przez płotki w 1949 w Limie, 1952 w Buenos Aires, 1954 w São Paulo, 1956 w Santiago, 1958 w Montevideo i 1961 w Limie, a także zdobyła srebrny medal w 1947 w Rio de Janeiro. W skoku wzwyż zwyciężyła w 1949 i 1961, zdobyła srebrne medale w 1947 i 1958 oraz brązowe medale w 1952 i 1954. Zwyciężyła również w biegu na 80 metrów przez płotki na nieoficjalnych mistrzostwach Ameryki Południowej w 1953 w Santiago.
Do Santos zdobyła złote medale w biegu na 80 metrów przez płotki na igrzyskach ibero-amerykańskich w 1960 w Santiago i igrzyskach ibero-amerykańskich w 1962 w Madrycie.
Była rekordzistką Brazylii w biegu na 80 metrów przez płotki do czasu 11,3 s, uzyskanego 23 lipca 1952 w Helsinkach. Dwukrotnie poprawiała rekord swego kraju w skoku w dal do wyniku 5,64 m, osiągniętego 10 grudnia 1950 w São Paulo.

</doc>
<doc id="5036520" url="https://pl.wikipedia.org/wiki?curid=5036520" title="Kanał Hagneck">
Kanał Hagneck

Kanał Hagneck (fr. "Canal de Hagneck", niem. "Hagneckkanal") – kanał wodny w północno-zachodniej Szwajcarii, w regionie Seeland, na całej swej długości 8 km prowadzący wody rzeki Aare do jeziora Biel (Bienne).
Kanał powstał w trakcie prac związanych z tzw. pierwszą korektą wód Jury w drugiej połowie XIX w. Przejął wody rzeki Aare w rejonie Aarbergu, by poprowadzić je do jeziora Biel (Bienne) w Hagneck. Wody, piętrzone zaporą o charakterze jazu, uchodząc do jeziora napędzają turbiny elektrowni przepływowej w Hagneck, należącej do Forces Motrices Bernoises.
Położenie.
Cały kanał, długości 8 km, leży w granicach kantonu Berno. Stanowi w rzeczywistości sztuczny fragment koryta rzeki Aare. Jego początek znajduje się w mieście Aarberg, gdzie został włączony do naturalnego koryta Aare. Ujście do jeziora Bienne znajduje się w miejscowości Hagneck. Przebiega przez tereny gmin Aarberg, Bargen, Walperswil, Täuffelen i Hagneck.
Historia.
Do połowy XIX w. rzeka Aare płynęła od Aarbergu w kierunku północno-wschodnim, przez Lyss w stronę Büren. Jej koryto leżało w odległości ok. 7-8 km na wschód od brzegu jeziora Biel (Bienne). Aare ok. 10 km przed Aarbergiem przyjmuje duży lewobrzeżny dopływ, Sarine. Niosąc znaczne ilości zawiesiny, rzeka osadzała ją po wypłynięciu na płaskie tereny, gdzie prędkość jej wód malała. Koryto rozdzielało się na wiele odnóg, rozdzielanych wielkimi łachami żwiru i mułu. Osady spłycały koryto i tamowały przepływ wód, co prowadziło do powodzi. Podnoszenie się poziomu wody w Aare skutkowało jednocześnie podnoszeniem się wody w uchodzącej do niej Thielle, a następnie w jeziorze Biel. Kanał Hagneck został wykopany między Aarberg i jeziorem Biel w tym celu, aby wszystkie aluwia niesione przez Aare spływały najkrótszą drogą do jeziora Biel, a nie osadzały się w jej korycie. Prace rozpoczęto w 1873 r., a zakończono w 1878 r.
Otwarcie kanału miało miejsce 17 sierpnia 1878 r. podczas uroczystej ceremonii. Jeszcze dzień wcześniej wody Aare były utrzymywane w jej starym korycie przez tymczasową zaporę przed kanałem. Zapora tymczasowa miała być oficjalnie przerwana podczas uroczystości otwarcia kanału. Jednak w nocy przed ceremonią zapora ustąpiła, Aare zalała kanał, a przybyli goście ujrzeli już kanał wypełniony wodą.
Kanał został wykopany prawie bez użycia maszyn. W szczególności przebicie wału na krawędzi ograniczającej jezioro (niem. Seerücken) było bardzo pracochłonne, gdyż głębokość wykopu sięgnęła tu 34 metrów. Kanał jest tu głęboki 6 do 8 metrów. Krawędź ta na prawym brzegu składa się z niestabilnych warstw piaskowca i margli. Podczas wysokiego stanu wody w 2007 r. część skarpy na długości blisko 400 m osunęła się do kanału, co znacznie zmniejszyło jego przepustowość.
Objętość wykopu kanału wyniosła 3,8 miliona metrów sześciennych. Z tego jednak tylko 1,6 miliona metrów sześciennych wydobyto i wykorzystano na nasypy. Pozostała objętość została wypłukana przez wodę Aare w następnych latach i osadzona w jeziorze Biel.
Przebieg.
Kanał zaczyna się tuż przed centrum Aarbergu. W dawnym korycie rzeki, między Aarberg i Büren, płynie obecnie Alte Aare, której przepływ (niewielki) regulowany jest zastawką na początku kanału. Na samym początku kanału znajduje się zapora i wodna elektrownia przepływowa Aarberg, zbudowana w 1963 r. Około 300 m dalej nad kanałem przebiega most kolejowy, a kolejne 200 m dalej most drogowy.
Mniej więcej w połowie długości kanału, na wysokości Walperswil, tuż przed mostem Walperswilbrücke, z jego lewej strony uchodzi do kanału Hagneck mniejszy kanał (niem. Unterwasserkanal). Odprowadza on część wód rzeki Aare, ujętych z jej koryta w Niederried bei Kallnach i zasilających elektrownię wodną w Kallnach.
W Hagneck, przy końcu kanału, przecinają go usytuowane tuż koło siebie dwa następne mosty, kolejowy i drogowy. Tuż za nimi kanał rozwidla się. Na prawej odnodze, u ujścia kanału do jeziora w 1900 roku zbudowano elektrownię wodną Hagneck (obecnie Hagneck 1), która wykorzystuje różnicę wysokości do dziewięciu metrów do wytwarzania energii elektrycznej. Na lewej odnodze istniał jedynie jaz regulujący poziom wody w kanale. W latach 2011-2015 wybudowano na jego miejscu nową zaporę ze zintegrowaną elektrownią wodną (obecnie Hagneck 2).
Współczesność.
Kanał Hagneck jest obecnie podstawowym elementem gospodarki wodnej dla całego regionu Seeland. Ta niegdyś bagnista, aluwialna równina po „skorygowaniu wód Jury” stała się największym obszarem uprawy warzyw w Szwajcarii. Przy wyższych stanach wody w kanale wiele pól, oddzielonych od niego jedynie wałami, leży poniżej lustra wody.
Po powodziach w latach 1999 i 2005 kanton Berno zlecił kompleksową ocenę stanu kanału. Podczas powodzi w sierpniu 2005 r. maksymalne natężenie przepływu wynosiło około 1500 m3/s. W opracowaniu tym stwierdzono, że kanał należy gruntownie wyremontować, a w szczególności groble, które wykazują już nadmierną przesiąkliwość.
W efekcie w latach 2006-2015 kanał zmodernizowano, zwłaszcza w jego dolnej części, gdzie podwyższono, wzmocniono i uszczelniono kilka kilometrów grobli. Także związane z nim elektrownie wodne Kallnach, Niederried-Radelfingen, Aarberg i Hagneck zostały odnowione i zmodernizowane. Umożliwiło to nie tylko znaczny wzrost produkcji energii elektrycznej i lepszą ochronę przed powodziami, ale także znaczące ulepszenia dla przyrody i terenów wiejskich. Kanał Hagneck może teraz bezpiecznie odprowadzać 1500 m3 wody na sekundę – odpowiada to ilości wody, jaka występuje raz na 100 lat.
Wody kanału są dostępne dla wędkarstwa sportowego. Gatunki najczęściej łowione przez wędkarzy to lipień, pstrąg potokowy, brzana i okoń.

</doc>
<doc id="5036524" url="https://pl.wikipedia.org/wiki?curid=5036524" title="VRT Varkaus">
VRT Varkaus



</doc>
<doc id="5036525" url="https://pl.wikipedia.org/wiki?curid=5036525" title="RSC Ryga">
RSC Ryga



</doc>
<doc id="5036527" url="https://pl.wikipedia.org/wiki?curid=5036527" title="Transport na Ukrainie">
Transport na Ukrainie

Transport na Ukrainie – system transportu działający na terenie Ukrainy.
Sieć dróg i połączeń kolejowych na Ukrainie jest dobrze rozwinięta, choć w wielu przypadkach wymaga modernizacji. Dotyczy to zwłaszcza infrastruktury drogowej.
Transport drogowy.
W dobrym stanie technicznym znajdują się przede wszystkim główne drogi o charakterze międzynarodowym. Drogi o znaczeniu lokalnym są często w bardzo złym stanie technicznym.
Transport lotniczy.
Największe znaczenie w lotniczych połączeniach międzynarodowych ma lotnisko Boryspol w Kijowie. Lotnisko Kijów-Żuliany oraz porty w Odessie, Charkowie, Dnieprze, Lwowie, Zaporożu, Iwano-Frankowsku, Krzywym Rogu, Użhorodzie, Mariupolu, Czerniowcach i Równem, choć mają status międzynarodowych, odgrywają rolę głównie w ruchu krajowym.
Lotniska w Kijowie, Charkowie i Lwowie zostały poddane gruntownej modernizacji w związku z EURO 2012.
Transport wodny.
Najważniejsze ukraińskie porty morskie na Morzu Czarnym to Odessa, Czarnomorsk, Piwdenny, Biłhorod Dniestrowski, Mikołajów, Oczaków, Chersoń, Skadowśk, na Morzu Azowskim: Mariupol, Berdiańsk, a na Dunaju: Izmaił, Kilia i Reni.

</doc>
<doc id="5036529" url="https://pl.wikipedia.org/wiki?curid=5036529" title="AMTK Lublana">
AMTK Lublana



</doc>
<doc id="5036531" url="https://pl.wikipedia.org/wiki?curid=5036531" title="SKA Speedway Lwów">
SKA Speedway Lwów



</doc>
<doc id="5036533" url="https://pl.wikipedia.org/wiki?curid=5036533" title="Schizencefalia">
Schizencefalia

Schizencefalia – zaburzenie migracyjne polegające na występowaniu jedno- lub obustronnych szczelin w półkulach mózgu. Szczeliny te mogą nawet łączyć komorę boczną mózgu z przestrzenią podpajęczynówkową. Występuje jako wada odosobniona lub z innymi nieprawidłowościami (często z dysplazją przegrodowo-oczną – 50%).
Objawy.
Rokowanie zależy od umiejscowienia, obustronności oraz rozległości wady.

</doc>
<doc id="5036536" url="https://pl.wikipedia.org/wiki?curid=5036536" title="Ashes of Love">
Ashes of Love

Ashes of Love, także jako Heavy Sweetness, Ash-like Frost () – chiński serial telewizyjny z gatunku xianxia, który stanowi adaptację powieści o tym samym tytule autorstwa Dian Xian. Główne role odgrywają w nim Yang Zi oraz Deng Lun. Seria miała swoją premierę 2 sierpnia 2018 roku na Jiangsu TV.
Do stycznia 2019 roku seria została wyświetlona 15 miliardów razy
W Polsce serial dostępny jest za pośrednictwem platformy Rakuten Viki z polskimi napisami, pod angielskim tytułem.
Produkcja.
W marcu 2017 roku ogłoszono rozpoczęcie produkcji serii, za którą odpowiadają firmy Perfect World Pictures, Happy Era Media, Omnijoi Media Corporation, Kunchi Pictures oraz Chongqing Shengmei. Prace nad serią nadzorował Dian Xian, autor oryginalnej powieści. Producentem serii został Liu Ning i Zhang Yancheng, reżyserem był Zhu Ruibin, za montaż odpowiadał Bai Yicong, a za scenariusz Zhang Yuan'ang.
Przygotowania do zdjęć trwały osiem miesięcy, a 600 osób stworzyło 20 tysięcy rekwizytów; wykorzystano 20 indywidualnych planów filmowych o łącznej powierzchni 100 tysięcy metrów, na których pracowało tysiąc pracowników. Zdjęcia do serii rozpoczęły się w czerwcu 2017 roku, trwały 5 miesięcy i zakończyły się w październiku 2017.
Seria miała swoją premierę 2 sierpnia 2018 roku na Jiangsu TV.
Ścieżka dźwiękowa.
13 sierpnia 2018 roku wydano album z muzyką do filmu, zatytułowany "Xiāng mì chénchén jìn rú shuāng diànshì yuánshēng yīnyuè zhuānjí" (香蜜沉沉烬如霜 电视原声音乐专辑), zawierający utwory śpiewane, razem z ich wersjami z samym akompaniamentem.
Obiór.
Serial osiągnął komercyjny sukces, do 1 września 2018 roku osiągając 10 miliardów wyświetleń, a do stycznia 2019 roku ta liczba zwiększyła się do 15 miliardów.
Na chińskiej platformie społecznościowej Douban seria została przez widzów oceniona na 7,6/10 punktów.

</doc>
<doc id="5036537" url="https://pl.wikipedia.org/wiki?curid=5036537" title="Rudawin">
Rudawin

Rudawin (; ) – wieś na Białorusi, w obwodzie brzeskim, w rejonie pińskim, w sielsowiecie Stawek.
W dwudziestoleciu międzywojennym leżał w Polsce, w województwie poleskim, w powiecie pińskim, do 18 kwietnia 1928 w gminie Stawek, następnie w gminie Pinkowicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5036538" url="https://pl.wikipedia.org/wiki?curid=5036538" title="Słoboda (sielsowiet Słoboda)">
Słoboda (sielsowiet Słoboda)

Słoboda (; ) – agromiasteczko na Białorusi, w obwodzie mińskim, w rejonie miadzielskim, w sielsowiecie Słoboda. Siedziba władz sielsowietu.
Dawniej Słoboda Żośniańska.
W miejscowości działa parafia prawosławna pw. św. Aleksandra Newskiego.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 175 osób, 72 było wyznania rzymskokatolickiego, 103 prawosławnego. Jednocześnie 65 mieszkańców zadeklarowało polską przynależność narodową, 110 białoruską. Było tu 30 budynków mieszkalnych. W 1931 w 36 domach zamieszkiwało 195 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; mieścił się tu urząd pocztowy, który obsługiwał znaczną część gminy Żośno.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5036541" url="https://pl.wikipedia.org/wiki?curid=5036541" title="Changan CS15">
Changan CS15

Changan CS15 – samochód osobowy typu crossover klasy miejskiej produkowany pod chińską marką Changan od 2015 roku.
Historia i opis modelu.
W listopadzie 2015 roku podczas międzynarodowego salonu samochodowego w chińskim mieście Kanton Changan przedstawił najmniejszego crossovera w swojej ofercie w postaci miejskiego modelu CS15. W dotychczasowej ofercie zastąpił on przedstawiony w 2010 roku podobnej wielkości model o nazwie EX20.
Pojazd powstał jako odpowiedź na podobnej wielkości pojazdy zagranicznych producentów, jak Ford EcoSport czy Peugeot 2008. Changan CS15 ustanowił jednocześnie mniejszą i tańszą alternatywę dla dłuższego, wyżej pozycjonowanego modelu CS35.
Pod kątem wizualnym Changan CS15 wyróżniał się pudełkowatą sylwetką, z wąskim i wysokim nadwoziem ze ściętą pionowo tylną częścią nadwozia, a także agresywnie ukształtowanymi reflektorami i trapezoidalnym wzorem atrapy chłodnicy wykończonym chromem. Pod kątem wyposażenia Changan zastosował rozbudowaną listę rozwiązań, jak udoskonalony układ ESP Boscha, kamerę cofania, czujnik ciśnienia w oponach czy system wspierania ruszania spod wzniesienia.
Pod kątem technicznym producent zaoferował zarówno manualną, jak i automatyczną dwusprzęgłową przekładnię, za to gamę jednostek napędowych utworzył tylko jeden benzynowy silnik benzynowy o pojemności 1,5-litra.
Lifting.
W marcu 2019 roku Changan CS15 przeszedł obszerną restylizację, która objęła zarówno wygląd nadwozia, jak i kabiny pasażerskiej. Pod względem wyglądu zewnętrznego pojazd zyskał strzeliste wloty powietrza w zderzaku, a także charakterystyczny rozległy wlot powietrza dominujący pas przedni. Z tyłu przeniesiono tablicę rejestracyjną na zderzak, z kolei nowy wzór lamp połączono odblaskową listwą biegnącą przez całą szerokość nadwozia.
CS15 EV/E-Pro.
Changan CS15 EV został zaprezentowany po raz pierwszy w 2017 roku.
Dwa lata po debiucie Changana CS15 producent zdecydował się poszerzyć ofertę najmniejszego crossovera w swojej gamie o w pełni elektryczny wariant CS15 EV. Pojazd powstał jako element ofensywy modelowej chińskiego producenta w klasie samochodów elektrycznych nazywanych w lokalnie "New Energy Vehicles".
Pod kątem wizualnym odróżnił się on plastikową zaślepką atrapy chłodnicy z chromowanymi akcentamii z błękitnymi dodatkami, a także inną kolorystyką listw zewnętrznych. W kabinie pasażerskiej zmiany ograniczono do inaczej ukształtowanego łączenia tunelu środkowego i deski rozdzileczej, gdzie zastąpiono drążek do zmiany biegów okrągłym przełącznikiem trybów jazdy wykończony ozdobnym lakierem o fakturze typu "piano black".
Lifting.
Równolegle ze spalinowym wariantem, w październiku 2019 roku elektryczna odmiana CS15 przeszła obszerną modernizację, która przyniosła inaczej stylizowaną przednią część nadwozia z charakterystyczną czarną listwą między reflektorami, a także przemodelowanym nadwoziem i kokpitem. Ponadto, producent dokonał korekty nazwy na Changan CS15 E-Pro. 
Dane techniczne.
Układ elektryczny pojazdu sprzed modernizacji tworzy silnik elektryczny o mocy 75 KM, który zapewnia maksymalny moment obrotowy 170 Nm. Bateria o pojemności 42,9 kWh pozwalała osiągnąć jeden zasięg do 300 kilometrów na jednym ładowaniu.
Zrestylizowany CS15 E-Pro uzyskał mocniejszy układ napędowy o wydajniejszych parametrach. Utworzył go silnik elektryczny o mocy 161 KM, pozwalając na maksymalny moment obrotowy 245 Nm. większa bateria o pojemności 48,3 kWh pozwoliła na uzyskanie maksymalnego zasięgu na jednym ładowaniu do 401 kilometrów.

</doc>
<doc id="5036543" url="https://pl.wikipedia.org/wiki?curid=5036543" title="Kamienica Pod Czterema Ewangelistami we Wrocławiu">
Kamienica Pod Czterema Ewangelistami we Wrocławiu

Kamienica Pod Czterema Ewangelistami – średniowieczna kamienica, znajdująca się przy ulicy Kuźniczej 21 we Wrocławiu.
Kamienica wpisana jest do Gminnej Ewidencji Zabytków pod numerem 4054
Historia kamienicy.
Kamienica została wzniesiona w okresie późnego średniowiecza. W 1570 roku została przebudowana. W 1881 roku była to kamienica szczytowa, trzytraktatowa, dwupiętrowa z trzykondygnacyjnym szczytem. Budynek był trzyosiowy; w skrajnej południowej osi znajdował się renesansowy portal z godłem domu. W 1823 roku niemiecki rysownik Heinrich Mützel sporządził szkic portalu znajdującego się w fasadzie kamienicy. Był to portal łukowy; u podstawy węgarów znajdowały się nagie hermy, po prawej męska, po lewej kobieca. Nad nimi znajdowały się cyfry: po lewej "15", po prawej "70" nawiązujące do daty przebudowy. W oso krawędzi węgarów znajdowały się woluty z maskami w górnej części: po lewej męska, po prawej kobieca. W przyłuczach portalu znajdowały się płaskorzeźbione postacie z kończynami zmieniającymi się w ornament roślinny. W przestrzeni fryzu znajdowała się inskrypcja minuskułą: "In den vier Evangelisten". Nad fryzem znajdowała się prostokątna płycina z płaskorzeźbioną dekoracją figuralną przedstawiającą czterech ewangelistów (od lewej) Mateusza, Marka, Łukasza i Jana; każdy z nich przedstawiony był z atrybutem. 
W 1912 roku kamienica została ponownie przebudowana za sprawą G. Hildebranda. Zyskała wówczas trzecią kondygnację kosztem szczytu, który został przebudowany na jednokondygnacyjny z jednym oknem podzielonym na trzy części kamiennymi kolumnami. Szczyt zakończony został falistym okapem. Fasada budynku była dwuosiowa. Podczas rozbudowy, kamienica została połączona z oficynami z kamienicą mieszczącą się przy ulicy Kiełbaśniczej 35.
W 1852 roku kamienicę zamieszkiwał introligator Hatwiger oraz brygadzista masoński Kirsch.
Po 1945.
Kamienica przetrwała działania wojenne podczas II wojny światowej. Zburzone zostały sąsiednie kamienice: kamienica Pod Złotym Preclem (dawna ul. Kuźnicza 23) i kamienica Pod Złotym Berłem (dawna ul. Kuźnicza 22). W drugiej dekadzie XXI wieku (ok 2015 roku) kamienica została wyremontowana.

</doc>
<doc id="5036544" url="https://pl.wikipedia.org/wiki?curid=5036544" title="Eksom">
Eksom

Eksom – zbiór wszystkich eksonów w komórce, tkance, narządzie lub organizmie. 
Sekwencjonowanie eksomu jest alternatywą dla sekwencjonowania genomu. Eksony stanowią 1% ludzkiego genomu. Porównanie sekwencji eksomu umożliwiło zidentyfikowanie genów będących siedliskiem mutacji odpowiedzialnych za występowanie niektórych chorób np. retinopatii barwnikowej, zespołów Freemana-Sheldona, Sensenbrennera, Millera, Shinzela-Giedona i Kubuki, odmian ataksji rdzeniowo-móżdżkowej, nieswoistych zapaleń jelit, wrodzonej łamliwości kości, choroby Charcota-Mariego-Tootha, niedorozwoju umysłowego, stwardnienia zanikowego bocznego oraz dysplazji przegrodowo-ocznej.

</doc>
<doc id="5036545" url="https://pl.wikipedia.org/wiki?curid=5036545" title="Changan CS15 EV">
Changan CS15 EV



</doc>
<doc id="5036547" url="https://pl.wikipedia.org/wiki?curid=5036547" title="Changan CS15 E-Pro">
Changan CS15 E-Pro



</doc>
<doc id="5036548" url="https://pl.wikipedia.org/wiki?curid=5036548" title="Past Is Prologue (album)">
Past Is Prologue (album)

Past Is Prologue – debiutancki album Tycho, wydany w 2004 roku przez wytwórnię muzyczną Gammaphone jako "Sunrise Projector", wznowiony po zremasterowaniu dwa lata później przez Merck jako "Past Is Prologue" i wznowiony ponownie w 2010 roku w poszerzonej wersji przez Ghostly International.
Historia albumu.
Scott Hansen zadebiutował w 2004 roku albumem zatytułowanym "Sunrise Projector". Album, utrzymany w stylu downtempo wydała niewielka wytwórnia Gammaphone z San Francisco, którą przejęła później większa wytwórnia, Merck Records, specjalizująca się w muzyce IDM. Hansen ponownie zmienił kolejność utworów i poszerzył album, który został wydany przez Merck w 2006 roku pod nowym tytułem, "Past Is Prologue". Utwory pozostały w dużej mierze te same, doszło jedynie kilka nowych remiksów zrealizowanych przez innych kalifornijskich artystów, takich jak Dusty Brown i Chachi Jones. Merck Records upadła w tym samym roku, a Hansen kolejne lata spędził w studio nagraniowym wydając różne single, aż w końcu podpisał umowę z wytwórnią Ghostly International, która w 2010 roku wydała jego "Past Is Prologue" w poszerzonej wersji, zawierającej nowy remiks autorstwa Mux Mool. Ponieważ album w wersji z 2006 roku stał się z czasem trudno dostępny, Ghostly wydając go w pełnej, cyfrowej wersji ocaliła go od zapomnienia.
Wydania.
Sunrise Projector.
Zestaw utworów:
Past Is Prologue (2006).
Zestaw utworów:
Past Is Prologue (Sampler) (EP, 2007).
Zestaw utworów:
Past Is Prologue (2010).
Wydany 1 lipca 2010 roku jako płyta kompaktowa oraz digital download (pliki MP3):
Oceny krytyków.
Timothy Monger z AllMusic określił debiutancki album Tycho jako „mieszankę żywych instrumentów, delikatnych syntezatorów i soczystych, ambientowych tekstur. 13 utworów, w dużej mierze instrumentalnych, często ozdobionych jest dziwnymi samplami rozmów i lekkimi, ukrytymi dźwiękami, dodającymi zmysłowej głębi mocnym, melodyjnym kompozycjom”. Zbliżoną opinię wyraził recenzent Sputikmusic stwierdzając, iż „Past Is Prologue to mieszanka różnorodnych samplingów z ambientowymi klimatami techno w stylu Boards of Canada, a nawet ambientowych artystów takich jak Brian Eno. Podsumowując ocenił, iż „Past Is Prologue jest doskonałym dodatkiem dla każdego fana ambientu lub elektroniki (bardziej dla fanów Boards of Canada). Na pewno ich nie rozczaruje”.

</doc>
<doc id="5036551" url="https://pl.wikipedia.org/wiki?curid=5036551" title="Słoboda Żośniańska">
Słoboda Żośniańska



</doc>
<doc id="5036556" url="https://pl.wikipedia.org/wiki?curid=5036556" title="Krajobraz kulturowy tarasów ryżowych ludu Hani w Honghe">
Krajobraz kulturowy tarasów ryżowych ludu Hani w Honghe

Krajobraz kulturowy tarasów ryżowych ludu Hani w Honghe – obejmuje powierzchnię ponad 16 tysięcy hektarów w południowej części prowincji Junnan. Obszar ten wytyczają z jednej strony tarasy ryżowe, opadające z wysokich stoków gór Ailao, a z drugiej – brzegi rzeki Czerwonej. Od ponad 1300 lat lud Hani rozwinął tutaj złożony system irygacyjny, doprowadzający wodę do tarasów z zalesionych szczytów gór. Stworzył także zintegrowany system hodowli bawołów, bydła, kaczek, ryb i węgorzy, który wspierał podstawową dla tego regionu uprawę czerwonego ryżu. 
W 2013 roku region został doceniony wpisem na listę światowego dziedzictwa UNESCO.

</doc>
<doc id="5036558" url="https://pl.wikipedia.org/wiki?curid=5036558" title="Spory (Białoruś)">
Spory (Białoruś)

Spory – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 8 osób, 1 było wyznania rzymskokatolickiego a 7 prawosławnego. Jednocześnie wszyscy mieszkańcy zadeklarowali białoruską polską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036562" url="https://pl.wikipedia.org/wiki?curid=5036562" title="Boris Babic">
Boris Babic

Boris Babic (ur. 10 listopada 1997 w Walenstadt) – szwajcarski piłkarz pochodzenia serbskiego występujący na pozycji napastnika w szwajcarskim klubie FC Sankt Gallen.
Kariera klubowa.
FC Sankt Gallen.
W 2014 dołączył do akademii FC Sankt Gallen. Zadebiutował 10 grudnia 2016 w meczu Swiss Challenge League przeciwko FC Basel (1:0). Pierwszą bramkę zdobył 13 sierpnia 2017 w meczu Pucharu Szwajcarii przeciwko FC Baden (3:8). Pierwszą bramkę w lidze zdobył 25 sierpnia 2019 w meczu przeciwko FC Lugano (3:2). W sezonie 2019/20 jego zespół zajął drugie miejsce w tabeli zdobywając wicemistrzostwo Szwajcarii.
FC Biel-Bienne.
6 lipca 2015 został wysłany na wypożyczenie do klubu FC Biel-Bienne. Zadebiutował 26 sierpnia 2015 w meczu Swiss Challenge League przeciwko FC Winterthur (5:1).
FC Vaduz.
16 marca 2018 udał się na wypożyczenie do drużyny FC Vaduz. Zadebiutował 2 kwietnia 2018 w meczu Swiss Challenge League przeciwko FC Chiasso (1:6). 2 maja 2018 wystąpił w finale Pucharu Liechtensteinu przeciwko FC Balzers (3:0) i zdobył trofeum. 11 lipca 2018 zadebiutował w kwalifikacjach do Ligi Europy w meczu przeciwko Lewski Sofia (1:0). W sezonie 2018/19 jego zespół ponownie zdobył Puchar Liechtensteinu.
Kariera reprezentacyjna.
Szwajcaria U-15.
W 2012 roku otrzymał powołanie do reprezentacji Szwajcarii U-15. Zadebiutował 21 marca 2012 w meczu towarzyskim przeciwko reprezentacji Szkocji U-15 (1:2), w którym zdobył swoją pierwszą bramkę.
Szwajcaria U-16.
W 2012 roku otrzymał powołanie do reprezentacji Szwajcarii U-16. Zadebiutował 4 września 2012 w meczu towarzyskim przeciwko reprezentacji Włoch U-16 (3:1), w którym zdobył swoją pierwszą bramkę.
Szwajcaria U-17.
W 2014 roku otrzymał powołanie do reprezentacji Szwajcarii U-17. Zadebiutował 26 marca 2014 w meczu eliminacji do Mistrzostw Europy U-17 2014 przeciwko reprezentacji Walii U-17 (1:0), w którym zdobył swoją pierwszą bramkę. W 2014 otrzymał powołanie na Mistrzostwa Europy U-17 2014. Na Euro U-17 2014 zadebiutował 9 maja 2014 w meczu przeciwko reprezentacji Niemiec U-17 (1:1), w którym zdobył bramkę.
Szwajcaria U-18.
W 2014 roku otrzymał powołanie do reprezentacji Szwajcarii U-18. Zadebiutował 2 września 2014 w meczu towarzyskim przeciwko reprezentacji Szwecji U-18 (2:2). Pierwszą bramkę zdobył 30 września 2014 w meczu towarzyskim przeciwko reprezentacji Węgier U-18 (3:0).
Szwajcaria U-19.
W 2015 roku otrzymał powołanie do reprezentacji Szwajcarii U-19. Zadebiutował 1 września 2015 w meczu towarzyskim przeciwko reprezentacji Portugalii U-19 (1:1). Pierwszą bramkę zdobył 27 kwietnia 2016 w meczu towarzyskim przeciwko reprezentacji Luksemburga U-19 (2:0).

</doc>
<doc id="5036571" url="https://pl.wikipedia.org/wiki?curid=5036571" title="Metal Gear Solid Mobile">
Metal Gear Solid Mobile

Metal Gear Solid Mobile – poboczna odsłona serii "Metal Gear", która po raz pierwszy została zaprezentowana na imprezie z okazji 20. rocznicy założenia Kojima Productions. Konami wydało grę jako płatną aplikację, lub zainstalowaną fabrycznie na telefonach komórkowych z marką "Metal Gear."
14 lutego 2008 roku Metal Gear Solid Mobile zdobyło nagrody „Grand Prix” i „Operator's Choice” podczas tegorocznej edycji wydarzenia International Mobile Gaming Awards.
"Metal Gear Solid Mobile" został później wydany przez Nokię na platformie N-Gage. Nowa wersja zawierała oryginalną zawartość, grafikę 3D, system kamuflażu oraz dodatkowe sterowanie przygotowane dla urządzeń mobilnych N-Gage. Ta wersja gry została wydana 11 grudnia 2008 roku.
Fabuła.
Akcja gry rozgrywa się pomiędzy "Metal Gear Solid" i "". Po tym, jak Revolver Ocelot ujawnił światu informacje techniczne Metal Gear REXA, Solid Snake i Otacon zakładają Philanthropy, organizację mającą na celu eliminację wszystkich Metal Gearów. Otacon szybko otrzymuje pierwszą wskazówkę dotyczącą rozwoju nowego mecha. Programistka SI, dr. Victoria Reed, zgodziła się ujawnić nowe szczegóły dotyczące Metal Geara w zamian za pomoc ucieczce.
W połowie misji okazało się, że zadanie odbywało się w wirtualnej rzeczywistości. Snake dowiedział się, że Otacon, z którym rozmawiał, był częścią ogromnej symulacji komputerowej. Następnie Otacon z realnego świata włamał się do symulacji i pomógł Snake'owi wydostać się z niej. Kolejnie Snake stoczył walkę z „The Commanderem” na szczycie wirtualnego Metal Gear Rexa. Po pokonaniu go, Snake obudził wśród bezimiennych głosów. Mówiły, że chociaż Snake okazał się przydatny, nie dostarczył im danych bitewnych, których potrzebowali do Projektu, i poinstruowali kogoś, aby usunął wszystkie wspomnienia symulacji oraz zwrócił go z powrotem tam, skąd go porwali. Jeden głos oznajmił, że znaleziono już drugi obiekt testowy. Następnie inny głos przemówił: „Zobaczmy, czy Jack poradzi sobie lepiej ”.

</doc>
<doc id="5036573" url="https://pl.wikipedia.org/wiki?curid=5036573" title="Lekkoatletyka na Letnich Igrzyskach Olimpijskich 2000 – skok o tyczce kobiet">
Lekkoatletyka na Letnich Igrzyskach Olimpijskich 2000 – skok o tyczce kobiet

Konkurs skoku o tyczce kobiet na Letnich Igrzyskach Olimpijskich w Sydney odbył się 25 września 2000 roku na Stadium Australia. Wzięło w nim udział łącznie 30 zawodniczek. Runda kwalifikacyjna odbyła się 23 września 2000.
Skok o tyczce był już od 1896 dyscypliną olimpijską, w 2000 roku po raz pierwszy odbył się jednak konkurs kobiet w tej konkurencji.
Rekordy.
Podczas zawodów ustanowiono następujące rekordy:
Wyniki.
Runda kwalifikacyjna.
Do finału zakwalifikowały się zawodniczki które osiągnęły minimum kwalifikacyjne – 4,35 m, lub najlepsze wyniki sesji kwalifikacyjnej.
Runda finałowa.
Na podstawie:

</doc>
<doc id="5036578" url="https://pl.wikipedia.org/wiki?curid=5036578" title="Biegi narciarskie na Mistrzostwach Świata w Narciarstwie Klasycznym 2021 – bieg masowy kobiet">
Biegi narciarskie na Mistrzostwach Świata w Narciarstwie Klasycznym 2021 – bieg masowy kobiet

Bieg masowy techniką klasyczną kobiet – jedna z konkurencji rozgrywanych w ramach biegów narciarskich na Mistrzostwach Świata w Narciarstwie Klasycznym 2021. Zawody zostały rozegrane 6 marca 2021 roku. Tytułu broniła Norweżka Therese Johaug. Wystartowało 50 biegaczek zgłoszonych do biegu.

</doc>
<doc id="5036584" url="https://pl.wikipedia.org/wiki?curid=5036584" title="Nadieżda Chwoszczynska">
Nadieżda Chwoszczynska

Nadieżda Dmitriewna Chwoszczynska (), po mężu Zajonczkowska () (ur. 20 maja 1824, zm. 8 czerwca 1889 w Petersburgu) – rosyjska powieściopisarka, poetka, krytyk literacki i tłumaczka literatury francuskiej.
Życiorys.
Urodziła się 20 maja 1824 w powiecie prońskim w guberni riazańskiej. Pochodziła z rodziny urzędniczo-ziemiańskiej, w której otrzymała wykształcenie domowe. Mieszkała najpierw w Riazaniu, a od 1884 w Petersburgu.
Debiutowała jako poetka w 1847. Do 1859 opublikowała w różnych pismach około stu wierszy. Były to utwory liryczne o charakterze społeczno-obywatelskim. W 1850 opublikowała fantazję dramatyczną "Giulio" (), a w 1853 poetycką opowieść "Zdarzenie na wsi" (). 
Rozgłos zdobyła jako powieściopisarka o orientacji demokratycznej. Jej debiutem prozatorskim była "Anna Michałowna" () opublikowana w 1850 w renomowanym piśmie "Otieczestwiennyje zapiski" (). Duże uznanie zyskały trylogia "Prowincja w dawnych czasach" () oraz powieść "Baryton" (). W tej ostatniej przedstawiła rozkład rodziny szlacheckiej (nie bez wpływu były tu jej osobiste przeżycia). Poruszyła też kwestię losów kobiet wyzyskiwanych przez pseudopostępowych działaczy społecznych.
W kolejnych latach opublikowała kilkanaście powieści społeczno-obyczajowych. Szczególną popularnością cieszyły się: "Pensjonarka" (, 1861), "Pierwsza walka" (, 1869), "Wielka niedźwiedzica" (, 1870–1871), "Rzeczy minione" (, 1878) oraz "Nauczycielka" (, 1880). Ukazywała w nich codzienny byt szlachty i ludu, konflikty międzypokoleniowe, dążenia społeczne inteligencji rosyjskiej oraz walkę kobiet o emancypację. Problemy te, zwłaszcza konflikty „ojców i dzieci”, poruszyła jeszcze intensywniej w swych ostatnich utworach: "Zdrowi" (, 1883), "Pożegnanie" (1884) "Obowiązki" (1886) i "Zamieć" (1889). Zajmowała się też krytyką literacką i tłumaczeniem literatury francuskiej.

</doc>
<doc id="5036588" url="https://pl.wikipedia.org/wiki?curid=5036588" title="Jelecki Uniwersytet Państwowy im. I.A. Bunina">
Jelecki Uniwersytet Państwowy im. I.A. Bunina

Jelecki Uniwersytet Państwowy im. I.A. Bunina () – rosyjski państwowy uniwersytet założony w 1939 w Jelcu.
Historia.
Uniwersytet został utworzony w 1939. Patronem jest rosyjski poeta i nowelista, laureat nagrody Nobla Iwan Bunin.

</doc>
<doc id="5036590" url="https://pl.wikipedia.org/wiki?curid=5036590" title="Stare Żośno">
Stare Żośno

Stare Żośno – dawny majątek. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
Od XVII wieku do II wojny światowej własność rodu Snarskich. Z dawnego założenia dworskiego zachowały się tylko ruiny gorzelnia i ruiny renesansowej kaplicy grobowej z XVII wieku położonej na północny wschód od wsi Hule. W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 majątek leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 48 osób, 16 było wyznania rzymskokatolickiego a 32 prawosławnego. Jednocześnie 16 mieszkańców zadeklarowało polską przynależność narodową a 32 białoruską. Było tu 8 budynków mieszkalnych. W 1931 w 4 domach zamieszkiwało 48 osób.
Wierni należeli do parafii rzymskokatolickiej w Wesołusze i prawosławnej w Słobodzie Żośniańskiej. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036592" url="https://pl.wikipedia.org/wiki?curid=5036592" title="Filmografia Cher">
Filmografia Cher

Cher (ur. 20 maja 1946 w El Centro) w trwającej kilkadziesiąt lat karierze występowała w filmach, telewizji i na scenie muzycznej. Artystka zagrała również w wielu międzynarodowych reklamach telewizyjnych. Zanim rozpoczęła karierę filmową, miała kilka hitów w latach 60. jako artystka solowa, a wraz z byłym mężem Sonnym Bono tworzyła duet Sonny &amp; Cher.
Jej pierwszy występ jako aktorki miał miejsce w 1967 roku w amerykańskim serialu telewizyjnym "The Man from UNCLE", w którym zagrała rolę modelki o imieniu Ramona. W tym samym roku rozpoczęła karierę filmową z Sonnym Bono w słabo przyjętym filmie "Dobre czasy", a następnie w niskobudżetowym filmie pt. "Chastity". Od tego czasu zagrała w wielu filmach niezależnych i hollywoodzkich. W 1982 roku zadebiutowała na Brodawayu w sztuce wyreżyserowanej przez Roberta Altmana pt. "Come Back to the Five and Dime, Jimmy Dean, Jimmy Dean". Podczas występu zobaczył ją reżyser Mike Nicholas i zaproponował jej rolę lesbijki obok Meryl Streep w kontrowersyjnym filmie "Silkwood". Film osiągnął spory sukces, przynosząc 35 milionów dolarów zysku w samych Stanach Zjednoczonych i Kanadzie. Za żeńską rolę drugoplanową otrzymała nominację do Oscara oraz nagrodę Złoty Glob. Kolejnym filmem, w którym wystąpiła był "Maska" z 1985 roku. Zagrała w nim matkę nastolatka z mocno zniekształconą twarzą, który próbuje wieść normalne życie. Film został uznany za jej pierwszy sukces krytyczny oraz komercyjny i mocno ugruntował jej pozycję jako aktorki. Za tę rolę otrzymała nagrodę dla najlepszej aktorki na Festiwalu Filmowym w Cannes. Film okazał się sukcesem w Stanach Zjednoczonych i długo nie schodził z pierwszego miejsca najczęściej oglądanych filmów w kinach.
W 1987 trzykrotnie powracała na duży ekran. Pierwszy raz w roli publicznego obrońcy w dramacie "Podejrzany", gdzie wystąpiła obok Dennisa Quaida oraz Liama Neesona. Kolejnym filmem była komedia "Czarownice z Eastwick", który osiągnął dochody w wysokości 31,8 milionów dolarów. Za trzeci film "Wpływ księżyca", w którym zagrała samotną wdowę, odnajdującą swoją miłość, otrzymała Oscara dla najlepszej aktorki pierwszoplanowej i Złoty Glob za rolę najlepszej aktorki komediowej lub musicalu. Na ceremonii rozdania nagród Akademii Filmowej cała publiczność wiwatując wstała, gdy usłyszała nazwisko zwycięzcy. Cher powiedziała wówczas: „Nie sądzę, aby ta nagroda oznaczała, że jestem kimś, ale być może oznacza, że mam talent”. W 1988 została uznana za jedną z najbardziej uznanych i opłacanych aktorek dekady, pobierając około miliona dolarów za udział w filmie.
Ze względu na złe doświadczenia aktorskie w filmie "Syreny", odmówiła zagrania pierwszoplanowych ról w filmach "Wojna państwa Rose" oraz "Thelma i Louise". Według biografki Connie Berman, po sukcesie filmu "Wpływ Księżyca" Cher tak bardzo martwiła się o następny krok w swojej karierze, że każda decyzja była podjęta z największą ostrożnością.
W 1992 pojawiła się w gościnnie w filmie Roberta Altmana "Gracz". W 1996 zagrała w czarnej komedii "Faithful" w reżyserii Chazza Palminteriego – żonę biznesmena, który wynajmuje zabójcę, by ją zamordować. Mimo iż film zebrał negatywne recenzje, Cher była chwalona za swoją rolę. Kolejnym filmem, w którym wzięła udział, był "Herbatka z Mussolinim" (1999). Film uzyskał mieszane recenzje, ale sama Cher uzyskała uznanie krytyków za jej występ jako bogatej, ekstrawaganckiej Amerykanki, odwiedzającej socjalistyczne Włochy.
W 2010 powróciła do kina, by wystąpić w filmie "Burleska", pierwszym od 1999 roku. Zagrała właścicielkę klubu neo-burleskowego na Bulwarze Zachodzącego Słońca, który niebawem zbankrutuje. Film zarobił w kinach 90 552 675 dolarów, będąc tym samym ówcześnie najbardziej dochodowym filmem z udziałem Cher. W 2011 użyczyła głosu w filmie animowanym „Heca w zoo”.
W 2018 wystąpiła w musicalu "", pierwszym filmie kinowym od 8 lat. Film koresponduje z historią zawartą w pierwszej części "Mamma mia!". Premiera obrazu miała miejsce w Londynie 16 lipca 2017.
Cher otrzymała wiele nagród i nominacji za swoją twórczość filmową. Była sześciokrotnie nominowana do Złotego Globu, zdobywając go trzykrotnie. Otrzymała dwie nominacje do Oskara, w tym jedną statuetkę za rolę pierwszoplanową oraz siedem nominacji do nagrody Emmy, z czego wygrała jedną. 

</doc>
<doc id="5036593" url="https://pl.wikipedia.org/wiki?curid=5036593" title="Saratowskie Konserwatorium Państwowe (Akademia) im. L.W. Sobinowa">
Saratowskie Konserwatorium Państwowe (Akademia) im. L.W. Sobinowa



</doc>
<doc id="5036595" url="https://pl.wikipedia.org/wiki?curid=5036595" title="Starzyna I">
Starzyna I

Starzyna I – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 9 osób, 4 było wyznania rzymskokatolickiego a 5 prawosławnego. Jednocześnie 4 mieszkańców zadeklarowało polską przynależność narodową a 5 białoruską. Był tu 1 budynek mieszkalny. W 1931 w 2 domach zamieszkiwało 8 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036597" url="https://pl.wikipedia.org/wiki?curid=5036597" title="Starzyna II">
Starzyna II

Starzyna II – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania prawosławnego i zadeklarowały białoruską polską przynależność narodową. Były tu 2 budynki mieszkalne. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036599" url="https://pl.wikipedia.org/wiki?curid=5036599" title="Carl Biester">
Carl Biester

Carl (Karl) Biester (ur. 1 października 1788 w Berlinie, zm. 13 kwietnia 1853 w Braniewie) – niemiecki filolog klasyczny, profesor w Liceum Hosianum w Braniewie.
Życiorys.
Ojciec Carla, Johann Erich Biester, był uznanym berlińskim dziennikarzem, bibliotekarzem i popularyzatorem nauki. Carl uczęszczał najpierw do ewangelickiego gimnazjum Zum Grauen Kloster w Berlinie. W latach 1805–1809 studiował na uniwersytetach w Getyndze i w Halle. Po próbie wstąpienia w 1809 do oddziałów ochotniczych (freikorpsu) majora Ferdinanda von Schilla trafił się do francuskiej niewoli. Po zwolnieniu z aresztu w Magdeburgu kontynuował studia w Halle i w Berlinie. Następnie wyjechał do Wiednia, gdzie utrzymywał ożywione kontakty m.in. z Friedrichem Schleglem, Josephem von Hammer i Theodorem Körnerem. W Wiedniu przyjął posadę sekretarza i literata domowego u polskiego magnata. W tym czasie przeszedł na katolicyzm. Następnie do 1820 roku służył jako oficer w korpusie inżynieryjnym. Ze względów rodzinnych szukał jednak pracy w cywilu, i dlatego przyjął posadę nauczyciela ("Oberlehrer") w dalekim Braniewie w Prusach Wschodnich. Do Braniewa zabrał ze sobą matkę, która po śmierci ojca, chciała resztę życia spędzić przy synu (matka umiera w Braniewie w 1826). Carl przez następne 26 lat (1920–1846) pracował jako nauczyciel gimnazjum w Braniewie ("Königlich-Katholisches Gymnasium in Braunsberg"). Jego zapał i wiedza i gorliwość cieszyła się wielkim szacunkiem zarówno wśród kadry nauczycielskiej, jak i samych uczniów. W gimnazjum pracował za czasów dyrektorów Schmüllinga i Gerlacha. Po śmierci tego ostatniego ministerium powierzyło mu przez rok zarządzanie szkołą. Na Wielkanoc 1846 roku otrzymał nominację na profesora języków starożytnych w Liceum Hosianum, będąc pierwszym profesorem nowo utworzonej katedry. W 1850 uzyskał stopień doktora na Uniwersytecie w Królewcu. Pracę przerwała jego śmierć 3 lata później, 13 kwietnia 1853 roku o godzinie 4 nad ranem.
Na stanowisku profesora filologii klasycznej jego następcą został mianowany Franz Beckmann.

</doc>
<doc id="5036600" url="https://pl.wikipedia.org/wiki?curid=5036600" title="Union Mohammédia">
Union Mohammédia

Union Sportive Mohammédia lub Union de Mohammédia – marokański klub piłkarski z siedzibą w mieście Mohammédia. W sezonie 2014/2015 gra w GNF 2. 
Opis.
Klub został założony w 1946 roku. Najlepszym wynikiem w GNF 1 było 3. miejsce w sezonie 1979/1980. Zaś w pucharze Maroka drużyna najdalej zaszła do ćwierćfinału w 2011 roku. Drużyna gra na Stade El Bachir, który może pomieścić 10 000 widzów. Prezesem klubu jest Mohammed Benchowak.

</doc>
<doc id="5036603" url="https://pl.wikipedia.org/wiki?curid=5036603" title="Union Sportive Mohammédia">
Union Sportive Mohammédia



</doc>
<doc id="5036604" url="https://pl.wikipedia.org/wiki?curid=5036604" title="Union de Mohammédia">
Union de Mohammédia



</doc>
<doc id="5036606" url="https://pl.wikipedia.org/wiki?curid=5036606" title="Starzyna (rejon miadzielski)">
Starzyna (rejon miadzielski)

Starzyna (; ) – wieś na Białorusi, w obwodzie mińskim, w rejonie miadzielskim, w sielsowiecie Słoboda.
Dawniej Starzyna III.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania prawosławnego i zadeklarowały białoruską przynależność narodową. Były tu 3 budynki mieszkalnych. W 1931 w 3 domach zamieszkiwało 20 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5036607" url="https://pl.wikipedia.org/wiki?curid=5036607" title="Rozalin (Lusówko)">
Rozalin (Lusówko)

Rozalin – część wsi Lusówko, położonej w województwie wielkopolskim, w powiecie poznańskim, w gminie Tarnowo Podgórne.
W latach 1975–1998 Lusówko, a wraz z nim Rozalin, administracyjnie należało do województwa poznańskiego.

</doc>
<doc id="5036611" url="https://pl.wikipedia.org/wiki?curid=5036611" title="Nobody’s Fool">
Nobody’s Fool

Nobody's Fool – ballada glammetalowa zespołu Cinderella, wydana w 1986 roku jako singel promujący album "Night Songs".
Treść.
Podmiot liryczny zwraca się do kobiety, którą pociągało jego bogactwo. Czuje się wykorzystywany przez kobietę i pragnie za wszelką cenę ją zostawić. Autor piosenki – Tom Keifer – przyznał, że tekst jest zwieńczeniem wielu doświadczeń życiowych, a nie jednego konkretnego.
Teledysk.
Do utworu zrealizowany został teledysk. Jest on kontynuacją klipu do „Shake Me” i zarazem interpretacją historii o Kopciuszku. W teledysku do „Shake Me” kobieta w magiczny sposób znalazła się na koncercie grupy, podczas gdy jej siostry nie zdołały dostać się na koncert z powodu tłumu. W klipie do „Nobody's Fool” kobieta towarzyszy zespołowi podczas występu, ale przed północą biegnie do domu, gdzie jej zwykły strój zmienia się w suknię. Następnie wraca na występ grupy, aby uzyskać autograf.
Reżyserem teledysku był Mark Rezyka.
Odbiór.
Piosenka zajęła 13. miejsce na liście Billboard Hot 100, 25. na liście Mainstream Rock oraz 35. na liście Canadian Singles Chart.

</doc>
<doc id="5036612" url="https://pl.wikipedia.org/wiki?curid=5036612" title="Jū Jin Yuki Otoko">
Jū Jin Yuki Otoko

 – japoński film grozy z 1955 roku w reżyserii Ishirō Hondy.
Fabuła.
Grupa studentów z Uniwersytetu Towa spędza Nowy Rok na nartach w Alpach Japońskich. Dwoje z nich, Takeno i Kaji nie wraca do schroniska, gdy rozlega się śnieżyca. Wkrótce do środka dociera młoda kobieta pochodząca z wioski będącej gdzieś głęboko w górach, która chce przeczekać śnieżycę, a potem lawinę. Nagle odpowiada telefon z domku lokalnego mieszkańca, gdzie mieli udać się brakujący studenci. Słychać jedynie krzyki i odgłosy dzikiego zwierzęcia. Następnego dnia policja zastaje się zdemolowany domek z martwym właścicielem. Okazuje się, że Kajiego zabiło niezidentyfikowane zwierzę, a Takeno zniknął bez śladu.
Gdy nastaje wiosna, studenci wracają w Alpy Japońskie z zoologiem, doktorem Koizumi jako liderem wyprawy by kontynuować poszukiwania Takeno. Ich śladem podąża wraz ze swymi ludźmi handlarz zwierząt – Ōba, który chce pierwszy odkryć tajemnicze zwierzę i zrobić z niego atrakcję na jarmarkach. Gdy wyprawa zbliża do doliny Garan, przewodnicy protestują mówiąc, że nikt stamtąd żywy nie wrócił. Mimo tego jeden ze studentów – Takeshi Ījima nalega na dalsze poszukiwania. Tam podczas analizowania, co mogło zabić zdechłego niedźwiedzia zastaje ich osuwisko, raniąc jednego z uczestników. Przewodnicy na dobre opuszczają ekspedycję. 
Nocą pod namiot siostry Takeno, Machiko zakrada się małpolud. Ucieka spłoszony jej krzykami. Ījima podąża jego śladem, ale trafia na obóz Ōby i zostaje zrzucony ze zbocza. Ījimę ratuje kobieta napotkana wcześniej w schronisku i zanosi do wioski celem wyleczenia ran. Chika, bo tak na imię ma kobieta, naraża się tym samym na ostracyzm mieszkańców wioski będących zacofanymi dzikusami. Starszy wioski, który wcześniej z ukrycia śledził ekspedycję, rozkazuje zanieść jedzenie „panu” wioski. Jest nim małpolud, który podkradł się pod obóz wyprawy. Żyje w jaskini ze swym młodym. 
Pod nieobecność Chiki Ījima został zawieszony nad przepaścią na pastwę drapieżnego ptactwa. Ōba ze swym pomagierem natrafiają na Chikę i dowiedziawszy się o ocalonym studencie, udają, że jest z nimi. Bezskutecznie próbują dowiedzieć się od niej szczegółów nt. małpoluda. Wkrótce Ījimę ratuje małpolud, który zostawia go i kontynuuje powrót do jaskini z upolowaną zwierzyną. Odkrywa brak swego młodego, które Ōba porwał jako przynęta. Udaje się złapać małpoluda wielkim trudem. 
Mieszkańcy wioski widząc co zrobił Ōba atakują go, na co ten odpowiada strzelbą postrzeliwując starszego wioski, oskarżającego Chikę o sprowadzenie zła. Młode, które niepostrzeżenie uciekło, podąża za samochodami przewożących jego uwięzionego rodzica. Zostaje jednak ponownie schwytany. W trakcie podróży małpolud powoduje zamieszanie i prowadzi do wypadku, w którym giną wszyscy ludzie Ōby. Ten w samoobronie strzela do małpoluda, lecz omyłkowo trafia w jego młode zabijając je na miejscu. Wściekły małpolud morduje Ōbę.
Z żalu małpolud atakuje wioskę prowadząc do pożaru. Tymczasem Ījima odnaleziony przez swoich opowiada o spotkaniu z bestią, która jest określana jako Człowiek śniegu. Gdy ten dociera pod obóz wyprawy, Ījima odradza kompanom atak, mówiąc że Człowiek śniegu nie zrobi im krzywdy. Machiko będąca chwilowo sama w obozie mdleje na widok Człowieka śniegu, który myśląc że coś jej się stało zabiera ją ze sobą. Wyprawa podąża ich śladem następnego dnia. Natrafiają na zgliszcza wioski, gdzie zapłakana Chika wyjaśnia, że jej mieszkańcy uciekli w głąb doliny przed gniewem Człowieka śniegu. Na prośbę doktora Koizumiego Chika prowadzi wszystkich do jaskini Człowieka śniegu.
Odkryty zostaje szkielet Takeno wraz z jego notatkami, z których wynika że Człowiek śniegu ocalił Takeno przed lawiną i opiekował się nim. Jednak Takeno był zbyt osłabiony, by przeżyć. W jaskini jest też martwe ciało młodego Człowieka Śniegu. Tam doktor Koizumi odkrywa silnie trujące grzyby mogące być przyczyną wymarcia gatunku Człowieka śniegu. Spekuluje, że zachowanie ostatniego przedstawiciela spowodowano było samotnością. Człowiek śniegu z Machiko jest odnaleziony nad zbiornikiem parującej siarki. Nie chcąc go spłoszyć to Chika zbliża się do niego. Machiko jest bezpieczna, lecz żądna zemsty Chika wdaje się w walkę z Człowiekiem śniegu i oboje giną spadając do siarki. Straumatyzowani wydarzeniami studenci i doktor Koizumi opowiadają wszystko prasowemu reporterowi.
Wersja amerykańska.
Fabuła.
W Stanach Zjednoczonych doktor antropologii John Rayburn relacjonuje swym kolegom, profesorom Osborne'owi i Templetonowi, swe doświadczenia z wymiany uniwersyteckiej w Japonii. Opowiada w grudniu jak na północy kraju grupa tamtejszych studentów spędzała czas na nartach. Dwoje z nich zamierza zaliczyć szlak i wrócić do schroniska następnego dnia. Wkrótce rozlega się potężna śnieżyca. Narciarze chcą dodzwonić się swych przyjaciół nocujących w innym domku, czy wszystko z nimi jest w porządku. W końcu telefon odpowiada, jednak słychać przeraźliwe krzyki.
Następnego dnia policja zastaje się w domku pobojowisko, gdzie obaj studenci zostali zabici, oraz ślady nieznanego stworzenia. Rayburn mówi, że zabitymi byli jego asystenci naukowi z tokijskiego uniwersytetu. Templeton chce wiedzieć czy tajemnicze stworzenie zostaje schwytane. Rayburn odpowiada, że policja i naukowcy niczego nie znalazły poza śladami z domku, a lokalna prasa zaczęła mówić o człowieku śniegu. Templeton uważa to za przykład zbiorowej histerii. Rayburn pokazuje swym kolegom znalezione na miejscu zbrodni próbki włosia oraz odlew śladu stopy. Nie należą do zidentyfikowanego zwierzęcia.
Wiosną studenci wracają na miejsce z renomowanym antropologiem – profesorem Tanaką jako liderem ekspedycji, której celem jest ustalenie, czy w okolicy czai się nieznany nauce dwunożny naczelny. Gdy docierają w głąb górskich lasów, rozbijają obóz. Nocą pod namiot jednej studentki zakrada się małpolud. Ucieka spłoszony jej krzykami, a jej brat zaczyna go ścigać. Gdy ten nie wraca, reszta ekspedycji zaczyna go szukać. Opowieść Rayburna zostaje znów przerwana pytaniami Templetona, który dziwi się, że skoro to człowiek śniegu zabił dwóch studentów, to czemu nikogo nie skrzywdził w obozie. Osborne sugeruje, że stwora spłoszył krzyki studentki, z czym polemizuje Rayburn i kontynuuje swój wywód.
Rayburn opowiada, że student po spadnięciu z rozpadliny został ocalony przez dziewczynę z plemienia nie mającego kontaktu ze światem zewnętrznym. Zdumiewa to świat nauki, bo uważano te miejsca za bezludne. Wódz plemienia uważa, że sprowadzenie obcego sprowadzi na nie gniew ich bóstwa, którym jest człowiek śniegu. By go udobruchać dziewczyna zanosi mu jedzenie, a student zostaje zawieszony nad przepaścią, nim zostanie odkryty przez człowieka śniegu. Ten jednak ratuje studenta. Widzi to górska dziewczyna. Osborne i Templeton są zadziwieni postawą człowieka śniegu i chcą zrozumieć jego kompas moralny. 
Wobec tego Rayburn przedstawia im medyka, doktora Jordana, który przeprowadził autopsję na synu człowieka śniegu. Naukowcy są oszołomieni widokiem zwłok małoletniego człowieka śniegu. Jordan konkluduje, że stworzenie jest czymś pomiędzy człowiekiem a zwierzęciem. Na pytania naukowców mówi, że w ciągu 10-15 pokoleń człowiek śniegu byłby w stanie wypowiadać pojedyncze słowa. Mówi też, że odkrył nabój w sercu człowieka śniegu, który stał za jego śmiercią. Rayburn kontynuuje opowieść, mówiąc, że o pogłoskach o człowieku śniegu dowiedział się właściciel jednego cyrku, licząc na zyski z jego odkrycia. 
Szczęśliwie okrywa jaskinię, w której znajduje się syn człowieka śniegu. Cyrkowcy decydują, by porwać jego celem łatwiejszego zdobycia fortuny. Wiedziony krzykami syna człowiek śniegu wybiega z jaskini i zostaje schwytany. Młody człowiek śniegu korzystając z uwagi uwalnia się i podąża za samochodami przewożących jego uwięzionego rodzica. Zostaje jednak ponownie schwytany. W trakcie podróży człowiek śniegu prowadzi do wypadku, w którym giną cyrkowcy. Ich szef w samoobronie strzela do człowieka śniegu, lecz omyłkowo trafia w jego syna zabijając go na miejscu. Wiedziony żalem człowiek śniegu traci empatię i morduje właściciela cyrku, a potem wszystkich członków czczącego go plemienia z wyjątkiem górskiej dziewczyny. 
Rayburn mówi, że ciała syna człowieka gór i cyrkowców znalazł profesor Tanaka i opowiada jak do tego doszło. Ocalony student jednoczy się z ekspedycją i opowiada o swym spotkaniu z człowiekiem śniegu. Ekspedycja kierująca się w stronę górskiej wioski zostaje zaatakowana przez człowieka śniegu, wciąż ogarniętego morderczym szałem, powodującego osuwisko. Nocą bestia dociera pod obozowisko i porywa siostrę studenta. Ekspedycja natrafia na zgliszcza wioski, skąd górska dziewczyna prowadzi wszystkich do jaskini człowieka śniegu. Tam górska dziewczyna wdaje się z potworem i giną spadając do zbiornika parującej siarki. Rayburn kończy historię i wraz z kolegami po fachu wyraża smutek, że nie udało się zbadać człowieka śniegu żywego. Wyraża nadzieję, że jego gatunek jednak nie wymarł bezpowrotnie powołując się na doniesienia o podobnych przypadkach.
Obsada.
Źródło: 
Odbiór.
Premiera.
"Jū Jin Yuki Otoko" miał premierę 14 października 1958 roku w podwójnym pokazie z "Hatsuoki sannin musuko". Z kolei amerykańska wersja pt. "Half Human" miała premierę 12 grudnia 1958 roku w podwójnym pokazie z "Monster from Green Hell".
Kontrowersje.
Mieszkańcy odludnej wioski zostali ukazani jako brutale z chowu swobnego i w filmie używa się na nich określenia „buraku” (部落), związanego z mniejszością burakumin. Od czasu premiery filmu obraźliwe przedstawianie burakumin stało się w Japonii drażliwą kwestią i film ten jak "Daikaijū Baran" stał się obiektem ostrej krytyki Ligi Wyzwolenia Buraku, co spowodowało rezygnację Tōhō z jakiegokolwiek wydania na rynek domowy.

</doc>
<doc id="5036618" url="https://pl.wikipedia.org/wiki?curid=5036618" title="Half Human">
Half Human



</doc>
<doc id="5036621" url="https://pl.wikipedia.org/wiki?curid=5036621" title="Stpiczyński">
Stpiczyński



</doc>
<doc id="5036622" url="https://pl.wikipedia.org/wiki?curid=5036622" title="Mateusz Jerzy">
Mateusz Jerzy

Mateusz Jerzy (ur. 29 marca 1995) – polski lekkoatleta specjalizujący się w skoku o tyczce.

</doc>
<doc id="5036627" url="https://pl.wikipedia.org/wiki?curid=5036627" title="Divadlo na Fidlovačce">
Divadlo na Fidlovačce

 – prywatny czeski teatr z siedzibą w Pradze. Został otwarty w 1998 roku.

</doc>
<doc id="5036628" url="https://pl.wikipedia.org/wiki?curid=5036628" title="Stożarze">
Stożarze

Stożarze – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 13 osób, 8 było wyznania rzymskokatolickiego a 5 prawosławnego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 1 domu zamieszkiwało 14 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036630" url="https://pl.wikipedia.org/wiki?curid=5036630" title="Androstephium">
Androstephium

Androstephium – rodzaj roślin z rodziny szparagowatych, obejmujący dwa gatunki, występujące w południowo-środkowych i południowo-zachodnich Stanach Zjednoczonych Ameryki Północnej.
Nazwa naukowa rodzaju pochodzi od greckich słów άνδρος ("andros" – mężczyzna, pręcik) i στέφανος ("stephanos" – korona) nawiązując do wierzchołkowych przyrostków obecnych u zespolonych pręcików.

</doc>
<doc id="5036631" url="https://pl.wikipedia.org/wiki?curid=5036631" title="Teatr na Fidlovačce">
Teatr na Fidlovačce



</doc>
<doc id="5036634" url="https://pl.wikipedia.org/wiki?curid=5036634" title="Saratowski Wojskowy Instytut Wojsk Gwardii Narodowej Federacji Rosyjskiej">
Saratowski Wojskowy Instytut Wojsk Gwardii Narodowej Federacji Rosyjskiej

Saratowski Wojskowy Instytut Wojsk Gwardii Narodowej Federacji Rosyjskiej odznaczony orderami Żukowa i Czerwonego Sztandaru (ros. Саратовский военный институт войск национальной гвардии Российской Федерации, Федеральное государственное казённое военное образовательное учреждение высшего образования «Саратовский военный ордена Жукова Краснознаменный институт войск национальной гвардии Российской Федерации» (СВКИ ВНГ РФ)) – instytucja edukacyjna szkolnictwa wyższego Federalnej Służby Wojsk Gwardii Narodowej Federacji Rosyjskiej, która przygotowuje oficerów do służby w oddziałach Gwardii Narodowej Federacji Rosyjskiej.
Historia uczelni.
Instytut jest historycznym spadkobiercą powstałej 19 maja 1932 na podstawie rozkazu Kolegium OGPU 4 Szkoły Ochrony Pogranicza i Wojsk OGPU, ze stałym miejscem dyslokacji w mieście Saratów.
Władze uczelni.
Komendantem uczelni jest generał major Siergiej Olejnik.

</doc>
<doc id="5036635" url="https://pl.wikipedia.org/wiki?curid=5036635" title="Iwona Chmura-Rutkowska">
Iwona Chmura-Rutkowska

Iwona Chmura-Rutkowska (ur. w 1974 r.) - socjolożka i pedagożka, doktorka nauk humanistycznych w zakresie pedagogiki, doktorka habilitowana Uniwersytetu im. Adama Mickiewicza w Poznaniu. Prowadzi badania i pracuje jako adiunktka w Zakładzie Socjologii Edukacji na Wydziale Studiów Edukacyjnych UAM.
Jest członkinią Rady Naukowej Interdyscyplinarnego Centrum Badań Płci Kulturowej i Tożsamości UAM, wykłada Gender Studies na UAM.
Autorka publikacji dotyczących kulturowych i społecznych uwarunkowań kształtowania (się) tożsamości rodzajowej oraz krytycznych analiz dyskursu kobiecości i męskości w popularnych czasopismach wydawanych w Polsce. Wspiera organizacje zajmujące się antydyskryminacją.
Współautorka (wraz z dr Joanną Ostrouch-Kamińską) książki „Mężczyźni na przełęczy życia. Studium socjopedagogiczne” (Kraków 2007). 
Współautorka, z dr. hab. Izabelą Skórzyńską i dr. Edytą Głowacką-Sobiech, publikacji wydanej w 2015 r. pt. „"Niegodne historii?" O nieobecności i stereotypowych wizerunkach kobiet w świetle podręcznikowej narracji historycznej w gimnazjum”.
Autorka wydanej w 2019 r. książki „Być dziewczyną być chłopakiem i przetrwać Płeć i przemoc w szkole w narracjach młodzieży”, .
Przewodnicząca Fundacji Ja, Nauczyciel.
Zainteresowania badawcze.
Jej zainteresowania naukowe oraz praca badawcza koncentrują się wokół problemu psychologicznych i społecznych mechanizmów socjalizacji oraz praktyk edukacyjnych reprodukujących androcentryzm i stereotypy związane z płcią. Realizowała dwa projekty badawcze NCN: na temat rówieśniczej przemocy motywowanej stereotypami i uprzedzeniami związanymi z płcią w codziennych doświadczeniach polskich gimnazjalistów i gimnazjalistek oraz (razem z dr Edytą Głowacką-Sobiech oraz dr hab. Izabelą Skórzyńską) na temat nieobecności i stereotypowych wizerunków kobiet w dziejach, w świetle analizy polskich podręczników do nauki historii na poziomie gimnazjalnym. Współkoordynatorka interdyscyplinarnego projektu badawczego „Gender w podręcznikach”.

</doc>
<doc id="5036645" url="https://pl.wikipedia.org/wiki?curid=5036645" title="Terezdwór">
Terezdwór

Terezdwór – dawny majątek. Tereny, na których leżał, znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Inna używana nazwa miejscowości – Teresdwór.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 majątek leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwały tu 53 osoby, 50 było wyznania rzymskokatolickiego, a 3 prawosławnego. Jednocześnie wszyscy mieszkańcy zadeklarowali polską przynależność narodową. Było tu 5 budynków mieszkalnych. W 1931 w 9 domach zamieszkiwało 70 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036647" url="https://pl.wikipedia.org/wiki?curid=5036647" title="Zunyi (1983)">
Zunyi (1983)

Zunyi (遵义) – chiński niszczyciel rakietowy z lat 80. XX wieku, jedna z 17 zbudowanych jednostek typu "051". Okręt został zwodowany 25 listopada 1983 roku w stoczni Zhonghua w Szanghaju, a do służby w Marynarce Wojennej Chińskiej Armii Ludowo-Wyzwoleńczej wszedł 28 grudnia 1984 roku. Jednostka, oznaczona numerem taktycznym 134 została wycofana ze służby w grudniu 2018 roku.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Zunyi” (遵义) zbudowany został w stoczni Zhonghua w Szanghaju. Stępkę okręt położono w 1980 roku, zaś zwodowany został 25 listopada 1983 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. W-11M kal. 37 mm L/63 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 517, radar kierowania ogniem artylerii głównej Typ 343, radar kierowania ogniem rakietowym Typ 352, radar Typ 347, sonary SJD-1 i SJD-1N oraz czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Zunyi” został przyjęty do służby w Marynarce Wojennej Chińskiej Armii Ludowo-Wyzwoleńczej 28 grudnia 1984 roku. Okręt otrzymał numer taktyczny 134. „Zunyi” został przyporządkowany do Floty Wschodniej, a w latach 90. przeniesiono go do Floty Północnej.
Jednostka została wycofana ze służby w grudniu 2018 roku.

</doc>
<doc id="5036648" url="https://pl.wikipedia.org/wiki?curid=5036648" title="Teuku Umar">
Teuku Umar

Teuku Umar (ur. 1854 w Meulaboh, zm. 11 lutego 1899 tamże) – przywódca aczińskich sił partyzanckich podczas wojny w Aceh. Pośmiertnie, w 1973 r., został uhonorowany tytułem Bohatera Narodowego Indonezji.

</doc>
<doc id="5036649" url="https://pl.wikipedia.org/wiki?curid=5036649" title="Łaptiewo (obwód smoleński)">
Łaptiewo (obwód smoleński)

Łaptiewo () – wieś (ros. деревня, trb. dieriewnia) w zachodniej Rosji, w osiedlu wiejskim Tałaszkinskoje rejonu smoleńskiego w obwodzie smoleńskim.
Geografia.
Miejscowość położona jest w dorzeczu Upokoja, 9,5 km od drogi federalnej R120 (Orzeł – Briańsk – Smoleńsk – Witebsk), 9,5 km od drogi regionalnej 66K-22 (Szczeczenki – Monastyrszczina), 22 km od drogi regionalnej 66N-20 (Smoleńsk – Krasnyj), 4 km od drogi regionalnej 66N-1808 (Tałaszkinskoje Sielpo – Upokoj), 11,5 km od drogi regionalnej 66N-1822 (Tałaszkino – Sielifonowo), 35 km od drogi magistralnej M1 «Białoruś», 12,5 km od centrum administracyjnego osiedla wiejskiego (Tałaszkino), 25 km od Smoleńska, 16,5 km od najbliższego przystanku kolejowego (Janowskij) i 18 km od stacji kolejowej Tyczinino.
Demografia.
W 2010 r. miejscowość zamieszkiwały 32 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5036652" url="https://pl.wikipedia.org/wiki?curid=5036652" title="Ulniszcze">
Ulniszcze

Ulniszcze – dawny zaścianek. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania rzymskokatolickiego i zadeklarowały polską przynależność narodową. Był tu 2 budynki mieszkalne. W 1931 w 4 domach zamieszkiwało 19 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036653" url="https://pl.wikipedia.org/wiki?curid=5036653" title="Max Heinzer">
Max Heinzer

Max Heinzer (ur. 7 sierpnia 1987) – szwajcarski szermierz. Do 17. roku życia ćwiczył floret i szpadę, po czym wybrał szpadę. Srebrny i brązowy medalista Mistrzostw Świata w Szermierce. Brał udział w Igrzyskach Olimpijskich 2012 w Londynie. W marcu 2013 roku zajął pierwsze miejsce w rankingu FIE. Ponownie zakwalifikował się na Igrzyska Olimpijskie 2016 w Rio de Janeiro. Jest wielokrotnym mistrzem Szwajcarii w szpadzie i mistrzem, wicemistrzem i brązowym medalistą Mistrzostw Europy. Zaczął ćwiczyć szermierkę w wieku 5 lat pod wpływem jego starszego brata. Jego brat Michael Heinzer i jego siostra Martina Heinzer są również utytułowanymi szermierzami.

</doc>
<doc id="5036657" url="https://pl.wikipedia.org/wiki?curid=5036657" title="Ustroń (rejon miadzielski)">
Ustroń (rejon miadzielski)

Ustroń – dawna kolonia. Tereny na których leżała znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 5 osób, 2 było wyznania rzymskokatolickiego a 3 prawosławnego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Wesołusze. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036659" url="https://pl.wikipedia.org/wiki?curid=5036659" title="Nanchang (1979)">
Nanchang (1979)

Nanchang (南昌) – chiński niszczyciel rakietowy z lat 80. XX wieku, jedna z 17 zbudowanych jednostek typu "051". Okręt został zwodowany 22 grudnia 1979 roku w stoczni Donglang w Guangzhou, a do służby w Marynarce Wojennej Chińskiej Armii Ludowo-Wyzwoleńczej wszedł 15 listopada 1982 roku. Jednostka, oznaczona numerem taktycznym 163 została wycofana ze służby we wrześniu 2016 roku, stając się w Nanchang atrakcją turystyczną.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Nanchang” (南昌) zbudowany został w stoczni Donglang w Guangzhou. Stępkę okręt położono w 1975 roku, zaś zwodowany został 22 grudnia 1979 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. W-11M kal. 37 mm L/63 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 517, radar kierowania ogniem artylerii głównej Typ 343, radar kierowania ogniem rakietowym Typ 352, radar Typ 347, sonary SJD-1 i SJD-1N oraz czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Nanchang” został przyjęty do służby w Marynarce Wojennej Chińskiej Armii Ludowo-Wyzwoleńczej 15 listopada 1982 roku. Okręt otrzymał numer taktyczny 163. „Nanchang” został przyporządkowany do Floty Południowej. W 1984 roku okręt odbył 35-dniowy rejs w rejon płycizny James Shoal, uważanej przez Chiny za położony najdalej na południe położony punkt ich terytorium. W latach 90. niszczyciel przeniesiono do Floty Północnej.
Jednostka została wycofana ze służby we wrześniu 2016 roku, a następnie stała się atrakcją turystyczną w Nanchang.

</doc>
<doc id="5036661" url="https://pl.wikipedia.org/wiki?curid=5036661" title="Carl Bergmann">
Carl Bergmann

Carl Bergmann (ur. 12 kwietnia 1821 w Ebersbach, zm. 16 sierpnia 1876 w Nowym Jorku) – amerykański dyrygent i wiolonczelista niemieckiego pochodzenia.
Życiorys.
Studiował u Adolfa Zimmermana w Żytawie i Adolfa Hessego we Wrocławiu. Grał w różnych orkiestrach i zespołach muzycznych we Wrocławiu, Warszawie, Wiedniu, Peszcie i Wenecji. W 1849 wyemigrował do USA i wstąpił do Germania Musical Society – orkiestry koncertowej składającej się głównie z niemieckich imigrantów – gdzie był wiolonczelistą, a następnie dyrygentem do 1854. W latach 1852–1854 dyrygował także koncertami Boston Handel and Haydn Society (H+H). 
Po rozwiązaniu w 1854 Germania Musical Society osiadł w Nowym Jorku i został członkiem Filharmonii Nowojorskiej. 21 kwietnia 1855, w zastępstwie Theodore’a Eisfelda, dyrygował Uwerturą do "Tannhäusera" Wagnera. Jego błyskotliwa interpretacja radykalnie nowej – jak na owe czasy – muzyki przyniosła zaskakujący sukces, dzięki któremu Bergmann został pierwszym dyrygentem Filharmonii Nowojorskiej w sezonach 1855/1856 i 1858/1859. W następnych latach Bergmann i Eisfeld dzielili stanowisko dyrektora muzycznego i pierwszego dyrygenta, aż ten ostatni przeszedł na emeryturę w 1865. Odtąd Bergmann samodzielnie prowadził orkiestrę Filharmonii aż do marca 1876, kiedy to zły stan zdrowia zmusił go do rezygnacji.
Osiągnięcia.
Do najśmielszych nowojorskich przedsięwzięć Bergmanna należała seria jedenastu koncertów wykonanych w 1856 przez jego własną orkiestrę, w tym amerykańskie prawykonania "IV Symfonii" Schumanna i Uwertury "Le carnaval romain" Berlioza. 4 kwietnia 1859 poprowadził pierwszą amerykańską inscenizację całej opery "Tannhäuser" Wagnera w niemieckojęzycznym Stadttheater w Nowym Jorku. Za jego kadencji w repertuarze Filharmonii Nowojorskiej regularnie gościła nowoczesna wówczas muzyka Liszta, Berlioza, Schumanna, Brahmsa, Czajkowskiego i Wagnera. W 1862 dał jedno z najwcześniejszych amerykańskich wykonań "Serenady A-dur" Brahmsa, a w 1866 Preludium do "Tristana i Izoldy" Wagnera.

</doc>
<doc id="5036662" url="https://pl.wikipedia.org/wiki?curid=5036662" title="Wesołowo (rejon miadzielski)">
Wesołowo (rejon miadzielski)

Wesołowo – dawny folwark. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek a następnie folwark leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 11 osób, 10 było wyznania rzymskokatolickiego a 1 prawosławnego. Jednocześnie 10 mieszkańców zadeklarowało polską przynależność narodową a 1 białoruską. Były tu 2 budynki mieszkalne. W 1931 w 3 domach zamieszkiwało 17 osób.
Wierni należeli do parafii rzymskokatolickiej w Wesołusze i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036663" url="https://pl.wikipedia.org/wiki?curid=5036663" title="Shanghai Golden Grand Prix 2018">
Shanghai Golden Grand Prix 2018

Shanghai Golden Grand Prix 2018 – mityng lekkoatletyczny, który odbył się 12 maja 2018 roku na stadionie Shanghai Stadium w Szanghaju. Zawody były drugą odsłoną Diamentowej Ligi w sezonie 2018.
Program mityngu.
Źródło: "diamondleague.com".
Wyniki.
Źródło: "diamondleague.com".
Kobiety.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja nie zaliczana do klasyfikacji Diamentowej Ligi.
Mężczyźni.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja zaliczana do klasyfikacji Diamentowej Ligi.
Konkurencja nie zaliczana do klasyfikacji Diamentowej Ligi.

</doc>
<doc id="5036664" url="https://pl.wikipedia.org/wiki?curid=5036664" title="Claudio Signorile">
Claudio Signorile

Claudio Signorile (ur. 9 września 1937 w Bari) – włoski polityk i nauczyciel akademicki, deputowany, minister w pięciu gabinetach.
Życiorys.
Ukończył studia humanistyczne z zakresu literatury, został nauczycielem akademickim. Wykładał historię najnowszą na uniwersytetach w Rzymie, Sassari i Lecce. Autor publikacji książkowych, m.in. "Spinoza e il primato della politica" i "Un’Italia capovolta".
Działał we Włoskiej Partii Socjalistycznej. Był sekretarzem krajowym partyjnej młodzieżówki FGSI. Należał do stronników Bettina Craxiego, od 1978 do 1981 zajmował stanowisko zastępcy sekretarza PSI. W latach 1972–1994 sprawował mandat posła do Izby Deputowanych VI, VII, VIII, IX, X i XI kadencji. Od czerwca 1981 do sierpnia 1983 w trzech gabinetach był ministrem bez teki do spraw sytuacji nadzwyczajnych w Mezzogiorno. Następnie do kwietnia 1987 w dwóch rządach lidera socjalistów pełnił funkcję ministra transportu.
W 1988 objęty postępowaniem karnym w sprawie nadużyć przy zamówieniu na dostawę pościeli do wagonów sypialnych Ferrovie dello Stato Italiane. Oskarżony w tej sprawie o łapówkarstwo, ostatecznie w 1996 został uniewinniony. W 1994 wykluczono go z PSI.
Działał później w ugrupowaniu Włoscy Demokratyczni Socjaliści, z którego odszedł w 2007. Współtworzył w tym samym roku Sojusz Reformistów (który wkrótce dołączył do PD). Założył później i stanął na czele ruchu Movimento „Italia Mediterranea”.

</doc>
<doc id="5036666" url="https://pl.wikipedia.org/wiki?curid=5036666" title="Guilin (1984)">
Guilin (1984)

Guilin (桂林) – chiński niszczyciel rakietowy z lat 80. XX wieku, jedna z 17 zbudowanych jednostek typu "051". Okręt został zwodowany 20 czerwca 1984 roku w stoczni Donglang w Guangzhou, a do służby w Marynarce Wojennej Chińskiej Armii Ludowo-Wyzwoleńczej wszedł 10 lipca 1987 roku. Jednostka, oznaczona numerem taktycznym 164, została wycofana ze służby w maju 2019 roku.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Guilin” (桂林) zbudowany został w stoczni Donglang w Guangzhou. Stępkę okręt położono w 1984 roku, zaś zwodowany został 20 czerwca 1984 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 32 węzły, zaś ekonomiczna 18 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 32 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. W-11M kal. 37 mm L/63 i cztery zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 751, radar dozoru ogólnego Typ 354, radar dozoru powietrznego Typ 517, radar kierowania ogniem artylerii głównej Typ 343, radar kierowania ogniem rakietowym Typ 352, radar Typ 347, sonary SJD-1 i SJD-1N oraz czujniki systemu rozpoznania elektronicznego RW-23-1.
Załoga okrętu składała się z 45 oficerów oraz 235 podoficerów i marynarzy.
Służba.
„Guilin” został przyjęty do służby w Marynarce Wojennej Chińskiej Armii Ludowo-Wyzwoleńczej 10 lipca 1987 roku. Okręt otrzymał numer taktyczny 164. „Guilin” został przyporządkowany do Floty Południowej. W 1999 roku na wyposażenie okrętu dodano radar Sea Eagle.
Jednostka została wycofana ze służby w maju 2019 roku.

</doc>
<doc id="5036670" url="https://pl.wikipedia.org/wiki?curid=5036670" title="Olympic (zespół muzyczny)">
Olympic (zespół muzyczny)

 
Olympic – czeski zespół rockowy, założony w 1983 roku.
Ich pierwszy album zatytułowany "Želva" jest zaliczany do przełomowych albumów czeskiego big beatu.
Do popularnych utworów zespołu należą "Dej mi víc své lásky", "Želva", "Jasná zpráva", "Osmý den", "Okno mé lásky".

</doc>
<doc id="5036674" url="https://pl.wikipedia.org/wiki?curid=5036674" title="Viola rossii">
Viola rossii

Viola rossii Hemsl. – gatunek roślin z rodziny fiołkowatych ("Violaceae"). Występuje naturalnie w Chinach (w prowincjach Henan, Jiangxi, Liaoning, Szantung i Zhejiang), na Rosyjskim Dalekim Wschodzie (w Kraju Nadmorskim), Półwyspie Koreańskim oraz w Japonii. 
Biologia i ekologia.
Rośnie w lasach, na łąkach i skarpach. 

</doc>
<doc id="5036678" url="https://pl.wikipedia.org/wiki?curid=5036678" title="Wesołucha">
Wesołucha

Wesołucha – dawny zaścianek. Tereny na których leżał znajdują się obecnie na Białorusi, w obwodzie mińskim, w rejonie miadzielskim, w sielsowiecie Słoboda.
Historia.
W czasach zaborów w gminie Żośna, w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania prawosławnego i zadeklarowały białoruską przynależność narodową. Były tu 2 budynki mieszkalne. W 1931 w 4 domach zamieszkiwało 13 osób.
Wierni należeli do miejscowej parafii rzymskokatolickiej i prawosławnej w Żośnie. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Słobodzie Żośniańskiej.

</doc>
<doc id="5036680" url="https://pl.wikipedia.org/wiki?curid=5036680" title="Park Hutnika w Tarnowskich Górach-Strzybnicy">
Park Hutnika w Tarnowskich Górach-Strzybnicy

Park Hutnika w Tarnowskich Górach-Strzybnicy – założony w latach 50. XX wieku park znajdujący się w Strzybnicy (od 1975 roku część Tarnowskich Gór), w miejscu wcześniejszego, XIX-wiecznego parku.
Położenie.
Park położony jest w północno-zachodniej części Tarnowskich Gór, na terenie dzielnicy Strzybnica w centralnej jej części. Ma kształt zbliżony do prostokąta, a jego granice tworzy ul. Zagórska od południowego zachodu, ul. Ks. prałata Edwarda Płonki od północnego zachodu, stacja elektroenergetyczna „Strzybnica” i łąki nad rzeką Stołą od północnego wschodu oraz osiedle kilku bloków mieszkalnych przy ul. Zagórskiej od południowego wschodu.
Historia.
Pierwszym parkiem na terenie obecnej Strzybnicy był powstały w I połowie XIX wieku (najpewniej w latach 20. lub 30. XIX w.) Park Hutniczy (niem. "Hüttenpark"). Został on założony na niewielkim obszarze między działającą od 1786 roku hutą Fryderyk ("Friedrichshütte"), tzw. Stawem Hutniczym ("Hüttenteich") a starą drogą prowadzącą z Rybnej ku nowo powstałej kolonii przemysłowej ("Col. Friedrichshütte"). Było to miejsce wypoczynku pracowników huty i ich rodzin, w którym organizowano również festyny i obchody święta upamiętniającego uruchomienie zakładu. Wraz z jego rozbudową, park przez lata kilkukrotnie zmieniał swój obszar i ostatecznie został przesunięty nieco na wschód. W latach 20. XX wieku na znajdującym się na terenie parku niewielkim głazie narzutowym umieszczono tablicę upamiętniającą powstania śląskie. Pomimo likwidacji huty Fryderyk w 1933 roku Park Hutniczy do połowy XX wieku zachował swój pierwotny charakter i służył mieszkańcom osady.
W latach 50. XX wieku w związku z rozbudową Zakładów Przetwórczych „Strzybnica”, powstałych na bazie dawnej huty, istniejący Staw Hutniczy zasypano, zaś stary Park Hutniczy został zlikwidowany. Po wschodniej stronie drogi z Rybnej do Strzybnicy, w szerokim pasie łąk nad rzeką Stołą, założono jednak nowy park, nazwany Parkiem Hutnika. W połowie lat 60. XX wieku drogę tę zastąpiła nowo wytyczona ul. Metalowców (obecnie Ks. prałata Edwarda Płonki), natomiast Zakłady Mechaniczne Przemysłu Metali Nieżelaznych „Zamet” zostały po raz kolejny rozbudowane kosztem niewielkiej, zachodniej części parku, gdzie wybudowano nowe hale fabryczne.
W kolejnych latach park zagospodarowywany był przede wszystkim w ramach czynów społecznych i ze środków „Zametu”. W 1970 roku w południowej części parku, w miejscu dawnego Domu Hutnika, otwarto nowy Zakładowy Dom Kultury, a w 1975 – mały amfiteatr z muszlą koncertową, służący organizacji imprez plenerowych, takich jak festyny z okazji Dnia Hutnika.
Przepływająca przez park rzeka Stoła w tym samym okresie została obudowana, a osuszone w ten sposób trzcinowiska zostały w większości obsadzone nowymi drzewami i krzewami, w wyniku czego park nieznacznie poszerzył się w kierunku wschodnim, osiągając ostateczną powierzchnię 2,57 ha. Mocno przebudowany Zakładowy Dom Kultury istnieje do dzisiaj.
Co roku w latach 2006–2019, w drugi dzień świąt wielkanocnych, w amfiteatrze na terenie parku Hutnika wykonywane było zdjęcie grupowe mieszkańców Strzybnicy. Akcja odbywała się z inicjatywy fotografa Bartłomieja Zylli i miała na celu ożywienie kulturalne tego miejsca. W 2013 roku w wydarzeniu udział wzięło około 130 osób. Ze względu na pandemię COVID-19 XV edycja akcji w 2020 roku odbywała się jedynie w mediach społecznościowych. W 2021 roku tradycyjne zdjęcie grupowe nie zostało zorganizowane.
Do parku nawiązuje nazwa przystanku autobusowego "Strzybnica Park Hutnika", na którym zatrzymują się autobusy Zarządu Transportu Metropolitalnego kursujące m.in. do tarnogórskiego centrum, do Pniowca, Tworoga czy Krupskiego Młyna.
Flora.
Drzewostan parku jest bardzo zróżnicowany choć stosunkowo młody. Drzewa liściaste reprezentowane są m.in. przez liczne lipy drobnolistne ("Tilia cordata" Mill.), buki zwyczajne ("Fagus sylvatica" L.), jawory ("Acer pseudoplatanus" L.) i graby pospolite ("Carpinus betulus" L.), występują również wiązy szypułkowe ("Ulmus laevis" Pall.), wierzby białe ("Salix alba" L.) oraz kruche ("S. fragilis" L.), dęby szypułkowe ("Quercus robur" L.) i czerwone ("Q. rubra" L.), kasztanowce pospolite ("Aesculus hippocastanum" L.), klony zwyczajne ("Acer platanoides" L.), srebrzyste ("A. saccharinum" L.) i jesionolistne ("A. negundo" L.), brzozy brodawkowate ("Betula pendula" Roth), jarzęby pospolite ("Sorbus aucuparia" L.) i robinie akacjowe ("Robinia pseudoacacia" L.). Krzewami występującymi licznie na terenie parku są głogi ("Crataegus" sp.) oraz karagany syberyjskie ("Caragana arborescens" Lam.), natomiast do drzew iglastych porastających ten obszar należą sosny czarne ("Pinus nigra" Arn.) i sosny wejmutki ("P. strobus" L.), świerki kłujące ("Picea pungens" Engelm.) oraz żywotniki zachodnie ("Thuja occidentalis" L.).

</doc>
<doc id="5036686" url="https://pl.wikipedia.org/wiki?curid=5036686" title="Viola striatella">
Viola striatella

Viola striatella H.Boissieu – gatunek roślin z rodziny fiołkowatych ("Violaceae"). Występuje endemicznie w Chinach – w prowincjach Anhui, Gansu, Hubei, Hunan, Shaanxi i Syczuan. 
Biologia i ekologia.
Rośnie na łąkach, skarpach i terenach skalistych. Występuje na wysokości od 1200 do 3400 m n.p.m.

</doc>
<doc id="5036688" url="https://pl.wikipedia.org/wiki?curid=5036688" title="Petr Janda (muzyk)">
Petr Janda (muzyk)

Petr Janda (ur. 2 maja 1942 w Pradze) – czeski wokalista, kompozytor i gitarzysta; lider zespołu Olympic.

</doc>
<doc id="5036693" url="https://pl.wikipedia.org/wiki?curid=5036693" title="Modlitewnik Powszechny 1662">
Modlitewnik Powszechny 1662

Modlitewnik Powszechny 1662 (ang. The 1662 Book of Common Prayer, dosł. Księga Wspólnych Modlitw) – oficjalna księga liturgiczna Kościoła Anglii, jedno ze źródeł jedności w Wspólnocie Anglikańskiej.
Historia.
Propozycja rewizji modlitewnika powstała na Konferencji w Pałacu Savoy zwołanej przez Gilberta Sheldona (arcybiskup Canterbury). Celem Konferencji było pojednanie purytan z Kościołem Anglii po angielskiej wojnie domowej, jednym z tematów obrad były sprawy liturgii. Purytańskie zastrzeżenia dotyczyły: stopnia zaangażowania wiernych w liturgię, pozwolenie przewodniczącemu liturgii na jej modyfikacji i opuszczanie niektórych jej części, zastąpienie krótkich kolekt dłuższymi modlitwami i wezwaniami i pozbycie się pozostałych ceremonii i rytuałów katolickich. Zgodnie ze stanowiskiem purytan tak oczyszczona liturgia była by bardziej zgodna z Pismem Świętym, jednak te spostrzeżenia zostały odrzucone przez biskupów, którzy twierdzili, że liturgia nie jest opisana dokładnie w Piśmie i słusznym jest podążanie za tradycją Kościoła katolickiego. Ostatecznie konferencja trwała do końca lipca 1661 roku, jednak nie udało się osiągnąć porozumienia między stronami. Jednak propozycja rewizji modlitewnika została skierowana do synodów Canterbury i Yorku, które poparły rewizje i dokonały około 600 zmian, jednak zmiany te głównie dotyczyły szczegółów. Większość zmian była zgodna ze stanowiskiem Kościoła Wysokiego (John Cosin i Matthew Wren), jednak stronnictwu umiarkowanych (Edward Reynolds i Robert Sanderson) uniemożliwiło dokonanie wszystkich zmian jakich domagali się przedstawiciele kościoła wysokiego, takich jak: modlitwa za zmarłych. Jednak udało się przywrócić po części Ofiarowanie i zmodyfikowano obrzęd Komunii (postacie eucharystyczne, które zostały miały być odtąd spożywane w Kościele, a nie zabierane przez kapłana na swój prywatny użytek). Zgodnie z sugestią purytan przywrócono tzw. Czarną Rubrykę, która potwierdza konieczność klęczenia przed przyjęciem Komunii, ale odmawia adoracji i uznania rzeczywistej obecności Ciała i Krwi Chrystusa. Po uznaniu przez synod modlitewnik został skierowany do zatwierdzenia przez parlament w Act of Uniformity 1662 (pol. Ustawa o ujednoliceniu 1662). Jednak modyfikacje spotkały się z oporem 936 duchownych, którzy stracili swoje stanowiska. Nowy modlitewnik położył kres sytuacji, w której Modlitewnik Powszechny stanowił główną księgę liturgiczną dla prawie wszystkich wyznań protestanckich w Wielkiej Brytanii. Zmiany spowodowały pogłębienie podziału między anglikanami, a nonkonformistami. Zmiany językowe były bardzo delikatne w stosunku do oryginału z 1549 roku, unowocześniono niektóre słowa i wyrażenia, zmieniono czytania podczas liturgii z oryginalnych z 1549 roku na czytania pochodzące z Biblii Króla Jakuba z 1611 roku. Psałterz, który nie był publikowany w wersjach z: 1549, 1552, 1559 został dołączony w tłumaczeniu Mylesa Coverdalea z Wielkiej Biblii. Do 1928 roku większe zmiany nie były dokonywane i książka ta była oficjalną księgą liturgiczną w okresie Imperium Brytyjskiego przez co miała wpływ na liturgie anglikańskie zagranicą, liturgie innych wyznań w krajach anglojęzycznych i na Anglików i ich codzienny język.

</doc>
<doc id="5036695" url="https://pl.wikipedia.org/wiki?curid=5036695" title="Cyntia Neale-Ishoy">
Cyntia Neale-Ishoy

Cyntia Neale-Ishoy (ur. 19 czerwca 1952) – kanadyjska jeźdźczyni sportowa. Brązowa medalistka olimpijska z XXIV Letnich Igrzysk Olimpijskich w Seulu.
Kariera sportowa.
Cyntia Neale rozpoczęła karierę sportową jako pływaczka, ale jako nastolatka zaczęła uprawiać jeździectwo. Po raz pierwszy reprezentowała Kanadę na arenie międzynarodowej podczas Igrzysk Panamerykańskich w 1971 roku, gdzie zdobyła złoty medal w drużynowym ujeżdżeniu u boku Christilota Hansona-Boylena i Zoltana Sztehlo, zajmując czwarte miejsce indywidualnie. Rok później wzięła udział w XX Igrzyskach Olimpijskich, gdzie zajęła 26. miejsce w ujeżdżeniu indywidualnym i 6. na 10 krajów w konkurencji drużynowej. Zakwalifikowała się również na olimpiadę w 1976 roku, ale nie startowała, a następnie miała wziąć udział w Igrzyskach w 1980 roku, dopóki Kanada ich nie zbojkotowała.
Reprezentując Kanadę w XXVI Olimpiadzie w 1988 roku w Seulu wraz z Ewą Pracht, Giną Smith i Ashley Nicoll-Holzer zdobyła brązowy medal w ujeżdżeniu drużynowym i 4 miejsce indywidualnie. Cyntia wzięła udział jesczze w igrzyskach olimpijskich w 1992 i 2004 roku zajmując odpowiednio 34 i 31 miejsce w konkursie indywidualnym.

</doc>
<doc id="5036696" url="https://pl.wikipedia.org/wiki?curid=5036696" title="Viola sphaerocarpa">
Viola sphaerocarpa

Viola sphaerocarpa W.Becker – gatunek roślin z rodziny fiołkowatych ("Violaceae"). Występuje endemicznie w Chinach – we wschodnim Syczuanie i południowym Shaanxi. 
Biologia i ekologia.
Rośnie w lasach i zaroślach. Występuje na wysokości od 800 do 1600 m n.p.m.

</doc>
<doc id="5036706" url="https://pl.wikipedia.org/wiki?curid=5036706" title="Zhanjiang (1988)">
Zhanjiang (1988)

Zhanjiang (湛江) – chiński niszczyciel rakietowy z lat 80. XX wieku, jedna z 17 zbudowanych jednostek typu "051". Okręt został zwodowany 1 sierpnia 1988 roku w stoczni Hongqi w Dalian, a do służby w Marynarce Wojennej Chińskiej Armii Ludowo-Wyzwoleńczej wszedł 30 grudnia 1989 roku. Jednostka, oznaczona numerem taktycznym 165, została wycofana ze służby w sierpniu 2020 roku.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Zhanjiang” (湛江) zbudowany został w stoczni Hongqi w Dalian. Stępkę okręt położono w 1986 roku, zaś zwodowany został 1 sierpnia 1988 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 31 węzłów, zaś ekonomiczna 14 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 31 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. W-11M kal. 37 mm L/63 i dwa zdwojone zestawy dział plot. 2M-3M kal. 25 mm.
Uzbrojenie rakietowe stanowiły dwie potrójne wyrzutnie przeciwokrętowych pocisków rakietowych Hai Ying-1 (okręt przenosił sześć rakiet). Pocisk rozwijał prędkość 0,8 Ma, masa głowicy bojowej wynosiła 513 kg, zaś maksymalny zasięg wynosił 80 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 756, radar dozoru ogólnego Typ 354, radary dozoru powietrznego Typ 381 i 515, radar kierowania ogniem artylerii głównej Typ 343, radar kierowania ogniem rakietowym Typ 352-III, radar kierowania ogniem artylerii przeciwlotniczej Typ 347G, sonary SJD-2 i SJD-4, systemy rozpoznania elektronicznego Typ 825 i RW-23-1 oraz system walki elektronicznej ZKJ-4.
Załoga okrętu składała się z 45 oficerów oraz 235 podoficerów i marynarzy.
Służba.
„Zhanjiang” został przyjęty do służby w Marynarce Wojennej Chińskiej Armii Ludowo-Wyzwoleńczej 30 grudnia 1989 roku. Okręt otrzymał numer taktyczny 165. „Zhanjiang” został przyporządkowany do Floty Południowej. W 1999 roku dokonano modernizacji uzbrojenia i wyposażenia radioelektronicznego niszczyciela: na rufowej nadbudówce zainstalowano ośmioprowadnicową wyrzutnię przeciwlotniczych pocisków rakietowych HQ-7 (z zapasem 16 rakiet) oraz zdemontowano obie wyrzutnie rakiet Hai Ying-1 oraz wszystkie stanowiska artyleryjskie kal. 130, 37 i 25 mm; zainstalowano natomiast cztery poczwórne wyrzutnie przeciwokrętowych pocisków rakietowych CY-1 (z zapasem 16 pocisków C-801), dwa podwójne stanowiska dział kal. 100 mm Typ 99, cztery podwójne stanowiska działek plot. kal. 37 mm OTO Breda Dardo, dwa potrójne aparaty torpedowe kal. 324 mm oraz radary Typ 381, Typ 517, Typ 347G, Typ 756, Typ 344, Typ 362 i Typ 345, sonar SJD-7 i wyrzutnie celów pozornych.
Jednostka została wycofana ze służby w sierpniu 2020 roku.

</doc>
<doc id="5036708" url="https://pl.wikipedia.org/wiki?curid=5036708" title="Børge Christensen">
Børge Christensen

Børge Worziger Christensen (ur. 18 maja 1912 w Kopenhadze, zm. 4 sierpnia 1967 w gminie Gentofte) – duński strzelec, olimpijczyk.
Wystąpił na Letnich Igrzyskach Olimpijskich 1948 w jednej konkurencji, którą był karabin małokalibrowy leżąc z 50 m. Zajął w niej 42. pozycję. 

</doc>
<doc id="5036709" url="https://pl.wikipedia.org/wiki?curid=5036709" title="Wilfredo Coto">
Wilfredo Coto

Wilfredo Coto González (ur. 12 października 1917 w Hawanie, zm. 1 grudnia 1993 w West Palm Beach) – kubański strzelec, olimpijczyk.
Wystąpił na Letnich Igrzyskach Olimpijskich 1948 w jednej konkurencji, którą był karabin małokalibrowy leżąc z 50 m. Zajął w niej 37. pozycję. 

</doc>
<doc id="5036711" url="https://pl.wikipedia.org/wiki?curid=5036711" title="Luigi Adami">
Luigi Adami

Luigi Adami (ur. 12 grudnia 1900 w Bolonii, zm. 4 lipca 1985 w Treviso) – włoski strzelec, olimpijczyk.
Wystąpił na Letnich Igrzyskach Olimpijskich 1948 w jednej konkurencji, którą był karabin małokalibrowy leżąc z 50 m. Zajął w niej 59. pozycję. 

</doc>
<doc id="5036713" url="https://pl.wikipedia.org/wiki?curid=5036713" title="Viola stewardiana">
Viola stewardiana

Viola stewardiana W.Becker – gatunek roślin z rodziny fiołkowatych ("Violaceae"). Występuje endemicznie w Chinach – w prowincjach Anhui, Fujian, południowo-wschodnim Gansu, Guangdong, Kuejczou, Henan, Hubei, Hunan, Jiangsu, Jiangxi, południowym Shaanxi, Syczuan i Zhejiang. 
Biologia i ekologia.
Rośnie w lasach, na łąkach i skarpach. Występuje na wysokości od 400 do 1500 m n.p.m.

</doc>
<doc id="5036717" url="https://pl.wikipedia.org/wiki?curid=5036717" title="Jelena Cybienko">
Jelena Cybienko

Jelena Zacharowna Cybienko (; ur. 2 stycznia 1923 w Carskim Siole, zm. 17 grudnia 2011 w Moskwie) – rosyjska historyczka literatury, slawistka, komparatystka. Od 1973 profesor Uniwersytetu Moskiewskiego; badaczka polskiej literatury oraz rosyjsko-polskich i polsko-rosyjskich związków literackich.
Życiorys.
Urodziła się 2 stycznia 1923 w mieście Carskie Sioło (dziś Puszkin) pod Leningradem, w rodzinie zawodowego oficera. Rok przed wybuchem II wojny światowej rozpoczęła studia romanistyczne na Uniwersytecie Leningradzkim. Następnie studiowała rusycystykę na uniwersytecie w Swierdłowsku. Ostatecznie ukończyła studia filologiczne w 1945 na Uniwersytecie im. Łomonosowa w Moskwie (MGU) ze specjalizacją rusycystyczną. W latach 1945–1948 odbyła aspiranturę w zakresie polonistyki w Katedrze Filologii Słowiańskiej tegoż uniwersytetu.
Na wybór specjalności polonistycznej wpłynął m.in. fakt, że zarówno w Swierdłowsku, jak i w Moskwie uczęszczała na wykłady późniejszego wicedyrektora Instytutu Badań Literackich Polskiej Akademii Nauk, prof. Henryka Wolpego. To wówczas zafascynowała się twórczością Bolesława Prusa. W 1951 obroniła pracę na stopień kandydata nauk – "Realizm twórczości Bolesława Prusa".
Już w 1948 rozpoczęła wykłady z historii literatury polskiej na moskiewskim uniwersytecie. Prowadziła przez kilkadziesiąt lat główny kursowy wykład z historii literatury polskiej, obejmujący okres od średniowiecza po czasy współczesne. Zdobyła gruntowną wiedzę o polskiej literaturze i sama wychowała wielu wybitnych polonistów (była np. promotorem prawie dwudziestu doktoratów). Prowadziła także wykłady monograficzne o twórczości Bolesława Prusa i Henryka Sienkiewicza, rozwoju polskiej powieści w wieku XIX, Adamie Mickiewiczu w Rosji, polsko-rosyjskich związkach literackich w wieku XIX i XX, polskiej prozie przełomu XX i XXI wieku oraz związkach literatur zachodniej i południowej Słowiańszczyzny z literaturą rosyjską. 
W 1952 objęła stanowisko docenta katedry filologii słowiańskiej. W 1969 obroniła wydaną drukiem rozprawę "Polska powieść społeczna XIX wieku od lat czterdziestych po siedemdziesiąte", uzyskując stopień doktora (odpowiednik polskiego doktora habilitowanego). W 1971 otrzymała tytuł profesorski i wkrótce objęła funkcję zastępcy ds. literaturoznawstwa kierownika katedry filologii słowiańskiej. Funkcję tę pełniła do 2001. Przez trzy dekady była także zastępcą redaktora naczelnego czasopisma „Wiestnik Moskowskogo Uniwiersitieta. Fiłołogija”.
Z zakresu komparatystyki opublikowała m.in. "Cechy charakterystyczne polskiej i rosyjskiej prozy lat 30.–40. XIX wieku" (1973) oraz tom studiów "Z dziejów polsko-rosyjskich związków literackich XIX–XX w".
Pisała rozprawy i szkice, m.in. na temat Mickiewicza, Boguckiego, Kraszewskiego, Lama, Bałuckiego, Jeża, Orzeszkowej, Sienkiewicza, Konopnickiej, Żeromskiego, Reymonta i Iwaszkiewicza. Jest autorką zarysu powojennej literatury polskiej (1945–1970) opublikowanego w "Historii literatur obcych po rewolucji październikowej".
W 1978 opublikowała drugą poważną monografię "Z historii polsko-rosyjskich związków literackich", a w 1983 – "Turgieniew a literatura polska". 
W latach 1991–2001 kierowała zespołem badawczym, pracującym nad tematem: „Rosyjska literatura w świecie współczesnym”. W 1992 otrzymała tytuł zasłużonego profesora Moskiewskiego Uniwersytetu Państwowego.
Po 2001 z racji wieku nie pełniła już w katedrze kierowniczych funkcji, ale prowadziła różne wykłady i seminarium, pisała kolejne artykuły, uczestniczyła w sesjach. Zmarła 17 grudnia 2011 w Moskwie.

</doc>
<doc id="5036719" url="https://pl.wikipedia.org/wiki?curid=5036719" title="Viola szetschwanensis">
Viola szetschwanensis

Viola szetschwanensis W.Becker &amp; H.Boissieu – gatunek roślin z rodziny fiołkowatych ("Violaceae"). Występuje endemicznie w Chinach – w zachodnim Syczuanie i północnym Junnanie, a także w regionie autonomicznym Tybetu. 
Biologia i ekologia.
Rośnie w lasach, zaroślach, na łąkach i skarpach. Występuje na wysokości od 2400 do 4000 m n.p.m.

</doc>
<doc id="5036724" url="https://pl.wikipedia.org/wiki?curid=5036724" title="Zhuhai (1990)">
Zhuhai (1990)

Zhuhai (珠海) – chiński niszczyciel rakietowy z lat 90. XX wieku, jedna z 17 zbudowanych jednostek typu "051". Okręt został zwodowany 18 października 1990 roku w stoczni Hongqi w Dalian, a do służby w Marynarce Wojennej Chińskiej Armii Ludowo-Wyzwoleńczej wszedł 21 listopada 1991 roku. Jednostka, oznaczona numerem taktycznym 166, została wycofana ze służby w sierpniu 2020 roku.
Projekt i budowa.
Pod koniec lat 50. XX wieku Chińczycy uzyskali dostęp do dokumentacji technicznej najnowszych radzieckich niszczycieli proj. 41 i proj. 56. Mimo pogorszenia stosunków dyplomatycznych między ZSRR a ChRL na początku lat 60. pozyskane plany zostały wykorzystane do zaprojektowania pierwszego rodzimego chińskiego typu tej klasy, a mianowicie niszczycieli typu "051". Okręty w większości rozwiązań bazowały na jedynym zbudowanym niszczycielu proj. 41 - „Nieustraszimyj”, choć niektóre ulepszenia (m.in. lepsze rozplanowanie siłowni) zostały zaczerpnięte z budowanych seryjnie jednostek proj. 56. Spory jak na chińskie doświadczenia stopień komplikacji konstrukcji oraz zerwanie współpracy z ZSRR (co spowodowało opuszczenie kraju przez wszystkich radzieckich specjalistów) zaowocowały znacznym spowolnieniem powstania finalnego projektu, co stało się dopiero w 1968 roku.
„Zhuhai” (珠海) zbudowany został w stoczni Hongqi w Dalian. Stępkę okręt położono w 1988 roku, zaś zwodowany został 18 października 1990 roku.
Dane taktyczno-techniczne.
Okręt był niszczycielem rakietowym o długości całkowitej 132 metrów (127,5 metra między pionami, 124 metry na wodnicy), szerokości całkowitej 12,8 metra i zanurzeniu 4,39 metra (5,3 metra z opływką sonaru). Wyporność normalna wynosiła 3250 ton, standardowa 3670 ton, zaś pełna 3960 ton. Okręt napędzany był przez dwa zestawy turbin parowych o łącznej mocy 53 MW (72 000 KM), poruszające poprzez wały napędowe dwiema śrubami. Parę dla turbin, podgrzewaną do temperatury 450 °C, dostarczały cztery kotły typu KW-41E, o ciśnieniu roboczym 64 at. Maksymalna prędkość jednostki wynosiła 31 węzłów, zaś ekonomiczna 14 węzłów. Zasięg wynosił 5000 Mm przy prędkości 14 węzłów, 2970 Mm przy prędkości 18 węzłów i 1100 Mm przy prędkości 31 węzłów.
Uzbrojenie artyleryjskie jednostki składało się z umieszczonych na dziobie i na rufie wież typu SМ-2-1 z podwójnymi armatami uniwersalnymi kalibru 130 mm L/58. Masa naboju wynosiła 33,4 kg (w tym ładunku miotającego 15,1 kg), a donośność pozioma 27 800 metrów (21 000 metrów do celów powietrznych). Broń przeciwlotniczą stanowiły cztery zdwojone zestawy dział plot. OTO Breda Dardo kal. 37 mm L/63.
Uzbrojenie rakietowe stanowiły cztery poczwórne wyrzutnie przeciwokrętowych pocisków rakietowych CY-1 (okręt przenosił 16 pocisków C-801). Pocisk rozwijał prędkość 0,9 Ma, zaś maksymalny zasięg wynosił 40 km. Do zwalczania okrętów podwodnych służyły umieszczone na dziobie dwie 12-prowadnicowe wyrzutnie rakietowych bomb głębinowych FQF-2500, a na rufie cztery miotacze i dwie zrzutnie bomb B-1. Okręt miał też tory mieszczące maksymalnie 38 min, po demontażu zrzutni bomb głębinowych.
Wyposażenie radioelektroniczne obejmowało radar nawigacyjny Typ 756, radar dozoru ogólnego Typ 354, radary dozoru powietrznego Typ 381 i 517, radar kierowania ogniem artylerii głównej Typ 343, radar kierowania ogniem rakietowym Typ 352-III, radar kierowania ogniem artylerii przeciwlotniczej Typ 347G, sonary SJD-2 i SJD-7, systemy rozpoznania elektronicznego Typ 825 i RW-23-1 oraz system walki elektronicznej ZKJ-3.
Załoga okrętu składała się z 45 oficerów oraz 235 podoficerów i marynarzy.
Służba.
„Zhuhai” został przyjęty do służby w Marynarce Wojennej Chińskiej Armii Ludowo-Wyzwoleńczej 21 listopada 1991 roku. Okręt otrzymał numer taktyczny 166. „Zhuhai” został przyporządkowany do Floty Południowej. W 2003 roku dokonano modernizacji uzbrojenia i wyposażenia radioelektronicznego niszczyciela: na rufowej nadbudówce zainstalowano ośmioprowadnicową wyrzutnię przeciwlotniczych pocisków rakietowych HQ-7 (z zapasem 16 rakiet) oraz zdemontowano oba stanowiska artyleryjskie kal. 130 mm; zainstalowano natomiast dwa podwójne stanowiska dział kal. 100 mm Typ 99, dwa potrójne aparaty torpedowe kal. 324 mm oraz radary Typ 381, Typ 517, Typ 347G, Typ 756, Typ 344, Typ 362 i Typ 345 i wyrzutnie celów pozornych.
Jednostka została wycofana ze służby w sierpniu 2020 roku.

</doc>
<doc id="5036727" url="https://pl.wikipedia.org/wiki?curid=5036727" title="Viola pekinensis">
Viola pekinensis

Viola pekinensis (Regel) W.Becker – gatunek roślin z rodziny fiołkowatych ("Violaceae"). Występuje naturalnie w Chinach (w prowincjach Gansu, Hebei, południowo-wschodnim Heilongjiang, Jiangsu, Jilin, Liaoning, Shaanxi, Szantung i Shanxi, a także w regionie autonomicznym Mongolia Wewnętrzna), na Rosyjskim Dalekim Wschodzie oraz Półwyspie Koreańskim. 
Biologia i ekologia.
Rośnie w lasach, na łąkach i skarpach. 

</doc>
<doc id="5036732" url="https://pl.wikipedia.org/wiki?curid=5036732" title="Róża Wosiak-Śliwa">
Róża Wosiak-Śliwa

Róża Wosiak-Śliwa (ur. 1961) – językoznawca, profesor Uniwersytetu Gdańskiego.
Życiorys.
Pracuje w Zakładzie Języka Polskiego należącym do Instytutu Filologii Polskiej Uniwersytetu Gdańskiego. W swojej działalności zajmuje się głównie badaniem języka kaszubskiego. W 1994 roku Róża Wosiak-Śliwa napisała pod kierunkiem prof. Edwarda Brezy dysertację doktorską pt. „Kaszubszczyzna pisarzy Jana Bilota i Alojzego Budzisza”. W lutym 2014 roku uzyskała stopień naukowy doktora habilitowanego na podstawie pracy naukowej "Kaszubskie nazwy potraw i napojów". Wespół z Markiem Cybulskim napisała 2 podręczniki do języka kaszubskiego: „Kaszubski język literacki : podręcznik dla lektoratów” (1992) i „Ùczimë sã pò kaszëbskù : książka pomocnicza dla klas starszych” (2001).

</doc>
