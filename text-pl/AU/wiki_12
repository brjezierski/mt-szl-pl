<doc id="5040009" url="https://pl.wikipedia.org/wiki?curid=5040009" title="Monika Mynarska">
Monika Mynarska

Monika Anna Mynarska – polska socjolog, dr hab. nauk społecznych, profesor uczelni w Instytucie Psychologii Uniwersytetu Kardynała Stefana Wyszyńskiego. Wieloletnia współpracownica Instytutu Statystyki i Demografii, Kolegium Analiz Ekonomicznych Szkoły Głównej Handlowej w Warszawie.
Życiorys.
11 listopada 2009 na Uniwersytecie w Rostocku obroniła pracę doktorską w obszarze nauk społecznych (demografia społeczna). 1 czerwca 2020 habilitowała się na podstawie pracy zatytułowanej "Rodzicielstwo i bezdzietność: Pragnienia, intencje i ograniczenia decyzji prokreacyjnych". Została zatrudniona na stanowisku adiunkta, a następnie profesora uczelni w Instytucie Psychologii na Wydziale Filozofii Chrześcijańskiej Uniwersytetu Kardynała Stefana Wyszyńskiego, oraz w Instytucie Statystyki i Demografii, Kolegium Analiz Ekonomicznych Szkole Głównej Handlowej w Warszawie.
Jest kierownikiem w ścieżki kształcenia w zakresie psychologii Szkoły Doktorskiej UKSW i w Centrum Badań nad Biegiem Życia Człowieka i Rodziny.

</doc>
<doc id="5040011" url="https://pl.wikipedia.org/wiki?curid=5040011" title="Wanda Antczak-Piotr">
Wanda Antczak-Piotr

Wanda Antczak-Piotr (ur. 9 stycznia 1946, zm. 2 marca 2021 w Poznaniu) – polska ekonomistka, doktor nauk ekonomicznych, współzałożycielka i prorektor Wyższej Szkoły Bankowej w Poznaniu.
Życiorys.
Była długoletnim nauczycielem akademickim. Specjalizowała się w problematyce mikroekonomicznej. Była współzałożycielką oraz prorektorem Wyższej Szkoły Bankowej w Poznaniu do spraw badań naukowych w latach 1994-2000. Pełniła też funkcję członka Rady Naukowej tej uczelni w latach 1996- 2003, jak również członka rady nadzorczej WSB w Poznaniu w latach 1994- 2007.
Była współzałożycielką i wieloletnim członkiem rady nadzorczej Towarzystwa Edukacji Bankowej S.A oraz współredaktorem "Zeszytów Naukowych Wyższej Szkoły Bankowej" w Poznaniu.
Pochowana na Cmentarzu Junikowo (pole:4 kwatera:6 rząd:2 miejsce:7).
Publikacje.
Wybrane publikacje:

</doc>
<doc id="5040013" url="https://pl.wikipedia.org/wiki?curid=5040013" title="Dziewczyna przed lustrem">
Dziewczyna przed lustrem

Dziewczyna przed lustrem – surrealistyczny obraz olejny Pabla Picassa z 1932 roku, do którego pozowała kochanka artysty – Marie-Thérèse Walter. Picasso uważał go za jedno ze swoich najlepszych dzieł.
Historia.
Picasso był jednym z artystów, którzy rozwijali się całe życie. Każda dekada zastawała go pracującego w innym stylu, innymi technikami. A także - romansującego z inną kobietą. Późne lata dwudzieste i wczesne trzydzieste to okres surrealizmu i Marie-Thérèse Walter.
Poznali się w 1927 roku. Ona miała siedemnaście lat, on był o 28 lat starszy i żonaty. Kiedy zobaczył ją na ulicy, podszedł i zapytał czy chciałaby mu pozować. Tak rozpoczął się ich trwający 14 lat romans.
W 1932 roku, gdy zaczynał malować "Dziewczynę przed lustrem," Picasso był już znanym i podziwianym artystą, czego dowód stanowiła jego zbliżająca się retrospektywa w Galerie Georges Petit. Tego roku namalował wyjątkowo wiele obrazów, z których większość przedstawiała jego sekretną kochankę – Marie-Thérèse Walter. "Dziewczyna przed lustrem" jest najbardziej rozpoznawalnym z tych dzieł.
Bezpośrednią inspirację do namalowania płótna stanowił prawdopodobnie obraz Henry'ego Matisse'a, również przedstawiający kobietę przed lustrem. Picasso zobaczył go na retrospektywie rywala, która miała miejsce rok przed jego własną retrospektywą.
Opis.
Obraz namalowany został farbami olejnymi na płótnie o wymiarach 162,3 x 130,2 cm. Przedstawia kobietę przyglądającą się swojemu odbiciu w lustrze. Jedna połowa jej twarzy namalowana jest za pomocą cienko nakładanej, liliowej farby, drugą połowę charakteryzuje gruba, nierówna warstwa farby żółtej. Jej twarz odbita w lustrze jest bardziej abstrakcyjna i wydaje się starsza, jakby Picasso chciał podkreślić ulotność piękna swojej kochanki.
Użyte w obrazie intensywne kolory wskazują na inspirację twórczością Gauguina, a także współczesnego artyście Henry'ego Matissa. Natomiast rozbicie obrazu i pokazanie postaci z różnych perspektyw to nawiązania do kubizmu, którego elementy pojawiały się w twórczości Picassa na długo po zakończeniu tzw. fazy kubizmu.
"Dziewczyna przed lustrem" nie daje iluzji przestrzeni, ponieważ malarz nie użył modelunku światłocieniowego ani perspektywy, podkreślając w ten sposób dwuwymiarowość płótna i czyniąc obraz bardziej abstrakcyjnym.

</doc>
<doc id="5040014" url="https://pl.wikipedia.org/wiki?curid=5040014" title="AC Magenta 1945">
AC Magenta 1945

AC Magenta 1945 (wł. Associazione Calcio Magenta 1945) – włoski klub piłkarski, mający siedzibę w mieście Magenta, w północnej części kraju, grający od sezonu 2017/18 w rozgrywkach Promozione Lombarda.
Historia.
Chronologia nazw:
Klub sportowy AC Magenta został założony w miejscowości Magenta w 1945 roku. W sezonie 1945/46 debiutował w rozgrywkach Prima Divisione Lombarda (D2), zdobywając awans do Serie C. W 1947 klub awansował do "Serie B". W 1948 roku w wyniku reorganizacji systemu lig został zdegradowany do "Serie C". W 1949 spadł do Promozione Lombarda. W 1950 wrócił na rok do "Serie C". W 1952 po kolejnej reorganizacji systemu lig czwarty poziom otrzymał nazwę "IV Serie". W 1955 został zdegradowany do Promozione Lombarda (D5), a w 1957 wrócił do "IV Serie", która w 1959 została przemianowana na "Serie D". W 1961 zespół spadł do Prima Categoria Lombarda, a w 1965 do Seconda Categoria Lombarda. W sezonie 1977/78 zespół zajął 7.miejsce w grupie D "Promozione Lombarda". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Promozione" została obniżona do szóstego poziomu. W 1989 roku klub spadł do "Prima Categoria Lombarda", ale wkrótce wrócił do "Promozione Lombarda". W 1992 awansował do Eccellenza Lombarda. W 1995 znów został zdegradowany do "Promozione Lombarda". W 1999 po raz kolejny otrzymał promocję do "Eccellenza Lombarda". W 2002 został zdegradowany do "Promozione Lombarda", aby w 2006 wrócić do "Eccellenza Lombarda". Przed rozpoczęciem sezonu 2014/15 wprowadzono reformę systemy lig, wskutek czego "Eccellenza" awansowała na piąty poziom. W sezonie 2014/15 zajął 13.miejsce w grupie A "Eccellenza Lombardia" i po przegranych barażach play-out spadł do "Promozione Lombarda".
Barwy klubowe, strój.
Klub ma barwy żółto-niebieskie. Zawodnicy swoje domowe spotkania zazwyczaj grają w żółtych koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Francesco Plodari w mieście Magenta o pojemności 1 tys. widzów.

</doc>
<doc id="5040015" url="https://pl.wikipedia.org/wiki?curid=5040015" title="AC Magenta">
AC Magenta



</doc>
<doc id="5040024" url="https://pl.wikipedia.org/wiki?curid=5040024" title="Mistrzostwa Polski w Tenisie Stołowym 2002">
Mistrzostwa Polski w Tenisie Stołowym 2002

Mistrzostwa Polski w Tenisie Stołowym 2002 – 70. edycja mistrzostw, która odbyła się w dniach 1–3 marca 2002 roku w Gdańsku.

</doc>
<doc id="5040026" url="https://pl.wikipedia.org/wiki?curid=5040026" title="Powódź w Sanoku (1907)">
Powódź w Sanoku (1907)

Powódź w Sanoku w 1907 – powódź, która nawiedziła Sanok na początku kwietnia 1907 wskutek zatoru lodowego na Sanie i wylewu tej rzeki.
Geneza.
W XIX wieku groźne wylewy Sanu w Sanoku miały miejsce w latach 1845 i w 1867, aczkolwiek w tych latach wystąpiły w porze letniej. Stan wody był wtedy większy niż poziom odnotowany w 1908. 
W okresie przed 1907 wylewy Sanu zdarzały się co kilka lat, a bezpośrednio przed występowały już co rok. Po wcześniejszych przypadkach wylewów Sanu miejscowy budowniczy Karol Gerardis proponował zainicjowanie regulacji rzeki oraz ubezpieczenie jej brzegów, czego nie dokonano.
Przebieg.
Wobec ocieplenia w połowie marca 1907 władze c. k. starostwa powiatu sanockiego wnioskowały do rządu o skierowanie oddziału pionierów celem wysadzenia zatoru lodowego na Sanie pod Międzybrodziem. Przybyły z C. K. Namiestnictwa do Sanoka inżynier nie zdecydował się na wezwanie pionierów. Od tego czasu zaniepokojenie budził także zator lodowy utworzony na Sanie powyżej Mostu Olchowieckiego i sięgający 8-10 m.
Na początku kwietnia 1907 rzeka San w Sanoku pozostawała zamarznięta. Alarm powodziowy został wszczęty w dniu 5 kwietnia 1907 około godz. 18. Wówczas dostrzeżono przemieszczający się po zamarzniętym lustrze wody lodowy wał o barwie brudno żółtej. Piętrzące się masy lodu przemieściły się pod Mostem Olchowieckim, a po dotarciu do podnóża Zamku Królewskiego następowały ruchy wsteczne, wskutek czego przeniesieniu uległy budki kąpielowe położone na obszarze tzw. Sujca. Zalaniu wodą i otoczone krą zostały domy przy ulicy Sujeckiej. Uchodzący w tym rejonie do Sanu Potok Płowiecki uległ cofnięciu i wezbraniu, po czym wylał na okolicznym teren. W tym czasie powyżej Mostu Olchowieckiego w rejonie budki kąpielowej sanockiego „Sokoła” stopniowo powstawały zatoki wodne, w efekcie tworząc spory zbiornik, sięgający do dworca kolejowego i ulicy Olchowieckiej (łączącej most z dworcem) w Posadzie Olchowskiej. W dalszej kolejności San wystąpił ze swojego koryta, zalewając cały obszar na Błoniu finalnie i połączył się z nurtem Potoku Płowieckiego u podnóża wzgórza miejskiego. Początkowy prąd wsteczny Potoku Płowieckiego został przezwyciężony przez silny nurt tego cieku, wskutek czego zalaniu uległa biegnąca równolegle do niego ulica Podgórze. Pod wodą znalazły się położone przy tej ulicy domy rodziny Vetulanich, Adama Pytla, Romana, ppłk. Padlewskiego, Hołyńskich (zamieszkiwali tam Jan Augustyński i Karol Kaliszczak), Żywickich, Oryszaka. Wieczorem trwała dramatyczna akcja ewakuacji mieszkańców domostw. W czasie powodzi burmistrz miasta Feliks Giela kierował strażą ogniową. Przy ratowaniu ludzi w rejonie Potoku odznaczyli się ppor. obrony krajowej Józef Byłeń i plutonowy żandarmerii Orelewski. Pomocy udzielił także mjr Stefan Pilar z garnizonującego w Sanoku 45 pułku piechoty. Także wieczorem tego dnia w Posadzie Olchowskiej wody powodzi zabrały jedną ofiarę. Było nią 1,5-roczne dziecko sklepikarza Drwięgi z miejscowego kółka rolniczego. Przechodzący obok domu robotnik fabryki maszyn i wagonów na własną rękę ewakuował niemowlę, po czym uderzony przez krę, upuścił je, a dziecko zniknęło w wodzie.
W dniu 6 kwietnia domy na dotkniętym żywiołem terenie były otoczone masami kry i zalewała je napływająca woda. Rzeka San w swoim korycie pod Zamkiem pozostawała nadal skuta lodem na całym odcinku w mieście do położonych za Sanokiem Trepczy i Międzybrodzia. Przed południem tego dnia poziom wody w pewnym stopniu opadł, jednak z położonego powyżej Sanoka miasta Liska donoszono o ruszeniu lodu na Sanie. Wskutek zatoru w południe zalaniu uległa wieś Olchowce, położona na prawym brzegu Sanu na wschód od Mostu Olchowieckiego. W tym czasie w Sanoku rozpoczął działanie oddział pionierów z Przemyśla w sile około 20 ludzi (dzień wcześniej operujący w Trepczy), który przy pomocy pontonu i łodzi prowadził ewakuację ludności z zalanych domów. Po rekwizycji ze strony starosty sanockiego Antoniego Pogłodowskiego po południu 6 kwietnia przyjechała pociągiem z Przemyśla do Sanoka druga kompania pionierów (z trzema oficerami), która prowadziła akcję ratunkową i podkładała miny pod zatory lodowe. Do zalanych domostw tratwami i czółnami dowożono mieszkańcom żywność. Także po południu woda zaczęła ponownie przybierać, nadchodziły masy kry przemieszanej z belkami. W związku z tym zagrożony zniszczeniem był most pod św. Janem, który mimo naporu żywiołu ocalał. Donoszono, że 6 kwietnia poziom brzegu Sanu wynosił 6 m zaś woda rozlana poza koryto rzeki zajęła połacie na przestrzeni kilku kilometrów. Tego dnia zalane zostały także tereny w położonym wyżej Zagórzu, a także most kolejowy w Załużu.
W nocy 6/7 kwietnia nurt Sanu przedarł się pod Mostem Olchowieckim, zniósł masy kry, po czym wody zalegające po lewej (południowej) stronie brzegu wracały do łożyska rzeki. Odsłonięte pola na Błoniu były pokryte namułem. Spływająca od Mostu Olchowieckiego kra zatrzymała się w okolicy rzeźni miejskiej, po czym wody wystąpiły na prawą stronę od brzegu rzeki (północną) zalewając obszary aż do Wójtostwa. 7 kwietnia wieczorem blokująca nurt Sanu kra spłynęła spod Białej Góry.
Wylewowi Sanu ludność miasta przyglądała się ze wzgórza miejskiego, w tym z placu św. Jana.
Następstwa.
Już po zejściu wody z terenu na Błoniu burmistrz Giela powołał komitet ratunkowy. Szkody powstałe wskutek powodzi szacowano na 80 tys., a nawet przeszło 100 tys. koron. Władze C. K. Namiestnictwa przekazały kwotę 1000 koron, przeznaczoną poszkodowanym. Była to pomoc niewystarczająca i władze miasta prosiły o większe wsparcie finansowe. Władze miasta wnioskowały do Wydziału Krajowego, Namiestnictwa i właściwego ministerstwa o przyspieszenie prac nad regulacją rzeki, o usunięcie mostu Olchowieckiego na Sanie i zbudowanie nowego oraz o zmianę biegu potoku płynącego ze Stróżów przez skierowanie go prosto do Sanu, aby uniknąć połączenie jego nurtu z Potokiem Płowieckim.
W miejscowej prasie zwracano uwagę na stan rowów, przyczyniający się do zalewania terenów, po czym władze starostwa zdecydowały o ich oczyszczeniu i pogłębieniu. W kwietniu 1907 władze miasta postanowiły zasypać jezioro na łące „Łada” przy ulicy Podgórze.
Po wylewie Sanu z 1907 inżynier miejski Władysław Beksiński postawił wniosek o wykonanie przekopu poniżej Sanoka oraz usypanie wału ochronnego, począwszy od fabryki maszyn i wagonów aż do Mostu Olchowieckiego, a nawet dalej, jednakże cała sprawa, choć zaakceptowana w Sanoku, potem utknęła na drodze urzędowej. Pilność podjęcia regulacji górnych odcinków Sanu podnoszono także w prasie.
Niespełna rok później, w marcu 1908 ponownie nastąpiła powódź w Sanoku.

</doc>
<doc id="5040029" url="https://pl.wikipedia.org/wiki?curid=5040029" title="Tingotinginae">
Tingotinginae

Tingotinginae – podrodzina pająków z infrarzędu Araneomorphae i rodziny Malkaridae. Występują endemicznie na Nowej Zelandii.
Morfologia i zasięg.
Pająki o drobnych rozmiarach ciała. Prosoma ich cechuje się sternum całkowicie otaczającym nasady bioder, zlanym z krawędzią karapaksu, a ku tyłowi przedłużonym w całkowicie zesklerotyzowany pierścień wokół łącznika. W przeciwieństwie do innych członków rodziny ich karapaks jest niski, niewyniesiony. Szczękoczułki są wyraźnie mniejsze niż te u Pararchaeinae i pozbawione kołkowatych zębów. Układ kolców na odnóżach pierwszej i drugiej pary u większości gatunków podobny jest do tego u przedstawicieli naśladownikowatych. Opistosoma (odwłok) u samców, a w przypadku części gatunków także u samic zaopatrzony jest w wentralne skutum, leżące po stronie brzusznej wokół łącznika. Szczecinki opistosomy osadzone są na zesklerotyzowanych dyskach.
Podrodzina ta jest endemiczna dla Nowej Zelandii. Tylko dwa gatunki występują zarówno na Wyspie Północnej i na Wyspie Południowej; pozostałe są endemitami jednej z nich.
Taksonomia.
Podrodzina ta wprowadzona została w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. W tej samej publikacji opisano wszystkie jej znane współcześnie rodzaje i gatunki.
Do podrodziny tej zalicza się 11 opisanych gatunków, zgrupowanych w 2 rodzajach:

</doc>
<doc id="5040036" url="https://pl.wikipedia.org/wiki?curid=5040036" title="Marco Patricelli">
Marco Patricelli

Marco Patricelli (ur. 1963 w Pescarze) – włoski historyk, specjalista w zakresie historii Europy XX wieku w tym II wojny światowej; kompozytor, wykładowca na Uniwersytecie im. Gabriele D’Annunzio Chieti-Pescara.
Życiorys.
Ukończył prawo oraz uzyskał dyplom wyższej szkoły muzycznej w zakresie fortepianu oraz kompozytorstwa. Komponuje muzykę symfoniczną, fortepianową oraz kameralną.
Marco Patricelli współpracuje z włoskimi, francuskimi i anglojęzycznymi redakcjami gazet, pism i stacji telewizyjnych, w tym m.in. włoską telewizją Rai3 (program "La Grande Storia") oraz Rai1 (program "TG1 Storia"), gazetą „La Verita’” oraz agencją prasową ANSA Nuova Europa. Jego esej na temat wybuchu II wojny światowej został przetłumaczony na kilka innych języków i opublikowany m.in. na łamach Washington Post, Chicago Tribune, Le Figaro, L’Opinion i Sunday Express.
Udziela wykładów, prowadzi seminaria i konferencje, m.in. we współpracy z instytucjami polskimi (uczelniami, muzeami oraz Instytutem Pamięci Narodowej) oraz włoskimi, w tym przede wszystkim Instytutami Kultury (m.in. w Wiedniu, Budapeszcie, Pradze, Warszawie, Krakowie, Wilnie), a także Parlamentem Europejskim.
Zainteresowania naukowe.
Marco Patricelli poświęca się badaniom nad mniej znanymi wątkami II wojny światowej. We Włoszech znany przede wszystkim z publikacji nt. uwolnienia Mussoliniego z aresztu na płaskowyżu Campo Imperatore, nt. Bitwy o Ortonę, nt. Brygady Majella, działającej początkowo na terenie Abruzji formacji składającej się z włoskich partyzantów, której ochotnicy zostali włączeni do II Korpusu Polskiego pod dowództwem gen. Władysława Andersa oraz nt. kulisów opuszczenia Włoch przez króla Wiktora Emanuela III. Jego publikacje były tłumaczone na inne języki, m.in. na język polski, francuski, angielski i czeski.
W Polsce Marco Patricelli stał się rozpoznawalny przede wszystkim po przetłumaczonej na język polski, pełnej monografii pt. „Ochotnik” (Kraków, Wydawnictwo Literackie, 2011 oraz 2018) poświęconej rotmistrzowi Witoldowi Pileckiemu oraz jego wkładowi w informowanie aliantów nt. Holokaustu. Była to pierwsza na świecie (z uwzględnieniem Polski) pełna monografia nt. rotmistrza Pileckiego. W 2013 r. zostało wydane tłumaczenie na język polski książki „Umierać za Gdańsk” (Warszawa, Księgarnia Bellona, 2013).
Odznaczenia i nagrody.
Ponadto został wyróżniony m.in. w 2010 r. włoską nagrodą Premio Acqui Storia w kategorii promocja historii za książkę „Il volontario” poświęconą rotmistrzowi Pileckiemu. W październiku 2021 r. otrzymał nagrodę IPN "Świadek Historii” przyznawaną instytucjom, organizacjom i osobom fizycznym, które w sposób szczególny pielęgnują pamięć o polskiej historii i narodowym dziedzictwie.

</doc>
<doc id="5040037" url="https://pl.wikipedia.org/wiki?curid=5040037" title="Viola rostrata">
Viola rostrata

Viola rostrata Muhl. ex Pursh – gatunek roślin z rodziny fiołkowatych ("Violaceae"). Występuje naturalnie w zachodniej części Ameryki Północnej. W całym swym zasięgu jest gatunkiem najmniejszej troski, ale regionalnie – w Quebecu, Wisconsin i Massachusetts – jest zagrożony. 
Rozmieszczenie geograficzne.
Rośnie naturalnie w zachodniej części Ameryki Północnej. Został zaobserwowany w Kanadzie (w prowincjach Ontario i Quebec) oraz Stanach Zjednoczonych (w Alabamie, Connecticut, Georgii, Indianie, Kentucky, Marylandzie, Massachusetts, Michigan, New Jersey, stanie Nowy Jork, Północnej Karolinie, Ohio, Pensylwanii, Południowej Karolinie, Tennessee, Vermoncie, Wirginii, Wirginii Zachodniej i Wisconsin). 
Biologia i ekologia.
Rośnie w lasach, na żyznym, umiarkowanie wilgotnym lub suchym i dobrze przepuszczalne podłożu. Występuje na wysokości od 200 do 1800 m n.p.m. Kwitnie od kwietnia do maja. 
Zmienność.
"V. rostrata" podobno krzyżuje się z fiołkiem labradorskim tworząc mieszańca "V. × malteana" House oraz z "V. striata", z hybrydyzacji których powstaje "V. × brauniae" Grover ex Cooperrider.

</doc>
<doc id="5040038" url="https://pl.wikipedia.org/wiki?curid=5040038" title="Mistrzostwa Polski w Tenisie Stołowym 2001">
Mistrzostwa Polski w Tenisie Stołowym 2001

Mistrzostwa Polski w Tenisie Stołowym 2001 – 69. edycja mistrzostw, która odbyła się w dniach 2–4 marca 2001 roku w Gdańsku.

</doc>
<doc id="5040040" url="https://pl.wikipedia.org/wiki?curid=5040040" title="Michał Witkowski (ujednoznacznienie)">
Michał Witkowski (ujednoznacznienie)



</doc>
<doc id="5040049" url="https://pl.wikipedia.org/wiki?curid=5040049" title="Kościół św. Barbary w Magnuszewicach">
Kościół św. Barbary w Magnuszewicach

Kościół świętej Barbary w Magnuszewicach – rzymskokatolicki kościół parafialny należący do parafii pod tym samym wezwaniem (dekanat Jarocin diecezji kaliskiej).
Jest to świątynia wzniesiona w latach 1751–52. Ufundował ją Piotr Radoński. W 1884 roku została powiększona o boczną kruchtę. W 1922 roku została odnowiona (wymalowana). Wyremontowana została w latach 1987–90.
Budowla jest drewniana, trzynawowa, posiada konstrukcję zrębową. Świątynia jest orientowana. Jej prezbiterium jest mniejsze w stosunku do nawy, zamknięte jest trójbocznie, z boku znajduje się zakrystia. Z boku nawy jest umieszczona kruchta. Kościół nakrywa dach dwukalenicowy, pokryty gontem z czworokątną wieżyczką na sygnaturkę. Jest ona zwieńczona blaszanym daszkiem namiotowym z iglicą i latarnią. Wnętrze jest podzielone dwoma rzędami słupów z arkadami. Pozorne sklepienie kolebkowe znajduje się w prezbiterium i nawie, natomiast nawy boczne nakryte są płaskimi stropami. Chór muzyczny jest ozdobiony organami wykonanymi w 1928 roku przez firmę Wacława Biernackiego z Warszawy. Belka tęczowa jest ozdobiona barokowym krucyfiksem. Polichromia jest skromna. Ołtarz główny i dwa boczne reprezentują styl barokowy i powstały w połowie XVIII wieku. Ambona pochodzi z 2 połowy XVIII wieku i jest ozdobiona figurami aniołków. Chrzcielnica z czarą w formie muszli opartych na delfinach powstała w połowie XVIII wieku.

</doc>
<doc id="5040054" url="https://pl.wikipedia.org/wiki?curid=5040054" title="Marzena Kryszkiewicz">
Marzena Kryszkiewicz

Marzena Bogumiła Kryszkiewicz (ur. 23 lipca 1964 w Warszawie) – polska informatyk, profesor nauk technicznych, specjalizująca się w bazach wiedzy i systemach informacyjnych.
Życiorys.
Córka Wincentego Kryszkiewicza i Zofii z domu Chacińskiej. W 1983 ukończyła VIII Liceum Ogólnokształcące im. Władysława IV w Warszawie, a w 1988 została magistrem informatyki na Wydziale Elektroniki Politechniki Warszawskiej. Doktoryzowała się w 1995, pisząc pracę pt. "Algorytmy redukcji wiedzy w systemach informacyjnych" pod kierunkiem Henryka Rybińskiego, natomiast habilitację z informatyki uzyskała w 2003 na podstawie rozprawy pt. "Concise Representations of Frequent Patterns and Association Rules". Tytuł profesora otrzymała w 2013.
Na Wydziale Elektroniki i Technik Informacyjnych PW w Instytucie Informatyki pracuje od 1988, w tym od 2006 na stanowisku profesora. Od 2004 do 2005 zasiadała w Komisji Dziekana Wydziału Elektroniki i Technik Informacyjnych PW ds. Jakości Kształcenia, natomiast w kadencji 2005-2008 pełniła funkcję prodziekana ds. nauczania na tymże wydziale. W 2009 została kierowniczką Zakładu Systemów Informacyjnych PW. Kilkakrotnie uczestniczyła w programach współpracy Wydziału Elektroniki i Technik Informacyjnych PW z innymi uczelniami w Europie. Została członkinią rady naukowej Instytutu Podstaw Informatyki PAN w kadencjach 2015-2018 oraz 2019-2022.
Działalność naukowa.
W swojej działalności naukowej skupiła się na bazach wiedzy, w szczególności odkrywaniu wiedzy, eksploracji danych i tekstu, jak również na systemach informacyjnych oraz metodach reprezentacji wiedzy. Prowadziła badania związane z teorią zbiorów przybliżonych oraz wyznaczaniem i reprezentowaniem wzorców częstych i reguł asocjacyjnych. Publikowała prace w czasopismach, takich jak „Information sciences”, „International journal of intelligent systems” czy „Rough Sets in Knowledge Discovery” oraz recenzowała artykuły zgłaszane do szeregu czasopism naukowych. Należała do komitetów programowych licznych konferencji, współtworzyła także materiały konferencyjne.
Była kilkakrotnie nagradzana przez rektora PW, natomiast w 2017 została odznaczona Medalem Komisji Edukacji Narodowej.

</doc>
<doc id="5040057" url="https://pl.wikipedia.org/wiki?curid=5040057" title="Mistrzostwa Polski w Tenisie Stołowym 2000">
Mistrzostwa Polski w Tenisie Stołowym 2000

Mistrzostwa Polski w Tenisie Stołowym 2000 – 68. edycja mistrzostw, która odbyła się w dniach 3–5 marca 2000 roku w Koninie.

</doc>
<doc id="5040059" url="https://pl.wikipedia.org/wiki?curid=5040059" title="Atnianka">
Atnianka

Atnianka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5040063" url="https://pl.wikipedia.org/wiki?curid=5040063" title="Barsuki (rejon mohylewski)">
Barsuki (rejon mohylewski)

Barsuki (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż, nad Łachwą i przy ujściu do niej Żywarezki.

</doc>
<doc id="5040064" url="https://pl.wikipedia.org/wiki?curid=5040064" title="Bartniaki">
Bartniaki

Bartniaki (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż, nad Łachwą.

</doc>
<doc id="5040070" url="https://pl.wikipedia.org/wiki?curid=5040070" title="Samułki (przystanek kolejowy)">
Samułki (przystanek kolejowy)

Samułki (; ) – przystanek kolejowy w pobliżu miejscowości Samułki i Wajniły, w rejonie czauskim, w obwodzie mohylewskim, na Białorusi. Położony jest na linii Osipowicze – Mohylew – Krzyczew.

</doc>
<doc id="5040074" url="https://pl.wikipedia.org/wiki?curid=5040074" title="Błahawiczy (przystanek kolejowy)">
Błahawiczy (przystanek kolejowy)

Błahawiczy (; ) – przystanek kolejowy w pobliżu miejscowości Atrażża, w rejonie czauskim, w obwodzie mohylewskim, na Białorusi. Położony jest na linii Osipowicze – Mohylew – Krzyczew.
Nazwa pochodzi od oddalonej o 4,8 km miejscowości Błahawiczy.

</doc>
<doc id="5040078" url="https://pl.wikipedia.org/wiki?curid=5040078" title="Lea Boskovic">
Lea Boskovic



</doc>
<doc id="5040087" url="https://pl.wikipedia.org/wiki?curid=5040087" title="Anastasiya Shoshyna">
Anastasiya Shoshyna



</doc>
<doc id="5040088" url="https://pl.wikipedia.org/wiki?curid=5040088" title="Rachad Bernoussi">
Rachad Bernoussi

Club Rachad Bernoussi – marokański klub piłkarski z siedzibą w Casablance. W sezonie 2017/2018 gra w GNF 2.
Opis.
Klub został założony w 1961 roku. Dwukrotnie wystąpił w rozgrywkach GNF 1 – w sezonie 1991/1992 zajął 14. miejsce, a sezon później 16. i spadł do niższej dywizji. W pucharze kraju najlepszym wynikiem był finał w sezonie 2006/2007. Prezesem klubu jest Ahmed Amouri. Drużyna gra na Complexe Bernoussi, który może pomieścić 9000 widzów. 

</doc>
<doc id="5040089" url="https://pl.wikipedia.org/wiki?curid=5040089" title="Enrique Líster">
Enrique Líster



</doc>
<doc id="5040090" url="https://pl.wikipedia.org/wiki?curid=5040090" title="Club Rachad Bernoussi">
Club Rachad Bernoussi



</doc>
<doc id="5040094" url="https://pl.wikipedia.org/wiki?curid=5040094" title="Indywidualne Mistrzostwa Norwegii na Żużlu 2013">
Indywidualne Mistrzostwa Norwegii na Żużlu 2013

Indywidualne Mistrzostwa Norwegii na Żużlu 2013 – cykl turniejów żużlowych, mających na celu wyłonienie najlepszych żużlowców w Norwegii w sezonie 2013. W turnieju finałowym zwyciężył Jan Mikke Bjerk.

</doc>
<doc id="5040102" url="https://pl.wikipedia.org/wiki?curid=5040102" title="Memoriał Bronisława Idzikowskiego i Marka Czernego 2016">
Memoriał Bronisława Idzikowskiego i Marka Czernego 2016

Memoriał im. Bronisława Idzikowskiego i Marka Czernego 2016 – 44. edycja turnieju w celu uczczenia pamięci polskiego żużlowca Bronisława Idzikowskiego i Marka Czernego, który odbył się 12 czerwca 2016 roku w Częstochowie. Turniej wygrał Sebastian Ułamek.
Wyniki.
Bieg po biegu

</doc>
<doc id="5040103" url="https://pl.wikipedia.org/wiki?curid=5040103" title="Ponkasowie">
Ponkasowie



</doc>
<doc id="5040104" url="https://pl.wikipedia.org/wiki?curid=5040104" title="Ponka">
Ponka



</doc>
<doc id="5040105" url="https://pl.wikipedia.org/wiki?curid=5040105" title="Szatanie Wrótka">
Szatanie Wrótka

Szatanie Wrótka (, 2383 m) – przełączka między południowo-wschodnim wierzchołkiem Szatana a Szatanią Turnią w Grani Baszt w słowackiej części Tatr Wysokich. Grań ta oddziela Dolinę Młynicką (po zachodniej stronie) od Doliny Mięguszowieckiej (po wschodniej stronie). Z Szatanich Wrótek na wschodnią stronę opada wąska i prosta depresja. 2/3 jej wysokości od góry to skalne ścianki częściowo porośnięte trawkami. Część dolna to Wodny Żleb wcięty między urwiska wschodniego żebra Szataniej Turni i wschodniego żebra południowego wierzchołka Szatana.
Pierwsze przejście przełączką miało miejsce podczas pierwszego przejścia granią. Przez łatwą część depresji prowadzi droga wspinaczkowa "Wschodnią ścianą, drogą Jurzycy" (I w skali tatrzańskiej, czas przejścia 2 godz. 30 min).

</doc>
<doc id="5040107" url="https://pl.wikipedia.org/wiki?curid=5040107" title="Osage (plemię)">
Osage (plemię)



</doc>
<doc id="5040109" url="https://pl.wikipedia.org/wiki?curid=5040109" title="Czausy (stacja kolejowa)">
Czausy (stacja kolejowa)

Czausy (; ) – stacja kolejowa w miejscowości Czausy, w rejonie czauskim, w obwodzie mohylewskim, na Białorusi. Położona jest na linii Osipowicze – Mohylew – Krzyczew.

</doc>
<doc id="5040111" url="https://pl.wikipedia.org/wiki?curid=5040111" title="Omaha (Indianie)">
Omaha (Indianie)



</doc>
<doc id="5040121" url="https://pl.wikipedia.org/wiki?curid=5040121" title="Vilma Charlton">
Vilma Charlton

Vilma Belle Charlton (ur. 7 grudnia 1946 w Keith w Saint Ann) – jamajska lekkoatletka, sprinterka, medalistka igrzysk panamerykańskich i igrzysk Imperium Brytyjskiego i Wspólnoty Brytyjskiej, trzykrotna olimpijka.
Kariera sportowa.
Odpadła w eliminacjach sztafety 4 × 100 metrów na igrzyskach olimpijskich w 1964 w Tokio. Zwyciężyła w sztafecie 4 × 100 metrów oraz zdobyła brązowy medal w biegu na 200 metrów na igrzyskach Ameryki Środkowej i Karaibów w 1966 w San Juan.
Zdobyła brązowy medal w sztafecie 4 × 110 jardów (która biegła w składzie: Adlin Mair, Una Morris, Charlton i Carmen Smith), a także zajęła 6. miejsce w biegu na 100 jardów i 7. miejsce w biegu na 220 jardów na igrzyskach Imperium Brytyjskiego i Wspólnoty Brytyjskiej w 1966 w Kingston. Na igrzyskach panamerykańskich w 1967 w Winnipeg zdobyła brązowy medal w sztafecie 4 × 100 metrów (w składzie: Carol Cummings, Morris, Audrey Reid i Charlton) oraz zajęła 5. miejsca w biegu na 100 metrów i biegu na 200 metrów.
Odpadła w eliminacjach biegów na 100 metrów i na 200 metrów oraz sztafety 4 × 100 metrów na igrzyskach olimpijskich w 1968 w Meksyku. Na swych trzecich igrzyskach olimpijskich w 1972 w Monachium odpadła w eliminacjach sztafety 4 × 100 metrów.
Była halową mistrzynią Stanów Zjednoczonych w 1967 w biegu na 200 metrów.
Charlton była dwukrotną rekordzistką Jamajki w biegu na 100 metrów do czasu 11,5 s (2 lipca 1967 w Santa Barbara) i czterokrotną w sztafecie 4 × 100 metrów do czasu 45,6 s (13 sierpnia 1966 w Kingston).

</doc>
<doc id="5040125" url="https://pl.wikipedia.org/wiki?curid=5040125" title="Języki algonkińskie">
Języki algonkińskie



</doc>
<doc id="5040130" url="https://pl.wikipedia.org/wiki?curid=5040130" title="Kobieta cierpiąca na krwotok">
Kobieta cierpiąca na krwotok

Kobieta cierpiąca na krwotok – nieznana z imienia kobieca postać biblijna (nowotestamentalna).
Miejsca opisu.
Kobieta opisywana jest w następujących ewangeliach:
Charakterystyka.
Opisywana postać od dwunastu lat (liczba symboliczna) cierpiała na niesprecyzowany w Biblii krwotok (prawdopodobnie dotyczący narządów płciowych). Leczyła się intensywnie, odwiedziła licznych lekarzy, przechodziła różnorakie terapie, ale wszystko to okazało się zawodne (korzystając z pomocy profesjonalnych lekarzy musiała zapewne należeć do zamożnych elit). Skończyły jej się pieniądze, ponieważ wszystkie wydała na leczenie. Stan jej nieustannie się pogarszał. Dowiedziała się o cudach czynionych przez Jezusa i gdy Chrystus zmierzał się w kierunku domu Jaira przedarła się przez tłum i dotknęła frędzli Jego płaszcza od tyłu. Powiedziała sobie: "Jeśli tylko dotknę jego szaty, będę uzdrowiona". Już w momencie dotknięcia krwotok ustał, a kobieta poczuła się całkowicie zdrowa "w ciele". Zrozumiała wówczas, że została wyleczona. Jezus w tym samym momencie poczuł dotyk i zapytał: "Kto się Mnie dotknął?", gdyż uszła z Niego moc. Nikt nie odpowiedział na to pytanie. Zareagował tylko św. Piotr, który odpowiedział: "Mistrzu, to tłumy zewsząd Cię otaczają i ściskają". Jezus jednak stwierdził: "Ktoś się Mnie dotknął, bo poznałem, że moc wyszła ode Mnie". Rozglądał się wokoło i wtedy kobieta wystąpiła, drżąc ze strachu. Upadła do nóg Chrystusa, tłumacząc powody swojego zachowania. Wyznała też, że została uleczona. Jezus powiedział do niej (Łk): "Córko, twoja wiara cię ocaliła, idź w pokoju" (Mk: "Córko, twoja wiara Cię ocaliła, idź w pokoju i bądź wolna od swej dolegliwości").
Symbolika.
Egzegeci zwracali uwagę na symboliczny charakter relacji św. Marka o uzdrowieniach, z których każda, w symboliczny sposób ujawniała wiedzę o przyjściu Królestwa Bożego. Prawdopodobnie w celu pozyskania pogańskich odbiorców przypowieść odwołuje się do znanych współczesnym bohaterów greckich i rzymskich mitów, przede wszystkim do Heraklesa i Odyseusza, przebywających w krainie zmarłych. Jezus na poziomie ziemskiego czasu i miejsca ma być ziemskim cudotwórcą, ale na poziomie zaświatów ("Eschaton"), dokonuje kosmicznego odnowienia. Uzdrowienie kobiety jest więc eschatologicznym symbolem zbawienia (dotyczy to również np. uzdrowienia, a właściwie wskrzeszenia córki Jaira). Uzdrowienie nie jest efektem dotknięcia szat Jezusa (element niemalże magiczny), ale wiary w Jezusa i Jego naukę. Możliwe, iż jest to przykład polemiki z popularnym w kulturze helleńskiej przekonaniem o mocy samego dotknięcia - istotnego elementu procesu uzdrawiania. Może być, że wiara kobiety z krwotokiem jest w zamyśle autora (św. Marka) kontrastowo zestawiona ze stosunkowo słabą wiarą dwunastu uczniów oraz niewiarą mieszkańców Nazaretu. 
Opowieść podkreśla władczość Jezusa nad siłami natury i Jego boskość (kobieta zresztą zwraca się do Chrystusa zwrotem κύριε, sugerującym nadprzyrodzoność). Wyeksponowana jest tu beznadziejność sytuacji w jakiej znalazła się kobieta i wyczerpanie wszelkich "ziemskich" środków zaradczych. Istotne jest użycie przez kobietę terminu σῴζω, który w Ewangelii św. Marka ma znaczenie "uzdrawiać", ale i "zbawiać". W tym kontekście można wysnuć przypuszczenie, że niewiedza Jezusa o tym, kto Go dotknął jest zamierzona. Chciał On aby kobieta ujawniła się sama, tak aby inni dowiedzieli się o jej silnej wierze. Ma ona być wzorem wiary dla osób słabych i wątpiących, w tym wzmocnieniem dla Jaira, którego córka umrze, nim Jezus do niej dotrze, by potem ją wskrzesić. Lęk kobiety zbliżającej się do Jezusa może być również jedną z manifestacji Jego boskości. 
Istotnym elementem przypowieści jest sam charakter przypadłości kobiety, a mianowicie krwotok, czyniący bohaterkę osobą nieczystą z punktu widzenia tradycji żydowskiej. Jezus jest w tym kontekście odważnym nonkonformistą, który nie zważając na niebezpieczeństwo "zaciągnięcia" nieczystości, przekracza ściśle przestrzegane granice rytuału w celu przywrócenia kobiecie czystości rytualnej i włączając ją do religijnej wspólnoty Izraela. 
W Ewangelii św. Marka opisy uzdrowień dotyczą wyłącznie mężczyzn (z wyjątkiem teściowej św. Piotra i córki Jaira). Istotny jest w tym przypadku temat bezpłodności. Krwawienie kobiety czyniło ją zapewne bezpłodną, co mogło być przyczyną rozwodu (mogła też być wdową). Krwawienie było przyczyną poważnego kryzysu materialnego opisywanej. To, że wydała wszystkie swe pieniądze świadczy o tym, że najpewniej była samotna. Jezus przywrócił jej możliwość bycia matką (dawania życia). W analizie symbolicznej to Izrael, po kontakcie z Jezusem, z bezpłodnej kobiety staje się płodną małżonką. Św. Marek mógł się tutaj odwołać do bardzo mocnego symbolizmu starotestamentalnego: obrazu owdowiałej, nieczystej i cierpiącej bóle menstruacyjne (odrażające dla Żydów), oblubienicy Boga, którą jest niewierny, nieposłuszny Izrael. 
Należy w tej przypowieści podkreślić pasywność Jezusa i aktywność kobiety. Jej wiara staje się sposobem otrzymania nowych możliwości w życiu. Jezus może zatem dać życie, jednak aby je otrzymać należy po nie samodzielnie sięgnąć, a zatem uwierzyć. 
Reasumując główna tematyka przypowieści to: 

</doc>
<doc id="5040134" url="https://pl.wikipedia.org/wiki?curid=5040134" title="Elly Ameling">
Elly Ameling

Elly Ameling, właśc. Elisabeth Sara Ameling (ur. 8 lutego 1933 w Rotterdamie) – holenderska śpiewaczka, sopran.
Życiorys.
Studiowała w Rotterdamie i Hadze, a także w Pradze i Wiedniu. Następnie kontynuowała studia w Paryżu u Pierre’a Bernaca. Zwyciężyła w konkursach wokalnych w ’s-Hertogenbosch (1956) i Genewie (1958). W 1959 roku wzięła udział w prawykonaniu oratorium "Le mystère de la Nativité" Franka Martina pod batutą Ernesta Ansermeta. W 1960 roku na festiwalu w Salzburgu zaśpiewała partię sopranu w "IV Symfonii" Gustava Mahlera pod batutą Rafaela Kubelíka. W 1961 roku w Amsterdamie dała swój pierwszy recital. W 1966 roku debiutowała w Londynie, a w 1968 roku w Nowym Jorku. Jako śpiewaczka operowa debiutowała w 1973 roku w Amsterdamie rolą Ilii w "Idomeneuszu, królu Krety" W.A. Mozarta. W 1995 roku przeszła na emeryturę.
Prezentowała rozległy i różnorodny repertuar, zasłynęła zwłaszcza jako wykonawczyni utworów J.S. Bacha oraz partii sopranowych z oper W.A. Mozarta. Wykonywała też repertuar pieśniowy i kantatowy. Nagrywała płyty dla wytwórni Decca, Deutsche Grammophon, EMI, Philips Records, Hyperion Records, Harmonia Mundi. Ufundowała nagrodę swojego imienia dla młodych śpiewaków występujących w Międzynarodowym Konkursie Wokalnym w ’s-Hertogenbosch.
Odznaczona została krzyżem kawalerskim Orderu Oranje-Nassau (1971) oraz krzyżem kawalerskim Orderu Lwa Niderlandzkiego (2008).

</doc>
<doc id="5040138" url="https://pl.wikipedia.org/wiki?curid=5040138" title="Konstanty Kamiński">
Konstanty Kamiński

Konstanty Kamiński (ur. 3 kwietnia 1802 w Sosnowicy, zm. 17 kwietnia 1883 w Warszawie) – kapitan wojsk Królestwa Polskiego, inżynier hydrolog, budowniczy kolei żelaznej w Królestwie oraz linii telegraficznej Warszawa-Kowno.
Życiorys.
Urodził się 3 kwietnia 1802 w Sosnowicy, był absolwentem szkoły korpusu kadetów w Kaliszu, a następnie Szkoły Aplikacyjnej Artylerii i Inżynierów w Warszawie. W 1823 dostał stopień podporucznika i przydział do korpusu inżynierów.
Od 1825 służył w Dyrekcji Inżynierów w Zamościu. Brał udział w powstaniu listopadowym, w lutym 1831 awansowany do stopnia porucznika i w następnym miesiącu został kapitanem oraz dostał Złoty Krzyż Orderu Virtuti Militari. Wraz z korpusem generała Giełguda przeszedł do Prus.
W 1832 powrócił do Warszawy i został zatrudniony w Banku Polskim jako inżynier, na którego zlecenie prowadził w latach 1832-34 regulację biegu Narwi od Serocka do ujścia Wkry oraz budował most w Wierzbicy. W latach 1836-37 pracował przy przebudowie kościoła na ulicy Długiej w Warszawie.
W 1836 został zatrudniony jako budowniczy obwodu warszawskiego i od 1838 pracował przy budowie kolei żelaznej w Królestwie Polskim. Według jego projektu i pod jego kierownictwem budowano odcinek kolei żelaznej z Warszawy do Skierniewic. Odbył podróż celem poznania rozwiązań w Austrii i w Niemczech oraz w latach 1840-45 pracował w kierownictwie budowy kolei. W 1849 został mianowany starszym inżynierem i w 1853 Naczelnikiem Wydziału Ruchu.
Przy budowie odcinka częstochowskiego Kolei Warszawsko-Wiedeńskiej inż. Kamiński był odpowiedzialny za budowę linii telegraficznej. W 1854 rozpoczął budowę linii telegraficznej Kowno-Warszawa. W następnym roku opracował plan międzynarodowych połączeń telegraficznych. W uznaniu zasług w 1856 został mianowany Inspektorem Telegrafu.
W 1859 przeszedł na emeryturę, zmarł 17 kwietnia 1883 w Warszawie i pochowany został na cmentarzu Powązkowskim.

</doc>
<doc id="5040142" url="https://pl.wikipedia.org/wiki?curid=5040142" title="Krzyczew I">
Krzyczew I

Krzyczew I (; ) – węzłowa stacja kolejowa w miejscowości Krzyczew, w rejonie krzyczewskim, w obwodzie mohylewskim, na Białorusi.
Węzeł linii Osipowicze – Mohylew – Krzyczew oraz Orsza – Krzyczew – Uniecza. Dawniej z Krzyczewa biegła również linia do Rosławia.

</doc>
<doc id="5040144" url="https://pl.wikipedia.org/wiki?curid=5040144" title="Maniża Sangin">
Maniża Sangin



</doc>
<doc id="5040145" url="https://pl.wikipedia.org/wiki?curid=5040145" title="Wielki słownik współczesnych dialektów chińskich">
Wielki słownik współczesnych dialektów chińskich

Wielki słownik współczesnych dialektów chińskich () – słownik wydany pod patronatem Chińskiej Akademii Nauk Społecznych, kierownikiem prac był Li Rong, kierownik Instytutu Lingwistyki, autor wielu prac związanych z dialektologią. Książka została wydana przez Jiangsu Educational Press. Jest dostępna w dwóch wersjach: pełnej liczącej 42 tomy i skróconej liczącą 6 tomów. Słownik zawiera dane na temat 42 dialektów języka chińskiego. Dialekty są podzielone zgodnie z Atlasem Językowym Chin. Każdy tom był przygotowywany przez specjalistę znającego dany dialekt i zawiera na początku opis cech charakterystycznych danego dialektu. Korpus każdego tomu zawiera od 7000 do 10 000 haseł.
Dialekty.
Pełne wydanie składa się z 42 tomów, w których zebrano dialekty występujące w 42 miastach Chin kontynentalnych (CHRL). Komitet redakcyjny pierwotnie planował zebranie 40 tomów poddialektów. W latach 1993–1998 opublikowano 41 tomów, a w 2003 opublikowano tom 42 (Jixi). Każdy dialekt obejmuje jeden tom, a tytuł jest zgodny z nazwą dialektu. Hasła są ułożone zgodnie morami, pierwszym dźwiękiem i tonem, każde hasło ma wymowę przedstawioną w Międzynarodowym Alfabecie Fonetycznym.

</doc>
<doc id="5040148" url="https://pl.wikipedia.org/wiki?curid=5040148" title="Algonkinowie">
Algonkinowie

Algonkinowie, Algonkini, Algonkini właściwi () – plemię indiańskie zamieszkujące tereny nad rzeką Ottawą w południowej części kanadyjskiej prowincji Quebec. Według informacji z 1669 część Algonkinów weszła w skład plemienia Oneidów. Mówią językiem algonkińskim (algonquin), należącym do algonkiańskiej grupy językowej.

</doc>
<doc id="5040150" url="https://pl.wikipedia.org/wiki?curid=5040150" title="Anna Gorajska">
Anna Gorajska

Anna Gorajska (ur. w 1986 w Jaśle) – polska aktorka teatralna, filmowa i telewizyjna.
Życiorys.
W 2005 ukończyła I Liceum Ogólnokształcące im. Króla Stanisława Leszczyńskiego w Jaśle. W 2009 została absolwentką Wydziału Aktorskiego Państwowej Wyższej Szkoły Teatralnej im. Ludwika Solskiego w Krakowie.
Ukończyła szkołę muzyczną I i II stopnia. Gra na skrzypcach, fortepianie i na trąbce. Mówi biegle po angielsku oraz dobrze po francusku. Pozostałe zainteresowania: śpiew, taniec współczesny, szermierka, pływanie, kitesurfing, żeglarstwo, jazda konna, wspinaczka.
Przebieg pracy w zawodzie aktorki:

</doc>
<doc id="5040151" url="https://pl.wikipedia.org/wiki?curid=5040151" title="SWING (standard)">
SWING (standard)



</doc>
<doc id="5040154" url="https://pl.wikipedia.org/wiki?curid=5040154" title="GEO-MAP">
GEO-MAP



</doc>
<doc id="5040156" url="https://pl.wikipedia.org/wiki?curid=5040156" title="Tingotingo">
Tingotingo

Tingotingo – rodzaj pająków z rodziny Malkaridae i podrodziny Tingotinginae. Zalicza się do niego 4 opisane gatunki. Wszystkie są endemitami Nowej Zelandii.
Morfologia.
Samice osiągają od 2,7 do 3,6 mm, a samce od 2,3 do 3 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samców prosoma ma od 1,01 do 1,29 mm długości i od 0,87 do 0,96 mm szerokości, zaś u samic od 1,21 do 1,48 mm długości i od 0,9 do 1,08 mm szerokości. Karapaks ma linie rozchodzące się promieniście od jamek oraz alweole rozmieszczone wzdłuż krawędzi. Tylny brzeg karapaksu jest szeroko listwowato wyniesiony. Wszystkie oczy oddalone są od siebie na odległości mniejsze niż ich średnice. Wysokość nadustka jest od 2,6 do 3,4 raza większa od średnicy oczu pary przednio-środkowej. Szczękoczułki mają dwa zęby na krawędzi przedniej, jeden bardzo mały ząbek na krawędzi tylnej i niewielką nabrzmiałość w części nasadowej od strony przedniej. Warga dolna jest szersza niż długa i zlana z tarczowatym sternum. Endyty są dłuższe niż szerokie. Odnóża są krótsze i grubsze niż u pokrewnego "Whakamoke". Uda pierwszej ich pary są zawsze krótsze niż karapaks.
Opistosoma (odwłok) jest kremowy z ciemnobrązowym, silnie zesklerotyzowanym skutum i ciemnobrązowymi dyskami szczecinkonośnymi. Skutum przykrywa części przednio-boczne opistosomy i przechodzi na jej stronę brzuszną, gdzie u samicy rozciąga się ku tyłowi na odległość mniejszą niż połowa długości opistosomy, a u samca na odległość równą około ⅔ jej długości. Na przedzie skutum tworzy pierścień otaczający łącznik. U samic skutum za epigynum ma zamknięte fenestra, co odróżnia je od pokrewnego "Whakamoke". Środkiem opistosomy biegnie para podłużnych rzędów zawierających po sześć lub siedem większych sigillów, a po ich bokach kilka równoległych rzędów sigillów mniejszych.
Nogogłaszczki samca mają niezmodyfikowane golenie z dwoma lub trzema trichobotriami, zaś cymbium dłuższe niż szerokie, pozbawione apofiz i na szczycie stępione. Paracymbium może być rozdwojone lub zaopatrzone w odsiebne wyrostki. Długi, na całej długości nitkowaty embolus zatacza prawie pełne koło, a sierpowaty i zaopatrzony w wyrostek nasadowy konduktor biegnie w przeciwnym do niego kierunku.
Taksonomia.
Rodzaj ten wprowadzony został w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Jego gatunkiem typowym kreatorzy wyznaczyli opisanego w tej samej publikacji "T. porotiti". Nazwa rodzajowa oznacza w języku maoryskim „nakrapiany” i odnosi się do ubarwienia opistosomy.
Według wyników molekularnej analizy filogenetycznej Dimitara Dimitrowa i innych z 2017 roku rodzaj ten stanowi grupę siostrzaną dla rodzaju "Whakamoke". Hormiga i Scharff połączyli te rodzaje w 2020 roku w podrodzinę Tingotinginae.
Do rodzaju tego zalicza się cztery opisane gatunki:

</doc>
<doc id="5040159" url="https://pl.wikipedia.org/wiki?curid=5040159" title="Griffener Tropfsteinhöhle">
Griffener Tropfsteinhöhle

Griffener Tropfsteinhöhle – jaskinia krasowa w Austrii, w górach Saualpe.
W Griffener Tropfsteinhöhle występuje różnokolorowa szata naciekowa.

</doc>
<doc id="5040160" url="https://pl.wikipedia.org/wiki?curid=5040160" title="Régine Crespin">
Régine Crespin

Régine Crespin (ur. 23 lutego 1927 w Marsylii, zm. 5 lipca 2007 w Paryżu) – francuska śpiewaczka, sopran, także pedagożka.
Życiorys.
Początkowo studiowała farmakologię, następnie uczyła się śpiewu w Konserwatorium Paryskim u Paula Cabanela, Suzanne Cesbron-Viseur i Georges’a Jouatte’a. Jako śpiewaczka zadebiutowała w 1950 roku w Miluzie rolą Elzy w "Lohengrinie" Richarda Wagnera. Od 1951 roku związana była z Opéra de Paris, zdobywając sobie sławę jako wykonawczyni ról wagnerowskich. Gościnnie śpiewała w La Scali, Covent Garden Theatre i Operze Wiedeńskiej. W latach 1958–1961 występowała na festiwalach w Bayreuth jako Kundry w "Parsifalu" i Zyglinda w "Walkirii". W 1959 roku debiutowała rolą Marszałkowej w "Kawalerze srebrnej róży" Richarda Straussa na festiwalu operowym w Glyndebourne. W 1962 roku debiutowała w nowojorskiej Metropolitan Opera, gdzie występowała przez następne dwie dekady. Po raz ostatni wystąpiła publicznie w Paryżu w 1989 roku jako Hrabina w "Damie pikowej" Piotra Czajkowskiego.
W latach 1967–1992 wykładała w Konserwatorium Paryskim. Dokonała licznych nagrań płytowych, m.in. dla EMI. Opublikowała pamiętniki "La vie et l’amour d’une femme" (Paryż 1982). Odznaczona została orderem komandora Legii Honorowej, komandora Orderu Sztuki i Literatury oraz komandora Orderu Narodowego Zasługi.

</doc>
<doc id="5040162" url="https://pl.wikipedia.org/wiki?curid=5040162" title="Dziennik Chicagowski">
Dziennik Chicagowski

Dziennik Chicagowski – Polish Daily Ethnic News – polonijny dziennik o profilu informacyjno-publicystycznym, wydawany w Chicago w latach 1990–2007.
Uruchomienie tytułu.
Założycielem gazety był Michał Kuchejda, właściciel firmy poligraficznej Chemigraph Co., Inc. z drukarnią, przy 5242 West Diversey Avenue w Chicago, wydawca tygodnika „Relax”. Inauguracyjny numer „Dziennika Chicagowskiego” (nie mylić z „Dziennikiem Chicagoskim”) ukazał się w środę 17 stycznia 1990 i liczył zaledwie 8 stron. Niebawem jednak Dziennik zwiększył objętość do 16 stron w wydaniach codziennych a do 56 w magazynach weekendowych.
W skład pierwszego zespołu redakcyjnego wchodzili: Andrzej Heyduk, Cezary Kaźmierczak, Wiesław Książek, Dariusz Olszewski, Barbara Szewc. Wkrótce dołączyli: Marek Bober (red. nacz.), Ryszard Kijak (później korespondent w Polsce), Leszek Pieśniakiewicz, Aleksander Bilik, Stanisław Błaszczyna, Andrzej Rogalski, Jerzy Cierpiatka, Andrzej T. Jarmakowski (kolejny red. nacz.), Krystyna Godowska, Edward Dusza, Zdzisław Maciej Rurarz i inni.
Profil gazety.
„Dziennik Chicagowski” był tworzony przez przedstawicieli ówczesnej najnowszej imigracji polskiej z lat 80. XX wieku i adresowany dla najnowszej imigracji, zarówno tej zarobkowej („wakacjuszy”), jak i politycznej. Dziennik przeznaczał swoje łamy na bieżące wiadomości z Polski (w pierwszych latach codziennie dostarczane do redakcji przez korespondentów faksem, odbierane o określonej porze). Informował czytelników na temat wydarzeń z życia Polonii, zamieszczał wiadomości z Chicago, ze Stanów Zjednoczonych i ze świata.
Publicystyka obejmowała problemy związane z asymilacją polskich imigrantów w nowym środowisku, z ich integracją ze społecznością amerykańską, z uzyskiwaniem prawa stałego pobytu i obywatelstwa, z poszukiwaniem pracy. Dziennikarze zajmowali się też aktualną oceną sytuacji politycznej i gospodarczej w Polsce oraz na świecie. Zamieszczano również przedruki z prasy polskiej.
Mutacje.
17 listopada 1990 pojawiła się tygodnikowa wersja „Dziennika Chicagowskiego”: „Gazeta Polska” (nie mylić tej właśnie „Gazety Polskiej” wydawanej przez Michała Kuchejdę w Chicago, z innymi polskimi i polonijnymi czasopismami o tym samym tytule). Tygodnik ten stanowił przegląd ciekawszych artykułów publikowanych w „Dzienniku Chicagowskim” w ostatnim tygodniu. „Gazeta Polska” dystrybuowana była w Chicago i w większych skupiskach polonijnych w Stanach Zjednoczonych i w Kanadzie.
Z początkiem stycznia 1993 w Nowym Jorku rozpoczęto kolportaż „Dziennika Nowojorskiego” (nie mylić tegoż właśnie „Dziennika Nowojorskiego” wydawanego przez Michała Kuchejdę w Chicago, z innymi polonijnymi czasopismami o tym samym tytule). Była to mutacja tworzona przez zespół redakcyjny „Dziennika Chicagowskiego” – z nowojorskimi lokalnymi informacjami i z działem ogłoszeń dostosowanym do miejscowego rynku.
1 czerwca 1999 powstała sportowa wkładka do „Dziennika Chicagowskiego”, zatytułowana: "Przegląd Sportowy" (nie mylić tegoż wydawanego przez Michała Kuchejdę z Chicago "Przeglądu Sportowego," z ukazującą się w Polsce gazetą o tym samym tytule). Redaktorem odpowiedzialnym był Leszek Pieśniakiewicz, dział sportu polonijnego redagował Wiesław Książek. Wkładka ukazywała się dwa razy w tygodniu: w poniedziałki i w wydaniu weekendowym gazety.
Z końcem czerwca 2007 roku wydawanie „Dziennika Chicagowskiego” zawieszono a wraz z nim wkładki "Przeglądu Sportowego". Obecnie (2021) „Dziennik Chicagowski” (dziennikchicagowski.com) jest częścią portalu informacyjnego wiadomosci.com. 

</doc>
<doc id="5040165" url="https://pl.wikipedia.org/wiki?curid=5040165" title="Niżnie Szatanie Wrótka">
Niżnie Szatanie Wrótka

Niżnie Szatanie Wrótka (2364 m) – przełączka między Szatanią Turnią (2390 m) a Szatanią Kopką (2373 m) w Grani Baszt w słowackiej części Tatr Wysokich. Grań ta oddziela Dolinę Młynicką (po zachodniej stronie) od Doliny Mięguszowieckiej (po wschodniej stronie). Z Niżnich Szatanich Wrótek na zachodnią stronę opada krótki żlebek. Jest on jednym z trzech górnych odgałęzień prawej depresji zachodniej ściany Szatana.
W Grani Baszt liczne obiekty mają "szatańskie, czarcie, diabelskie lub piekielne" nazewnictwo. Nazwy te związane są z powtarzającym się zjawiskiem spadania kamieni, które przypisywano diabłom zrzucającym głazy na poszukiwaczy diabelskich skarbów.

</doc>
<doc id="5040169" url="https://pl.wikipedia.org/wiki?curid=5040169" title="Budziszcza (rejon mohylewski)">
Budziszcza (rejon mohylewski)

Budziszcza (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5040174" url="https://pl.wikipedia.org/wiki?curid=5040174" title="Ghorghothakas">
Ghorghothakas



</doc>
<doc id="5040175" url="https://pl.wikipedia.org/wiki?curid=5040175" title="Biarozauka (sielsowiet Wiendaraż)">
Biarozauka (sielsowiet Wiendaraż)

Biarozauka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5040177" url="https://pl.wikipedia.org/wiki?curid=5040177" title="Śliwki">
Śliwki



</doc>
<doc id="5040178" url="https://pl.wikipedia.org/wiki?curid=5040178" title="Christa Ludwig">
Christa Ludwig

Christa Ludwig (ur. 16 marca 1928 w Berlinie, zm. 24 kwietnia 2021 w Klosterneuburgu) – niemiecka śpiewaczka, mezzosopran.
Życiorys.
Pochodziła z muzycznej rodziny, jej ojciec Anton Ludwig występował jako tenor, matka Eugenie Besalla jako mezzosopran. Początkowo uczyła się śpiewu od matki, następnie studiowała we Frankfurcie nad Menem u Felicie Hüni-Mihacsek. Na scenie zadebiutowała w 1946 roku rolą Orlovsky’ego w "Zemście nietoperza" Johanna Straussa. W następnych latach występowała w Darmstadcie, Hanowerze, Hamburgu oraz na festiwalu w Salzburgu. W 1955 roku Karl Böhm powierzył jej rolę Cherubina w "Weselu Figara" w Operze Wiedeńskiej i odtąd przez ponad 30 lat była związana z tym teatrem, w 1962 roku przyznano jej tytuł Kammersängerin. W 1959 roku debiutowała w nowojorskiej Metropolitan Opera, a w 1969 roku w londyńskim Covent Garden Theatre. Wystąpiła na festiwalu Bayreuth w roli Brangeny w "Tristanie i Izoldzie" (1966) oraz Kundry w "Parsifalu" (1967). Po raz ostatni wystąpiła publicznie w 1994 roku, dając recital w Wiedniu.
Zasłynęła wykonaniami ról z oper W.A. Mozarta i Richarda Straussa, wykonywała też partie sopranowe (m.in. Leonory w "Fideliu" Beethovena, Lady Makbet w "Makbecie" Verdiego, Marszałkowej w "Kawalerze srebrnej róży" Richarda Straussa, Marii w "Wozzecku" Albana Berga). Brała udział w prawykonaniach dzieł współczesnych, w tym "Der Sturm" Franka Martina (1956), "Die Schule der Frauen" Rolfa Liebermanna (1957) i "Der Besuch der alten Dame" Gottfrieda von Einema (1971). Występowała z wybitnymi dyrygentami, m.in. z Karlem Böhmem, Leonardem Bernsteinem i Herbertem von Karajanem. Wykonywała także pieśni Schuberta, Schumanna, Brahmsa, Wolfa, Mahlera i Richarda Straussa. Dokonała licznych nagrań płytowych, w tym kilkudziesięciu z repertuarem operowym.
W latach 1957–1970 była żamężna ze śpiewakiem Walterem Berrym. Od 1972 roku jej mężem był francuski aktor i reżyser Paul-Émile Deiber, który zmarł w 2011 roku. Artystka opublikowała autobiografię "...und ich wäre so gern Primadonna gewesen" (Berlin 1994).

</doc>
<doc id="5040180" url="https://pl.wikipedia.org/wiki?curid=5040180" title="Complexe Bernoussi">
Complexe Bernoussi

Complexe Bernoussi – marokański stadion piłkarski, znajdujący się w Casablance, na którym gra Rachad Bernoussi. Może pomieścić 9000 widzów. Nawierzchnia stadionu jest trawiasta. Budynek mieści się przy rue A8, Bernoussi.

</doc>
<doc id="5040182" url="https://pl.wikipedia.org/wiki?curid=5040182" title="Waratynszczyna">
Waratynszczyna

Waratynszczyna (; ; pol. hist. Worotyńszczyzna) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.
W XIX w. folwark, od 1864 będący własnością Protasewiczów. Położony był wówczas w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5040183" url="https://pl.wikipedia.org/wiki?curid=5040183" title="Worotyńszczyzna">
Worotyńszczyzna



</doc>
<doc id="5040187" url="https://pl.wikipedia.org/wiki?curid=5040187" title="Audrey Reid">
Audrey Reid

Audrey Reid, po mężu German (ur. 25 marca 1952 w Bunkers Hill, w Trelawny) – jamajska lekkoatletka, specjalistka skoku wzwyż i sprinterka, medalistka igrzysk panamerykańskich, trzykrotna olimpijka.
Kariera sportowa.
Zdobyła brązowy medal w sztafecie 4 × 100 metrów (w składzie: Carol Cummings, Una Morris, Reid i Vilma Charlton) oraz zajęła 6. miejsce w skoku wzwyż na igrzyskach panamerykańskich w 1967 w Winnipeg. Odpadła w kwalifikacjach skoku wzwyż na igrzyskach olimpijskich w 1968 w Meksyku. Zajęła 4. miejsce w tej konkurencji na igrzyskach Brytyjskiej Wspólnoty Narodów w 1970 w Edynburgu.
Zwyciężyła w skoku wzwyż na mistrzostwach Ameryki Środkowej i Karaibów w 1971 w Kingston. Na igrzyskach panamerykańskich w 1971 w Cali zdobyła srebrny medal w tej konkurencji, przegrywając jedynie z Debbie Brill z Kanady, a wyprzedzając swą koleżankę z reprezentacji Jamajki Andreę Bruce. Zajęła 11. miejsce w skoku wzwyż na igrzyskach olimpijskich w 1972 w Monachium i 21. miejsce w tej konkurencji na igrzyskach olimpijskich w 1976 w Montrealu.
Była mistrzynią Stanów Zjednoczonych w skoku wzwyż w 1972.
Siedem razy poprawiała rekord Jamajki w skoku wzwyż do wyniku 1,84 m, uzyskanego 2 lipca 1972 w Canton. Była pierwszą lekkoatletką z Jamajki, która przekroczyła wysokość 1,70 m i 1,80 m. Jej rekord życiowy pochodził z 1976 i wynosił 1,855 m.

</doc>
<doc id="5040188" url="https://pl.wikipedia.org/wiki?curid=5040188" title="Werther’s Original">
Werther’s Original

Werther's Original – marka cukierków karmelowych należąca do August Storck KG, produkowanych w Halle. Cukierki są sprzedawane w ponad stu krajach świata.
Historia.
W 1909 roku w miejscowości Werther cukiernik Gustav Nebel rozpoczął produkcję twardych cukierków z dodatkiem masła i śmietany. W 1969 roku wprowadzono sprzedaż cukierków na terenie całych Niemiec pod marką Werther's Echte. W roku 1985 rozpoczęto kampanię reklamową wykorzystującą postać dziadka i wnuczka. W latach 90. zmieniono nazwę produktu na Werther's Original; w Niemczech tę nazwę zaadaptowano w roku 1998. W 2005 roku wprowadzono odmianę Werther's Original bez dodatku cukru.
Odmiany.
Werther's Original są dostępne jako twarde cukierki karmelowe, toffi do żucia, toffi oblane czekoladą czy popcorn karmelowy.

</doc>
<doc id="5040190" url="https://pl.wikipedia.org/wiki?curid=5040190" title="Szatani Karb">
Szatani Karb

Szatani Karb (, 2362 m) – przełączka między Szatanią Kopką a Szatanią Turniczką w Grani Baszt w słowackiej części Tatr Wysokich. Grań ta oddziela Dolinę Młynicką (po zachodniej stronie) od Doliny Mięguszowieckiej (po wschodniej stronie). Z Szataniego Karbu na stronę Doliny Młynickiej opada stromy żlebek o długości około 50 m. Jest on prawą odnogą depresji zachodniej ściany Szatana. Na stronę Doliny Mięguszowieckiej z przełączki opada skośny, częściowo piarżysty, częściowo trawiasty zachód. Prowadzi nim jedna z dróg wspinaczkowych.
W Grani Baszt liczne obiekty mają "szatańskie, czarcie, diabelskie lub piekielne" nazwy. Związane są z powtarzającym się zjawiskiem spadania kamieni, które przypisywano diabłom zrzucającym głazy na poszukiwaczy diabelskich skarbów.

</doc>
<doc id="5040191" url="https://pl.wikipedia.org/wiki?curid=5040191" title="Husliszcza">
Husliszcza

Husliszcza (; ; pol. hist. Huśliszcze) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż, nad Łachwą.
Wieś Husliszcze ekonomii mohylewskiej w drugiej połowie XVII wieku. 
W XIX w. majątek ziemski, od 1861 będący własnością Padaszewskich. Położony był wówczas w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5040192" url="https://pl.wikipedia.org/wiki?curid=5040192" title="Bosiny">
Bosiny

Bosiny (; ) – wieś na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 155 osób, 30 było wyznania rzymskokatolickiego a 125 prawosławnego. Jednocześnie 6 mieszkańców zadeklarowało polską a 149 białoruską przynależność narodową. Było tu 27 budynków mieszkalnych. W 1931 w 35 domach zamieszkiwało 158 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w m. Czeress.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 miejscowość w składzie sielsowietu Czeres.

</doc>
<doc id="5040193" url="https://pl.wikipedia.org/wiki?curid=5040193" title="Huśliszcze">
Huśliszcze



</doc>
<doc id="5040194" url="https://pl.wikipedia.org/wiki?curid=5040194" title="Języki irokeskie">
Języki irokeskie



</doc>
<doc id="5040198" url="https://pl.wikipedia.org/wiki?curid=5040198" title="Anna Moffo">
Anna Moffo

Anna Moffo (ur. 27 czerwca 1932 w Wayne w stanie Pensylwania, zm. 10 marca 2006 w Nowym Jorku) – amerykańska śpiewaczka pochodzenia włoskiego, sopran.
Życiorys.
Studiowała w Curtis Institute of Music w Filadelfii, następnie dzięki stypendium Fulbrighta wyjechała do Rzymu, gdzie kontynuowała edukację w Akademii Muzycznej św. Cecylii. Debiutowała w 1955 roku w Spoleto rolą Noriny w "Don Pasquale" Gaetana Donizettiego. W następnych latach występowała m.in. w La Scali, Operze Wiedeńskiej i Opéra de Paris. W 1956 roku wykonała tytułową partię w zrealizowanej dla RAI telewizyjnej realizacji "Madame Butterfly" Giacomo Pucciniego. Po powrocie do Stanów Zjednoczonych występowała z Lyric Opera of Chicago (od 1957) i Metropolitan Opera (od 1959). W latach 70. XX wieku przeszła szereg załamań głosu, na skutek których musiała zakończyć karierę.
Zasłynęła rolami Violetty w "Traviacie" i Anusi w "Falstaffie" Giuseppe Verdiego oraz Aminy w "Lunatyczce" Vincenzo Belliniego. Dokonała licznych nagrań płytowych, w tym arii i kompletnych oper Glucka, W.A. Mozarta, Donizettiego, Verdiego, Pucciniego i Richarda Straussa.

</doc>
<doc id="5040199" url="https://pl.wikipedia.org/wiki?curid=5040199" title="Mulberry (port)">
Mulberry (port)

„Porty Mulberry” – dwa sztuczne porty zaopatrzeniowe zbudowane przez Aliantów podczas II wojny światowej na wybrzeżu Normandii (Département Calvados). Zaprojektowane zostały przez dwóch inżynierów Ove Arup i Ronald Jenkins.
Planowanie początkowy.
Plany Aliantów przewidywały budowę dwóch sztucznych portów dla statków transportowych w ramach Operacji Overlord po udanym lądowaniu w Normandii. " Mulberry „A” " na wysokości Vierville-sur-Mer (Omaha Beach) budowane przez Amerykanów i " Mulberry „B” " przed Arromanches na wysokości (Gold Beach) zbudowana przez Brytyjczyków. Poszczególne części, o różnej wielkości, zostały wykonane w formie prefabrykatów w Anglii, a następnie po przeholowaniu do brzegów Francji, złożone i zatopione w określonych miejscach u wybrzeży Normandii.
Budowa i uruchomienie.
Zasada była taka sama dla obu portów. Powinny zapewniać ochronę przed wzburzonym morzem i umożliwiać rozładowywanie statków pomimo pływów morskich. Pierwszą z nich można było osiągnąć za pomocą kesonów i celowo zatopionych starych statków, które utworzyły sztuczny falochron wokół portu, gdzie fale osłabiałyby się. Dalej na morzu zakotwiczono duże metalowe konstrukcje, tak zwane „bombardony”, które służyły również do osłabiania fal. W celu umożliwienia „całodobowego rozładunku” molo musiało poruszać się w górę i w dół w czasie przypływu i odpływu. W tym celu użyto metalowe zbiorniki, które na długich metalowych słupach, służących jako prowadnice, mogły poruszać się zgodnie z pływami w górę i w dół. Układ drogowy w porcie obejmował powierzchnię około 500 hektarów.
Na lądzie wybudowano duże magazyny i wydzielono specjalny tabor samochodowy. Poszerzono stare drogi i wytyczono nowe dla szybszego transportu zaopatrzenia na front.
Budowa obu portów rozpoczęła się 7 czerwca 1944 roku, dzień po wylądowaniu. Pierwsze statki można było rozładować już po trzech dniach. Zakończenie powinno nastąpić 20 czerwca. Gwałtowna burza, która rozpoczęła się 19 czerwca i osłabła dopiero po trzech dniach, prawie całkowicie zniszczyła Mulberry „A”, który nie został jeszcze zabezpieczony zgodnie ze specyfikacjami. Amerykanie zrezygnowali z naprawy, dzięki czemu części, które nadawały się jeszcze do wykorzystania, posłużyły do dokończenia lekko uszkodzonego portu Mulberry „B”. W Vierville-sur-Mer / Saint-Laurent-sur-Mer Amerykanie rozpoczęli rozładowywać statki transportowe bezpośrednio przy plaży, co później okazało się jeszcze skuteczniejsze niż rozładowywanie na morzu.
Wkrótce potem brytyjski port Mulberry „B” zaczął w pełni funkcjonować. W sumie 628 000 ton zaopatrzenia, 40 000 pojazdów i 220 000 żołnierzy zostało przywiezionych tutaj i przetransportowanych na ląd do 31 października 1944.

</doc>
<doc id="5040200" url="https://pl.wikipedia.org/wiki?curid=5040200" title="Algonkini właściwi">
Algonkini właściwi



</doc>
<doc id="5040201" url="https://pl.wikipedia.org/wiki?curid=5040201" title="Henri Perrissol">
Henri Perrissol

Henri Perrissol (ur. 16 grudnia 1909 w Cannes, zm. 4 kwietnia 1964 w Paryżu) – francuski żeglarz, olimpijczyk.
W regatach rozegranych podczas Letnich Igrzysk Olimpijskich 1948 wystąpił w klasie Swallow zajmując 9 pozycję. Załogę jachtu "Red Indian" tworzył z nim Jacques Lebrun.

</doc>
<doc id="5040203" url="https://pl.wikipedia.org/wiki?curid=5040203" title="Friars Hole">
Friars Hole

Friars Hole – jaskinia w USA, w stanie Wirginia Zachodnia, w górach Allegheny.
W Friars Hole występuje rozciągnięty system korytarzy krasowych.

</doc>
<doc id="5040204" url="https://pl.wikipedia.org/wiki?curid=5040204" title="AVC Vogherese 1919">
AVC Vogherese 1919

AVC Vogherese 1919 (wł. Associazione Sportiva Dilettantistica A.V.C. Vogherese 1919) – włoski klub piłkarski, mający siedzibę w mieście Voghera, w północnej części kraju, grający od sezonu 2019/20 w rozgrywkach Eccellenza Lombardia.
Historia.
Chronologia nazw: 
Klub sportowy Associazione Vogherese Calcio (A.V.C.) został założony w miejscowości Voghera 26 listopada 1919 roku. W 1920 dołączył do FIGC. Również w 1920 towarzystwo gimnastyczne "Unione Ginnastica Vogherese" (U.G.V.) organizowało sekcję piłkarską. W sezonie 1920/21 zespół debiutował w rozgrywkach Promozione Lombardia (D2). 24 lipca 1921 roku, podczas zgromadzenia na którym przedstawiono "Projekt Pozzo", plan reformy mistrzostw, który przewidywał zmniejszenie mistrzostw Pierwszej Dywizji Północnej do zaledwie 24 uczestników w porównaniu z 64 uczestnikami mistrzostw sezonu 1920/21, 24 największe włoskie kluby odłączyli się od FIGC, tworząc federację (CCI) i mistrzostwo ("Prima Divisione", znane również jako "Torneo delle 24"). Klub A.V.C. zdecydował się przejść do CCI, zajmując w sezonie 1921/22 trzecie miejsce w Seconda Divisione Lombarda (D2). Inny klub z miasta U.G.V. dołączył do FIGC, zajmując w sezonie 1921/22 drugie miejsce w grupie A "Promozione Lombardia". Przed rozpoczęciem sezonu 1922/23 ze względu na "kompromis Colombo" dotyczący restrukturyzacji mistrzostw, klub został zakwalifikowany do Terza Divisione Lombardia (D3). Oba kluby A.V.C. i U.G.V. połączyły się przyjmując nazwę pierwszego a kolory drugiego. Po wprowadzeniu w 1926 roku "Divisione Nazionale" poziom "Terza Divisione" został zdegradowany do czwartego poziomu. W 1927 otrzymał promocję do Seconda Divisione, a w 1929 do Prima Divisione. W sezonie 1929/30 po podziale najwyższej dywizji na Serie A i Serie B poziom "Prima Divisione" został zdegradowany do trzeciego stopnia. W sezonie 1934/35 zajął 11.miejsce w grupie C "Prima Divisione". W sezonie 1935/36 jako trzeci poziom została wprowadzona Serie C, poziom "Prima Divisione" został obniżony do czwartego stopnia. Ale z powodu braku funduszy klub nie zgłosił się do mistrzostw w sezonie 1935/36. Po otrzymaniu listu, wysłanego z Asmary przez czterech byłych graczy z prośbą o odtworzenie A.V.C., we wrześniu 1936 roku klub A.V.C. zarejestrował się w Prima Divisione Lombarda (D4). Po zakończeniu sezonu 1936/37 klub z powodu braku funduszy oraz wydarzeń wojennych w Europie został rozwiązany. W maju 1941 były prezydent klubu markiz Amedeo Clavarino przekonał klub VISA Voghera do rejestracji w mistrzostwach "Prima Divisione Lombarda". W 1942 awansował do "Serie C". W trzeciej lidze występował tylko jeden sezon 1942/43, aż do rozpoczęcia działań wojennych na terenie Włoch w czasie II wojny światowej, wskutek czego mistrzostwa 1943/44 zostały odwołane. W 1944 startował w wojennych rozgrywkach "Campionato II Zona Lombarda".
Po zakończeniu II wojny światowej, klub wznowił działalność w 1945 roku i z pierwotną nazwą Associazione Vogherese Calcio został zakwalifikowany do Serie B-C Alta Italia. W 1946 klub awansował do "Serie B". W 1948 roku w wyniku reorganizacji systemu lig został zdegradowany do "Serie C". W 1950 spadł do Promozione Lombarda (D4). W 1952 po kolejnej reorganizacji systemu lig liga zmieniła nazwę na "IV Serie". W 1953 został na rok zdegradowany do Promozione Lombardia (D5). W 1958 zespół spadł do Campionato Lombardo Dilettanti. W 1959 z powodu poważnych kłopotów finansowych zaprzestał działalności sportowej i został rozwiązany.
Inny klub miejski Associazione Ragazzi Cairoli (A.R.C.), który powstał w 1948 roku, zastąpił zbankrutowany klub i startował w sezonie 1959/60 w rozgrywkach Prima Categoria Lombardia (D5). W 1962 awansował do "Serie D", po czym zmienił nazwę na AC Voghera. W 1970 zespół spadł do "Promozione Lombardia", a w 1973 przyjął nazwę AC Vogherese. W 1974 na rok został zdegradowany do "Promozione Lombardia". W 1978 zdobył promocję do "Serie D". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Serie D" została obniżona do piątego poziomu. W 1981 roku klub otrzymał promocję do "Serie C2", a w 1989 spadł do Campionato Interregionale (D5). W 1992 wrócił do "Serie C2", ale po roku spadł do Campionato Nazionale Dilettanti, po czym zmienił nazwę na AC Voghera. W 1996 znów wrócił do "Serie C2", ale w 1999 spadł do "Serie D". W sezonie 2012/13 zajął czwarte miejsce w grupie B "Serie D", ale potem z powodu trudności finansowych klub zrezygnował z dalszych występów i został rozwiązany.
W 2015 roku w mieście odbyła się fuzja klubów "Nord Voghera, Torrevillese i Orione", w wyniku czego został utworzony nowy klub o nazwie ASD Voghera, który startował w rozgrywkach Prima Categoria Lombardia (D7). W 2018 został promowany do "Promozione Lombardia". W sezonie 2018/19 zajął ostatnie 16.miejsce w grupie F "Promozione Lombardia", wycofując się z rozgrywek po rundzie jesiennej, i został zdegradowany do "Prima Categoria". Klub po raz kolejny został rozwiązany.
W czerwcu 2019 roku klub ASD OltrepoVoghera (powstał w 1920 roku) przejął tradycję głównego klubu miasta i zmienił nazwę na AVC Vogherese 1919. W sezonie 2019/20 startował w Eccellenza Lombardia (D5).
Barwy klubowe, strój.
Klub ma barwy czerwono-czarne. Zawodnicy swoje domowe spotkania zazwyczaj grają w czerwonych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Giovanni Parisi w mieście Voghera o pojemności 4 tys. widzów.

</doc>
<doc id="5040206" url="https://pl.wikipedia.org/wiki?curid=5040206" title="Cilowce">
Cilowce

Cilowce (; ) – wieś na Białorusi, w obwodzie witebskim, w rejonie miorski, w sielsowiecie Miory.
Dawniej używane nazwy – Cielewce.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Nowy Pohost.
Według Powszechnego Spisu Ludności z 1921 roku zamieszkiwało tu 178 osoby, 12 były wyznania rzymskokatolickiego, 162 prawosławnego a 4 mahometańskiego. Jednocześnie 1 mieszkaniec zadeklarował polską przynależność narodową, 173 białoruską a 4 tatarską. Były tu 33 budynki mieszkalne. W 1931 w 33 domach zamieszkiwało 183 osoby.
Wierni należeli do parafii rzymskokatolickiej w Nowym Pohoście i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Nowym Pohoście.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 miejscowość w składzie sielsowietu Dworne Sioło.

</doc>
<doc id="5040208" url="https://pl.wikipedia.org/wiki?curid=5040208" title="Płaskogłowi">
Płaskogłowi



</doc>
<doc id="5040210" url="https://pl.wikipedia.org/wiki?curid=5040210" title="Medal „Za bohaterstwo”">
Medal „Za bohaterstwo”

Medal „Za bohaterstwo” () – słowackie odznaczenie wojenne.
Historia.
Odznaczenie zostało ustanowione dekretem rządu Republiki Słowackiej nr 95/1939 z dnia 11 września 1939 roku, dla wyróżnienia żołnierzy, którzy wykazali się męstwem i dokonali czynów bohaterskich w czasie walk o samostanowienie Słowacji. W późniejszym okresie trzykrotnie nowelizowano ten dekret, zwiększając liczbę żołnierzy uprawnionych do wyróżnienia tą nagrodą. Obejmowała także ona wszystkich żołnierzy, którzy brali udział w działaniach bojowych armii słowackiej, jak również cudzoziemców współdziałających z oddziałami słowackimi. W ostatniej nowelizacji (dekret nr 220/42 z roku 1942 roku) wprowadzono jeszcze jedną zmianę, która wprowadziła nadanie tego odznaczenia za wkład w działania zbrojne, zostało one specjalnie oznaczone jako odznaczenie za zasługi.
Odznaczenie miało trzy klasy.
Zasady nadawania.
Odznaczenie według pierwszego dekretu było nadawane oficerom i żołnierzom armii słowackiej, którzy dokonali bohaterskich czynów w czasie walk o ustanowienie i obronę granic Słowacji. W późniejszych nowelizacjach uzyskanie tego odznaczenia możliwe było także za czyny bohaterskie dokonane w czasie działań bojowych armii słowackiej na terenie Polski i Związku Radzieckiego. W ostatniej nowelizacji przyjęto również, że można było wyróżnić tym odznaczeniem inne osoby, które swoim działaniem wspomagały działania bojowe, choć nie wyróżniły się pojedynczym czynem bohaterskim. Odznaczenie to było nazywane medalem za zasługi.
Medal w każdej klasie mógł być nadany tylko raz. Aby otrzymać medal wyższej klasy, trzeba było być już wyróżnionym medalem klasy niższej. W wyjątkowych przypadkach można było odznaczyć osobę medalem wyższej klasy, lecz wtedy było to jednoznaczne z otrzymaniem także medalu klasy niższej. 
Opis odznaki.
Odznaką odznaczenia jest krążek wykonana ze brązu o średnicy 36 mm. Odznaka I klasy jest pozłacana, II klasy – posrebrzana, III klasa jest w kolorze brązu. 
Na awersie odznaki znajduje się rysunek przedstawiający orła walczącego z wężem. Na rewersie natomiast znajdują się dwie gałązki oliwne przewiązane szarfą. Pomiędzy nimi w górnej części znajduje się herb Słowacji. Odznaka została zaprojektowana przez rzeźbiarza Fráňo Štefunko. 
Odznaka odznaczenia był zawieszona na prostokątnej wstążce orderowej o długości 50 mm i szerokości 35 mm, przy czym wstążki poszczególnych klas różniły się kolorem. Medal klasy I był zawieszony na wstążce koloru czerwonego, z białym paskiem o szer. 8 mm w środku i niebieskim paskiem o szer. 2 mm w środku białego pasku. Medal klasy II miał wstążkę koloru niebieskiego i analogiczne pośrodku paski biały i czerwony, wstążka klasy III była koloru żółtego z białymi i zielonymi paskami pośrodku. Dodatkowo dla medali nadane za zasługi na wstążce orderowej umieszczano okucie w postaci emaliowanego w barwy flagi słowackiej krążka z umieszczonym na nim w środku krzyżem patriarchalnym, koloru białego lub wykonaną z brązu zawieszkę w postaci wieńca laurowego przewiązanego szarfą, na której był napis w języku słowackim ZA ZÁSLUHY (pol. Za zasługi).

</doc>
<doc id="5040215" url="https://pl.wikipedia.org/wiki?curid=5040215" title="Karol Stromenger">
Karol Stromenger

Karol Stromenger (ur. 13 kwietnia 1848 we Lwowie, zm. 28 lutego 1895 w Weissenhirsch k/Drezna) – polski adwokat, fotograf. Członek założyciel i prezes Zarządu Klubu Miłośników Sztuki Fotograficznej we Lwowie. Członek Galicyjskiego Towarzystwa Muzycznego we Lwowie. Członek Towarzystwa Tatrzańskiego w Krakowie. Członek Zarządu Lwowskiego Towarzystwa Prawniczego.
Życiorys.
Karol Stromenger był absolwentem gimnazjum im. Franciszka Józefa I we Lwowie oraz ówczesnego Uniwersytetu Franciszkańskiego we Lwowie (obecnie Uniwersytet Lwowski). Związany z lwowskim środowiskiem prawniczym – mieszkał, pracował we Lwowie. Po zakończeniu praktyki adwokackiej w Wiedniu – w 1870 wrócił do Lwowa, gdzie od 1873 pracował w Prokuratorii Krajowej jako auskultant oraz referent pomocniczy – od 1875. Od 1878 prowadził własną kancelarię adwokacką we Lwowie. 
Związany z lwowskim środowiskiem fotograficznym – w 1891 był współzałożycielem oraz prezesem Zarządu Klubu Miłośników Sztuki Fotograficznej we Lwowie. Miejsce szczególne w jego twórczości zajmowała fotografia architektury – w zdecydowanej większości miasta Lwowa, fotografia krajobrazowa, fotografia portretowa oraz fotografia rodzinna. Był uczestnikiem wielu prezentacji oraz wystaw fotograficznych. Duża część jego fotografii wykonanych w technice cyjanotypii była prezentowana między innymi na "Powszechnej Wystawie Krajowej" we Lwowie, w 1894 roku. Od 1894, w związku z chorobą płuc przebywał na leczeniu w Szwajcarii gdzie zmarł 28 lutego 1895. Został pochowany na Cmentarzu Łyczakowskim we Lwowie. 
Prace Karola Stromengera znajdują się między innymi w zbiorach Muzeum Narodowego we Wrocławiu.

</doc>
<doc id="5040230" url="https://pl.wikipedia.org/wiki?curid=5040230" title="Memoriał Bronisława Idzikowskiego i Marka Czernego 2019">
Memoriał Bronisława Idzikowskiego i Marka Czernego 2019

Memoriał im. Bronisława Idzikowskiego i Marka Czernego 2019 – 45. edycja turnieju w celu uczczenia pamięci polskiego żużlowca Bronisława Idzikowskiego i Marka Czernego, który odbył się 23 marca 2019 roku w Częstochowie. Turniej wygrał Leon Madsen.
Wyniki.
Bieg po biegu

</doc>
<doc id="5040235" url="https://pl.wikipedia.org/wiki?curid=5040235" title="Erna Sack">
Erna Sack

Erna Dorothea Luise Sack, z domu Weber (ur. 6 lutego 1898 w Spandau, zm. 2 marca 1972 w Moguncji) – niemiecka śpiewaczka, sopran.
Życiorys.
Studiowała w Pradze oraz w Berlinie u Oscara Daniela. Początkowo występowała jako kontralt, później jako sopran koloraturowy. Zadebiutowała w 1925 roku w Städtische Oper w Berlinie. W następnych latach występowała w Bielefeldzie (1930–1932), Wiesbaden (1932–1934) i Wrocławiu (1934–1935). Od 1935 do 1941 roku związana była z Operą w Dreźnie, gdzie w 1935 roku wystąpiła jako Isotta w prapremierze "Die schweigsame Frau" Richarda Straussa. W 1936 roku debiutowała w Covent Garden Theatre w Londynie w roli Zerbinetty w "Ariadnie na Naksos" Straussa pod batutą kompozytora. Śpiewała gościnnie w Mediolanie, Paryżu, Wiedniu i Salzburgu. W 1947 roku wyjechała do Stanów Zjednoczonych. W latach 1947–1952 odbyła światowe tournée. W 1956 roku wróciła do Niemiec, w 1966 roku osiadła w Wiesbaden.
Obdarzona była unikatowym głosem, sięgającym do c4, o naturalnej lekkości koloratury, osiągając dźwięk nieosiągalny dla większości sopranów. Specjalizowała się w lżejszym repertuarze: ariach operetkowych, wokalnych opracowaniach walców Straussa i Lehára oraz pieśniach. Grete von Zieritz skomponowała z myślą o niej "Vogellieder". Wystąpiła w filmach "Blumen aus Nizza" Augusto Geniny (1936) i "Nanon" Herberta Maischa (1938).

</doc>
<doc id="5040237" url="https://pl.wikipedia.org/wiki?curid=5040237" title="Odznaka Honorowa za Zasługi dla Związku Sybiraków">
Odznaka Honorowa za Zasługi dla Związku Sybiraków

Odznaka Honorowa za Zasługi dla Związku Sybiraków – polskie odznaczenia niepaństwowe, ustanowione w 2011 r. przez Związek Sybiraków dla uhonorowania osób, które ofiarnie i z zaangażowaniem pełniły funkcje z wyboru w organach związku oraz osób, które nadzwyczajnie przyczyniły się do wykonywania statutowych celów związku.
Opis.
Odznaka Honorowa za Zasługi dla Związku Sybiraków ma dwa stopnie:
Odznaka wpisana jest w koło o średnicy 25 mm, przedstawia orła siedzącego na wielobocznej tarczy z monogramem z liter „ZS” (Związek Sybiraków) trzymającego w szponach skrzyżowane za tarczą miecze i zerwane kajdany. Całość otacza wieniec wawrzynowy otwarty górą, a u dołu związany kokardą. Wieniec i wiązanie kokardy ażurowe, pole tarczy emaliowane na zielono. Odznaka jest srebrzona i patynowana, stopień I wyróżnia złocony wieniec.
Zasady nadawania.
Odznaka nadawana jest przez Prezesa Zarządu Głównego Związku Sybiraków po pozytywnym rozpatrzeniu wniosku przez Konwent Odznaki. Jedna osoba może otrzymać dwukrotnie odznakę I stopnia i dwukrotnie odznakę II stopnia.
Odznaki są nadawane:
Odznaczeni.
Odznaczenie otrzymali m.in.:

</doc>
<doc id="5040238" url="https://pl.wikipedia.org/wiki?curid=5040238" title="AC Voghera">
AC Voghera



</doc>
<doc id="5040246" url="https://pl.wikipedia.org/wiki?curid=5040246" title="Whakamoke">
Whakamoke

Whakamoke – rodzaj pająków z rodziny Malkaridae i podrodziny Tingotinginae. Zalicza się do niego 7 opisanych gatunków. Wszystkie są endemitami Nowej Zelandii.
Morfologia.
Samice osiągają od 3,06 do 6,02 mm, a samce od 3,02 do 5,15 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samców prosoma ma od 1,25 do 2,36 mm długości i od 0,96 do 1,74 mm szerokości, zaś u samic od 1,26 do 2,68 mm długości i od 1,08 do 2,1 mm szerokości. Karapaks pokrywają nieregularne alweole. Jamka karapaksu wykształcona jest w postaci podłużnej linii. Tylny brzeg karapaksu jest szeroko listwowato wyniesiony. Wszystkie oczy oddalone są od siebie na odległości mniejsze niż ich średnice. Wysokość nadustka jest od 2,6 do 4,5 raza większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Warga dolna jest szersza niż długa i zlana z tarczowatym sternum. Odnóża są dłuższe i cieńsze niż u pokrewnego "Tingotingo". Uda pierwszej ich pary są zawsze dłuższe niż karapaks.
Opistosoma (odwłok) jest kremowy z ciemnobrązowym, silnie zesklerotyzowanym skutum i brązowymi dyskami szczecinkonośnymi. Skutum przykrywa części przednio-boczne opistosomy i przechodzi na jej stronę brzuszną, gdzie u samicy rozciąga się ku tyłowi do krawędzi epigastrycznej, a u samca na odległość równą około ¾ długości opistosomy. Na przedzie skutum tworzy pierścień otaczający łącznik. U samic skutum za epigynum ma otwarte fenestra, co odróżnia je od pokrewnego "Tingotingo". Środkiem opistosomy biegnie para podłużnych rzędów zawierających od czterech do siedmiu sigillów. Mały stożeczek ma dwie szczecinki.
Nogogłaszczki samca mają niezmodyfikowane golenie z trzema trichobotriami, zaś cymbium pozbawione apofiz i na szczycie stępione. Paracymbium ma ostry wierzchołek, zawsze pozbawiony wyrostków czy rozwidleń. Embolus jest krótszy niż u "Tingotingo", ma nieregularnie ukształtowany wierzchołek i nie zatacza pełnego koła wokół osi tegulum. Sierpowaty wyrostek konduktora ma wyrostek nasadowy z apofizą biegnącą w przeciwnym do embolusa kierunku.
Taksonomia.
Rodzaj ten wprowadzony został w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Jego gatunkiem typowym kreatorzy wyznaczyli opisanego w tej samej publikacji "W. orongorongo". Nazwa rodzajowa oznacza w języku maoryskim „ukrywać się” i odnosi się do skrytego trybu życia tych pająków.
Według wyników molekularnej analizy filogenetycznej Dimitara Dimitrowa i innych z 2017 roku rodzaj ten stanowi grupę siostrzaną dla rodzaju "Tingotingo". Hormiga i Scharff połączyli te rodzaje w 2020 roku w podrodzinę Tingotinginae.
Do rodzaju tego zalicza się 7 opisanych gatunków:

</doc>
<doc id="5040248" url="https://pl.wikipedia.org/wiki?curid=5040248" title="AC Fanfulla 1874">
AC Fanfulla 1874



</doc>
<doc id="5040250" url="https://pl.wikipedia.org/wiki?curid=5040250" title="Alrawia">
Alrawia

Alrawia – rodzaj roślin z rodziny szparagowatych. Obejmuje dwa gatunki występujące w północno-wschodnim Iraku i Iranie.
Nazwa naukowa rodzaju została nadana na cześć Ali al-Rawiego, byłego kuratora Narodowego Herbarium Iraku i zbieracza materiału zielnikowego ze wszystkich części tego kraju.
Morfologia.
Wieloletnie rośliny zielne. Podziemna cebula zbudowana jest z nakładających się dachówkowato liści, które żyją przez ok. 3 sezony wegetacyjne. Cebula chroniona jest okrywą składającą się z łusek szarawych od zewnątrz i fioletowych od środka. Ulistnienie skrętoległe. Kwiaty zebrane w grono, wyrastające na okrągłym na przekroju głąbiku. Szypułki krótkie, zginające się w dół po przekwitnięciu, wydłużające się w czasie owocowania. Okwiat rurkowaty, grzbiecisty, zrośnięty do połowy długości, dwukolorowy, purpurowo-fioletowy lub zielono-biały. Nitki pręcików mniej więcej nitkowate. Owocami są półkuliste torebki, zawierające czarne, kulistawe do szerokojajowatych nasiona.

</doc>
<doc id="5040254" url="https://pl.wikipedia.org/wiki?curid=5040254" title="Ferruccio Tagliavini">
Ferruccio Tagliavini

Ferruccio Tagliavini (ur. 14 sierpnia 1913 w Reggio nell’Emilia, zm. 28 stycznia 1995 tamże) – włoski śpiewak, tenor.
Życiorys.
Studiował w Parmie u Italo Brancucciego oraz we Florencji u Amedeo Bassiego. W 1938 roku debiutował we Florencji rolą Rudolfa w "Cyganerii" Giacomo Pucciniego, zdobywając pierwszą nagrodę na festiwalu Maggio Musicale Fiorentino. Od 1942 do 1953 roku występował w mediolańskiej La Scali. Występował gościnnie w Holandii (1943), Ameryce Południowej (1946–1947), nowojorskiej Metropolitan Opera (1947–1954 i 1961–1962) i San Francisco Opera (1948–1949 i 1952). W 1950 roku zadebiutował w Covent Garden Theatre w Londynie. Po raz ostatni wystąpił na scenie operowej w 1965 roku w Wenecji w tytułowej roli w "Wertherze" Masseneta. Później występował jeszcze jako artysta estradowy, ostatni raz w 1981 roku w nowojorskiej Carnegie Hall.
Był jednym z przedstawicieli stylu bel canto. Zasłynął rolami lirycznymi w operach Belliniego i Donizettiego, wykonywał też czołowe role w operach Verdiego i Pucciniego. Występował w filmach muzycznych, m.in. w "Cyruliku sewilskim" Mario Costy (1946) i "Vento di primavera" Giulio Del Torre i Arthura Marii Rabenalta (1958), wziął też udział w serii amerykańskich programów telewizyjnych "Voice of Firestone" (1950–1954).
Od 1941 roku był żonaty ze śpiewaczką Pią Tassinari.

</doc>
<doc id="5040256" url="https://pl.wikipedia.org/wiki?curid=5040256" title="Dranucha (przystanek kolejowy)">
Dranucha (przystanek kolejowy)

Dranucha (; ) – przystanek kolejowy oddalony o 1,9 km od miejscowości Dranucha, w rejonie czauskim, w obwodzie mohylewskim, na Białorusi. Położony jest na linii Osipowicze – Mohylew – Krzyczew.

</doc>
<doc id="5040259" url="https://pl.wikipedia.org/wiki?curid=5040259" title="Tour Trinity">
Tour Trinity

Tour Trinity – wieżowiec w Paryżu, we Francji, w dzielnicy La Défense, o wysokości 167 m i powierzchni 49 tys. m². Liczy 33 kondygnacje.
Wieżowiec zaprojektowała firma architektoniczna "Cro &amp; Co Architecture", kierowana przez architekta Jean-Luca Crochona.
Rdzeń Trinity jest przesunięty na elewacji i ozdobiony panoramicznymi windami. Zadrzewione tarasy, loggie i balkony są dostępne na całej wysokości wieży. Budynek wyposażony jest także w otwory przednie, które umożliwiają swobodny dostęp powietrza na wszystkich elewacjach oraz fasady bioklimatyczne optymalizujące dopływ naturalnego światła. Minimalna wolna wysokość na wszystkich piętrach wynosi 2,8 m.

</doc>
<doc id="5040261" url="https://pl.wikipedia.org/wiki?curid=5040261" title="Deceuninck-Quick Step w sezonie 2021">
Deceuninck-Quick Step w sezonie 2021

Deceuninck-Quick Step w sezonie 2021 – podsumowanie występów zawodowej grupy kolarskiej Deceuninck-Quick Step w sezonie 2021, w którym należała ona do dywizji UCI WorldTeams.
Transfery.
Opracowano na podstawie:
Skład.
Opracowano na podstawie:
Zwycięstwa.
Opracowano na podstawie:

</doc>
<doc id="5040263" url="https://pl.wikipedia.org/wiki?curid=5040263" title="Postbiotyk">
Postbiotyk

Postbiotyk – związki uwalniane ze składników żywności lub składników mikroorganizmów, które podawane w odpowiednich ilościach promują zdrowie i dobre samopoczucie gospodarza; metabolity szczepów probiotycznych.
Postbiotyki stymulują mikrobiom jelitowy i zawierają cząsteczki sygnałowe, które wykazują działanie przeciwzapalne i immunomodulujące, przeciwhipertensyjne, antyproliferacyjne, przeciwutleniające i przeciwhipercholesterolemiczne.
Procesem, który wyzwala powstawanie postbiotyków jest m.in. fermentacja, a także procesy obróbki cieplnej i enzymatycznej, ekstrakcji rozpuszczalnikiem i sonikacji.
Pojęcie "postbiotyk"u pojawia się w piśmiennictwie od ok. 2010 r., natomiast pojęcie "paraprobiotyki" pojawiało się już w 1986 r. Termin "postbiotyk" powstał w celu odróżnienia żywych komórek bakterii (probiotyków) od bioaktywnego produktu, zawierającego martwe mikroorganizmy i ich metabolity.

</doc>
<doc id="5040264" url="https://pl.wikipedia.org/wiki?curid=5040264" title="Czeres">
Czeres

Czeres (, "Czarasy"; , "Czeriessy") – agromiasteczko na Białorusi, w obwodzie witebskim, w rejonie miorskim, w sielsowiecie Miory.
Siedziba parafii prawosławnej pw. św. Mikołaja Cudotwórcy.
Historia.
Pierwsza wzmianka o miejscowości pochodzi z 1529 roku
W czasach zaborów istniały folwark i dobra Czeress należące do gminy Czeress w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia i osada leżały w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeres a od 1927 w gminie Miory.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej w Miorach i miejscowej prawosławnej. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. 

</doc>
<doc id="5040265" url="https://pl.wikipedia.org/wiki?curid=5040265" title="Gérard Souzay">
Gérard Souzay

Gérard Souzay, właśc. Gérard Marcel Tisserand (ur. 8 grudnia 1918 w Angers, zm. 18 sierpnia 2004 w Antibes) – francuski śpiewak, baryton.
Życiorys.
Uczył się śpiewu u Pierre’a Bernaca, następnie w latach 1940–1945 studiował w Konserwatorium Paryskim u Claire Croiza i Jeana-Emila Vanni-Marcoux. Zadebiutował w Paryżu w 1945 roku, w 1950 roku wystąpił w nowojorskim Town Hall. Występował na scenach europejskich, północno- i południowoamerykańskich, australijskich i japońskich. Początkowo występował z repertuarem pieśniowym, jako śpiewak operowy zadebiutował na festiwalu w Aix-en-Provence w 1957 roku rolą hrabiego Robinsona w "Il matrimonio segreto" Domenica Cimarosy. W 1965 roku wystąpił w nowojorskiej Metropolitan Opera jako hrabia Almaviva w "Weselu Figara" W.A. Mozarta. Wykładał na Indiana University w Bloomington (1985) i University of Texas w Austin (1986). Dokonał nagrań płytowych dla wytwórni Philips Records, EMI, Decca, RCA i HMV.

</doc>
<doc id="5040267" url="https://pl.wikipedia.org/wiki?curid=5040267" title="Tihad SC Casablanca">
Tihad SC Casablanca



</doc>
<doc id="5040270" url="https://pl.wikipedia.org/wiki?curid=5040270" title="Ittihad Khemisset">
Ittihad Khemisset



</doc>
<doc id="5040271" url="https://pl.wikipedia.org/wiki?curid=5040271" title="Alekszyszki">
Alekszyszki



</doc>
<doc id="5040272" url="https://pl.wikipedia.org/wiki?curid=5040272" title="IZK Khemisset">
IZK Khemisset



</doc>
<doc id="5040273" url="https://pl.wikipedia.org/wiki?curid=5040273" title="Bartłomiej Jędrzejak">
Bartłomiej Jędrzejak

Bartłomiej Jędrzejak (ur. 14 lipca 1977 w Zielonej Górze) – polski dziennikarz i prezenter telewizyjny. Autor licznych reportaży, felietonów i cykli telewizyjnych. Wykładowca Studium Dziennikarstwa Radiowego, Telewizyjnego i Realizacji Dźwięku. Wiele lat pracował w TVP, współtworząc takie programy jak "Wiadomości", "Panorama" i "Teleexpress". Od 2008 prezenter pogody w "Dzień dobry TVN".
Życiorys.
Wczesne lata.
Urodził się i dorastał w Zielonej Górze jako syn Krystyny i Stanisława Jędrzejaków. Już od dzieciństwa przejawiał zamiłowanie do publicznych występów. Przez 15 lat tańczył w Lubuskim Zespole Pieśni i Tańca w Zielonej Górze. W 1996 ukończył zielonogórskie I Liceum Ogólnokształcące im. Edwarda Dembowskiego. W latach 1998–2012 studiował na kierunku dziennikarstwa i komunikacji społecznej na Uniwersytecie im. Adama Mickiewicza w Poznaniu. 
Kariera.
W 1996 rozpoczął karierę dziennikarską w TVP Poznań. W latach 1997–2004 pracował w Telewizji Polskiej, dla której prowadził m.in. program "Mała czarna". 
Jest jednym z laureatów IX Plebiscytu „Gwiazdy Dobroczynności” - zwyciężył w kategorii Zdrowie; doceniono jego wieloletnią współpracę z Fundacją „Dar Szpiku”.
Od 2006 pracuje w TVN, początkowo jako prezenter pogody w TVN Meteo, następnie również w programie porannym "Dzień dobry TVN". Ponadto w 2019 prowadził szóstą edycję programu "Big Brother" dla TVN 7. Za swoją pracę w telewizji był nominowany do Telekamery w 2015 i 2018 w kategorii „Prezenter pogody”. W 2021 odebrał Telekamerę za wygraną w tejże kategorii. 
Wydał pięć książek: poradnik "Męska sprawa" (2017) oraz czteroczęściową serię "Pogoda dla Puchaczy" (2018–2019).
Życie prywatne.
Zmagał się z zaburzeniami depresyjnymi i lękowymi.

</doc>
<doc id="5040275" url="https://pl.wikipedia.org/wiki?curid=5040275" title="Jeunesse Massira">
Jeunesse Massira



</doc>
<doc id="5040296" url="https://pl.wikipedia.org/wiki?curid=5040296" title="True Faith">
True Faith

True Faith – piosenka zespołu New Order, wydana w 1987 roku jako singel promujący album "Substance 1987". Był to pierwszy utwór New Order notowany na liście Hot 100.
Powstanie.
„True Faith” był pierwszym utworem New Order, przy którego tworzeniu udział brał producent Stephen Hague. Zwrócił on uwagę zespołu po współpracy nad albumem Pet Shop Boys "Please". Przed wejściem do studia zespół przygotował jedynie podstawowy schemat werbla i basu. Linia basu była zainspirowana nieznaną z tytułu piosenką, która znajdowała się na nowojorskiej kasecie będącej w posiadaniu Bernarda Sumnera.
Nagrania, których dokonano w Advision Studios, trwały dziesięć dni. W trakcie sesji podjęto również prace nad innym utworem – „1963”. Z założenia powstałe utwory miały znaleźć się na singlu, a jeden z nich także na albumie kompilacyjnym "Substance 1987". Studio było nowoczesne i umożliwiało wykorzystanie sprzętu, który nie znajdował się jeszcze na rynku. Zespół wykorzystał również własny sprzęt, tj. sekwencer Yamaha QX1, syntezatory Voyetra-8 i Yamaha DX5 oraz sampler Akai S900. Hague także zapewnił własny sprzęt: sampler E-mu Emulator II oraz automat perkusyjny SP12. Początkowo zespół więcej czasu poświęcił na tworzenie „1963”, do „True Faith” programując jednocześnie końcowy pad i automat perkusyjny. Trzeciego dnia zespół wymyślił strukturę utworu trwającą około sześciu i pół minuty. W tym czasie Hague zaczął naciskać na Sumnera, aby wymyślił on tekst. Sumner spełnił tę prośbę w wynajmowanym mieszkaniu niedaleko dworca Paddington, nagrywając przy okazji wokal. Po powrocie do studia Sumner dograł partie gitarowe na Stratocasterze. Na końcu dograne zostały partie basowe i klawiszowe. Przy miksowaniu wykorzystano technologię MIDI.
Piosenka jest skomponowana w tonacji d-moll, a jej outro w tonacji G-dur.
Treść.
W wywiadzie dla magazynu „Q” w 1999 roku Bernard Sumner powiedział, że treścią „True Faith” jest uzależnienie od heroiny. Piosenka opowiada o tym z perspektywy narkomana. Sumner ponadto stwierdził, że w ostatniej chwili zmieniono fragment tekstu, zastępując na początku drugiej zwrotki słowa „they're all taking drugs with me” treścią „they're afraid of what they see”. Stało się tak po sugestii Stephena Hague'a, który uznał, że piosenka będzie miała większy potencjał bez bezpośredniego odniesienia do zażywania narkotyków.
Podczas koncertu w Reading w 1993 roku zespół zmienił początek drugiej zwrotki. Pojawiły się tam wówczas słowa: „When I was a very small boy, Michael Jackson played with me. Now that we’ve grown up together, he’s playing with my willy”. Było to odniesienie do ówczesnych podejrzeń, jakoby Michael Jackson molestował seksualnie osoby nieletnie.
Będące tytułem słowa nie znajdują się w tekście piosenki. Była to częsta praktyka New Order.
Wydanie i odbiór.
Był to czternasty singel New Order. Wydany został przez Factory Records w lipcu 1987 roku. Okładka singla przedstawia liść. Jej twórcą był Peter Saville zainspirowany tym, kiedy pewnego dnia liść spadł na przednią szybę jego samochodu.
Był to pierwszy singel New Order wydany w wielu wersjach: poza tradycyjnymi wersjami 7″ i 12″ wydano także wersję z remiksami Shepa Pettibone'a czy remiksem „Paradise” autorstwa Roberta Racica, a także CD z utworem „Evil Dust”.
Do piosenki zrealizowano teledysk wyreżyserowany przez Philippe'a Decouflé. Jest on surrealistyczną opowieścią o walce dobra ze złem. W klipie między innymi dwóch przebranych ludzi policzkuje się nawzajem w rytm perkusji. Teledysk nakręcono w Glastonbury i Paryżu.
Był to pierwszy utwór New Order, który znalazł się na liście Hot 100 – zajął na niej 32. miejsce. Piosenka była ponadto m.in. notowana na czwartym miejscu listy UK Singles Chart.
Wykorzystanie.
Piosenka pojawiła się w filmach "Jasne światła, wielkie miasto" (1988) oraz "American Psycho" (2000).
Remiksy i covery.
7 listopada 1994 roku London Records wydało singel "True Faith '94", zawierający remiksy tej piosenki. Osiągnął on dziewiąte miejsce na UK Singles Chart. W 2001 roku wyłącznie w Stanach Zjednoczonych wydano kolejne remiksy jako "True Faith 2001".
„True Faith” było kilkunastokrotnie coverowane, między innymi przez takich wykonawców, jak Dreadful Shadows (1995), Flunk (2004), Anberlin (2008), Lotte Kestner (2011), George Michael (2011) czy Sophie Ellis-Bextor (2014). Wersja Michaela zajęła 38. miejsca na listach Tracklisten i Single Top 100 oraz 27. na liście UK Singles Chart.

</doc>
<doc id="5040297" url="https://pl.wikipedia.org/wiki?curid=5040297" title="USS L-1 (SS-40)">
USS L-1 (SS-40)

USS L-1 (SS-40) – amerykański okręt podwodny z okresu I wojny światowej, pierwsza zbudowana jednostka typu "L". Okręt został zwodowany 20 stycznia 1915 roku w stoczni Fore River w Quincy, a w skład US Navy został przyjęty 11 kwietnia 1916 roku. Jednostka wzięła udział w działaniach wojennych na wodach europejskich w latach 1917–1918, pod oznaczeniem AL-1. Okręt wycofano ze służby 7 kwietnia 1922 roku, po czym sprzedano w celu złomowania.
Projekt i budowa.
Okręty podwodne typu "L" stanowiły rozwinięcie jednostek konstrukcji Johna Hollanda, budowanych w stoczni Electric Boat, oraz Simona Lake’a, przez co różniły się napędem, wymiarami i wypornością. Okręty projektu EB37G stanowiły ulepszoną i powiększoną wersję jednostek typu "K", z użyciem – po raz pierwszy na pokładach amerykańskich okrętów podwodnych – działa pokładowego (pierwsze cztery jednostki zbudowano bez dział, które dodano już w trakcie służby).
USS L-1 ("Submarine Torpedo Boat No. 40") zbudowany został w stoczni Fore River Shipyard w Quincy. Stępkę okrętu położono 13 kwietnia 1914 roku, zaś zwodowany został 20 stycznia 1915 roku. Koszt budowy okrętu wyniósł w przeliczeniu 650 000 £.
Dane taktyczno-techniczne.
USS L-1 był jednokadłubowym okrętem podwodnym o długości całkowitej 51 metrów, szerokości 5,3 metra i zanurzeniu 4,1 metra. Wyporność w położeniu nawodnym wynosiła 450 ton, a w zanurzeniu 548 ton. Okręt napędzany był na powierzchni przez dwa silniki wysokoprężne NLSECO o łącznej mocy 1200 KM. Napęd podwodny zapewniały dwa silniki elektryczne Busch-Sulzer o łącznej mocy 800 KM. Dwuśrubowy układ napędowy pozwalał osiągnąć prędkość 14 węzłów na powierzchni i 10,5 węzła w zanurzeniu. Okręt zabierał zapas 55 ton paliwa, co zapewniało zasięg wynoszący 3300 Mm przy prędkości 11 węzłów w położeniu nawodnym oraz 150 Mm przy prędkości 5 węzłów pod wodą. Dopuszczalna głębokość zanurzenia wynosiła 60 metrów.
Okręt wyposażony był w cztery dziobowe wyrzutnie torped kalibru 450 mm (18"), z łącznym zapasem ośmiu torped. Później dodano częściowo chowane do kiosku działo pokładowe, kal. 76 mm Mark IX L/23, zainspirowane niemieckim działem 88 mm stosowanym na przedwojennych okrętach tego państwa. Podczas tej samej wojennej modernizacji, na trwałe osłonięto pomost bojowy okrętu na kiosku i dodano zestaw hydrofonów na pokładzie oraz pod kilem. L-1 był pierwszym okrętem, w którym zastosowano niezależne od siebie zasuwane pokrywy wyrzutni torpedowych, zamiast stosowanej dotąd pojedynczej pokrywy obrotowej.
Załoga okrętu składała się z 28 oficerów, podoficerów i marynarzy.
Służba.
11 kwietnia 1916 roku w Boston Navy Yard USS L-1 został wcielony do US Navy. Pierwszym dowódcą jednostki został chor. mar. (ang. "Lieutenant Junior Grade") Freeland A. Daubin. Okręt włączono w skład 5 Dywizjonu Flotylli Okrętów Podwodnych Floty Atlantyckiej. 18 kwietnia nastąpiła zmiana dowódcy – nowym został chor. George A. Rood. W początkowym okresie służby L-1 przechodził różnego rodzaju próby i testy, m.in. w dniach 29 kwietnia–22 czerwca 1916 roku na wodach Nowej Anglii, między 6 lipca a 20 sierpnia nieopodal Long Island i Block Island (w towarzystwie tendra USS „Bushnell” (AS-2)), odwiedzając stocznie w celu naprawy stwierdzonych wad. Próby trwały do 23 grudnia, kiedy to okręt wypłynął w rejon Karaibów.
Pierwsze miesiące 1917 roku okręt spędził na ćwiczeniach taktycznych i torpedowych u wybrzeży Kuby. 1 lutego (w momencie rozpoczęcia przez Cesarstwo Niemieckie nieograniczonej wojny podwodnej) L-1 stacjonował w Zatoce Guacanayabo, po czym 31 marca przeszedł do Zatoki Chesapeake. W maju USS L-1, USS L-2, USS L-3 i USS L-4 przeszły do Philadelphia Navy Yard, gdzie poddano je gruntownym remontom przed planowanym udziałem w wojnie z Niemcami na wodach europejskich. 27 listopada USS L-1, USS L-2, USS L-3, USS L-4, USS L-9, USS L-10 i USS L-11, w towarzystwie tendrów USS „Fulton” (AS-1) i USS „Bushnell” (AS-2), opuściły New London i udały się w stronę Azorów, docierając mimo sztormu do Ponta Delgada 18 grudnia. Tam L-1 został poddany naprawom trwającym do stycznia 1918 roku, po czym 18 stycznia na holu USS „Bushnell” rozpoczął rejs do Queenstown, docierając do bazy 27 stycznia. Oznaczenie okrętu zmieniono na AL-1, by uniknąć pomyłek z brytyjskimi okrętami podwodnymi typu "L". W lutym amerykańskie okręty zmieniły miejsce stacjonowania na Berehaven (Cork), ćwicząc w Zatoce Bantry współdziałanie z Royal Navy. Po szkoleniu AL-1 przeszedł remont (w dniach 24 lutego–24 marca), a następnie do kwietnia w Queenstown na okręcie przeprowadzono dodatkowe prace, w tym instalację nowego peryskopu; do Berehaven jednostka powróciła 11 maja.
W dniach 21–22 maja 1918 roku okręt odbył patrol w rejonie Scilly, nawiązując kontakt z U-Bootem. AL-1 wystrzelił dwie niecelne torpedy, lecz niemiecki okręt wykonał unik i otworzył ogień z działa pokładowego; amerykańska jednostka zanurzyła się i kontakt został zerwany. 6 czerwca u wybrzeży Irlandii okręt podwodny napotkał niszczyciel USS „O’Brien” (DD-51), który oddał w kierunku AL-1 dwa niecelne strzały, póki obie jednostki nie wystrzeliły świec dymnych w celu identyfikacji. 28 czerwca dowództwo okrętu objął kpt. mar. (ang. "Lieutenant") Henry L. Abbott. 27 lipca, wracając z patrolu do Berehaven, AL-1 zauważył U-Boota, który jednak natychmiast się zanurzył. 24 sierpnia okręt przeprowadził ćwiczenia z amerykańskimi ścigaczami okrętów podwodnych. W listopadzie jednostka została przebazowana do Portland, gdzie doczekała zakończenia wojny. 28 grudnia nowym dowódcą jednostki został mianowany kmdr ppor. (ang. "Lieutenant commander") Eric F. Zemke.
3 stycznia 1919 roku okręt wyszedł z Portland w rejs do ojczyzny, docierając 1 lutego do Filadelfii. Jednostka trafiła do doku w Philadelphia Navy Yard na remont. 28 kwietnia dowództwo okrętu objął kpt. mar. Francis S. Low, a w maju L-1 został przeniesiony do bazy okrętów podwodnych w Hampton Roads. 22 września podczas ćwiczeń z siostrzanym L-2 okręt ledwo uniknął staranowania przez niszczyciel USS „Thomas” (DD-182), zaś 30 października zderzył się na tych samych wodach z parowcem „Northland”. 20 stycznia nowym dowódcą L-1 został mianowany kpt. mar. Robert P. Luker. 17 lipca 1920 roku okręt otrzymał numer identyfikacyjny SS-40. 1 lutego 1921 roku L-1 został staranowany przez łódź pilotową „Philadelphia”, po czym został odholowany do Lewes.
USS L-1 został wycofany ze służby 7 kwietnia 1922 roku w Filadelfii. 31 lipca 1922 roku kadłub jednostki został sprzedany firmie Pottstown Steel Co. i dostarczony kupującemu 6 września 1922 roku, po czym został złomowany.

</doc>
<doc id="5040303" url="https://pl.wikipedia.org/wiki?curid=5040303" title="Skórzyniec">
Skórzyniec



</doc>
<doc id="5040306" url="https://pl.wikipedia.org/wiki?curid=5040306" title="Mieczysław Treter">
Mieczysław Treter

Mieczysław Treter (ur. 2 sierpnia 1883 we Lwowie, zm. 25 października 1943 w Warszawie) – polski historyk, krytyk i popularyzator sztuki, estetyk, muzealnik i muzeolog, organizator polskiego muzealnictwa po 1918 r., uczestnik i animator międzywojennego życia artystycznego w Polsce.
Życiorys.
Ukończył gimnazjum we Lwowie oraz Lwowski Instytut Muzyczny, pobierał też lekcje malarstwa. Studiował na Uniwersytecie Lwowskim historię sztuki i filozofię (u Kazimierza Twardowskiego). Doktorat uzyskał w r. 1910. I wojnę światową spędził w Charkowie. W latach 1917–1918 prowadził wykłady z estetyki w polskim kolegium uniwersytetu w Kijowie. W latach 1920–1922 był docentem historii sztuki w Politechnice Lwowskiej, następnie na Uniwersytecie Warszawskim (wykładał historię sztuki nowszej i teorię sztuk plastycznych), zaś w latach 1925–1927 wykładał na Uniwersytecie Lwowskim. Równolegle w latach 1918–1922 był kustoszem Muzeum im. Lubomirskich we Lwowie, a w latach 1922–1924 dyrektorem Państwowych Zbiorów Sztuki w Warszawie.
Był współzałożycielem Instytutu Propagandy Sztuki, dyrektorem Towarzystwa Szerzenia Sztuki Polskiej Wśród Obcych (TOSSPO) i komisarzem kilku wystaw sztuki polskiej za granicą. W połowie lat 20. ostatni redaktor poświęconego sztuce „Przeglądu Warszawskiego”. Redagował cenioną serię wydawniczą „Monografie Artystyczne”. Od 1908 roku Członek Polskiego Towarzystwa Filozoficznego we Lwowie.
Ogłaszał prace z zakresu krytyki i teorii sztuki, a także publicystyczne artykuły z zakresu filozofii. Był autorem licznych publikacji o sztuce polskiej XIX i XX w., m.in. pracy Matejko... (1939). Ogłosił szereg publikacji z zakresu muzealnictwa, podkreślając celowość organizacji państwowych muzeów i galerii sztuki.

</doc>
<doc id="5040308" url="https://pl.wikipedia.org/wiki?curid=5040308" title="Titta Ruffo">
Titta Ruffo

Titta Ruffo, właśc. Ruffo Cafiero Titta (ur. 9 czerwca 1877 w Pizie, zm. 5 lipca 1953 we Florencji) – włoski śpiewak, baryton.
Życiorys.
Początkowo pracował jako kowal w należącej do jego ojca kuźni, po kłótni z nim uciekł jednak w wieku 19 lat z domu i udał się do Rzymu, gdzie rozpoczął studia w Akademii Muzycznej św. Cecylii u Venceslao Persichiniego. Później uczył się u Lelio Casiniego w Mediolanie. Debiutował w 1898 roku na deskach rzymskiego Teatro Costanzi rolą Herolda w "Lohengrinie" Richarda Wagnera. W kolejnych latach występował w Santiago de Chile (1900), Kairze (1901), Buenos Aires (1902) i Londynie (1903). W sezonie 1903/1904 debiutował w La Scali. W latach 1904–1907 koncertował w Moskwie, Petersburgu, Kijowie, Odessie i Charkowie. W 1907 roku wystąpił na deskach Teatru Wielkiego w Warszawie w tytułowej roli w "Hamlecie" Ambroise’a Thomasa. W 1912 roku debiutował w Stanach Zjednoczonych, występując w Filadelfii w "Rigoletcie" Giuseppe Verdiego. W latach 1912–1914 i 1919–1921 występował w Chicago. Od 1922 do 1929 roku śpiewał w nowojorskiej Metropolitan Opera. Po raz ostatni wystąpił na scenie w 1931 roku w Buenos Aires jako Scarpia w "Tosce" Giacomo Pucciniego. Jako przeciwnik Benito Mussoliniego odmawiał występów we Włoszech, po przyjeździe do Rzymu w 1937 roku został na pewien czas uwięziony za swoje antyfaszystowskie poglądy. Po zwolnieniu zamieszkał we Florencji i poświęcił się pracy pedagogicznej.
W swojej karierze zasłynął przede wszystkim rolami w operach Giuseppe Verdiego. Dokonał licznych nagrań płytowych. Opublikował autobiografię "La mia parabola" (Mediolan 1937).

</doc>
<doc id="5040309" url="https://pl.wikipedia.org/wiki?curid=5040309" title="Dołhinowo">
Dołhinowo

Dołhinowo (; ) – wieś na Białorusi, w obwodzie witebskim, w rejonie miorskim, w sielsowiecie Uźmiony.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwały tu 93 osoby, 26 było wyznania rzymskokatolickiego, a 67 prawosławnego. Jednocześnie 4 mieszkańców zadeklarowało polską, a 89 białoruską przynależność narodową. Było tu 18 budynków mieszkalnych. W 1931 w 20 domach zamieszkiwało 108 osób.
Wierni należeli do parafii rzymskokatolickiej w Leonpolu i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR. Do 1962 wieś w składzie sielsowietu Malce.
Od 1991 w składzie niepodległej Białorusi.

</doc>
<doc id="5040314" url="https://pl.wikipedia.org/wiki?curid=5040314" title="Direct4">
Direct4

Direct4 – zaprezentowany w 2020 roku system zarządzania napędem na cztery koła stworzony przez japońską markę Lexus z myślą o samochodach elektrycznych i hybrydowych. Układ kontroluje doprowadzany do kół moment obrotowy wytwarzany przez przedni i tylny silnik elektryczny, automatycznie rozdzielając siłę napędową trafiającą do przedniej i tylnej osi, a także steruje siłą hamowania wszystkich kół. System bazuje na tzw. e-osiach, w których centrum znajduje się silnik elektryczny.
Pierwszym samochodem z systemem Direct4 był elektryczny SUV Lexus RZ. Japoński producent wprowadził takie rozwiązanie również w modelu RX 500h z napędem hybrydowym. 

</doc>
<doc id="5040319" url="https://pl.wikipedia.org/wiki?curid=5040319" title="Jason Chan (łyżwiarz figurowy)">
Jason Chan (łyżwiarz figurowy)

Jason Chan (ur. 12 sierpnia 1996 w Montrealu) – kanadyjski łyżwiarz figurowy reprezentujący Australię, startujący w parach tanecznych z Holly Harris. Uczestnik mistrzostw czterech kontynentów, mistrz Australii seniorów (2020) oraz mistrz Kanady w kategorii Novice (2014).
Programy.
Holly Harris / Jason Chan

</doc>
<doc id="5040326" url="https://pl.wikipedia.org/wiki?curid=5040326" title="Austeria Promnicka w Krakowie">
Austeria Promnicka w Krakowie

Austeria Promnicka obecnie Zajazd Kościuszkowski – budynek austerii (karczmy), znajdujący się w Krakowie, w dzielnicy IV, na Prądniku Białym, przy ulicy Białoprądnickiej 3.
W latach 1546-1548 na Białym Prądniku biskup krakowski Samuel Maciejowski zbudował pałac w stylu włoskiej willi.
W połowie XVIII wieku biskup Andrzej Stanisław Kostka Załuski rozbudował zespół pałacowy dobudowując kolejne budynki. Wtedy też powstał budynek karczmy (austerii). W kartuszu, nad wejściem do budynku, znajdują się do dzisiaj inicjały „PK” pierwszego dzierżawcy karczmy, Piotra Kalickiego. Austerię projektował prawdopodobnie Franciszek Placidi.
Środek budynku stanowiła sień, zamykana drewnianymi wrotami. Na lewo od sieni znajdowały się dwa pomieszczenia szynku, po prawej izby gościnne.
Po pierwszym rozbiorze Austriacy skonfiskowali i rozparcelowali biskupie dobra, a budynek ulegał niszczeniu i w 1910 roku był już ruiną. Przeprowadzono remont, zmieniono przeznaczenie gospody. Po II wojnie został przejęty przez władze i zasiedlony. Po kilku latach zdewastowany budynek wraz z dworkiem przejęło miasto.
Ponownie wykonano remont, ale austeria nadal pełniła funkcje mieszkalne. Podejmowane kolejne próby zmiany sposobu użytkowania budynku kończyły się fiaskiem. Brakowało inwestorów z powodu braku porozumienia z konserwatorem zabytków, co do sposobu użytkowania. W latach 80. XX wieku zaczęto wykwaterowywać mieszkańców.
Po upadku komunizmu w Polsce zaczął się najgorszy okres dla budynku. Pojawił się deweloper z kapitałem zagranicznym, który wykupił karczmę. Planował zbudowanie obok osiedla domów. Doprowadził jedynie do kompletnej ruiny budynku, a zniszczenia dopełniły dwa pożary, w 1998 i 2000.
Dewastacja zabytku stała się podstawą do wywłaszczenia w 2001 roku, na podstawie przepisów o ochronie zabytków. 
Miasto zadecydowało o odtworzeniu budynku wg stanu z 1958 roku. Podczas rewaloryzacji okazało się, że większość pierwotnych murów nie nadaje się do wykorzystania. Zostały wyburzone, a następnie odtworzone w pierwotnym kształcie. Oryginalny jest jedynie niewielki fragment obejmujący środkową część fasady oraz piwnice.
Austeria jest obecnie użytkowana przez Centrum Kultury Dworek Białoprądnicki, ma w niej siedzibę Rada Dzielnicy IV.
Nazwa "Zajazd Kościuszkowski", jak podaje Michał Rożek, wzięła się z miejscowego podania. Jak gminna wieść niesie, Tadeusz Kościuszko przed bitwą pod Racławicami odpoczywał ze swoimi kosynierami w pobliskim parku.

</doc>
<doc id="5040327" url="https://pl.wikipedia.org/wiki?curid=5040327" title="Eduardo Azevedo Soares">
Eduardo Azevedo Soares

Eduardo Eugénio Castro de Azevedo Soares (ur. 23 stycznia 1941 w Porto, zm. 29 grudnia 2010 w Lizbonie) – portugalski wojskowy i polityk, deputowany, minister, sekretarz generalny Partii Socjaldemokratycznej.
Życiorys.
Był zawodowym wojskowym, służył jako oficer w marynarce wojennej. 
Później zaangażował się w działalność polityczną w ramach Partii Socjaldemokratycznej. W latach 1982–1983 był podsekretarzem stanu przy prezydium rządu. W latach 1985–1987 był sekretarzem stanu w resorcie spraw zagranicznych. Od 1991 do 1995 sprawował urząd ministra do spraw morskich w trzecim rządzie Aníbala Cavaco Silvy. W 1995 i 1999 wybierany na posła do Zgromadzenia Republiki VII i VIII kadencji. W latach 1995–1996 był sekretarzem generalnym PSD, pełnił też funkcję wiceprezesa partii. Wchodził też w skład miejskiej egzekutywy w Cascais.

</doc>
<doc id="5040330" url="https://pl.wikipedia.org/wiki?curid=5040330" title="Gerda Lerner">
Gerda Lerner

Gerda Lerner, de domo Kronstein, primo voto Jensen (ur. 30 kwietnia 1920 r. w Wiedniu, zm. 2 stycznia 2013 r. w Madison) – amerykańska pisarka, historyczka, wykładowczyni uniwersytecka pochodzenia żydowskiego; działaczka na rzecz praw kobiet. Oprócz licznych publikacji naukowych jest autorką poezji, beletrystyki, sztuk teatralnych, scenariuszy i autobiografii.
Biografia.
Urodziła się w zamożnej żydowskiej rodzinie. Jej ojciec Robert Kronstein był właścicielem apteki w Wiedniu, a matka Ilona Neumann artystką. Miała dostatnie dzieciństwo i młodość. Po aneksji Austrii przez III Rzeszę Niemicką w 1938 r. i wobec narastających nastrojów antysemickich w Wiedniu jej rodzina została zmuszona do wyjazdu za granicę. Gerda, za jej antyhitlerowskie poglądy, została na krótko osadzona w więzieniu, gdzie spędziła osiemnaste urodziny.
W 1939 roku wraz ze swoim przyszłym pierwszym mężem Bobbym Jensenem udało się jej wyjechać do Nowego Jorku, gdzie znalazła pracę najpierw jako kelnerka, potem sprzedawczyni, urzędniczka i technik radiolog. W tym samym czasie zaczęła pisać i opublikowała dwa opowiadania, w których opowiedziała o okropnościach nazizmu. Po rozwodzie z Jensenem poznała i wyszła za mąż w 1941 r. za Carla Lernera, młodego reżysera teatralnego, a później filmowca, działacza Komunistycznej Partii Stanów Zjednoczonych Ameryki. Carl i Gerda Lernerowie wspólnie organizowali wiele publicznych wystąpień przeciwko maccartyzmowi, dyskryminacji rasowej, dyskryminacji kobiet i militaryzmowi amerykańskiemu.
W latach pięćdziesiątych Gerda Lerner ukończyła studia na Columbia University z tytułem magistra historii. Jej praca dyplomowa została opublikowana w 1967 roku jako esej pod tytułem "The Grimke Sisters from South Carolina: Rebels against Slavery". W tym samym czasie była jedną z założycielek Narodowej Organizacji Kobiet. Wkrótce została wykładowczynią uniwersytecką i badaczką sytuacji społecznej kobiet inaugurując w 1968 roku pierwszy amerykański kurs o historii kobiet w Sarah Lawrence College w Yonkers.
W 1980 roku, uzyskując stanowisko profesora uniwersytetu na Uniwersytecie Wisconsin-Madison, dała początek pierwszemu kierunkowi studiów nad sytuacją socjalną kobiet. Opublikowała kilka prac na ten temat, takich jak: 
Kolejnym znaczącym jej dziełem jest "A Death of One's Own" (1978), w którym Gerda Lerner opowiada o śmierci swojego ukochanego męża Carla i jego walce o chęć zachowania godności pacjenta do końca życia, który odmawia poddania się totalitarnym regułom narzucanym przez służbę zdrowia panującym w szpitalu. W pracy tej autorka wprowadza pojęcie szacunku dla nieuleczalnie chorych pacjentów i ich praw.
W roku 2002 opublikowała swoją autobiografię zatytułowaną "Fireweed: A Political Autobiography". Fireweed jest to angielska nazwa Epilobium angustifolium rośliny, która jako pierwsza zaczyna rosnąć na ziemi zniszczonej przez pożar. Gerda Lerner porównuje się do tej rośliny jako kobieta, która dorastała w trudach ognia i walki.

</doc>
<doc id="5040332" url="https://pl.wikipedia.org/wiki?curid=5040332" title="Dubowo I">
Dubowo I

Dubowo I – dawna wieś. Tereny na których leżała znajdują się obecnie na Białorusi, w obwodzie witebskim, w rejonie miorskim, w sielsowiecie Uźmiony.
Historia.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Żośno a od 1927 w gminie Leonpol.
Według Powszechnego Spisu Ludności z 1921 roku zamieszkiwało tu 52 osoby, 52 było wyznania prawosławnego. Jednocześnie wszyscy mieszkańcy zadeklarowali polską przynależność narodową. Było tu 10 budynków mieszkalnych. W 1931 w 12 domach zamieszkiwało 55 osób.
Wierni należeli do parafii prawosławnej w Leonpolu. Miejscowość podlegała pod Sąd Grodzki w Miadziole i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5040334" url="https://pl.wikipedia.org/wiki?curid=5040334" title="Dubowo II">
Dubowo II

Dubowo II – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorski, w sielsowiecie Uźmiony.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwały tu 102 osoby, 1 była wyznania rzymskokatolickiego, a 101 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 25 budynków mieszkalnych. W 1931 w 26 domach zamieszkiwało 130 osób.
Wierni należeli do parafii prawosławnej w Leonpolu. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5040336" url="https://pl.wikipedia.org/wiki?curid=5040336" title="Micromastus gracilis">
Micromastus gracilis

Micromastus gracilis – gatunek chrząszcza z rodziny ryjkowcowatych, jedyny przedstawiciel rodzaju "Micromastus".
Zasięg występowania.
USA, występuje w Kalifornii.
Budowa ciała.
Ciało silnie wydłużone, pokryte jasnymi włosami. Ubarwienie czarnobrunatne z jasnobrązowymi plamkami na pokrywach.

</doc>
<doc id="5040338" url="https://pl.wikipedia.org/wiki?curid=5040338" title="Micromastus">
Micromastus



</doc>
<doc id="5040340" url="https://pl.wikipedia.org/wiki?curid=5040340" title="Ruggero Raimondi">
Ruggero Raimondi

Ruggero Raimondi (ur. 3 października 1941 w Bolonii) – włoski śpiewak, bas-baryton.
Życiorys.
Uczył się w Akademii Muzycznej św. Cecylii w Rzymie u Teresy Pediconi (1961–1962) i Armando Piervenanziego (1963–1965). Debiutował w 1964 roku w Spoleto jako Colline w "Cyganerii" Giacomo Pucciniego. W tym samym roku wystąpił w Rzymie jako Procida w "Nieszporach sycylijskich" Giuseppe Verdiego. W latach 1965–1967 występował w Teatro La Fenice w Wenecji. W 1968 roku zadebiutował w mediolańskiej La Scali rolą Timura w "Turandot" Pucciniego. W 1969 roku wystąpił na festiwalu operowym w Glyndebourne w tytułowej roli w "Don Giovannim" W.A. Mozarta. W 1970 roku zadebiutował w nowojorskiej Metropolitan Opera jako Silva w "Ernanim" Verdiego. Występował w teatrach operowych w Monachium (1972), Hamburgu (1976/1977 i 1981/1982), Paryżu (1979), Wiedniu (1990) i Berlinie (1991), a także w londyńskim Covent Garden Theatre (1970, 1990, 1993–1994) i na festiwalu w Salzburgu (od 1970). Był jedną z gwiazd, które wystąpiły na koncercie z okazji otwarcia gmachu paryskiej Opéra Bastille w 1989 roku.
Wykonuje zarówno partie barytonowe, jak i basowe, z równym powodzeniem występuje w rolach komediowych i tragicznych. Dokonał licznych nagrań płytowych swoich ról operowych, występował też w filmach i telewizji. Zagrał w "Cyganerii" Franco Zeffirelliego (1967), "Don Giovannim" Josepha Loseya (1979), "Carmen" Francesco Rosiego (1984) i "Borysie Godunowie" Andrzeja Żuławskiego (1989).

</doc>
<doc id="5040341" url="https://pl.wikipedia.org/wiki?curid=5040341" title="Abderrazak Khaïri">
Abderrazak Khaïri



</doc>
<doc id="5040343" url="https://pl.wikipedia.org/wiki?curid=5040343" title="Czejenowie">
Czejenowie



</doc>
<doc id="5040345" url="https://pl.wikipedia.org/wiki?curid=5040345" title="José Falcão e Cunha">
José Falcão e Cunha

José Bernardo Veloso Falcão e Cunha (ur. 21 stycznia 1932, zm. 23 września 2009) – portugalski polityk i inżynier, deputowany, minister, sekretarz generalny Partii Socjaldemokratycznej.
Życiorys.
Z wykształcenia i zawodu inżynier budownictwa lądowego. Zaangażował się w działalność polityczną w ramach Partii Socjaldemokratycznej. W latach 1990–1992 pełnił funkcję sekretarza generalnego PSD. W 1991 i 1995 wybierany na posła do wybierany na posła do Zgromadzenia Republiki VI i VII kadencji. W latach 1993–1995 sprawował urząd ministra do spraw zatrudnienia i ochrony socjalnej w trzecim rządzie Aníbala Cavaco Silvy.

</doc>
<doc id="5040346" url="https://pl.wikipedia.org/wiki?curid=5040346" title="Język czejeński">
Język czejeński



</doc>
<doc id="5040349" url="https://pl.wikipedia.org/wiki?curid=5040349" title="Pheloconus cribricollis">
Pheloconus cribricollis

Pheloconus cribricollis – gatunek chrząszcza z rodziny ryjkowcowatych.
Zasięg występowania.
Występuje we wsch. części USA po Nebraskę i Teksas na zach.
Budowa ciała.
Osiąga 3,2 - 4,5 mm długości. Ubarwienie czarne z jasnobrązowymi i białymi plamkami na pokrywach.

</doc>
<doc id="5040351" url="https://pl.wikipedia.org/wiki?curid=5040351" title="Wanda Baraniecka-Szaynok">
Wanda Baraniecka-Szaynok

Wanda Baraniecka-Szaynok (ur. 6 grudnia 1889 w Rudence, zm. 6 czerwca 1971 w Warszawie) – lekarka, uczestniczka trzeciego powstania śląskiego, komendantka PWK, kapitan Armii Krajowej.
Życiorys.
Urodziła się 6 grudnia 1889 roku we wsi Rudenka koło Kijowa. Była córką inżyniera Ignacego Baranieckiego, który był administratorem dóbr Branickich. W 1915 ukończyła polskie gimnazjum Peretiatkowiczowej w Kijowie i rozpoczęła studia medyczne.
Okres międzywojenny.
W 1918 wstąpiła do żeńskiego oddziału Polskiej Organizacji Wojskowej w Kijowie, a w 1920 roku wyjechała na dalsze studia do Warszawy. Została przyjęta w poczet studentów trzeciego roku studiów Wydziału Lekarskiego Uniwersytetu Warszawskiego i równocześnie rozpoczęła pracę w wojskowym szpitalu w Piotrkowie Trybunalskim, w którym mieszkała do 1921 roku.
Brała udział w III powstaniu śląskim, gdzie jako pomoc sanitarna organizowała zaopatrzenie dla 2 Pułku Piechoty im. Tadeusza Kościuszki. Ze względu na nieukończone studia medyczne zwana była „medyczką” lub jak jej dwie młodsze koleżanki, Maria Zdziarska-Zaleska i Zofia Rzeczycka-Wykowska, „podlekarką”.
Służyła najpierw w 4. baonie 2 PP, potem przeniosła się do Kędzierzyna, gdzie zorganizowała przenośny punkt sanitarno-zaopatrzeniowy. Jej pułk brał udział w zdobyciu Kędzierzyna (6–9 maja), a potem od 10 maja walczył na linii: Kędzierzyn–Januszkowice.
Jej waleczną postawę podczas tych walk wspominała po latach Halina Wojciechowska-Sołowijowa:
Opuszczając Śląsk, wyszła za mąż za Władysława Szaynoka, studenta Politechniki Lwowskiej, weterana III powstania śląskiego. Zamieszkali we Lwowie, gdzie Szaynokowa w 1925 ukończyła studia medyczne. Odbyła trzyletnią praktykę szpitalną i rozpoczęła pracę jako lekarka szkolna.
Działała w Związku Pracy Obywatelskiej Kobiet oraz Komitecie Społecznym Przysposobienia Wojskowego Kobiet do Obrony Kraju. Wkrótce objęła funkcję instruktorki oraz komendantki koła Przysposobienia Wojskowego Kobiet we Lwowie. Dbała o poprawę sprawności fizycznej kobiet pracujących w fabrykach oraz propagowała właściwą higienę pracy. Ukończyła kurs dla lekarzy sportowych i organizowała letnie obozy sportowe. Wielokrotnie była komendantką letnich obozów PWK. W 1933 roku została powołana na stanowisko komendantki PWK w Przemyślu. Po wygłoszeniu wykładu na temat broni chemicznej podczas jednego z obozów letnich zyskała przydomek "Iperyt".
Po śmierci męża w 1934 roku pozostała sama z kilkuletnią córką Haliną, która z uwagi na jej pogarszający się stan zdrowia trafiła pod opiekę dziadków, mieszkających wówczas na Lubelszczyźnie.
W 1936 roku została oddelegowana z ramienia PWK na igrzyska olimpijskie do Berlina. Następnie została powołana na stanowisko wizytatora ds. żeńskich hufców licealnych przy Ministerstwie Wyznań Religijnych i Oświecenia Publicznego i z ramienia tegoż ministerstwa w 1938 wizytowała nauczanie nowo wprowadzonego do szkół przedmiotu – przysposobienia do obrony kraju – w zakresie wojskowej służby pomocniczej.
II wojna światowa.
Została zmobilizowana 1 września 1939 i przydzielona jako lekarz batalionu Pomocniczej Służby Wojskowej Kobiet we Lwowie. W drodze z Warszawy do Lwowa została jednak skierowana przez szefa sanitarnego garnizonu lubelskiego do Komendy Garnizonu. Uczestniczyła w obronie Lublina w szeregach Kompanii Obrony Lublina. W październiku 1939 roku wróciła do Warszawy, gdzie wstąpiła do Służby Zwycięstwu Polski, a potem została członkiem ZWZ-AK. Początkowo pracowała w dziale kolportażu, potem szkoliła patrole sanitarne (działała pod pseudonimem „Dunia”). Od 1942 roku pełniła funkcję kuriera Oddziału II KG AK na Białoruś i Ukrainę. Pracę konspiracyjną wykonywała, posługując się fałszywymi dokumentami na nazwisko Halina Sobolewska. W jej mieszkaniu znajdował się skład leków, które przemycano do obozu koncentracyjnego Stutthof.
13 stycznia 1943 została aresztowana w Kijowie w mieszkaniu szefa polskiego wywiadu na obszar Ukrainy. Pomimo tortur nie zdradziła swojej prawdziwej tożsamości i dzięki temu nie została powiązana z grupą pracowników wywiadu. Po dwóch miesiącach przewieziono ją do więzienia przy ulicy Łąckiego we Lwowie, a stamtąd 3 października do obozu koncentracyjnego KL Auschwitz-Birkenau.
Zarejestrowana w obozie jako Halina Sobolewska otrzymała numer 64267. Została przydzielona do pracy jako pielęgniarka w bloku dziecięcym.
30 września 1944 została wywieziona transportem ewakuacyjnym do KL Ravensbrück, gdzie została zarejestrowana pod numerem 73189. Pracowała jako lekarz w rewirze szpitalnym dla kobiet. Sprzeciwiała się okradaniu chorych z żywności przez więźniarki funkcyjne (blokową i naczelną pielęgniarkę). 7 kwietnia 1945 roku karnie przeniesiono ją do obozu koncentracyjnego w Mehltheuer razem z 300 Żydówkami. Doczekała wyzwolenia obozu przez żołnierzy amerykańskich w nocy z 15 na 16 kwietnia.
Okres powojenny.
Do września 1945 pracowała jeszcze w Wetzlar, w obozie dla byłych robotników przymusowych, a później w szpitalu w Meppen, gdzie stacjonowała 1 Dywizja Pancerna gen. Stanisława Maczka. Tam też została zweryfikowana w stopniu kapitana.
W maju 1947 wyjechała do Anglii, gdzie została zdemobilizowana i rozpoczęła pracę w szpitalu w Chester. Od 1954 pracowała jako psychiatra w szpitalu w Bridgend. Podczas epidemii czarnej ospy w 1962 roku opiekowała się zakażonymi, mimo że nie była wcześniej szczepiona. Swoją postawą wzbudziła ogólny szacunek mieszkańców miasta.
W 1966 wróciła do Polski i zamieszkała wraz z córką w podwarszawskim Konstancinie. Wkrótce rozpoczęła działalność w Komitecie Opieki Społecznej. Zmarła 6 czerwca 1971 roku w Szpitalu Praskim w Warszawie. Pochowano ją na warszawskich Powązkach (kwatera P-1-13).
Odznaczenia.
Została odznaczona:
Upamiętnienie.
Była bohaterką wystawy „Zapomniane bohaterki – lekarki w służbie medycznej w powstaniach śląskich”.

</doc>
<doc id="5040352" url="https://pl.wikipedia.org/wiki?curid=5040352" title="Wanda Baraniecka-Szaynokowa">
Wanda Baraniecka-Szaynokowa



</doc>
<doc id="5040353" url="https://pl.wikipedia.org/wiki?curid=5040353" title="Wanda Szaynokowa">
Wanda Szaynokowa



</doc>
<doc id="5040358" url="https://pl.wikipedia.org/wiki?curid=5040358" title="Pheloconus hispidus">
Pheloconus hispidus

Pheloconus hispidus – gatunek chrząszcza z rodziny ryjkowcowatych.
Zasięg występowania.
Występuje we wsch. części USA od Florydy i Teksasu na płd, po Nowy Jork i Missouri na płn.
Budowa ciała.
Osiąga 2,5 - 2,9 mm długości. Ubarwienie jasnobrązowe z ciemną głową i przedpleczem, na pokrywach ciemne i białe plamki.
Biologia i ekologia.
Żeruje na roślinach z rodziny ślazowatych.

</doc>
<doc id="5040359" url="https://pl.wikipedia.org/wiki?curid=5040359" title="Lokomotīve Dyneburg (żużel)">
Lokomotīve Dyneburg (żużel)



</doc>
<doc id="5040361" url="https://pl.wikipedia.org/wiki?curid=5040361" title="AS Suzzara Calcio">
AS Suzzara Calcio

AS Suzzara Calcio (wł. Associazione Sportiva Suzzara Calcio) – włoski klub piłkarski, mający siedzibę w mieście Suzzara, w północnej części kraju, grający od sezonu 2015/16 w rozgrywkach Prima Categoria Lombardia.
Historia.
Chronologia nazw: 
Klub sportowy Suzzara FC został założony w miejscowości Suzzara w 1919 roku. Początkowo zespół rozgrywał mecze towarzyskie. W sezonie 1922/23 debiutował w rozgrywkach Terza Divisione Emiliana (D3). W 1930 zdobył awans do Seconda Divisione Emiliana, która po wprowadzeniu w 1926 roku "Divisione Nazionale" oraz w sezonie 1929/30 po podziale najwyższej dywizji na Serie A i Serie B została zdegradowana do czwartego poziomu. W sezonie 1933/34 po raz ostatni zagrał w "Seconda Divisione Emiliana", a w 1935 został rozwiązany.
W sezonie 1938/39 klub o nazwie G.I.L. Suzzara startował w "Seconda Divisione Emiliana". W następnym sezonie 1939/40 z nową nazwą AC Gianni Corradini zwyciężył w grupie A "Seconda Divisione Emiliana" i awansował do Serie C. W trzeciej lidze występował do 1943 roku, aż do rozpoczęcia działań wojennych na terenie Włoch w czasie II wojny światowej, wskutek czego mistrzostwa 1943/44 zostały odwołane. W 1944 startował w wojennych rozgrywkach Campionato di Guerra Alta Italia, plasując się na drugiej pozycji w grupie B, a potem był również drugim w finale B regionu Emilia.
Po zakończeniu II wojny światowej, klub wznowił działalność w 1945 roku i został zakwalifikowany do Serie B-C Alta Italia. W 1946 klub awansował do "Serie B". W 1948 roku w wyniku reorganizacji systemu lig został zdegradowany do "Serie C". W 1949 spadł do Prima Categoria Emiliana. W 1952 po kolejnej reorganizacji systemu lig klub liga zmieniła na "Promozione Emiliana". W 1957 piąta liga została przemianowana na "Campionato Nazionale Dilettanti", a w 1959 na "Prima Categoria Emiliana". W 1964 zespół został zdegradowany do Seconda Categoria Emiliana, a w 1967 wrócił do "Prima Categoria Emiliana". W 1971 klub awansował do "Serie D". W 1972 spadł na rok do Promozione Emiliana. W 1978 zespół znów spadł do "Promozione Emiliana". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Promozione" została obniżona do szóstego poziomu. W 1981 roku klub otrzymał promocję do Campionato Interregionale (D5), ale po roku wrócił do "Promozione Emiliana". W 1984 znów awansował do "Campionato Interregionale", a w 1986 do "Serie C2". W sezonie 1992/93 zajął 17.miejsce w grupie A "Serie C2" i został zdegradowany do Campionato Nazionale Dilettanti (D5), ale potem z powodu trudności finansowych klub ogłosił upadłość.
Chociaż klub zbankrutował, ale nie zrezygnował z oficjalnej działalności, rejestrując drużynę Allievi Provinciali w rozgrywkach "Terza Categoria Lombarda" (D10). W 1994 zespół awansował do Seconda Categoria Lombarda, w 1995 do Prima Categoria Lombarda (D8), a w 1996 do "Promozione Lombarda". W sezonie 1997/98 z nazwą AS Farmer Suzzara startował w Eccellenza Lombarda. W 2000 spadł do "Promozione Lombarda", po czym zmienił nazwę na Suzzara Calcio 2000. W 2002 wrócił do "Eccellenza Lombarda". W 2008 na rok został promowany do "Serie D". W sezonie 2008/09 zajął 15.miejsce w grupie D "Serie D" i po przegraniu baraży play-out został zdegradowany do "Eccellenza Lombarda". Ale zrezygnował z dalszych występów w mistrzostwach i został rozwiązany.
Po roku nieobecności we wrześniu 2010 roku klub został reaktywowany z nazwą AS Suzzara Calcio, zaczynając od najniższego szczebla w "Terza Categoria Mantovana" (D10). W 2011 zespół awansował do "Seconda Categoria Lombardia". Przed rozpoczęciem sezonu 2014/15 wprowadzono reformę systemy lig, wskutek czego "Seconda Categoria" awansowała na ósmy poziom. W sezonie 2014/15 zajął drugie miejsce w grupie N "Seconda Categoria Lombardia" i po wygranych barażach awansował do "Prima Categoria Lombardia".
Barwy klubowe, strój.
Klub ma barwy biało-czarne. Zawodnicy swoje domowe spotkania zazwyczaj grają w pasiastych pionowo biało-czarnych koszulkach, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Italo Allodi w mieście Suzzara o pojemności 4,1 tys. widzów.

</doc>
<doc id="5040362" url="https://pl.wikipedia.org/wiki?curid=5040362" title="Lokomotīve Dyneburg">
Lokomotīve Dyneburg



</doc>
<doc id="5040367" url="https://pl.wikipedia.org/wiki?curid=5040367" title="Suzzara Calcio 2000">
Suzzara Calcio 2000



</doc>
<doc id="5040370" url="https://pl.wikipedia.org/wiki?curid=5040370" title="Pheloconus infector">
Pheloconus infector

Pheloconus infector – gatunek chrząszcza z rodziny ryjkowcowatych.
Zasięg występowania.
Występuje we wsch. części USA od Florydy i Teksasu na płd, po Nowy Jork i Indianę na płn.
Budowa ciała.
Osiąga 4,5 - 5,2 mm długości. Ubarwienie ciała czarne z bordowymi i białymi plamami na pokrywach.

</doc>
<doc id="5040371" url="https://pl.wikipedia.org/wiki?curid=5040371" title="Associazione Sportiva Suzzara Calcio">
Associazione Sportiva Suzzara Calcio



</doc>
<doc id="5040372" url="https://pl.wikipedia.org/wiki?curid=5040372" title="Suzzara Calcio">
Suzzara Calcio



</doc>
<doc id="5040376" url="https://pl.wikipedia.org/wiki?curid=5040376" title="Changan BenBen">
Changan BenBen

Changan BenBen – samochód osobowy klasy najmniejszej produkowany pod chińską marką Changan od 2006 roku. Od 2014 roku produkowana jest druga generacja modelu.
Pierwsza generacja.
Changan BenBen I został zaprezentowany po raz pierwszy w 2006 roku.
Niewielki hatchback uzupełnił ofertę chińskiego Changana jako najmniejszy i najtańszy pojazd w ofercie. Charakterystyczna, jednobryłowa sylwetka liczna obłych akcentów i ze szpiczastą linią okien opracowana została przez włoskie studio projektowe I.DE.A Institute.
Początkowo gamę jednostek napędowych utworzył tylko jeden, czterocylindrowy silnik benzynowy o pojemności 1,3 litra i mocy 86 KM, z kolei w 2008 roku poszerzyła ją także słabsza jednostka o pojemności 1 litra i mocy 53 KM.
Lifting.
W sierpniu 2010 roku Changan BenBen pierwszej generacji przeszedł obszerną restylizację, w ramach której na wewnętrznym rynku chińskim pojazd zyskał przemodelowany pas przedni z dużą atrapą chłodnicy i rozbudowanymi, podwójnymi lampami tylnymi.
Sprzedaż.
Changan BenBen pierwszej generacji był samochodem globalnym, eksportowanym przez chińskiego producenta do licznych rynków rozwijających się. Pod nazwą Changan Benni samochód był eksportowany do wybranych państw Ameryki Południowej, jak Chile, z kolei pod uproszczoną w wymowie nazwą Chana Benni pojazd dostępny był m.in. w Południowej Afryce i Indiach oraz na Filipinach. Nazwę Chana Era CV6 hatchback nosił w Malezji.
Druga generacja.
Changan BenBen II został zaprezentowany po raz pierwszy w 2013 roku.
Po tym, jak między 2010 a 2014 rokiem Changan oferował dwa miejskie modele w postaci pierwszej generacji BenBena i nowocześniejszego modelu BenBen Mini, w 2013 zdecydowano się zastąpić je zupełnie nowym, pojedynczym modelem w postaci drugiej generacji linii modelowej BenBen. Debiut pojazdu odbył się podczas wystawy Guangzhou Auto Show 2013.
Samochód zyskał projekt stylistyczny obfitujący w liczne zaokrąglenia i ostre kanty, a także charakterystyczne zaakcentowane przetłoczenie biegnące przez całą długość nadwozia. W kabinie pasażerskiej uwzględniono przestrzeń na centralnie umieszczony ekran systemu multimedialnego w konsoli centralnej.
Pod kątem wymiarów zewnętrznych BenBen II stał się wyraźnie większym i przestronniejszym nadwoziem, który zyskał większy rozstaw osi oraz dłuższą karoserię, większą do 3,7 metra.
Gamę silników drugiej generacji Changana BenBen utworzyły dwie, czterocylindrowe jednostki benzynowe o pojemności 1,2 lub 1,4 litra. Podstawowa jednostka rozwinęła moc 80 KM, z kolei topowa - 100 KM.
BenBen EV/E-Star.
Changan BenBen EV został zaprezentowany po raz pierwszy w 2015 roku.
Półtora roku po debiucie BenBena drugiej generacji, Changan przedstawił najtańszy i najmniejszy samochód elektryczny w swojej ofercie w postaci modelu BenBen EV opartego na bazie spalinowego wariantu. Pod kątem wizualnym odróżniły go jedynie detale takie jak niebieska listwa w przedniej części nadwozia oraz obrotowy przełącznik trybów jazdy w konsoli centralnej w miejscu tradycyjnego wybieraka biegów.
Lifting.
W listopadzie 2020 roku przedstawiony został wariant po gruntowje restylizacji, która przyniosła nowy wygląd pasa przedniego upodobniony do innych modeli w gamie na czele z agresywnie stylizowanymi reflektorami wykonanymi w technologii LED. Ponadto, zastosowano zupełnie nowy projekt deski rozdzielczej, a nazwa została skorygowana na Changan BenBen E-Star.
Dane techniczne.
Zarówno wersja sprzed modernizacji, jak i ta po niej napędzana jest silnikiem elektrycznym o mocy 75 KM, który oferujerędkość maksymalną 125 km/h oraz maksymalny zasięg na jednym ładowaniu do 301 kilometrów. Bateria charakteryzuje się maksymalną pojemnością 32,2 kWh.

</doc>
<doc id="5040380" url="https://pl.wikipedia.org/wiki?curid=5040380" title="Changan BenBen EV">
Changan BenBen EV



</doc>
<doc id="5040382" url="https://pl.wikipedia.org/wiki?curid=5040382" title="Changan BenBen E-Star">
Changan BenBen E-Star



</doc>
<doc id="5040385" url="https://pl.wikipedia.org/wiki?curid=5040385" title="Changan Benni">
Changan Benni



</doc>
<doc id="5040390" url="https://pl.wikipedia.org/wiki?curid=5040390" title="Chana Benni">
Chana Benni



</doc>
<doc id="5040391" url="https://pl.wikipedia.org/wiki?curid=5040391" title="Chana Era CV6">
Chana Era CV6



</doc>
<doc id="5040393" url="https://pl.wikipedia.org/wiki?curid=5040393" title="António Duarte Silva">
António Duarte Silva

António Baptista Duarte Silva (ur. 5 maja 1941 w Figueira da Foz, zm. 1 kwietnia 2011) – portugalski polityk, inżynier i samorządowiec, w latach 1994–1995 minister.
Życiorys.
Absolwent inżynierii mechanicznej w Instituto Superior Técnico w ramach Universidade Técnica de Lisboa (1966). W 1970 ukończył studia podyplomowe z mechaniki stosowanej w Imperial College London. Pracował jako nauczyciel akademicki, od 1984 był przewodniczącym rady dyrektorów przedsiębiorstwa stoczniowego Estaleiros Navais de Viana do Castelo. Działał w Partii Socjaldemokratycznej. W latach 1994–1995 był ministrem rolnictwa w trzecim rządzie Aníbala Cavaco Silvy. W 1995 dodatkowo zajmował stanowisko ministra do spraw morskich. W 1998 objął funkcję przewodniczącego zgromadzenia miejskiego swojej rodzinnej miejscowości. Od 2002 do 2009 sprawował urząd burmistrza Figueira da Foz. Zmarł podczas pobytu we Francji na zawał serca.

</doc>
<doc id="5040401" url="https://pl.wikipedia.org/wiki?curid=5040401" title="Puchar Belgii w piłce siatkowej mężczyzn (2020/2021)">
Puchar Belgii w piłce siatkowej mężczyzn (2020/2021)

Puchar Belgii w piłce siatkowej mężczyzn 2020/2021 – 54. sezon rozgrywek o siatkarski Puchar Belgii zorganizowany przez Volley Belgium. Zainaugurowany został 25 listopada 2020 roku.
Ze względu na restrykcje związane z pandemią COVID-19 zrezygnowano z udziału drużyn z niższych lig i rozgrywania wstępnych rund. W rozgrywkach brały udział wyłącznie kluby z EuroMillions Volley League.
Rozgrywki składały się z ćwierćfinałów, półfinałów i finału. We wszystkich rundach rywalizacja toczyła się w systemie pucharowym, z tym że w półfinałach rozgrywane były dwumecze.
Finał ("EuroMillions Cup Finals") odbył się 21 lutego 2021 roku w Lotto Arenie w Antwerpii. Puchar Belgii po raz czternasty zdobył klub , który w finale pokonał .
System rozgrywek.
Rozgrywki o Puchar Belgii w sezonie 2020/2021 składały się z ćwierćfinałów, półfinałów i finału. Uczestniczyły w nich wyłącznie kluby z EuroMillions Volley League. Pary ćwierćfinałowe powstały w drodze losowania. Do drużyn rozstawionych (, , i ) dolosowywane były pozostałe drużyny.
O awansie w parach ćwierćfinałowych decydował jeden mecz, którego gospodarzem była drużyna nierozstawiona. Półfinały odbywały się w formie dwumeczów. O awansie decydowała większa liczba zdobytych punktów. Za zwycięstwo 3:0 lub 3:1 drużyna otrzymywała 3 punkty, za zwycięstwo 3:2 – 2 punkty, za porażkę 2:3 – 1 punkt, natomiast za porażkę 1:3 lub 0:3 – 0 punktów. Jeżeli po rozegraniu dwumeczu obie drużyny zdobyły taką samą liczbę punktów, o awansie decydował tzw. złoty set grany do 15 punktów z dwoma punktami przewagi jednej z drużyn.
Zwycięzcy półfinałów rozgrywali jedno spotkanie finałowe o Puchar Belgii.

</doc>
<doc id="5040407" url="https://pl.wikipedia.org/wiki?curid=5040407" title="Bellewalia">
Bellewalia

Bellewalia ("Bellevalia" ) – rodzaj roślin z rodziny szparagowatych. Obejmuje 74 gatunki występujące na obszarze od strefy śródziemnomorskiej do Azji Środkowej.
Nazwa naukowa rodzaju została nadana na cześć Pierre'a de Bellevala, żyjącego w latach 1558–1632 francuskiego botanika, założyciela Ogrodu Botanicznego w Montpellier.

</doc>
<doc id="5040411" url="https://pl.wikipedia.org/wiki?curid=5040411" title="Bellevalia">
Bellevalia



</doc>
<doc id="5040412" url="https://pl.wikipedia.org/wiki?curid=5040412" title="North West Rail Link">
North West Rail Link



</doc>
<doc id="5040418" url="https://pl.wikipedia.org/wiki?curid=5040418" title="Adam Bruno Ulam">
Adam Bruno Ulam



</doc>
<doc id="5040419" url="https://pl.wikipedia.org/wiki?curid=5040419" title="Klara i wszystko jasne">
Klara i wszystko jasne

Klara i wszystko jasne ("Alles Klara") – niemiecki serial kryminalny emitowany w latach 2012-2017.
Treść.
Akcja serialu toczy się w położonych w środkowych Niemczech górach Harz. Główna bohaterka, Klara Degen, jest sekretarką pracującą w komisariacie policji w górskim miasteczku. Często wtrąca się do prowadzonych tam śledztw przyczyniając się do rozwiązania kryminalnych zagadek.

</doc>
<doc id="5040421" url="https://pl.wikipedia.org/wiki?curid=5040421" title="Józefinka (serial telewizyjny)">
Józefinka (serial telewizyjny)

Józefinka ("Joséphine, ange gardien") – francuski serial fantastyczny emitowany od 1997 roku. 
Treść.
Główna bohaterka, Joséphine Delamarre (w tej roli Mimie Mathy) jest aniołem, wysłanym z Nieba na Ziemię, aby pomagać ludziom, mającym kłopoty. Pojawia się na początku problemów i znika, kiedy problem już jest rozwiązany. Każdy odcinek opowiada o innym przypadku.

</doc>
<doc id="5040422" url="https://pl.wikipedia.org/wiki?curid=5040422" title="Józefinka (ujednoznacznienie)">
Józefinka (ujednoznacznienie)



</doc>
<doc id="5040425" url="https://pl.wikipedia.org/wiki?curid=5040425" title="Memoriał Bronisława Idzikowskiego i Marka Czernego 1976">
Memoriał Bronisława Idzikowskiego i Marka Czernego 1976

Memoriał im. Bronisława Idzikowskiego i Marka Czernego 1976 – 9. edycja turnieju w celu uczczenia pamięci polskiego żużlowca Bronisława Idzikowskiego i Marka Czernego, który odbył się 24 października 1976 roku w Częstochowie. Turniej wygrał Marek Cieślak.
Wyniki.
Bieg po biegu

</doc>
<doc id="5040432" url="https://pl.wikipedia.org/wiki?curid=5040432" title="Kłamstwo to nowa prawda">
Kłamstwo to nowa prawda

Kłamstwo to nowa prawda – album zespołu Dezerter wydany w 2021 roku przez wydawnictwo Mystic Production.
Dla uzyskania lepszej jakości dźwięku album na płycie winylowej odtwarzany jest na 45 RPM.
Album został nominowany do Fryderyków 2022 w kategorii album roku rock/metal.

</doc>
<doc id="5040439" url="https://pl.wikipedia.org/wiki?curid=5040439" title="Mont de Marsan">
Mont de Marsan



</doc>
<doc id="5040440" url="https://pl.wikipedia.org/wiki?curid=5040440" title="ROA">
ROA



</doc>
<doc id="5040441" url="https://pl.wikipedia.org/wiki?curid=5040441" title="Pheloconus">
Pheloconus

Pheloconus – rodzaj chrząszcza z rodziny ryjkowcowatych.
Zasięg występowania.
Rodzaj ten obejmuje gatunki występujące w Ameryce Północnej i Południowej.
Gatunki.
Do "Pheloconus" zaliczanych jest około 38 gatunków:

</doc>
<doc id="5040442" url="https://pl.wikipedia.org/wiki?curid=5040442" title="Komitet Centralny Bułgarskiej Partii Komunistycznej">
Komitet Centralny Bułgarskiej Partii Komunistycznej

Komitet Centralny Bułgarskiej Partii Komunistycznej (Централен комитет на Българската комунистическа партия) – centralna instancja partii, wykonująca polecenia Biura Politycznego Bułgarskiej Partii Komunistycznej, "de facto" organ zarządzania wszystkimi dziedzinami życia w tym kraju (1944–1989).
Siedziba Komitetu Centralnego.
Pierwsza mieściła się w Sofii przy ul. Moskiewskiej (ул. „Московска”) 31 (1949), obecnie zajmowanym przez władze Sofii, kolejna w wybudowanym kompleksie reprezentacyjno-biurowym nazywanym Domem Partii (Партиен дом) (arch. Peco Zlatew) z 1954 na Placu Niepodległości (площад „Независимост“). Od 2020 budynek zajmuje Zgromadzenie Narodowe (Народно събрание).

</doc>
<doc id="5040443" url="https://pl.wikipedia.org/wiki?curid=5040443" title="Natacha Randriantefy">
Natacha Randriantefy

Natacha Randriantefy (ur. 14 marca 1978 w Antananarywie) – madagaskarska tenisistka, reprezentantka kraju w Pucharze Federacji, olimpijka.
Jej siostra Dally również była zawodową tenisistką.
Kariera tenisowa.
W karierze wygrała jeden turniej singlowy oraz osiem turniejów deblowych rangi ITF. 5 sierpnia 2002 zajmowała najwyższe miejsce w rankingu singlowym WTA Tour – 325. pozycję oraz osiągnęła najwyższą lokatę w deblu – 173. miejsce.
W latach 1997–1998 reprezentowała kraj w zmaganiach o Puchar Federacji. Łącznie rozegrała dwanaście meczów, zwyciężając w siedmiu z nich.
Wystąpiła na igrzyskach olimpijskich w 1992 i 1996 roku. W Barcelonie po przejściu kwalifikacji przegrała w pierwszej rundzie gry pojedynczej z Heleną Sukovą. W grze podwójnej razem z siostrą uległy deblowi Conchita Martínez–Arantxa Sánchez Vicario w pierwszym spotkaniu turnieju głównego. W Atlancie w pierwszym meczu siostry Randriantefy ponownie przegrały z Martínez i Sánchez Vicario.

</doc>
<doc id="5040445" url="https://pl.wikipedia.org/wiki?curid=5040445" title="Osiedle miejskie kardymowskie">
Osiedle miejskie kardymowskie

Kardymowskoje () – jednostka administracyjna (osiedle miejskie) wchodząca w skład rejonu kardymowskiego w оbwodzie smoleńskim w Rosji.
Centrum administracyjnym osiedla miejskiego jest osiedle typu miejskiego Kardymowo.
Geografia.
Powierzchnia osiedla miejskiego wynosi 31,48 km².
Historia.
Osiedle powstało na mocy uchwały obwodu smoleńskiego z 2 grudnia 2004 r., z późniejszymi zmianami – uchwała z dnia 20 grudnia 2018 roku.
Demografia.
W 2020 roku osiedle miejskie zamieszkiwało 5006 osób.
Miejscowości.
W skład jednostki administracyjnej wchodzą 4 miejscowości, w tym 1 osiedle (Kardymowo) i 3 dieriewnie (Jermaczki, Kriwcy, Sopaczewo).

</doc>
<doc id="5040449" url="https://pl.wikipedia.org/wiki?curid=5040449" title="Pheloconus rubicundulus">
Pheloconus rubicundulus

Pheloconus rubicundulus – gatunek chrząszcza z rodziny ryjkowcowatych.
Zasięg występowania.
Występuje w Ameryce Środkowej, Kolumbii, Peru, Brazylii, Paragwaju, Boliwii oraz Argentynie.
Budowa ciała.
Ubarwienie ciała brązowe z białymi plamkami na pokrywach, oraz białą szczecinką.

</doc>
<doc id="5040454" url="https://pl.wikipedia.org/wiki?curid=5040454" title="Pheloconus rufovalis">
Pheloconus rufovalis

Pheloconus rufovalis – gatunek chrząszcza z rodziny ryjkowcowatych.
Zasięg występowania.
Występuje w Ameryce Środkowej oraz w Brazylii.

</doc>
<doc id="5040457" url="https://pl.wikipedia.org/wiki?curid=5040457" title="Paige Hourigan">
Paige Hourigan

Paige Mary Hourigan (ur. 3 lutego 1997 w Turakinie) – nowozelandzka tenisistka, reprezentantka kraju w Pucharze Billie Jean King.
Kariera tenisowa.
W karierze wygrała cztery singlowe oraz dziesięć deblowych turniejów rangi ITF. Najwyżej w rankingu WTA Tour była sklasyfikowana na 441. miejscu w singlu (8 marca 2021) oraz na 225. miejscu w deblu (8 marca 2021).
W zawodach cyklu WTA Tour zadebiutowała w 2013 roku w Auckland. W 2017 roku po raz pierwszy reprezentowała kraj w zmaganiach o Puchar Federacji.
W 2018 roku została mistrzynią Nowej Zelandii w grze podwójnej (w parze z Erin Routliffe) oraz wicemistrzynią w grze pojedynczej.
W sezonie 2019 osiągnęła pierwszy finał zawodów cyklu WTA Tour w grze podwójnej. Razem z Taylor Townsend przegrały w meczu mistrzowskim w Auckland z Eugenie Bouchard i Sofią Kenin wynikiem 6:1, 1:6, 7–10.
Życie prywatne.
Paige Hourigan pochodzi z maoryskiego iwi Ngāti Tūwharetoa.

</doc>
<doc id="5040458" url="https://pl.wikipedia.org/wiki?curid=5040458" title="Paige Mary Hourigan">
Paige Mary Hourigan



</doc>
<doc id="5040464" url="https://pl.wikipedia.org/wiki?curid=5040464" title="Meksykańskie Siły Powietrzne">
Meksykańskie Siły Powietrzne



</doc>
<doc id="5040470" url="https://pl.wikipedia.org/wiki?curid=5040470" title="Astrid Varnay">
Astrid Varnay

Ibolyka Astrid Maria Varnay (ur. 25 kwietnia 1918 w Sztokholmie, zm. 4 września 2006 w Monachium) – amerykańska śpiewaczka pochodzenia szwedzkiego, sopran.
Życiorys.
Jej rodzice byli zawodowymi śpiewakami i przybyli do Szwecji z Austro-Węgier, w 1920 roku wyemigrowali wraz z córką do Stanów Zjednoczonych. Astrid początkowo uczyła się śpiewu od matki, następnie u Paula Althouse’a oraz u dyrygenta Hermanna Weigerta, którego w 1944 roku poślubiła. Zadebiutowała na scenie w 1941 roku w nowojorskiej Metropolitan Opera, zastępując niedysponowaną Lotte Lehmann w roli Zyglindy w "Walkirii" Richarda Wagnera. Z Metropolitan Opera była związana do 1956 roku i później ponownie w latach 1974–1976, ostatni raz wystąpiła tam w 1979 roku. W 1948 roku debiutowała w londyńskim Covent Garden Theatre, gdzie występowała do 1968 roku. W latach 1951–1968 występowała na festiwalach w Bayreuth.
Specjalizowała się w dziełach Richarda Wagnera, Richarda Straussa i Giuseppe Verdiego, w 1942 roku wzięła też udział w prapremierowym wykonaniu opery "The Island God" Gian Carlo Menottiego w roli Telei. W 1962 roku zrezygnowała z dramatycznych partii sopranowych i przekształciła swój głos w mezzosopran. Swoje występy utrwaliła na licznych nagraniach płytowych. Po raz ostatni wystąpiła publicznie w Monachium w 1995 roku w roli Niani w "Borysie Godunowie" Modesta Musorgskiego.
Odznaczona została bawarskim Orderem Maksymiliana (1981) oraz Orderem Zasługi Nadrenii Północnej-Westfalii (1993).

</doc>
<doc id="5040472" url="https://pl.wikipedia.org/wiki?curid=5040472" title="Szatania Turnia">
Szatania Turnia

Szatania Turnia (2390 m) – wzniesienie w Grani Baszt, w słowackich Tatrach Wysokich. Grań ta oddziela Dolinę Młynicką (po zachodniej stronie) od Doliny Mięguszowieckiej (po wschodniej stronie). Szatania Turnia znajduje się w południowo-wschodniej grani Szatana, pomiędzy Szatanimi Wrótkami (2383 m) a Niżnimi Szatanimi Wrótkami (2364 m). Od zachodniej strony jest ledwo rozróżnialna, ku wschodniej natomiast opada z niej żebro o różnicy wysokości około 650 m zakończone u dołu ścianą czołową. Prowadzi nim droga wspinaczkowa "Lewym żebrem wschodniej ściany" (IV w skali tatrzańskiej, czas przejścia 8 godz.).
W Grani Baszt liczne obiekty mają "szatańskie, czarcie, diabelskie lub piekielne" nazewnictwo. Związane są z powtarzającym się zjawiskiem spadania kamieni, które przypisywano diabłom zrzucającym głazy na poszukiwaczy diabelskich skarbów. 

</doc>
<doc id="5040473" url="https://pl.wikipedia.org/wiki?curid=5040473" title="Whakamoke heru">
Whakamoke heru

Whakamoke heru – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Jako miejsce typowe wskazano Queen Charlotte Sound w rezerwacie Iwituaroa. Epitet gatunkowy oznacza w języku maoryskim „grzebień” i odnosi się do układu kolców na pierwszej parze odnóży tych pająków.
Morfologia.
Samice osiągają od 3,81 do 5,03 mm, a samce od 3,02 do 3,47 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samic prosoma ma od 1,57 do 1,88 mm długości i od 1,25 do 1,41 mm szerokości, zaś u samców od 1,3 do 1,67 mm długości i od 1,06 do 1,29 m szerokości. Jamka karapaksu wykształcona jest w postaci podłużnej linii u samca osiągającej niemal 1/6, a u samicy prawie 1/8 jego długości. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej i tylnej krawędzi tak samo szerokich. Wysokość nadustka jest od 3,6 do 3,7 raza większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate. Odnóża pierwszej pary mają uda od 1,5 do 1,9 raza dłuższe od karapaksu. Opistosoma (odwłok) ma ciemnobrązowe, silnie zesklerotyzowane skutum i brązowe dyski ze szczecinkami.
Nogogłaszczki samca mają dłuższe niż szerokie, pozbawione wyrostków i apofiz cymbium, szeroką nasadę i wklęśniętą tylną krawędź falistego paracymbium, najszerszy u nasady i szpatułkowaty u szczytu embolus okrążający połowę tegulum oraz zakrywający ¾ długości embolusa wyrostek sierpowaty konduktora. Samica ma epigynum szersze niż dłuższe, zaopatrzone w odwrotnie sercowatą i słabo zesklerotyzowaną przegrodę środkową. Krótkie przewody kopulacyjne prowadzą do kulistych zbiorników nasiennych o kolczastych wnętrzach, z których przewody zapładniające wychodzą ogonowo.
Ekologia i występowanie.
Pająk ten zasiedla lasy liściaste, w tym zdominowane przez bukany, oraz namorzyny. Prowadzi skryty tryb życia. Bytuje w ściółce i pod butwiejącymi kłodami. 
Gatunek ten występuje endemicznie na Nowej Zelandii. Na Wyspie Południowej jest szeroko rozprzestrzeniony, zaś na Wyspie Północnej ograniczony do regionu Wellington na jej południowym skraju. 

</doc>
<doc id="5040474" url="https://pl.wikipedia.org/wiki?curid=5040474" title="Felix Koslowski">
Felix Koslowski

Felix Koslowski (ur. 18 marca 1984 w Schwerinie) – niemiecki trener siatkarski. Od 2013 roku prowadzi niemiecki klub Schweriner SC, a od 2023 roku jest trenerem żeńskiej reprezentacji Holandii.
Sukcesy trenerskie.
klubowe.
Mistrzostwo Niemiec:
Superpuchar Niemiec:
Puchar Niemiec:
reprezentacyjne.
Volley Masters Montreux:

</doc>
<doc id="5040477" url="https://pl.wikipedia.org/wiki?curid=5040477" title="Jewgienij Andriejew (siatkarz)">
Jewgienij Andriejew (siatkarz)

Jewgienij Aleksandrowicz Andriejew (ros. Евгений Александрович Андреев; ur. 6 stycznia 1995) – rosyjski siatkarz, grający na pozycji libero. 
Sukcesy klubowe.
Puchar CEV:
Mistrzostwo Rosji:
Sukcesy reprezentacyjne.
Mistrzostwa Europy Kadetów:
Mistrzostwa Świata Kadetów:
Mistrzostwa Europy Juniorów:
Mistrzostwa Świata Juniorów:

</doc>
<doc id="5040479" url="https://pl.wikipedia.org/wiki?curid=5040479" title="Dusan Bonacic">
Dusan Bonacic

Dusan Vladimir Bonacic Krogh (ur. 19 lipca 1995) – chilijski siatkarz, grający na pozycji przyjmującego i atakującego, reprezentant Chile. 
Sukcesy klubowe.
Liga szwajcarska:
Superpuchar Włoch:
Liga argentyńska:
Superpuchar Argentyny:
Sukcesy reprezentacyjne.
Puchar Panamerykański Juniorów:
Mistrzostwa Ameryki Południowej Kadetów:
Mistrzostwa Ameryki Południowej Juniorów:
Mistrzostwa Ameryki Południowej U-23:
Puchar Panamerykański U-23:
Igrzyska Ameryki Południowej:
Mistrzostwa Ameryki Południowej:

</doc>
<doc id="5040482" url="https://pl.wikipedia.org/wiki?curid=5040482" title="Andrea Bruce">
Andrea Bruce

Andrea Maureen Bruce (ur. 10 lipca 1955 w Saint Elizabeth) – jamajska lekkoatletka, medalistka igrzysk panamerykańskich, dwukrotna olimpijka.
Kariera sportowa.
Była wszechstronną lekkoatletką, choć największe sukcesy odnosiła w skoku wzwyż. W wieku 15 lat zajęła w nim 9. miejsce na igrzyskach Brytyjskiej Wspólnoty Narodów w 1970 w Edynburgu. Zdobyła srebrny medal w tej konkurencji na mistrzostwach Ameryki Środkowej i Karaibów w 1971 w Kingston, za swą rodaczką Audrey Reid. Na igrzyskach panamerykańskich w 1971 w Cali zdobyła srebrny medal w skoku wzwyż, przegrywając jedynie z Debbie Brill z Kanady i Audrey Reid. Zajęła 9. miejsce w tej konkurencji na igrzyskach olimpijskich w 1972 w Monachium.
Zwyciężyła w skoku wzwyż i zdobyła srebrny medal w biegu na 100 metrów przez płotki na mistrzostwach Ameryki Środkowej i Karaibów w 1973 w Maracaibo. Na kolejnych mistrzostwach Ameryki Środkowej i Karaibów w 1975 w Ponce zwyciężyła w skoku wzwyż i skoku w dal. Zdobyła brązowe medale w skoku wzwyż (za Joni Huntley ze Stanów Zjednoczonych i Louise Walker z Kanady) oraz w pięcioboju (za Kanadyjką Diane Jones i Amerykanką Gale Fitzgerald) na igrzyskach panamerykańskich w 1975 w Meksyku. Zajęła 15. miejsce w pięcioboju na 
igrzyskach olimpijskich w 1976 w Montrealu. Była również zgłoszona do skoku w dal, lecz w nim nie wystąpiła.
Była mistrzynią Stanów Zjednoczonych w biegu na 400 metrów przez plotki w 1974.
Trzykrotnie poprawiała rekord Jamajki w biegu na 100 metrów przez płotki do czasu 13,7 s (23 kwietnia 1977 w Baton Rouge), trzykrotnie w skoku wzwyż do wyniku 1,86 m (15 października 1975 w Meksyku), dwukrotnie w skoku w dal do rezultatu 6,30 m (12 czerwca 1976 w Kingston) i raz w pięcioboju do wyniku 4391 pkt (16 października 1975 w Meksyku).

</doc>
<doc id="5040485" url="https://pl.wikipedia.org/wiki?curid=5040485" title="Szatania Kopka">
Szatania Kopka

Szatania Kopka (2373 m) – niewielkie kopulaste wzniesienie w Grani Baszt, w słowackich Tatrach Wysokich. Grań ta oddziela Dolinę Młynicką (po zachodniej stronie) od Doliny Mięguszowieckiej (po wschodniej stronie). Szatania Kopka znajduje się w południowo-wschodniej grani Szatana, pomiędzy Niżnimi Szatanimi Wrótkami (2364 m) i Szatanim Karbem (2362 m). Od wschodniej strony jest ledwo rozróżnialna, w jej zachodniej ścianie znajduje się żeberko, które rozdziela najwyższą część depresji zachodniej ściany Szatana.
W Grani Baszt liczne obiekty mają "szatańskie, czarcie, diabelskie lub piekielne" nazewnictwo. Związane są z powtarzającym się zjawiskiem spadania kamieni, które przypisywano diabłom zrzucającym głazy na poszukiwaczy diabelskich skarbów. 

</doc>
<doc id="5040486" url="https://pl.wikipedia.org/wiki?curid=5040486" title="Whakamoke paoka">
Whakamoke paoka

Whakamoke paoka – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Jako miejsce typowe wskazano Kaituna Valley na Półwyspie Banksa. Epitet gatunkowy oznacza w języku maoryskim „szpikulec” i odnosi się do zaostrzonego paracymbium tych pająków.
Morfologia.
Samice osiągają od 4,16 do 5,3 mm, a samce od 3,77 do 4,18 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samic prosoma ma od 1,75 do 1,99 mm długości i od 1,38 do 1,52 mm szerokości, zaś u samców od 1,62 do 1,79 mm długości i od 1,28 do 1,42 m szerokości. Jamka karapaksu wykształcona jest w postaci podłużnej linii u samca osiągającej około ¼, a u samicy prawie 1/5 jego długości. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej tylnej krawędzi szerszej niż tylna. Wysokość nadustka jest od 3,9 do 4 razy większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate, owalne. Odnóża pierwszej pary mają uda około 1,1 raza dłuższe od karapaksu. Opistosoma (odwłok) ma ciemnobrązowe, silnie zesklerotyzowane skutum i brązowe dyski ze szczecinkami.
Nogogłaszczki samca mają niewiele dłuższe niż szerokie, pozbawione wyrostków i apofiz cymbium, zwężone ku szczytowi w nitkowaty szpic paracymbium, gruby i najszerszy w połowie długości embolus okrążający połowę tegulum oraz zakrywający połowę długości embolusa wyrostek sierpowaty konduktora. Samica ma epigynum dłuższe niż szerokie, podzielone głębokimi wcięciami na trzy płaty, z których środkowy jest 2,5 raza szerszy od bocznych i przedłużony doogonowo w postaci tak szerokiego jak długiego, trójkątnego kikuta.
Ekologia i występowanie.
Pająk ten zasiedla lasy mieszane oraz lasy liściaste zdominowane przez bukany. Prowadzi skryty tryb życia. Bytuje w ściółce i wśród mchów. 
Gatunek ten występuje endemicznie na Wyspie Południowej Nowej Zelandii. Znany jest tylko z regionu Canterbury. Zamieszkuje głównie Półwysep Banksa, ale sięga około 50 km w głąb lądu, aż po Lake Janet i Coopers Creek. 

</doc>
<doc id="5040489" url="https://pl.wikipedia.org/wiki?curid=5040489" title="Alexander Kipnis">
Alexander Kipnis



</doc>
<doc id="5040490" url="https://pl.wikipedia.org/wiki?curid=5040490" title="Szatania Turniczka">
Szatania Turniczka

Szatania Turniczka (, 2373 m) – niewielkie wzniesienie w Grani Baszt, w słowackich Tatrach Wysokich. Grań ta oddziela Dolinę Młynicką (po zachodniej stronie) od Doliny Mięguszowieckiej (po wschodniej stronie). Szatania Turniczka znajduje się w południowo-wschodniej grani Szatana pomiędzy Szatanim Karbem (2362 m) a Przełęczą nad Czerwonym Żlebem (2324 m) i stanowi najdalej na południe wysunięty obiekt w masywie Szatana. Nazwę nadał mu Arno Puškáš. Jej wielkim zachodnim żebrem prowadzi droga wspinaczkowa "Zachodnim żebrem Szataniej Turniczki" (III w skali tatrzańskiej, czas przejścia 6 godz. 30 min).
W Grani Baszt liczne obiekty mają "szatańskie, czarcie, diabelskie lub piekielne" nazewnictwo. Związane są z powtarzającym się zjawiskiem spadania kamieni, które przypisywano diabłom zrzucającym głazy na poszukiwaczy diabelskich skarbów. 

</doc>
<doc id="5040491" url="https://pl.wikipedia.org/wiki?curid=5040491" title="Whakamoke hunahuna">
Whakamoke hunahuna

Whakamoke hunahuna – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Jako miejsce typowe wskazano Hindon Road w Outram na zachód od Dunedin. Epitet gatunkowy oznacza w języku maoryskim „rzadko widywany”, „skryty”, i odnosi się do pojedynczego znalezionego okazu gatunku.
Morfologia.
Jedyny znany okaz jest samcem o 3,17 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową, ma 1,33 mm długości i 1,01 mm szerokości. Jamka karapaksu wykształcona jest w postaci podłużnej linii u osiągającej 0,14 jego długości. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej krawędzi tak szerokiej jak tylna. Wysokość nadustka jest 2,7 raza większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate, owalne. Odnóża pierwszej pary mają uda około 1,4 raza dłuższe od karapaksu. Opistosoma (odwłok) ma ciemnobrązowe, silnie zesklerotyzowane skutum i brązowe dyski ze szczecinkami.
Nogogłaszczki samca mają przeciętnie spiczaste w widoku grzbietowym cymbium, długie, przysadziste i u szczytu spiczaste paracymbium, krótki, krótszy niż u "W. heru" i "W. rakiura" embolus nie osiągający nasadowej apofizy konduktora oraz zakrywający połowę długości embolusa wyrostek sierpowaty konduktora.
Ekologia i występowanie.
Biologia i ekologia gatunku pozostają nieznane, jako że miejsce typowe zostało przekształcone przez człowieka przed opisaniem siedliska.
Gatunek ten występuje endemicznie na Wyspie Południowej Nowej Zelandii. Znany jest tylko z miejsca typowego na południu wyspy. 

</doc>
<doc id="5040498" url="https://pl.wikipedia.org/wiki?curid=5040498" title="Borowik blednący">
Borowik blednący



</doc>
<doc id="5040499" url="https://pl.wikipedia.org/wiki?curid=5040499" title="Podział administracyjny Wolnego Miasta Gdańska">
Podział administracyjny Wolnego Miasta Gdańska

Wolne Miasto Gdańsk, zgodnie z art. 67 i 68 Konstytucji WMG, dzieliło się na powiaty miejskie (niem. "Stadtkreise"), wiejskie ("Landkreise") i gminy ("Gemeinden"). Powiatów było 5 (2 miejskie i 3 ziemskie), a gmin 267 (w tym 2 miejskie). Utworzono je z przyłączonych w całości lub w większości dawnych powiatów pruskich: Danziger Höhe i Danziger Niederung, a także niewielkich fragmentów powiatów: Berent (kościerskiego), Dirschau (tczewskiego), Elbing (elbląskiego), Karthaus (kartuskiego), Marienburg (malborskiego) i Neustadt (wejherowskiego).
Lista powiatów i gmin Wolnego Miasta Gdańska.
Gminy.
Po 1939 wszystkie gminy znalazły się w nowo utworzonym okręgu Gdańsk-Prusy Zachodnie, a po 1945 – w granicach Polski.

</doc>
<doc id="5040508" url="https://pl.wikipedia.org/wiki?curid=5040508" title="LP40">
LP40

LP40 – album studyjny polskiego zespołu Lady Pank, wydany 12 marca 2021 nakładem Agora S.A. z okazji 40-lecia istnienia zespołu.
Lista utworów.
Opracowano na podstawie materiałów źródłowych:.
Bonus CD w wersji „Vinyl Deluxe Edition”:

</doc>
<doc id="5040509" url="https://pl.wikipedia.org/wiki?curid=5040509" title="Jordyn Poulter">
Jordyn Poulter

Jordyn Poulter (ur. 31 lipca 1997 w Aurora) – amerykańska siatkarka, reprezentantka kraju, grająca na pozycji rozgrywającej.
Sukcesy klubowe.
Big Ten Conference:
Mistrzostwa NCAA:
Sukcesy reprezentacyjne.
Mistrzostwa Świata Kadetek:
Mistrzostwa Ameryki Północnej, Środkowej i Karaibów Juniorek:
Puchar Panamerykański:
Liga Narodów:
Puchar Świata:
Mistrzostwa Ameryki Północnej, Środkowej i Karaibów:
Igrzyska Olimpijskie:

</doc>
<doc id="5040512" url="https://pl.wikipedia.org/wiki?curid=5040512" title="Borowik górski">
Borowik górski



</doc>
<doc id="5040513" url="https://pl.wikipedia.org/wiki?curid=5040513" title="Maxi Hit–Sensation">
Maxi Hit–Sensation

Maxi Hit–Sensation – kompilacja niemieckiej piosenkarki C.C. Catch, wydana w 2006 roku przez wytwórnię Edel Records. Składanka składa się z 16 nagrań z okresu współpracy artystki z Dieterem Bohlenem połączonych w jeden megamix (na okładce nazwany jako „"Nonstop DJ–Mix"”).
Po dwóch latach, w 2008 roku, na rynek niemiecki wydano reedycję kompilacji z podtytułem "(Diamond Edition)". 

</doc>
<doc id="5040514" url="https://pl.wikipedia.org/wiki?curid=5040514" title="Whakamoke rakiura">
Whakamoke rakiura

Whakamoke rakiura – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Jako miejsce typowe wskazano Garden Mound na Wyspie Stewart. Epitet gatunkowy oznacza w języku maoryskim Wyspę Stewart.
Morfologia.
Samice osiągają od 4,85 do 5,17 mm, a samce 4,13 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samic prosoma ma od 1,96 do 2,1 mm długości i od 1,59 do 1,65 mm szerokości, zaś u samców 1,83 mm długości i 1,54 m szerokości. Jamka karapaksu wykształcona jest w postaci podłużnej linii osiągającej około 1/7 jego długości. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej krawędzi tak szerokiej jak tylna. Wysokość nadustka jest od 4,1 do 4,5 razy większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate, owalne. Odnóża pierwszej pary mają uda od 1,2 do 1,4 raza dłuższe od karapaksu. Opistosoma (odwłok) ma ciemnobrązowe, silnie zesklerotyzowane skutum i brązowe dyski ze szczecinkami.
Nogogłaszczki samca mają niewiele dłuższe niż szerokie, pozbawione wyrostków i apofiz cymbium, szerokie u podstawy i zwężone ku szczytowi paracymbium, gruby, najszerszy u nasady i skręcony na szczycie embolus okrążający mniej niż połowę tegulum oraz zakrywający połowę długości embolusa wyrostek sierpowaty konduktora. Samica ma epigynum wydłużone, sercowate, na przedniej krawędzi lekko wcięte, zaopatrzone w dobrze wyodrębnioną wargę na krawędzi doogonowej. Krótkie przewody kopulacyjne prowadzą do kulistych zbiorników nasiennych o kolczastych wnętrzach, z których przewody zapładniające wychodzą ogonowo.
Ekologia i występowanie.
Pająk ten zasiedla roślinność tworzoną m.in. przez "Blechnum discolor", "Dacrydium cupressinum" i "Weinmannia racemosa". Prowadzi skryty tryb życia. Bytuje w ściółce i pod paprociami. 
Gatunek ten występuje endemicznie na Wyspa Stewart w południowej Nowej Zelandii. Znany jest tylko z okolic miejscowości Orban na północy wyspy. 

</doc>
<doc id="5040515" url="https://pl.wikipedia.org/wiki?curid=5040515" title="Borowik królewski">
Borowik królewski



</doc>
<doc id="5040516" url="https://pl.wikipedia.org/wiki?curid=5040516" title="Borowik żółtobrązowy">
Borowik żółtobrązowy



</doc>
<doc id="5040518" url="https://pl.wikipedia.org/wiki?curid=5040518" title="Gam-COVID-Vac">
Gam-COVID-Vac



</doc>
<doc id="5040520" url="https://pl.wikipedia.org/wiki?curid=5040520" title="Andolofotsy">
Andolofotsy

Andolofotsy – miejscowość w środkowym Madagaskarze, w regionie Itasy, w dystrykcie Miarinarivo, nad brzegiem rzeki Sakay. Według spisu ludności w 2001 roku miejscowość liczyła około 21 000 mieszkańców.

</doc>
<doc id="5040525" url="https://pl.wikipedia.org/wiki?curid=5040525" title="José van Dam">
José van Dam

José van Dam, właśc. Joseph Van Damme (ur. 25 sierpnia 1940 w Ixelles) – belgijski śpiewak, bas-baryton.
Życiorys.
W wieku 11 lat rozpoczął naukę gry na fortepianie i solfeżu, w wieku 13 lat naukę śpiewu. Studiował w konserwatorium w Brukseli u Frédérica Anspacha, studia ukończył w 1958 roku z I nagrodą. Zadebiutował w 1960 roku w Liège jako Don Basilio w "Cyruliku sewilskim" Gioacchino Rossiniego. W kolejnych latach występował w Opéra-Comique w Paryżu (1961–1965) i Grand Théâtre w Genewie (1965–1967). Od 1967 do 1973 roku związany był z Deutsche Oper w Berlinie. W 1968 roku debiutował na festiwalu w Salzburgu w "Rappresentatione di Anima, et di Corpo" Emilio de’ Cavalieriego. Rolą Escamilla w "Carmen" Georges’a Bizeta debiutował w La Scali (1970), Covent Garden Theatre (1973) i Metropolitan Opera (1975). W 1983 roku wystąpił w roli tytułowej podczas prapremiery opery "Saint François d’Assise" Oliviera Messiaena. W 1985 roku wystąpił jako Hans Sachs w "Śpiewakach norymberskich" Richarda Wagnera w Théâtre Royal de la Monnaie w Brukseli, w tej samej roli występował w sezonie 1985–1986 w Lyric Opera of Chicago. W 1994 roku po raz pierwszy wystąpił w nowojorskiej Carnegie Hall. W 2003 roku w Brukseli wystąpił w prapremierze "Oedipe sur la route" Pierre’a Bartholomée.
W 1998 roku otrzymał od króla Alberta II tytuł barona. Oficer belgijskiego Orderu Leopolda II. Odznaczony komandorią francuskiego Orderu Sztuki i Literatury (1994).
Zasłynął takimi rolami jak Escamillo w "Carmen" Bizeta, Leporello w "Don Giovannim", Figaro w "Weselu Figara" i Don Alfonso w "Così fan tutte" Mozarta, Hans Sachs w "Śpiewakach norymberskich" i Amfortas w "Parsifalu" Wagnera, Borys Godunow w "Borysie Godunowie" Musorgskiego, Filip II w "Don Carlosie" Verdiego. W jego repertuarze koncertowym znajdowały się utwory J.S. Bacha, W.A. Mozarta, Beethovena, Verdiego, Brahmsa i Mahlera. Dokonał ponad 120 nagrań płytowych dla wytwórni Deutsche Grammophon, EMI, Decca Records, Erato, Philips Records i Virgin Classics. Trzykrotnie (1985, 1993, 1998) otrzymał Nagrodę Grammy. Był laureatem 8. Międzynarodowego Konkursu Wokalnego w Tuluzie (1961). Wystąpił w filmach "Don Giovanni" Josepha Loseya (1979) i "Le maître de musique" Gérarda Corbiau (1988).

</doc>
<doc id="5040531" url="https://pl.wikipedia.org/wiki?curid=5040531" title="Whakamoke guacamole">
Whakamoke guacamole

Whakamoke guacamole – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Jako miejsce typowe wskazano Mataitai Forest.
Morfologia.
Samice osiągają od 3,06 do 4,15 mm, a samce 3,06 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samic prosoma ma od 1,26 do 1,54 mm długości i od 1,08 do 1,24 mm szerokości, zaś u samców od 1,25 do 1,41 mm długości i od 0,96 do 1,13 m szerokości. Jamka karapaksu wykształcona jest w postaci słabej, podłużnej linii osiągającej około 0,2 jego długości. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej krawędzi tak szerokiej jak tylna. Wysokość nadustka jest od 2,6 do 2,8 razy większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate. Odnóża pierwszej pary mają uda od 1,4 do 1,6 raza dłuższe od karapaksu. Opistosoma (odwłok) ma ciemnobrązowe, silnie zesklerotyzowane skutum i brązowe dyski ze szczecinkami.
Nogogłaszczki samca mają stępione na szczycie cymbium, faliste i zwężone ku szczytowi w szpic paracymbium, silnie nabrzmiały u nasady oraz sfalowany i blaszkowaty w szczytowej ⅓ embolus zataczający ¾ okręgu wokół tegulum oraz zakrywający ⅔ długości embolusa wyrostek sierpowaty konduktora. Samica ma epigynum o części środkowej zaopatrzonej w okrągły i pozbawiony przegrody środkowej otwór. Przewody kopulacyjne prowadzą do kulistych zbiorników nasiennych o kolczastych wnętrzach, z których przewody zapładniające wychodzą ogonowo.
Ekologia i występowanie.
Pająk ten lasy liściaste, w tym zdominowane przez bukany, lasy nadbrzeżne oraz wtórny busz. Prowadzi skryty tryb życia. Bytuje w ściółce. 
Gatunek ten występuje endemicznie na Nowej Zelandii. Zamieszkuje głównie Wyspę Północną, zwłaszcza jej północną część, jednak znany jest także z północnego skraju Wyspy Południowej. 

</doc>
<doc id="5040540" url="https://pl.wikipedia.org/wiki?curid=5040540" title="Pieramożnik">
Pieramożnik

Pieramożnik (; ) – przystanek kolejowy w lasach, w rejonie czauskim, w obwodzie mohylewskim, na Białorusi. Najbliższa miejscowość - Nowaaliaksandrauka, oddalona jest o 3 km. Położony jest na linii Osipowicze – Mohylew – Krzyczew.

</doc>
<doc id="5040543" url="https://pl.wikipedia.org/wiki?curid=5040543" title="Whakamoke tarakina">
Whakamoke tarakina

Whakamoke tarakina – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Jako miejsce typowe wskazano górę Atuanui (Mount Auckland). Epitet gatunkowy oznacza w języku maoryskim „kolec” i odnosi się do grubych szczecin na odnóżach tych pająków.
Morfologia.
Samice osiągają od 4,79 do 5,62 mm, a samce od 4,25 do 4,55 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samic prosoma ma od 2,1 do 2,36 mm długości i od 1,53 do 1,79 mm szerokości, zaś u samców od 1,86 do 2,36 mm długości i od 1,5 do 1,58 m szerokości. Jamka karapaksu wykształcona jest w postaci słabej, podłużnej linii osiągającej prawie 1/5 jego długości u samca i prawie 1/8 jego długości u samicy. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej krawędzi tak szerokiej jak tylna. Wysokość nadustka jest od 3,6 do 3,7 razy większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate. Odnóża pierwszej pary mają uda około 1,3 raza dłuższe od karapaksu. Opistosoma (odwłok) ma ciemnobrązowe, silnie zesklerotyzowane skutum i brązowe dyski ze szczecinkami.
Nogogłaszczki samca mają dłuższe niż szerokie, pozbawione apofiz i wyrostków cymbium, szerokie u nasady, faliste, wykrojone na tylnej krawędzi, zwężone ku szczytowi w szpic paracymbium, najszerszy u nasady, wielopłatowy i opatrzony wyrostkami w części szczytowej embolus zataczający połowę okręgu wokół tegulum oraz zakrywający ¾ długości embolusa wyrostek sierpowaty konduktora. Samica ma epigynum sercowate w widoku brzusznym, zaopatrzone w parę okrągłych otworów oddzielonych podłużną przegrodą z U-kształtną wargą. Długie przewody kopulacyjne okrążają zbiorniki nasienne.
Ekologia i występowanie.
Pająk ten lasy mieszane zdominowane przez zastrzaliny oraz lasy z dominacją agatisa nowozelandzkiego. Prowadzi skryty tryb życia. Bytuje w ściółce i pod butwiejącymi kłodami. 
Gatunek ten występuje endemicznie na Wyspie Północnej Nowej Zelandii. Jest rozprzestrzeniony w części północnej, wschodniej i zachodniej wyspy. 

</doc>
<doc id="5040544" url="https://pl.wikipedia.org/wiki?curid=5040544" title="Wieramiejki (stacja kolejowa)">
Wieramiejki (stacja kolejowa)

Wieramiejki (; ) – stacja kolejowa w miejscowości Wieramiejki, w rejonie czerykowskim, w obwodzie mohylewskim, na Białorusi. Położona jest na linii Osipowicze – Mohylew – Krzyczew.

</doc>
<doc id="5040555" url="https://pl.wikipedia.org/wiki?curid=5040555" title="SoFi Stadium">
SoFi Stadium

SoFi Stadium – stadion sportowy w Inglewood (aglomeracja Los Angeles), w Stanach Zjednoczonych. Został otwarty 8 września 2020 roku. Może pomieścić 70 240 widzów. Obiekt jest w pełni zadaszony, a dach, oprócz samego stadionu, przykrywa również halę koncertową i plac o powierzchni 1 ha. Swoje spotkania na stadionie rozgrywają dwie drużyny futbolu amerykańskiego występujące w rozgrywkach NFL, Los Angeles Rams i Los Angeles Chargers. Koszt budowy obiektu wyniósł 3,4 mld USD – był to najwyższy na świecie koszt budowy stadionu.
Historia.
Od 1995 roku, po relokacji drużyn Raiders i Rams, nie było w rejonie Los Angeles żadnej drużyny występującej w NFL. Metropolia Los Angeles jest drugą pod względem liczby ludności w Stanach Zjednoczonych, co czyniło ją najbardziej lukratywnym rynkiem do zagospodarowania. Z drugiej strony, w mieście i jego okolicach brakowało areny mogącej sprostać wyzwaniu goszczenia zespołu NFL. Co prawda, istniały dwa bardzo duże stadiony, Los Angeles Memorial Coliseum oraz Rose Bowl, ale w obliczu stale rosnącej ilości nowoczesnych aren w kraju, były one coraz mniej atrakcyjne i w dłuższej perspektywie wymagałyby dużych nakładów inwestycyjnych. Problemem był także brak chęci ze strony lokalnych władz do dotowania publicznymi pieniędzmi inwestycji w infrastrukturę dla drużyny NFL, co powodowało, że ewentualny przyszły zespół mający reprezentować region Los Angeles musiał w tym celu dysponować funduszami prywatnymi. Na przestrzeni lat pojawiło się kilka konkretnych planów budowy dużego i nowoczesnego stadionu, które jednak ostatecznie nie doczekały się realizacji.
Na początku 2014 roku pojawiły się informacje o zakupieniu przez Stana Kroenke, właściciela St. Louis Rams, 60 akrów terenu znajdującego się pomiędzy halą widowiskowo-sportową Kia Forum a torem wyścigów konnych Hollywood Park w Inglewood, na przedmieściach Los Angeles. Na początku 2015 roku Kroenke ujawnił plany budowy nowoczesnego stadionu (z pierwotnie anonsowaną pojemnością 80 000 widzów) na terenie toru wyścigów konnych (w tym samym miejscu już w połowie lat 90. XX wieku bezowocnie planowano budowę stadionu dla drużyny Raiders). Obiekt ten, wraz z częścią otaczającego go terenu, należał do przedsiębiorstwa Stockbridge Capital Group, które zamierzało w najbliższym czasie wybudować w jego miejscu kompleks mieszkalno-usługowy, w związku z czym 22 grudnia 2013 roku na torze odbyły się ostatnie wyścigi koni, a w 2014 roku rozpoczęto likwidację areny; główną trybunę toru wysadzono 31 maja 2015 roku przy asyście lokalnych entuzjastów futbolu amerykańskiego liczących na urzeczywistnienie wizji Stana Kroenke.
Kroenke nawiązał współpracę ze Stockbridge Capital Group i wykupił udziały w przedsięwzięciu. Kilka tygodni po ogłoszeniu wizji budowy stadionu w Inglewood, San Diego Chargers i Oakland Raiders ogłosiły plany relokacji i budowy wspólnego stadionu w Carson, innym przedmieściu Los Angeles. Ponieważ realne było powstanie tylko jednego z wielkich projektów, strony w nie zaangażowane i podmioty mogące w przyszłości czerpać z nich potencjalne korzyści zintensyfikowały starania na rzecz realizacji własnych wizji. Jednocześnie upadł forsowany od lat plan budowy Farmers Field, innego stadionu mającego powstać w aglomeracji Los Angeles, choć jeszcze niedawno jego adwersarze argumentowali, że stadion w Inglewood może stać się potencjalnym celem ataku terrorystycznego z uwagi na bliskość lotniska. Bliskość lotniska była również przyczyną obiekcji ze strony Federal Aviation Administration, która obawiała się, że stadion może mieć zły wpływ na funkcjonowanie radarów. Problem rozwiązało opłacenie przez Stana Kroenke nowej aparatury radarowej lotniska.
12 stycznia 2016 roku w Houston doszło do spotkania przedstawicieli ligi NFL, na którym miano zadecydować o szczegółach powrotu ligi do Los Angeles. Po długich negocjacjach ustalono, że w sezonie 2016 do miasta przeniesie się drużyna St. Louis Rams, której właścicielem był Stan Kroenke, a nowy stadion powstanie w Inglewood. Wszystko szło więc zgodnie z wizją Kroenke. Ustalono także, że w ciągu roku zespół San Diego Chargers musi podjąć decyzję w kwestii przenosin, w przypadku ich braku opcja zostania współgospodarzem mającego powstać nowego stadionu w Inglewood miała przypaść drużynie Oakland Raiders. Ostatecznie po roku Chargers zdecydowali się na przenosiny do Los Angeles. Po relokacji, do czasu oddania do użytku nowego stadionu, Rams (uczestnicy Dywizji Zachodniej konferencji NFC) występowali na 90-tysięcznym Los Angeles Memorial Coliseum, a Chargers (uczestnicy Dywizji Zachodniej konferencji AFC) na mogącym pomieścić 27 000 widzów Dignity Health Sports Park, który był wówczas najmniejszym stadionem w NFL.
Uroczystej ceremonii otwarcia placu budowy nowego stadionu dokonano 17 listopada 2016 roku. Pierwotne plany zakładały, że obiekt gotowy będzie na sezon 2019. Na przełomie 2016 i 2017 roku doszło w Kalifornii do wyjątkowo dużych opadów deszczu, które zahamowały budowę już na jej początkowym etapie, w związku z czym nierealne stało się dotrzymanie bardzo napiętego terminu. W maju 2017 roku ogłoszono, że obiekt gotowy będzie dopiero w roku 2020. W trakcie budowy okazało się również, że pierwotnie zakładane koszty są mocno niedoszacowane i z początkowych 2,6 mld $ wzrosły do 3,4 mld $ (5,5 mld $ wraz z całym otoczeniem), co uczyniło stadion zdecydowanie najdroższym tego typu obiektem na świecie. Mimo znacznego wzrostu kosztów, nie zdecydowano się na zmiany w projekcie, które przyniosłyby oszczędności. We wrześniu 2019 roku ogłoszono, że sponsorem tytularnym areny została firma doradztwa finansowego SoFi. W 2020 roku kolejne utrudnienia spowodował wybuch pandemii COVID-19, a na placu budowy wprowadzono dodatkowe środki ostrożności. Pomimo tego, 81 robotników zostało pozytywnie zdiagnozowanych na obecność wirusa, żaden z nich nie odczuł jednak poważniejszych konsekwencji zdrowotnych wynikających z zarażenia. Za to 5 czerwca i 8 lipca 2020 roku na budowie stadionu doszło do dwóch wypadków śmiertelnych, w obydwu przypadkach bezpośrednią przyczyną był upadek z dachu.
Otwarcie stadionu zaplanowano na 25 i 26 lipca 2020 roku, a w ramach inauguracji miały się odbyć dwa koncerty Taylor Swift. Restrykcje związane z pandemią COVID-19 spowodowały jednak odwołanie koncertów. Arenę otwarto 8 września 2020 roku, kiedy to bez udziału publiczności dokonano symbolicznego przecięcia wstęgi. Pierwszy mecz odbył się natomiast 13 września – w swoim pierwszym spotkaniu nowego sezonu Los Angeles Rams pokonali Dallas Cowboys 20:17. Los Angeles Chargers rozegrali natomiast swoje pierwsze spotkanie na SoFi Stadium 20 września, przegrywając z Kansas City Chiefs 20:23. W związku z pandemią, pierwsze mecze grane były bez udziału kibiców.
6 lutego 2022 roku na stadionie ma się odbyć mecz finałowy rozgrywek NFL, tzw. Super Bowl, a 2 kwietnia 2023 roku gala WrestleManii. Podczas Igrzysk Olimpijskich 2028 na obiekcie mają zostać przeprowadzone ceremonie otwarcia i zamknięcia igrzysk, jak również mecze piłkarskie i zawody łucznicze. Istnieje także możliwość, że stadion będzie jedną z aren piłkarskich Mistrzostw Świata 2026.
Stadion.
Stadion jest obiektem wybudowanym typowo pod rozgrywki futbolu amerykańskiego, choć mogą się na nim też odbywać np. mecze piłkarskie. Projekt areny został stworzony przez pracownię architektoniczną HKS. Kilkurzędowe trybuny obiektu mają łagodną, łukowatą geometrię i otaczają boisko ze wszystkich stron, a ich pojemność wynosi 70 240 widzów (z opcją tymczasowego powiększenia o dodatkowe 30 000 miejsc). Na trybunach znajduje się 260 ekskluzywnych lóż i 13 000 tzw. miejsc „premium”. Obiekt częściowo jest wkopany w ziemię (boisko znajduje się ok. 30 m pod powierzchnią terenu) i dysponuje 288 500 m² powierzchni użytkowych. Cały stadion (trybuny wraz z boiskiem) przykryty jest zadaszeniem, które stanowi niezależną od trybun konstrukcję i wykracza poza samą arenę, spajając ją z halą koncertową na 6000 widzów (pomiędzy halą i stadionem znajduje się kryty plac o powierzchni 1 ha). Konstrukcja kratownicowa dachu spoczywa na 37 filarach, a membrana pokrywająca konstrukcję ma powierzchnię 75 000 m². Aby zapobiec przegrzewaniu się wnętrza obiektu, na dachu znajduje się 46 mechanicznie otwieranych okien. Jednym z najbardziej charakterystycznych i innowacyjnych elementów stadionu jest tzw. „the Oculus”, okrężny, obustronny ekran panoramiczny wysokiej rozdzielczości, o długości 109 m i wadze 1000 t, zawieszony w centralnej części stadionu, nad boiskiem.

</doc>
<doc id="5040557" url="https://pl.wikipedia.org/wiki?curid=5040557" title="Asawiec (stacja kolejowa)">
Asawiec (stacja kolejowa)

Asawiec (; ) – stacja kolejowa w pobliżu miejscowości Cińkau, w rejonie krzyczewskim, w obwodzie mohylewskim, na Białorusi. Położona jest na linii Osipowicze – Mohylew – Krzyczew.
Nazwa pochodzi od oddalonej o 5,4 km miejscowości Asawiec.

</doc>
<doc id="5040559" url="https://pl.wikipedia.org/wiki?curid=5040559" title="Pedro Augusto Pinto">
Pedro Augusto Pinto

Pedro Augusto Cunha Pinto (ur. 24 października 1956 w Maquela do Zombo, dzisiejsza Angola) – portuglaski polityk i menedżer, wieloletni deputowany, od 1986 do 1989 eurodeputowany II kadencji.
Życiorys.
Urodzony w Angoli jako syn João Baptisty i Marii Alice Cunha Pinto, ukończył szkołę średnią w Luandzie. W 1974 wyemigrował do Portugalii, gdzie rozpoczął studia z zarządzania w ISCTE – Instituto Universitário de Lisboa. W 1976 brał udział w protestach studenckich przeciw rządzącemu Ruchowi Socjalistycznej Lewicy. Zajmował stanowiska kierownicze w różnych państwowych i prywatnych spółkach, m.in. w lizbońskim metrze i Lis Marketing Holding, kierował towarzystwem turystycznym w Lizbonie. Szefował również fundacji im. Francisco Sá Carneiro.
Zaangażował się w działalność Partii Socjaldemokratycznej, zajmował stanowisko jej wiceprzewodniczącego oraz szefa młodzieżówki Juventude Social Democrata. Zasiadał w Zgromadzeniu Republiki łącznie od II do VIII kadencji (w latach 1979–2002) i ponownie od X kadencji (od 2005, po raz ostatni wybrany w 2019). Od 1 stycznia 1986 do 13 września 1987 był posłem do Parlamentu Europejskiego w ramach delegacji krajowej, w 1987 uzyskał reelekcję w wyborach. Przystąpił do Grupy Liberalnej, Demokratycznej i Reformatorskiej, należał m.in. do Komisji ds. Energii, Badań Naukowych i Technologii. W 1997 kandydował do rady Matosinhos, później zasiadł w radzie miejskiej Lizbony, w 2004 został jej wiceprzewodniczącym.

</doc>
<doc id="5040560" url="https://pl.wikipedia.org/wiki?curid=5040560" title="Chlorogalum">
Chlorogalum

Chlorogalum – rodzaj roślin z rodziny szparagowatych. Obejmuje 3 gatunki występujące w Kalifornii i Oregonie w Stanach Zjednoczonych.
Nazwa naukowa rodzaju pochodzi od greckich słów χλωρός ("chloros" – zielony) i γάλα ("gala" – mleko) i odnosi się do pieniącego się soku z cebul tych roślin. 

</doc>
<doc id="5040563" url="https://pl.wikipedia.org/wiki?curid=5040563" title="Whakamoke orongorongo">
Whakamoke orongorongo

Whakamoke orongorongo – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Wyznaczono go gatunkiem typowym rodzaju. Jako miejsce typowe wskazano dolinę Orongorongo. Epitet gatunkowy odnosi się do miejsca typowego.
Morfologia.
Samice osiągają od 5,86 do 6,02 mm, a samce od 4,87 do 5,15 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samic prosoma ma od 2,42 do 2,68 mm długości i od 1,88 do 2,1 mm szerokości, zaś u samców od 2,29 do 2,35 mm długości i od 1,74 do 1,8 m szerokości. Jamka karapaksu wykształcona jest w postaci słabej, podłużnej linii 0,2 jego długości u samca i 0,4 jego długości u samicy. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej krawędzi tak szerokiej jak tylna. Wysokość nadustka jest od 2,9 do 3,2 raza większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate. Odnóża pierwszej pary mają uda około 1,2 raza dłuższe od karapaksu. Opistosoma (odwłok) ma ciemnobrązowe, silnie zesklerotyzowane skutum i brązowe dyski ze szczecinkami.
Nogogłaszczki samca mają stępione na szczycie cymbium, szerokie u nasady i zwężone ku szczytowi w szpic paracymbium, powiększony u nasady i blaszkowaty w części szczytowej embolus zataczający połowę okręgu wokół tegulum oraz zakrywający ⅔ długości embolusa wyrostek sierpowaty konduktora. Samica ma epigynum 
dłuższe niż szerokie, zaopatrzone w otoczone słabiej zesklerotyzowanym oskórkiem dwie podłużne szczeliny o szerokości większej niż u "W. paoka".
Ekologia i występowanie.
Pająk ten zasiedla lasy liściaste, lasy bukanowe oraz lasy mieszane zdominowane przez zastrzaliny. Prowadzi skryty tryb życia. Bytuje w ściółce i pod butwiejącymi kłodami. 
Gatunek ten występuje endemicznie na Wyspie Północnej Nowej Zelandii. Znany jest tylko z regionu Wellington na południu wyspy. 

</doc>
<doc id="5040565" url="https://pl.wikipedia.org/wiki?curid=5040565" title="Szatania Galeria">
Szatania Galeria

Szatania Galeria – duży taras na wschodniej, opadającej na piargi Doliny Mięguszowieckiej ścianie Szatana w Grani Baszt w słowackich Tatrach Wysokich w Grani Baszt, w słowackich Tatrach Wysokich. Znajduje się powyżej czołówki tworzącej najniższą część tej ściany. Poziomo rozciąga się od wschodniego żebra południowego wierzchołka Szatana po wschodnie żebro Szataniej Turni. Szatania Galeria to stromy, jednostajnie nachylony i głównie trawiasty stok o deniwelacji około 100 m.
W Grani Baszt liczne obiekty mają "szatańskie, czarcie, diabelskie lub piekielne" nazewnictwo. Związane są z powtarzającym się zjawiskiem spadania kamieni, które przypisywano diabłom zrzucającym głazy na poszukiwaczy diabelskich skarbów. 
Drogi wspinaczkowe.
W 2009 r. było na Szataniej Galerii 13 dróg wspinaczkowych, w tym 11 autorstwa słowackich taterników, ale jako pierwsi galerią przeszli polscy taternicy 7 kwietnia 1972 r. (droga nr 10).

</doc>
<doc id="5040568" url="https://pl.wikipedia.org/wiki?curid=5040568" title="Powiat Nishikasugai">
Powiat Nishikasugai

 – powiat w Japonii, w prefekturze Aichi. W 2020 roku liczył mieszkańców.

</doc>
<doc id="5040569" url="https://pl.wikipedia.org/wiki?curid=5040569" title="Mistrzostwa Świata w Narciarstwie Dowolnym i Snowboardingu 2021 – skoki akrobatyczne drużynowo">
Mistrzostwa Świata w Narciarstwie Dowolnym i Snowboardingu 2021 – skoki akrobatyczne drużynowo

Rywalizacja drużyn mieszanych w skokach akrobatycznych podczas mistrzostw świata w Ałmaty została rozegrana na skoczniach o nazwie Terrace Course 11 marca o 15:00. Złoty medal wywalczyli reprezentanci Rosyjskiej Federacji Narciarskiej, którzy wyprzedzili drugich Szwajcarów oraz trzecich Amerykanów.

</doc>
<doc id="5040570" url="https://pl.wikipedia.org/wiki?curid=5040570" title="Huslanka">
Huslanka

Huslanka (; ; pol. hist. Huślanka) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.
W XIX w. majątek ziemski, od 1838 będący własnością Simanowskich. Położony był wówczas w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5040571" url="https://pl.wikipedia.org/wiki?curid=5040571" title="Tingotingo porotiti">
Tingotingo porotiti

Tingotingo porotiti – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Wyznaczono go gatunkiem typowym rodzaju. Jako miejsce typowe wskazano dolinę Orongorongo. Epitet gatunkowy oznacza w języku maoryskim „okrągły” i odnosi się do kształtu dysków na opistosomie tych pająków.
Morfologia.
Samice osiągają od 2,92 do 3,17 mm, a samce od 2,63 do 3,25 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samic prosoma ma od 1,13 do 1,21 mm długości i od 0,91 do 0,95 mm szerokości, zaś u samców od 1,13 do 1,29 mm długości i od 0,87 do 0,95 mm szerokości. Jamka karapaksu wykształcona jest w postaci słabej, podłużnej linii zajmującej około 0,15 jego długości. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej krawędzi tak szerokiej jak tylna. Wysokość nadustka jest 3,1 raza większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate. Odnóża pierwszej pary mają uda o długości wynoszącej 0,92–0,95 długości karapaksu. Opistosoma (odwłok) ma ciemnobrązowe, silnie zesklerotyzowane skutum i ciemnobrązowe dyski ze szczecinkami.
Nogogłaszczki samca mają dłuższe niż szerokie, pozbawione wyrostków i apofiz, stępione na szczycie cymbium, na szczycie podzielone na dwie gałęzie, z których tylna jest krótsza i sierpowata paracymbium, powiększony u nasady i nitkowaty dalej embolus oraz zakrywający prawie całą długość embolusa wyrostek sierpowaty konduktora. Samica ma słabo wyodrębnione epigynum, osobno zakapsułkowane przewody kopulacyjne i dłuższe niż szerokie spermateki.
Ekologia i występowanie.
Pająk ten zasiedla lasy zdominowane przez bukany. Prowadzi skryty tryb życia. Bytuje w ściółce i pod butwiejącymi kłodami. 
Gatunek ten występuje endemicznie na Wyspie Północnej Nowej Zelandii. Znany jest tylko z regionu Wellington oraz południowej części regionu Manawatu–Wanganui na południu wyspy.

</doc>
<doc id="5040572" url="https://pl.wikipedia.org/wiki?curid=5040572" title="Huślanka">
Huślanka



</doc>
<doc id="5040574" url="https://pl.wikipedia.org/wiki?curid=5040574" title="Wodny Żleb">
Wodny Żleb

Wodny Żleb – żleb na wschodnich stokach Grani Baszt w słowackich Tatrach Wysokich. Stanowi dolną część depresji opadającej z Szatanich Wrótek, około 1/3 jej wysokości. Jest niemal pionowy i rozcina urwiska wschodniego żebra południowego wierzchołka Szatana i wschodniego żebra Szataniej Turni. Do 2009 r. żleb nie został zdobyty. 
Wodny Żleb znajduje się poniżej Szataniej Galerii.

</doc>
<doc id="5040581" url="https://pl.wikipedia.org/wiki?curid=5040581" title="Said Seddiki">
Said Seddiki

Said Seddiki – marokański trener piłkarski. W sezonie 2020/2021 trenuje Union Sidi Kacem.
Kariera trenerska.
Swoją karierę zaczął 1 stycznia 2017 roku od trenowania Youssoufia Berrechid w marokańskiej ekstraklasie. Rozegrał 40 meczy, wszystkie na najwyższym poziomie ligowym. Ostatni rozegrał 29 grudnia 2019 roku – zakończył się porażką 4:0 z Rapide Oued Zem. Przestał pełnić tę funkcję 30 grudnia 2019 roku. 1 stycznia 2020 roku został zatrudniony przez Union Sidi Kacem. Według stanu na 12 marca 2021 roku rozegrał 1 mecz – jego drużyna przegrała 2-0 z Rają Casablanca w 1/8 finału pucharu kraju.
Przypisy.
 

</doc>
<doc id="5040582" url="https://pl.wikipedia.org/wiki?curid=5040582" title="Pancernik (klasa okrętów)">
Pancernik (klasa okrętów)



</doc>
<doc id="5040584" url="https://pl.wikipedia.org/wiki?curid=5040584" title="Nanoe">
Nanoe

Nanoe – opracowany przez japońską firmę Panasonic system oczyszczania i nawilżania powietrza. Technologia bazuje na cząstkach wody o rozmiarze ok. 5-20 nm zawierających rodniki hydroksylowe (OH). Ich zdolność do wiązania wodoru hamuje rozprzestrzenianie się bakterii, wirusów, pleśni, pyłków, alergenów oraz brzydkich zapachów w powietrzu. Cząstki nanoe powstają w wyniku poddania pary wodnej znajdującej się w powietrzu działaniu prądu o wysokim napięciu. Nazwa rozwiązania pochodzi od angielskich słów nano-technology oraz electric. 
Technologia Nanoe znalazła zastosowanie w oczyszczaczach powietrza, pralkach, lodówkach czy klimatyzatorach. Rozwiązanie jest stosowane również w układach klimatyzacji samochodowej. Pierwszym autem z tą technologią była Toyota Camry z 2012 roku. System w swoich modelach stosuje również japoński Lexus. 

</doc>
<doc id="5040587" url="https://pl.wikipedia.org/wiki?curid=5040587" title="Walter Sisulu">
Walter Sisulu

Walter Max Ulyate Sisulu (ur. 18 maja 1912 w Ngcobo, zm. 5 maja 2003 w Johannesburgu) – południowoafrykański działacz ruchu anty-apartheidowego, członek Afrykańskiego Kongresu Narodowego.
Walter Sisulu urodził się 18 maja 1912 roku w Ngcobo w Związku Południowej Afryki. W 1941 roku wstąpił do Afrykańskiego Kongresu Narodowego. W 1943 roku dołączył do ANC Youth League. W latach 1949 – 1954 był sekretarzem generalnym Afrykańskiego Kongresu Narodowego. 12 czerwca 1964 roku został skazany na dożywocie (większość wyroku odsiadywał na Robbeneiland). 15 października 1989 roku został zwolniony z odsiadywania reszty wyroku. Zmarł 5 maja 2003 roku.
Jego imieniem nazwano między innymi znajdujący się w Republice Południowej Afryki ogród botaniczny oraz uniwersytet.

</doc>
<doc id="5040589" url="https://pl.wikipedia.org/wiki?curid=5040589" title="Dubinka (obwód mohylewski)">
Dubinka (obwód mohylewski)

Dubinka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.
W XIX w. wieś i majątek ziemski, będący własnością Albrechtowiczów. Położona była wówczas w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5040590" url="https://pl.wikipedia.org/wiki?curid=5040590" title="Klimat we Wałbrzychu">
Klimat we Wałbrzychu



</doc>
<doc id="5040594" url="https://pl.wikipedia.org/wiki?curid=5040594" title="Turniej o Łańcuch Herbowy Miasta Ostrowa Wielkopolskiego 2015">
Turniej o Łańcuch Herbowy Miasta Ostrowa Wielkopolskiego 2015

Turniej o Łańcuch Herbowy Miasta Ostrowa Wielkopolskiego 2015 – 63. edycja turnieju, który odbył się 25 października 2015 roku w Ostrowie Wielkopolskim. Turniej wygrał Krystian Pieszczek. Po zawodach rozegrano bieg pamięci Rifa Saitgariejewa.
Wyniki.
Bieg po biegu

</doc>
<doc id="5040595" url="https://pl.wikipedia.org/wiki?curid=5040595" title="Turnia Rajtara">
Turnia Rajtara

Turnia Rajtara – turnia o wysokości 2213 m n.p.m. w Dolinie Młynickiej na zachodnim żebrze Szatana w Grani Baszt w słowackich Tatrach Wysokich. Jest to tzw. Żebro Rajtara. Nieco poniżej połowy swojej wysokości rozgałęzia się ono na dwa ramiona, między którymi znajduje się urwista depresja. Turnia Rajtara znajduje się w prawym (patrząc od dołu) ramieniu żebra. Ma charakterystyczny trójzębny wierzchołek podobny do korony. Między turnią a górną częścią żebra znajduje się przełączka, do której turnia opada 15-metrowym uskokiem. W przełączce jest kilka zaklinowanych olbrzymich głazów.
Przez Turnię Rajtara prowadzi z dna Doliny Młynickiej droga wspinaczkowa na grań Szatana "Prawym ramieniem zachodniego żebra". Przejście przez turnię to V, miejsca A0 w skali tatrzańskiej. Najwygodniej opuścić turnię na środkowym zębie (około 20 metrowy zjazd).
Autorem nazwy turni jest Władysław Cywiński. Upamiętnił nią jednego z dwóch słowackich taterników (Pavol Rajtar i Igor Treskoň), którzy jako pierwsi przeszli tą turnią 21 lipca 1963 r.

</doc>
<doc id="5040596" url="https://pl.wikipedia.org/wiki?curid=5040596" title="Tingotingo tokorera">
Tingotingo tokorera

Tingotingo tokorera – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Wyznaczono go gatunkiem typowym rodzaju. Jako miejsce typowe wskazano Taratę w Taranaki. Epitet gatunkowy oznacza w języku maoryskim „rozwidlony” i odnosi się do rozdwojonego pracymbium tych pająków.
Morfologia.
Samice osiągają od 2,74 do 3,54 mm, a samce od 2,44 do 2,73 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samic prosoma ma od 1,23 do 1,45 mm długości i od 0,95 do 1,08 mm szerokości, zaś u samców od 1,14 do 1,21 mm długości i od 0,91 do 0,96 mm szerokości. Jamka karapaksu wykształcona jest w postaci słabej, podłużnej linii zajmującej niespełna 0,2 jego długości. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej krawędzi tak szerokiej jak tylna. Wysokość nadustka jest od 3,3 do 3,4 raza większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate. Odnóża pierwszej pary mają uda o długości wynoszącej 0,88–0,91 długości karapaksu. Opistosoma (odwłok) ma ciemnobrązowe, silnie zesklerotyzowane skutum i ciemnobrązowe dyski ze szczecinkami.
Nogogłaszczki samca mają dłuższe niż szerokie, pozbawione wyrostków i apofiz, stępione na szczycie cymbium, na szczycie podzielone na dwie gałęzie, z których tylna jest krótsza i szpatułkowata paracymbium, powiększony u nasady i nitkowaty dalej embolus oraz zakrywający prawie całą długość embolusa wyrostek sierpowaty konduktora. Samica ma słabo wyodrębnione epigynum, wspólnie zakapsułkowane przewody kopulacyjne i dłuższe niż szerokie spermateki.
Ekologia i występowanie.
Pająk ten zasiedla lasy liściaste i mieszane. Prowadzi skryty tryb życia. Bytuje w ściółce, wśród mchów i w butwiejącym drewnie. 
Gatunek ten występuje endemicznie na Wyspie Północnej Nowej Zelandii. Znany jest północnej, zachodniej i wschodniej części wyspy.

</doc>
<doc id="5040597" url="https://pl.wikipedia.org/wiki?curid=5040597" title="Żurawiec 1">
Żurawiec 1

Żurawiec 1 (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.
W XIX w. wieś, osada i dwa folwarki. Osada od 1864 należała do rodzin Protaszewiczów i Choroszczo. Jeden z folwarków od 1874 był własnością kupca Kaptelewa, drugi był dziedzictwem Bielkiewiczów. Położone one były wówczas w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5040600" url="https://pl.wikipedia.org/wiki?curid=5040600" title="Żurawiec 2">
Żurawiec 2

Żurawiec 2 (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.
W XIX w. wieś, osada i dwa folwarki. Osada od 1864 należała do rodzin Protaszewiczów i Choroszczo. Jeden z folwarków od 1874 był własnością kupca Kaptelewa, drugi był dziedzictwem Bielkiewiczów. Położone one były wówczas w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5040601" url="https://pl.wikipedia.org/wiki?curid=5040601" title="Przekłute Nosy">
Przekłute Nosy



</doc>
<doc id="5040602" url="https://pl.wikipedia.org/wiki?curid=5040602" title="Tomasz Smiatacz">
Tomasz Smiatacz

Tomasz Smiatacz (ur. w Gdańsku) – polski lekarz, dr hab. nauk medycznych, adiunkt i kierownik Kliniki Chorób Zakaźnych Wydziału Lekarskiego Gdańskiego Uniwersytetu Medycznego.
Życiorys.
W 1988 ukończył studia medyczne w Akademii Medycznej w Gdańsku, 16 stycznia 1997 obronił pracę doktorską "Zakażenie HCV w populacji osób stosujących dożylne środki odurzające z terenu województwa gdańskiego", 27 listopada 2008 habilitował się na podstawie pracy zatytułowanej "Analiza przydatności badania subpopulacji limfocytów krwi obwodowej i płynu mózgowo-rdzeniowego w diagnostyce chorób zakaźnych". Został zatrudniony na stanowisku adiunkta i kierownika w Klinice Chorób Zakaźnych na Wydziale Lekarskim Gdańskiego Uniwersytetu Medycznego.
Jest prorektorem Gdańskiego Uniwersytetu Medycznego, oraz był kierownikiem (p.o.) w Klinice Chorób Zakaźnych na Wydziale Lekarskim z Oddziałem Stomatologicznym Akademii Medycznej w Gdańsku.
Życie prywatne.
Ma żonę i troje dzieci.

</doc>
<doc id="5040603" url="https://pl.wikipedia.org/wiki?curid=5040603" title="Werther's Original">
Werther's Original



</doc>
<doc id="5040604" url="https://pl.wikipedia.org/wiki?curid=5040604" title="M&amp;M's">
M&amp;M's



</doc>
<doc id="5040605" url="https://pl.wikipedia.org/wiki?curid=5040605" title="Harrison's Cave">
Harrison's Cave



</doc>
<doc id="5040606" url="https://pl.wikipedia.org/wiki?curid=5040606" title="Tingotingo aho">
Tingotingo aho

Tingotingo aho – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Wyznaczono go gatunkiem typowym rodzaju. Jako miejsce typowe wskazano Cascade Creek w Parku Narodowym Fiordland. Epitet gatunkowy oznacza w języku maoryskim „strunę” i odnosi się do nitkowatego embolusa tych pająków.
Morfologia.
Samice osiągają od 3,05 do 3,62 mm, a samce od 2,56 do 3 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samic prosoma ma od 1,24 do 1,48 mm długości i od 0,87 do 0,95 mm szerokości, zaś u samców od 1,13 do 1,29 mm długości i od 0,81 do 0,93 mm szerokości. Jamka karapaksu wykształcona jest w postaci słabej, podłużnej linii zajmującej 0,17 jego długości. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej krawędzi tak szerokiej jak tylna. Wysokość nadustka jest od 3,3 do 3,4 raza większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate. Odnóża pierwszej pary mają uda o długości wynoszącej 0,88–0,93 długości karapaksu. Opistosoma (odwłok) ma ciemnobrązowe, silnie zesklerotyzowane skutum i ciemnobrązowe dyski ze szczecinkami.
Nogogłaszczki samca mają zaokrąglone na szczycie cymbium, krótkie, na szczycie stępione i pośrodkowo piłkowane paracymbium, długi i nitkowaty embolus oraz zakrywający ¾ długości embolusa wyrostek sierpowaty konduktora. Samica ma epigynum o szerokim, eliptycznym otworze i kuliste spermateki.
Ekologia i występowanie.
Pająk ten zasiedla lasy bukanowe i namorzyny. Prowadzi skryty tryb życia. Bytuje w ściółce, wśród mchów, w pniakach i kępach "Chionochloa teretifolia". 
Gatunek ten występuje endemicznie na Wyspie Południowej Nowej Zelandii. Znany jest tylko z zachodniej części wyspy.

</doc>
<doc id="5040608" url="https://pl.wikipedia.org/wiki?curid=5040608" title="Zawiareżża">
Zawiareżża

Zawiareżża (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5040610" url="https://pl.wikipedia.org/wiki?curid=5040610" title="D'Masiv">
D'Masiv



</doc>
<doc id="5040611" url="https://pl.wikipedia.org/wiki?curid=5040611" title="Tingotingo pouaru">
Tingotingo pouaru

Tingotingo pouaru – gatunek pająka z rodziny Malkaridae i podrodziny Tingotinginae. Występuje endemicznie na Nowej Zelandii.
Taksonomia.
Gatunek ten opisany został po raz pierwszy w 2020 roku przez Gustava Hormigę i Nikolaja Scharffa na łamach "Invertebrate Systematics" w ramach rewizji taksonomicznej nowozelandzkich Malkaridae. Wyznaczono go gatunkiem typowym rodzaju. Jako miejsce typowe wskazano Globe Hill koło Reefton. Epitet gatunkowy oznacza w języku maoryskim „wdowca” i odnosi się do nieodkrycia dotąd samicy gatunku.
Morfologia.
Samce osiągają od 2,37 do 2,59 mm długości ciała. Prosoma jest ciemnobrązowa, w widoku bocznym prostokątna, pozbawiona podziału na część głowową i tułowiową. U samców ma od 1,01 do 1,16 mm długości i od 0,71 do 0,78 mm szerokości. Jamka karapaksu wykształcona jest w postaci słabej, podłużnej linii zajmującej ¼ jego długości. Wszystkie oczy oddalone są od siebie na odległości mniejsze niż ich średnice. Oczy środkowych par rozstawione są na planie czworokąta o przedniej krawędzi tak szerokiej jak tylna. Wysokość nadustka jest 2,6 raza większa od średnicy oczu pary przednio-środkowej. Szczękoczułki mają dwa zęby na krawędzi przedniej, dwa zęby na krawędzi tylnej i niewielką nabrzmiałość w części nasadowej od strony przedniej. Sternum jest tarczowate. Odnóża pierwszej pary mają uda o długości wynoszącej 0,91 długości karapaksu. Opistosoma (odwłok) ma ciemnobrązowe, silnie zesklerotyzowane skutum i ciemnobrązowe dyski ze szczecinkami.
Nogogłaszczki samca mają zaokrąglone na szczycie cymbium, cienkie, na szczycie spiczaste i pośrodkowo piłkowane paracymbium, długi i nitkowaty embolus oraz zakrywający ⅔ długości embolusa wyrostek sierpowaty konduktora.
Ekologia i występowanie.
Pająk ten zasiedla lasy zdominowane przez "Nothofagus truncata". Prowadzi skryty tryb życia. Bytuje w ściółce. 
Gatunek ten występuje endemicznie na Wyspie Południowej Nowej Zelandii. Znany jest tylko z lokalizacji typowej w dystrykcie Buller w regionie West Coast.

</doc>
<doc id="5040612" url="https://pl.wikipedia.org/wiki?curid=5040612" title="Virtus CiseranoBergamo 1909">
Virtus CiseranoBergamo 1909

Virtus CiseranoBergamo 1909 (wł. Società Sportiva Dilettantistica Virtus CiseranoBergamo 1909) – włoski klub piłkarski, mający siedzibę w mieście Ciserano, w północnej części kraju, grający od sezonu 2015/16 w rozgrywkach Serie D.
Historia.
Chronologia nazw: 
Klub sportowy FBC Alzano został założony w miejscowości Alzano Lombardo 25 lipca 1909 roku. W 1910 dołączył do FIGC. Początkowo zespół rozgrywał mecze towarzyskie. Dopiero po zakończeniu I wojny światowej klub w sezonie 1921/22 debiutował w rozgrywkach Terza Categoria Lombardia (D3). Przed rozpoczęciem sezonu 1922/23 ze względu na "kompromis Colombo" dotyczący restrukturyzacji mistrzostw, klub został zakwalifikowany do Terza Divisione Lombardia (D3). Po zakończeniu sezonu 1925/26 klub zrezygnował z dalszych rozgrywek. W sezonie 1927/28 ponownie startował w "Terza Divisione Lombardia", która po wprowadzeniu w 1926 roku "Divisione Nazionale" została zdegradowana do czwartego poziomu. Ale potem klub znów zawiesił działalność. W 1931 wznowił działalność i z nazwą US Alzano startował w regionalnych mistrzostwach, organizowanych przez ULIC. Od 1932 roku, po wygraniu mistrzostw Bergamo, ponownie występował w "Terza Divisione Lombardia". Od 1934 do 1936 znów nie brał udziału w żadnych mistrzostwach. W 1936 klub przyjął nazwę Dopolavoro P.Poli Sezione Calcio i potem grał w rozgrywkach lokalnych. W 1937 zmienił nazwę na Dopolavoro Aziendale Cartiere Pigna i startował w Seconda Divisione Lombardia (D5). W 1938 awansował do Prima Categoria Lombardia. Po dwóch sezonach klub znów zrezygnował z dalszych występów.
Po zakończeniu II wojny światowej, klub wznowił działalność w 1945 roku i z nazwą FC Alzano został zakwalifikowany do "Prima Divisione Lombardia". W 1946 klub awansował do Serie C. W 1947 spadł z powrotem do "Prima Divisione Lombardia". W 1948 roku w wyniku reorganizacji systemu lig został zdegradowany do "Seconda Divisione Bergamo", ale po roku wrócił do "Prima Divisione Lombardia". W 1952 po kolejnej reorganizacji systemu lig poziom "Prima Divisione Lombardia" spadł do szóstego stopnia. W 1959 "Prima Categoria Lombardia" wróciła na piąty poziom. W 1964 został zdegradowany do "Seconda Categoria Lombardia", a w 1965 do "Terza Categoria Bergamo". W 1970 awansował do "Seconda Categoria Lombardia". W 1973 połączył się z "Sporting Club 63" i uzyskał tytuł sportowy, dzięki czemu w sezonie 1973/74 startował w "Prima Categoria Lombardia". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego klub został zakwalifikowany do "Seconda Categoria Lombardia". W 1983 roku klub spadł do "Terza Categoria Bergamo". W 1984 otrzymał promocję do "Seconda Categoria Lombardia", a w 1985 do "Prima Categoria Lombardia". W 1987 na rok znów został zdegradowany do "Seconda Categoria Lombardia". W 1990 awansował do Promozione Lombardia (D7), a w 1991 do Eccellenza Lombardia. W 1993 klub połączył się z Centro Giovanile Virescit Boccaleone, przekształcając się w Alzano 1909 Virescit FC i startując w sezonie 1993/94 w Campionato Nazionale Dilettanti. W 1995 został promowany do "Serie C2", a w 1996 do "Serie C1". W 1999 klub zdobył awans do Serie B, ale po roku spadł z powrotem do "Serie C1". W sezonie 2002/03 zajął 17.miejsce w grupie A "Serie C1" i został zdegradowany do "Serie C2", ale potem klub zrezygnował z dalszych występów i został rozwiązany z powodu trudności finansowych.
W 2004 roku klub został reaktywowany z nazwą FC Alzano 1909 i startował w "Prima Categoria Lombardia" (D8). W 2007 roku po fuzji z "Ardens Cene" klub zmienił nazwę na FC AlzanoCene 1909, uzyskując jego tytuł sportowy i miejsce w rozgrywkach "Eccellenza Lombardia". W następnym 2008 roku zdobył promocję do "Serie D", a w 2014 znów spadł do "Eccellenza Lombardia". Przed rozpoczęciem sezonu 2014/15 wprowadzono reformę systemy lig, wskutek czego "Eccellenza" awansowała na piąty poziom. W sezonie 2014/15 zwyciężył w grupie B "Eccellenza Lombardia" i awansował do "Serie D". W 2015 odbyła się fuzja z "SSD Aurora Seriate Calcio" z podmiejskiej miejscowości Seriate, po czym nazwa klubu została zmieniona na ASD Virtus Bergamo 1909. W 2019 roku po fuzji z "USD Ciserano" klub przyjął nazwę SSD Virtus CiseranoBergamo 1909 i przeniósł swoją siedzibę do Ciserano.
Barwy klubowe, strój.
Klub ma barwy czerwono-niebieskie. Zawodnicy swoje domowe spotkania zazwyczaj grają w białych koszulkach, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Carlo Rossoni w mieście Ciserano o pojemności 900 widzów. Wcześniej w latach 1909-2019 grał na Stadio Carillo Pesenti Pigna w Alzano Lombardo (do 1986 był to Campo Sportiva Cartiera Pigna).

</doc>
<doc id="5040615" url="https://pl.wikipedia.org/wiki?curid=5040615" title="Szabla - dar Hucułów dla Marszałka Józefa Piłsudskiego">
Szabla - dar Hucułów dla Marszałka Józefa Piłsudskiego



</doc>
<doc id="5040616" url="https://pl.wikipedia.org/wiki?curid=5040616" title="Bitwa pod Baranowiczami (1919)">
Bitwa pod Baranowiczami (1919)

Bitwa pod Baranowiczami – walki grupy kpt. Jerzego Dąbrowskiego w marcu i grupy płk. Aleksandra Boruszczaka w kwietniu 1919 z oddziałami Armii Czerwonej toczone w początkowym okresie wojny polsko-bolszewickiej.
Geneza.
W ostatnich miesiącach 1918 i w pierwszych 1919 na wschodnich krańcach odradzającej się Rzeczypospolitej stacjonowały wojska niemieckie Ober-Ostu. Ich ewakuacja powodowała, że opuszczane przez nie tereny od wschodu zajmowała Armia Czerwona. Jednocześnie od zachodu podchodziły oddziały odradzającego się Wojska Polskiego. W lutym 1919 oddziały polskie weszły w kontakt bojowy z jednostkami Armii Czerwonej. Rozpoczęła się nigdy niewypowiedziana wojna polsko-bolszewicka. W tym okresie oddziały polskie prowadziły ograniczone działania zaczepne. W połowie lutego front polsko-sowiecki ustalił się na linii rzeki Szczary.
Walki pod Baranowiczami.
Wypad w marcu 1919.
13 marca dowódca Dywizji Litewsko-Białoruskiej gen. Stanisław Szeptycki rozkazał grupie jazdy kpt. Jerzego Dąbrowskiego w składzie dwa szwadrony 13 pułku ułanów, szwadron zbiorczy 10 pułku ułanów i szwadron 3 pułku ułanów wykonać rajd (zagon) na tyły przeciwnika w rejon Baranowicz. Grupa przeszła lasami i 15 marca uszkodziła tor kolejowy pod Horodziejem. Następnego dnia wieczorem polscy ułani zajęli stację i miasteczko Sieniawkę, zdobywając przy tym pociąg wojskowy. Jednocześnie szwadron techniczny zniszczył mosty, przerywając ruch na odcinku Baranowicze – Łuniniec. Wieczorem 16 marca pułk osiągnął Horodyszcze, a po odpoczynku nocnym rozpoczął marsz na Nową Mysz. Stąd zaatakował Baranowicze i zdobył je. Atak i zdobycie stacji kolejowej wywołało panikę i zamieszanie na tyłach sowieckich wojsk. 20 marca polska grupa wypadowa wróciła nad Szczarę.
Walki grupy płk. Boruszczaka.
26 marca 1919 marszałek Józef Piłsudski przedstawił w Brześciu plan wyzwolenia Wilna. Plan przewidywał też wykonanie uderzenia demonstracyjnego na Baranowicze, Lidę i Nowogródek. Miały one odwrócić uwagę dowództwa sowieckiej Dywizji Zachodniej od głównego kierunku uderzenia, jakim był kierunek wileński.
Zadanie opanowania Baranowicz i Nowogródka powierzono gen. Adamowi Mokrzeckiemu. Dysponował on dziewięcioma batalionami piechoty, 3. i 9 pułkiem ułanów, grupą jazdy mjr. Dąbrowskiego i trzema bateriami artylerii. Główne zadanie wykonywała grupa płk. Aleksandra Boruszczaka. Dowódca grupy podzielił swoje zgrupowanie uderzeniowe na cztery kolumny. Tworzący północne skrzydło zgrupowania oddział płk. Stefana Pasławskiego, liczący trzy bataliony i dwie baterie, ruszył na Cieszewlę i Białolesie, batalion szturmowy kpt. Witolda Komierowskiego skierował się na Nową Mysz, mjr Stanisław Bobiatyński z I wileńskim batalionem strzelców nacierał na Baranowicze od południowego zachodu; oddział mjr. Władysława Dąbrowskiego w składzie trzy szwadrony ułanów wileńskich, dwa bataliony lidzkiego pułku strzelców miał obejść Baranowicze od południowego wschodu. Pod Baranowiczami broniła się składająca się w większości z Polaków I Brygada sowieckiej dywizji, licząca około 3000 żołnierzy i posiadająca 8 dział. W Nowogródku i Nowojelni stały 3 kompanie i 2 szwadrony kawalerii, w Horodyszczach 1 batalion, w Cieszewli 1 szwadron, w Nowej Myszy 1 kompania, w Kuncewiczach, Małachowcach i Młynku znajdowały się 2 kompanie i 2 szwadrony. Wysunięte placówki nieprzyjaciel rozmieścił w Świerjanach, Połonce i Niebytach. Sowieci wykorzystywali ponadto umocnienia polowe z czasów I wojny światowej. Największe zgrupowanie nieprzyjaciela stacjonowało w Baranowiczach. Tu znajdował się też sztab sowieckiej brygady.
13 kwietnia ruszyło polskie natarcie, ale po trzech dniach ciężkich walk zostało załamane nad Myszanką. Brakowało amunicji strzeleckiej, a i baterie artylerii, którym pozostało po 15–20 pocisków na działo, nie mogły efektywnie wspierać piechoty. Ponieważ po obu stronach frontu walczyli Polacy, niejednokrotnie podczas przerw w boju żołnierze wymyślali sobie nawzajem po polsku. Podwładni płk. Aleksandra Boruszczaka nazywali przeciwników zdrajcami i sprzedawczykami, ci zaś rewanżowali się określeniem „pachołki burżuazji”. W tym położeniu dowódca Dywizji Litewsko-Białoruskiej gen. Stanisław Szeptycki wzmocnił grupę gen. Mokrzeckiego batalionem piechoty z Okręgu Generalnego Łódź, oddziałem jazdy tatarskiej i baterią artylerii. Zaopatrzono też walczące oddziały w amunicję. Także Sowieci wzmacniali swoje siły. Na front przybył 10 Miński pułk czekistów, który odrzucił grupę płk. Pasławskiego spod Adamowa.
18 kwietnia płk Boruszczak wznowił natarcie siłami batalionu szturmowego, batalionu OGen. Łódź i szwadronu 10 pułku ułanów. Uderzenie na Nową Mysz załamało się, ale na innych odcinkach frontu odnotowano sukcesy. Mjr Bobiatyński dotarł do Uznohy, a mjr Dąbrowski sforsował Myszankę, wszedł w lukę i rozpoczął manewr obejścia Baranowicz od południowego wschodu. 19 kwietnia Grodzieński pułk strzelców opanował Stołowicze. 19 kwietnia pod miasto dotarł batalion szturmowy Dywizji L-B kpt. Komierowskiego, ale zmęczony całonocnym marszem nie zdołał przełamać obrony nieprzyjaciela. O rezultacie walk przesądziła śmiała akcja podjazdu 10 pułku ułanów, który wykonał szarżę na uchodzące tabory, wzniecając panikę na tyłach oddziałów broniących miasta.
Bilans walk.
Opanowanie Baranowicz umożliwiło wojskom polskim oparcie frontu na linii okopów niemieckich z okresu I wojny światowej.

</doc>
<doc id="5040617" url="https://pl.wikipedia.org/wiki?curid=5040617" title="Władysław Strzębalski">
Władysław Strzębalski

Władysław Strzębalski (ur. 19 maja 1889 w Kielcach, zm. 10 października 1961 w Radomiu) – polski polityk, poseł na Sejm Ustawodawczy (1919–1922).
Życiorys.
Z zawodu był buchalterem. Ukończył czteroklasowe gimnazjum w Kielcach, a następnie (ok. 1914 r.) przeprowadził się do Radomia i rozpoczął pracę jako administrator browaru J. Zabiełły.
Zmarł 10 października 1961 roku w Radomiu w wieku 72 lat. Był żonaty z Ireną z d. Gosławska, posiadał dwie córki: Wiesławę (ur. w 1916 r.) i Danutę, które zmarły bezpotomnie. Pochowany został na Cmentarzu Rzymskokatolickim w Radomiu przy ulicy Bolesława Limanowskiego 72 (Kw. 28a/14/3, grób 21516).
Działalność polityczna.
W 1907 wstąpił do Narodowego Związku Robotniczego w Kielcach, w latach 1916–1918 był prezesem Narodowego Związku Robotniczego w Radomiu. Był również sekretarzem tamtejszego Narodowego Klubu Robotniczego. W roku 1919 został wybrany na posła na Sejm Ustawodawczy (1919–1922) z ramienia Polskiego Stronnictwa Ludowego – Zjednoczenie Niezawisłych Ludowców. W sejmie zasiadał w komisjach odbudowy kraju i opieki społecznej. Uczestniczył również w pracach Klubu NZR, a następnie NPR.
Od 1920 roku działał w Narodowej Partii Robotniczej, w 1922 został kandydatem NPR w Radomiu do Sejmu I kadencji. Około 1923 porzucił szeregi NPR i przystąpił do miejscowej organizacji Polskiego Stronnictwa Chrześcijańskiej Demokracji. W 1928 roku zorganizował w Radomiu prosanacyjną komórkę NPR-Lewica, w której w połowie lat 30. nastąpił rozłam skutkiem czego przestała ona istnieć. Po jej upadku działał w Bezpartyjnym Bloku Współpracy z Rządem.
W roku 1932 odznaczony został Medalem Niepodległości.

</doc>
<doc id="5040618" url="https://pl.wikipedia.org/wiki?curid=5040618" title="Nobody's Fool">
Nobody's Fool



</doc>
<doc id="5040619" url="https://pl.wikipedia.org/wiki?curid=5040619" title="Psychedryna '97">
Psychedryna '97



</doc>
<doc id="5040620" url="https://pl.wikipedia.org/wiki?curid=5040620" title="Turné '88">
Turné '88



</doc>
<doc id="5040621" url="https://pl.wikipedia.org/wiki?curid=5040621" title="Żebro Rajtara">
Żebro Rajtara

Żebro Rajtara – żebro na zachodniej ścianie Szatana w Grani Baszt w słowackich Tatrach Wysokich. Opada z zachodniego jego wierzchołka na piargi Doliny Młynickiej w pobliżu Niżniego Koziego Stawu. Różnica jego wysokości wynosi około 400 m. Na wysokości około 2200 m rozgałęzia się na dwa ramiona obejmujące urwistą i głęboko wciętą depresję. Najniższa część depresji to zawalony piargami żleb o szerokości do 20 m. Górna część to ściana zbudowana połogich płyt, za którymi znajduje się nyża nakryta olbrzymim okapem o wysięgu dochodzącym do 10 m i szerokości 15 m. Pomiędzy dach, a obydwa ramiona żebra Rajtara wcinają się gładkie i wąskie kominy pokryte brązowymi naciekami. Lewy komin jest przewieszony na całej swojej wysokości, prawy tylko w górnej części. 
W prawym ramieniu żebra znajduje się Turnia Rajtara. Między nią a górną częścią żebra znajduje się przełączka, do której turnia opada 15-metrowym uskokiem. W przełączce jest kilka zaklinowanych olbrzymich głazów. Powyżej przełączki, w górnej części prawego ramienia Żebra Rajtara znajdują się jeszcze dwie turniczki. 
Autorem nazwy żebra jest Władysław Cywiński. Upamiętnił nią jednego z dwóch słowackich taterników (Pavol Rajtar i Igor Treskoň), którzy jako pierwsi przeszli tym żebrem 21 lipca 1963 r. Żebro Rajtara jest dla taterników najciekawszym obiektem wspinaczkowym w zachodniej ścianie Szatana. Prowadzą nim trzy drogi wspinaczkowe:

</doc>
<doc id="5040622" url="https://pl.wikipedia.org/wiki?curid=5040622" title="Scuderia Sant'Ambroeus">
Scuderia Sant'Ambroeus



</doc>
<doc id="5040625" url="https://pl.wikipedia.org/wiki?curid=5040625" title="Australian Drivers' Championship 1984">
Australian Drivers' Championship 1984



</doc>
<doc id="5040626" url="https://pl.wikipedia.org/wiki?curid=5040626" title="Alessandro D'Addario">
Alessandro D'Addario



</doc>
<doc id="5040628" url="https://pl.wikipedia.org/wiki?curid=5040628" title="Don't Touch the Light">
Don't Touch the Light



</doc>
<doc id="5040629" url="https://pl.wikipedia.org/wiki?curid=5040629" title="Formuła 3000 - Grand Prix Buenos Aires 1992">
Formuła 3000 - Grand Prix Buenos Aires 1992



</doc>
<doc id="5040630" url="https://pl.wikipedia.org/wiki?curid=5040630" title="Katedra św. Tomasza More’a w Arlingtonie">
Katedra św. Tomasza More’a w Arlingtonie

Katedra św. Tomasza More’a (ang. "Cathedral of Saint Thomas More") – rzymskokatolicka katedra w hrabstwie Arlington, w stanie Wirginia. Siedziba diecezji Arlingtonu.
Historia.
Parafię erygowano w 1938 roku. Pierwszym proboszczem został Edwin J. Lee, urząd objął 29 listopada 1938. Budowę pierwszej świątyni parafialnej ukończono w 1942 roku. W 1944 roku założono szkołę parafialną, a w 1955 roku zbudowano nową plebanię. Obecny kościół ukończono 9 grudnia 1961 roku, konsekrował go ks. John J. Russell, biskup diecezji Richmond. 13 sierpnia 1974 papież Paweł VI erygował diecezję Arlington, w związku z czym świątynia została podniesiona do rangi katedry diecezjalnej. Zainstalowane w 1981 roku organy piszczałkowe to jedne z największych organów w stanie Wirginia. Rok później poświęcono dzwonnicę z sześcioma dzwonami i miejscem na sześć kolejnych.
Architektura.
Świątynia modernistyczna, posiadająca transept. Zbudowana jest głównie z czerwonej cegły. Na skrzyżowaniu naw znajduje się przeszklona kopuła.

</doc>
<doc id="5040631" url="https://pl.wikipedia.org/wiki?curid=5040631" title="Böle">
Böle



</doc>
<doc id="5040633" url="https://pl.wikipedia.org/wiki?curid=5040633" title="Lista startów kosmicznych">
Lista startów kosmicznych



</doc>
<doc id="5040638" url="https://pl.wikipedia.org/wiki?curid=5040638" title="Alzano Virescit">
Alzano Virescit



</doc>
<doc id="5040643" url="https://pl.wikipedia.org/wiki?curid=5040643" title="F.C. AlzanoCene 1909">
F.C. AlzanoCene 1909



</doc>
<doc id="5040644" url="https://pl.wikipedia.org/wiki?curid=5040644" title="Turniej o Łańcuch Herbowy Miasta Ostrowa Wielkopolskiego 2016">
Turniej o Łańcuch Herbowy Miasta Ostrowa Wielkopolskiego 2016

Turniej o Łańcuch Herbowy Miasta Ostrowa Wielkopolskiego 2016 – 64. edycja turnieju, który odbył się 3 września 2016 roku w Ostrowie Wielkopolskim. Turniej wygrał Bartosz Zmarzlik.
Wyniki.
Bieg po biegu

</doc>
<doc id="5040645" url="https://pl.wikipedia.org/wiki?curid=5040645" title="Jutowie (Indianie)">
Jutowie (Indianie)



</doc>
<doc id="5040647" url="https://pl.wikipedia.org/wiki?curid=5040647" title="FC AlzanoCene">
FC AlzanoCene



</doc>
<doc id="5040648" url="https://pl.wikipedia.org/wiki?curid=5040648" title="Gustave Zédé">
Gustave Zédé

Gustave Alexandre Zédé (ur. 1825 w Paryżu, zm. 26 kwietnia 1891) – francuski inżynier, pionier projektowania łodzi podwodnych.
W 1888 zaprojektował Gymnôte.
Jego imieniem nazwano okręty podwodne: z brązu, zwodowany w 1893 oraz drugi z 1913, który był jednostką prototypową nowego typu.

</doc>
<doc id="5040649" url="https://pl.wikipedia.org/wiki?curid=5040649" title="Gustave Zédé (inżynier)">
Gustave Zédé (inżynier)



</doc>
<doc id="5040651" url="https://pl.wikipedia.org/wiki?curid=5040651" title="Literatura polska – adaptacje filmowe">
Literatura polska – adaptacje filmowe



</doc>
<doc id="5040654" url="https://pl.wikipedia.org/wiki?curid=5040654" title="Katedra św. Tomasza More w Arlington">
Katedra św. Tomasza More w Arlington



</doc>
<doc id="5040659" url="https://pl.wikipedia.org/wiki?curid=5040659" title="1 halerz czechosłowacki">
1 halerz czechosłowacki



</doc>
<doc id="5040661" url="https://pl.wikipedia.org/wiki?curid=5040661" title="Tutaj">
Tutaj



</doc>
<doc id="5040663" url="https://pl.wikipedia.org/wiki?curid=5040663" title="Ute (ujednoznacznienie)">
Ute (ujednoznacznienie)



</doc>
<doc id="5040664" url="https://pl.wikipedia.org/wiki?curid=5040664" title="Top-One - Promo CD (album 2011)">
Top-One - Promo CD (album 2011)



</doc>
<doc id="5040665" url="https://pl.wikipedia.org/wiki?curid=5040665" title="Top-One - Promo CD (album 2016)">
Top-One - Promo CD (album 2016)



</doc>
<doc id="5040666" url="https://pl.wikipedia.org/wiki?curid=5040666" title="Top-One - Promo CD">
Top-One - Promo CD



</doc>
<doc id="5040667" url="https://pl.wikipedia.org/wiki?curid=5040667" title="Top-One – Promo CD">
Top-One – Promo CD



</doc>
<doc id="5040671" url="https://pl.wikipedia.org/wiki?curid=5040671" title="Tony Ries (ur. 1913)">
Tony Ries (ur. 1913)



</doc>
<doc id="5040673" url="https://pl.wikipedia.org/wiki?curid=5040673" title="Greetje Minnen">
Greetje Minnen



</doc>
<doc id="5040674" url="https://pl.wikipedia.org/wiki?curid=5040674" title="Tony Ries">
Tony Ries



</doc>
<doc id="5040676" url="https://pl.wikipedia.org/wiki?curid=5040676" title="Coenraad de Villiers">
Coenraad de Villiers



</doc>
<doc id="5040677" url="https://pl.wikipedia.org/wiki?curid=5040677" title="Akademia Nauk Społecznych i Zarządzania Społecznego KC BPK">
Akademia Nauk Społecznych i Zarządzania Społecznego KC BPK

Akademia Nauk Społecznych i Zarządzania Społecznego KC BPK (Академия за обществени науки и социално управление) – szkoła wyższa Komitetu Centralnego Bułgarskiej Partii Komunistycznej w dziedzinie nauk społecznych i zarządzania z siedzibą w Sofii, funkcjonującą w latach 1969-1990.
Historia.
Szkoliła kadrę kierowniczą wyższego szczebla na rzecz aparatu Bułgarskiej Partii Komunistycznej oraz administracji państwowej i lokalnej, gospodarki oraz organizacji publicznych. 
Wywodziła się z Wyższej Szkoły Partyjnej (Висшата партийна школа) KC BPK, utworzonej w 1945 jako Centralna Szkoła Partyjna (Централна партийна школа) i przemianowanej w 1957 na Wyższą Szkołę Partyjną im. „Stanke Dimitrova” (Висша партийна школа „Станке Димитров“). W 1969 została przekształcona w Akademię Nauk Społecznych i Zarządzania Społecznego.
Siedziba.
Wyższa Szkoła Partyjna im. „Stanke Dimitrova” miała siedzibę przy bulwarze Anton Iwanow (Антон Иванов бул.) 5, obecnie bulw. James Baucher (Джеймс Баучер бул.) (1966), której gospodarzem jest obecnie Wydział Fizyki Uniwersytetu Sofijskiego. Na potrzeby Akademii Nauk Społecznych i Zarządzania Społecznego powstał kompleks dydaktyczno-naukowy w stołecznej dzielnicy Owcza Kupel. Od 1991 mieści się w nim Nowy Uniwersytet Bułgarski (Нов български университет).

</doc>
<doc id="5040678" url="https://pl.wikipedia.org/wiki?curid=5040678" title="Pałac w Nowęcinie">
Pałac w Nowęcinie

Pałac w Nowęcinie (niem. "Schloss Neuhof" (Pommern)) – pałac położony w powiecie lęborskim, w województwie pomorskim, około trzech kilometrów na południowy wschód od Łeby, nad jeziorem Sarbsko, który jest obecnie wykorzystywany jako hotel. Wpisany do rejestru zabytków jako zespół pałacowo-pałacowy, nr rej.: A-1172 z 2.07.1987.
Historia.
Początki pałacu sięgają XV wieku, kiedy po silnym sztormie z 15 września 1497 w wyniku gwałtownej fali zalewowej stara siedziba rodu von Wejherów (von Weiherów) w Łebie uległa zniszczeniu. Claus von Wejher zbudował nowy pałac „Neuer Hof” (stąd jego niemiecka nazwa "Schloss Neuhof") trzy kilometry na wschód od Łeby.
W połowie XVI wieku Ernst von Wejher przebudował zamek w stylu renesansowym i dobudował do kapliczki Jerusalem wschodnie skrzydło. Od 1781 roku zamek był własnością von Somnitz, a następnie kilkakrotnie przechodził z rąk do rąk. Około 1909 roku Leon Ritzke polecił rozbudować zamek o skrzydło zachodnie i sześciokondygnacyjną wieżę, a przed kaplicą dobudowano przedłużenie z łukiem. Kaplica nadal ma sklepienie kolebkowe z lunetami, a w niszy tablicę wotywną z napisem GWMUITG – 1567 – EWAUM (, ), podarowaną prawdopodobnie przez Ernsta von Wejhera, który w 1567 ciężko ranny powrócił z wojny w Inflantach.
Po II wojnie światowej pałac trafił w ręce PGR-u w Charbrowie. Nowy właściciel przeprowadził wiele remontów, z których największy był przeprowadzony w latach 60. ubiegłego wieku. Do końca PRL użytkowali go zarówno turyści, jak i pracownicy PGR, a od lat 80. również przebywający w nowo powstałym ośrodku wypoczynkowo-szkoleniowym. W latach 90. pałac trafił w ręce prywatnego właściciela. Przeprowadził on w tym samym dziesięcioleciu kolejny generalny remont obiektu.
Obecnie pałac w Nowęcinie nie jest jednym budynkiem, składa się z kilku budynków różnych wielkości. Mury zewnętrzne i ściany działowe wykonano z cegły, elewacje zewnętrzne otynkowano, a dachy okryto ceramiczną karpiówką. Nad całością góruje, zwieńczona dachem namiotowym, wysoka wieża. Do kompleksu prowadzą dwa główne wejścia. Główną i reprezentacyjną część obiektu stanowi hol – dawna kaplica "Jeruzalem" z oryginalną boazerią z przełomu 1909 i 1910 roku. W pozostałych pomieszczeniach znajdują się pokoje hotelowe, pomieszczenia administracyjne, a na pierwszym piętrze także kawiarnia.

</doc>
<doc id="5040680" url="https://pl.wikipedia.org/wiki?curid=5040680" title="Franz Berger">
Franz Berger



</doc>
<doc id="5040682" url="https://pl.wikipedia.org/wiki?curid=5040682" title="Zabałocinka (przystanek kolejowy)">
Zabałocinka (przystanek kolejowy)

Zabałocinka (; ) – przystanek kolejowy i mijanka w miejscowości Zabałocinka, w rejonie witebskim, w obwodzie witebskim, na Białorusi. Położona jest na linii Smoleńsk - Witebsk.
Do 5 stycznia 2021 stacja kolejowa.

</doc>
<doc id="5040685" url="https://pl.wikipedia.org/wiki?curid=5040685" title="James Newman (piosenkarz)">
James Newman (piosenkarz)

James Newman (ur. 19 października 1985 w Settle) – brytyjski piosenkarz i autor tekstów.
Niedoszły reprezentant Wielkiej Brytanii w 65. Konkursie Piosenki Eurowizji (2020). Ponownie wybrany na reprezentanta kraju w konkursie w 2021 roku z utworem „Embers”.
Jego młodszy brat John również jest muzykiem.
Kariera muzyczna.
W 2013 roku współtworzył utwór „Waiting All Night” zespołu Rudimental, w którym gościnnie zaśpiewała Ella Eyre. Singel ten dotarł do pierwszego miejsca na brytyjskiej liście przebojów oraz zdobył statuetkę Brit Award w kategorii "Najlepszy brytyjski singel". 
Rok później był jednym z autorów piosenki „Blame” wykonywanej przez jego brata Johna oraz Calvina Harrisa. Singel zdobył czołowe miejsca list przebojów w wielu krajach oraz dotarł do 19. pozycji na liście amerykańskiego magazynu Billboard.
W 2017 roku wraz z Jörgenem Elofssonem skomponował utwór „Dying to Try”, z którym Brendan Murray reprezentował Irlandię podczas Konkursu Piosenki Eurowizji w Kijowie. Zajął on wówczas 13. miejsce w półfinale i nie awansował do finału konkursu.
W swojej karierze jako autor tekstów współtworzył utwory m.in. dla Jess Glynne („All I Am”), Keshy („Let Em Talk”), Little Mix („Love Me Like You”), Toni Braxton („Coping”), czy Zayna („Talk to Me”).
Jako wokalista współpracował m.in. z holenderskim DJ'em Arminem van Buurenem przy jego trzech singlach. 
W 2020 roku został ogłoszony reprezentantem w z piosenką „My Last Breath”, której jest współautorem. Jednak ze względu na pandemię COVID-19 konkurs nie odbył się. 
W maju tego samego roku wystąpił w projekcie "Eurovision Home Concerts", w którym wykonał „My Last Breath” oraz „Birds” z repertuaru Anouk.
W lutym 2021 roku został wybrany przez BBC do ponownego reprezentowania kraju w konkursie piosenki Eurowizji. Niecały miesiąc później premierę miał jego konkursowy utwór „Embers”. Wystąpił w nim z dziewiątym numerem startowym i zajął ostatnie, 26. miejsce po zdobyciu 0 punktów w tym 0 punktów od telewidzów (23. miejsce) i 0 pkt od jurorów (26. miejsce).

</doc>
<doc id="5040692" url="https://pl.wikipedia.org/wiki?curid=5040692" title="Jaśminowa ZUS">
Jaśminowa ZUS



</doc>
<doc id="5040696" url="https://pl.wikipedia.org/wiki?curid=5040696" title="US Open 2012 (gra pojedyncza dziewcząt)">
US Open 2012 (gra pojedyncza dziewcząt)

US Open 2012 – gra pojedyncza dziewcząt – zawody singlowe dziewcząt, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 2–9 września na twardych kortach USTA Billie Jean King National Tennis Center w Nowym Jorku.

</doc>
<doc id="5040700" url="https://pl.wikipedia.org/wiki?curid=5040700" title="Kamienskoje (obwód smoleński)">
Kamienskoje (obwód smoleński)

Kamienskoje () – jednostka administracyjna (osiedle wiejskie) wchodząca w skład rejonu kardymowskiego w оbwodzie smoleńskim w Rosji.
Centrum administracyjnym osiedla wiejskiego jest dieriewnia Kamienka.
Geografia.
Powierzchnia osiedla wiejskiego wynosi 286,5 km², a głównymi rzekami są Chmosć i Bolszoj Wopiec. Przez terytorium jednostki przechodzi droga magistralna M1 «Białoruś».
Historia.
Osiedle powstało na mocy uchwały obwodu smoleńskiego z 2 grudnia 2004 r., z późniejszymi zmianami – uchwała z dnia 20 grudnia 2018 roku, w wyniku której do jednostki administracyjnej włączono wszystkie miejscowości osiedla Bieriozkinskoje.
Demografia.
W 2020 roku osiedle wiejskie zamieszkiwało 2501 osób.
Miejscowości.
W skład jednostki administracyjnej wchodzą 38 miejscowości (wyłącznie dieriewnie): Androsowo, Barsuczki, Bierieżniany, Bieriozkino, Bołdino, Diewicha, Gorni, Gorodok, Kamienka, Kowalewka, Krasnyje Gory, Kurdimowo, Kuźmiszkino, Leszenki, Lisiczino, Markaty, Michiejkowo, Otrada, Pietrowo, Piszczulino, Pomogajłowo, Siemienowskoje, Smorigi, Suszczewo, Toporowo, Triswiatje, Twiericy, Ustinowka, Warwarowszczina, Wiejeno, Wielużyno, Wierieszczakino, Witiazi, Wołocznia, Zajcewo, Załużje, Zamoszczje, Żegłowo. Trzy dieriewnie (z uwagi na brak mieszkańców) zostały zlikwidowane: Borodino, Galcowo, Siergiejewo..

</doc>
<doc id="5040702" url="https://pl.wikipedia.org/wiki?curid=5040702" title="US Open 2012 - gra pojedyncza dziewcząt">
US Open 2012 - gra pojedyncza dziewcząt



</doc>
<doc id="5040704" url="https://pl.wikipedia.org/wiki?curid=5040704" title="Tiuszynskoje">
Tiuszynskoje

Tiuszynskoje () – jednostka administracyjna (osiedle wiejskie) wchodząca w skład rejonu kardymowskiego w оbwodzie smoleńskim w Rosji.
Centrum administracyjnym osiedla wiejskiego jest dieriewnia Tiuszyno.
Geografia.
Powierzchnia osiedla wiejskiego wynosi 388 km², a głównymi rzekami są: Dniepr, Chmosć i Bolszoj Wopiec. Przez terytorium jednostki przechodzą linie kolejowe Smoleńsk – Mińsk i Smoleńsk – Suchiniczi.
Historia.
Osiedle powstało na mocy uchwały obwodu smoleńskiego z 2 grudnia 2004 r., z późniejszymi zmianami – uchwała z dnia 20 grudnia 2018 roku, w wyniku której do jednostki administracyjnej włączono wszystkie miejscowości osiedli Nietrizowskoje i Mołykowskoje.
Demografia.
W 2020 roku osiedle wiejskie zamieszkiwało 2336 osób.
Miejscowości.
W skład jednostki administracyjnej wchodzi 75 miejscowości, w tym 3 osiedla przy stacjach (Duchowskaja, Pierieswietowo i Pridnieprowskaja) i 72 dieriewnie (Azarowo, Astrogań, Bielczewicy, Charino, Chołm, Curkowo, Czernikowo, Czui, Duchowskaja, Fiediukino, Fiodorowo, Gołołobowo, Goriupino, Ilniszczewo, Iskra, Kazarmy żeleznoj dorogi 397 km, Kazarmy żeleznoj dorogi 568 km, Kazarmy żeleznoj dorogi 570 km, Kariełły, Kiriakino, Koziczeno, Kozłowo, Koniec, Konczino, Korolowo, Koczkorowo, Krasilszczino, Kriczkowo, Kulatino, Kurdymowo, Kuzino, Leszyno, Lubkowo, Ławrowo, Łomiejkowo, Łopino, Łubino, Łuna, Mieżniki, Molkowo, Nariczino, Nietrizowo, Nowoje Szyszłowo, Pawlichino, Pierieswietowo, Poczinok, Popkowo, Popowo, Popowo, Psarcy, Puzowo, Riasino, Ryćkowo, Sokolniki, Sokołowo, Spas, Staroje Szyszłowo, Suchorukowo, Szkoła imieni Gorkogo, Szutowka, Tatarowszczina, Tiria, Tiuszyno, Wasiljewo, Wialkowo, Wierniebisowo, Woroncy, Zabołoć, Zalesowo, Zaowrażje, Zapolje, Ziewakino). Z uwagi na brak mieszkańców zlikwidowano osiedle przy stacji Koniec.

</doc>
<doc id="5040705" url="https://pl.wikipedia.org/wiki?curid=5040705" title="Giorgio Mastropasqua">
Giorgio Mastropasqua

Giorgio Mastropasqua (ur. 13 lipca 1951 w Rivoli) – włoski piłkarz, grający na pozycji obrońcy lub pomocnika, trener piłkarski.
Kariera piłkarska.
Kariera klubowa.
Wychowanek Juventusu. W 1970 rozpoczął karierę piłkarską, grając na wypożyczeniu w drużynie Perugia. Od 1971 do 1973 został wypożyczony do Ternany. W sezonie 1973/74 bronił barw Juventusu, po czym przeszedł do Atalanty. Następnie występował w klubach Bologna, Lazio, Catania, Piacenza i Pavia. W sezonie 1988/89 grał w amtorskim zespole Gorle, w którym zakończył karierę piłkarza.
Kariera reprezentacyjna.
W 1972 występował w młodzieżowej reprezentacji Włoch.
Kariera trenerska.
W 1992 rozpoczął pracę trenerską w zespole Fiorente Colognola. Potem stał na czele Scanzorosciate, Verdello i Rivoli. W 2011 i 2012/13 prowadził AlzanoCene.

</doc>
<doc id="5040706" url="https://pl.wikipedia.org/wiki?curid=5040706" title="Szokinskoje">
Szokinskoje

Szokinskoje () – jednostka administracyjna (osiedle wiejskie) wchodząca w skład rejonu kardymowskiego w оbwodzie smoleńskim w Rosji.
Centrum administracyjnym osiedla wiejskiego jest dieriewnia Szokino.
Geografia.
Powierzchnia osiedla wiejskiego wynosi 387,2 km², a głównymi rzekami są: Chmosć, Orleja i Łośmiona. Przez terytorium jednostki przechodzi linia kolejowa Moskwa – Mińsk i droga magistralna M1 «Białoruś».
Historia.
Osiedle powstało na mocy uchwały obwodu smoleńskiego z 2 grudnia 2004 r., z późniejszymi zmianami – uchwała z dnia 20 grudnia 2018 roku, w wyniku której do jednostki administracyjnej włączono wszystkie miejscowości osiedli Pierwomajskoje i Sołowjowskoje.
Demografia.
W 2020 roku osiedle wiejskie zamieszkiwało 2355 osób.
Miejscowości.
W skład jednostki administracyjnej wchodzą 43 miejscowości, w tym 1 osiedle przy stacji (Prisielskaja) i 42 dieriewnie (Babiejewka, Biednota, Bierieżok, Budka żeleznoj dorogi 372 km, Budka żeleznoj dorogi 373 km, Chotiesłowiczi, Czasownia, Dubrowo, Falkowiczi, Fiedurnowo, Gonczarowo, Gorodok, Jeśkowo, Kołpino, Korowniki, Krasnyj Pachar, Kuncewo, Lubanowo, Łukjaniki, Makiejewskaja, Malawczino, Mamonowo, Maszkino, Minino, Moriewo, Nadwa, Niekisowo, Nowaja Żyzń, Osowo, Pniewo, Prisielje, Raskosy, Riepuchowo, Rusanowo, Ryżkowo, Sołowjowo, Szestakowo, Szokino, Titkowo, Waczkowo, Zaborje, Zalesowo).

</doc>
<doc id="5040709" url="https://pl.wikipedia.org/wiki?curid=5040709" title="Dean van Zyl (zapaśnik)">
Dean van Zyl (zapaśnik)



</doc>
<doc id="5040710" url="https://pl.wikipedia.org/wiki?curid=5040710" title="Turniej o Łańcuch Herbowy Miasta Ostrowa Wielkopolskiego 2017">
Turniej o Łańcuch Herbowy Miasta Ostrowa Wielkopolskiego 2017

Turniej o Łańcuch Herbowy Miasta Ostrowa Wielkopolskiego 2017 – 65. edycja turnieju, który odbył się 27 sierpnia 2017 roku w Ostrowie Wielkopolskim. Turniej wygrał Tai Woffinden.
Wyniki.
Bieg po biegu

</doc>
<doc id="5040713" url="https://pl.wikipedia.org/wiki?curid=5040713" title="Ludwik Wilczyński">
Ludwik Wilczyński



</doc>
<doc id="5040714" url="https://pl.wikipedia.org/wiki?curid=5040714" title="Jutowie (plemię germańskie)">
Jutowie (plemię germańskie)



</doc>
<doc id="5040716" url="https://pl.wikipedia.org/wiki?curid=5040716" title="Ostrożec (obwód wołyński)">
Ostrożec (obwód wołyński)



</doc>
<doc id="5040720" url="https://pl.wikipedia.org/wiki?curid=5040720" title="Karol Filip Malcz">
Karol Filip Malcz

Karol Filip Malcz (ur. 10 sierpnia 1798 w Warszawie, zm. 15 marca 1867 w Ozorkowie) – złotnik warszawski z XIX w., właściciel warszawskiej fabryki wyrobów srebrnych.
Życiorys.
Ojciec Karola Bogumił Konstanty Malcz (1767–1809), lekarz, syn kantora kościoła St.Wentzelskirche w Lommatzsch (Saksonia) Gottloba Ehrenfrieda Malscha (Matzscha), wraz z dwoma braćmi Adolfem Ehrenfriedem – chirurgiem i Karolem Augustem – aptekarzem, osiadł w Warszawie. Wszyscy oni spolszczyli swe nazwisko na Malcz. W dn. 25 listopada 1794 Bogumił Konstanty poślubił Annę Dorotę Bandau (1775–1811), córkę znanego złotnika Jana Bandaua. Miał z nią pięcioro dzieci, wśród nich Jana Fryderyka Wilhelma, Karola Filipa i Jana Bogumiła Konstantego.
Wkrótce rodzina Malczów przeniosła się do Kocka, gdzie ojciec Karola prowadził praktykę lekarską aż do swej śmierci w roku 1805. Po śmierci ojca ośmioletni Karol wrócił do Warszawy. Przez kilka lat pracował w aptece, lecz wkrótce zaczął kształcić się na złotnika w warsztacie swego dziadka ze strony matki, gdzie wyzwolił się na czeladnika. W sierpniu 1818 wyruszył w wędrówkę rzemieślniczą po Europie. W ciągu dziewięciu lat odwiedził Niemcy, Austrię, Węgry, Włochy, Francję, Anglię i Holandię, gdzie poznawał technikę i wzornictwo, ale także uczył się języków (znał ich siedem). Po powrocie w grudniu 1827 wykonał sztukę mistrzowską w warsztacie Jana Macieja Schwartza. 
W tym samym roku poślubił Rozynę Karolinę Werner (1804–1891) w ten sposób wchodząc w koligację z rodem Wernerów, fabrykantów warszawskich i łódzkich. Mieli dwóch synów: zmarłego w dzieciństwie Karola Filipa i Wilhelma Ludwika (1833–1831).
Od 1828, przy finansowej pomocy starszego brata Wilhelma, wówczas już wziętego lekarza, rozpoczął samodzielną działalność. Początkowo otworzył warsztat i sklep w domu Celińskiego na Krakowskim Przedmieściu pod nr hip. 448, później w jednej z dwu własnych kamienic nr hip. 378 (posiadał jeszcze sąsiednią o nr hip. 377 – obie rozebrano w 1867). W 1863 przeniósł się do kamienicy Emmela na Mazowieckiej pod nr hip. 1350. Ostatecznie w 1864 wrócił na Krakowskie Przedmieście do domu Karola Beyera na rogu ul. Królewskiej (nr hip. 412a). 
W roku 1864 Karol Filip Malcz zakończył swoją aktywność zawodową i przekazał firmę bratankowi żony Augustowi Teodorowi Wernerowi.&lt;br&gt;
Zmarł nagle w Ozorkowie podczas wizyty u rodziny Wernerów. Został tymczasowo pochowany w ich grobowcu na cmentarzu luterańskim w Ozorkowie a później przeniesiony na Cmentarz ewangelicko-augsburski w Warszawie do grobu oznaczonego AIF/1/28.
Fabryka Wyrobów Srebrnych Malcza.
Otwarta w r. 1828 w wynajętym lokum pracownia, dzięki zdolnościom Malcza, już po dwóch latach przekształciła się w dużą firmę o nazwie Fabryka Wyrobów Srebrnych K.F. Malcza i przeniosła do własnej kamienicy nr 378 na Krakowskim Przedmieściu, gdzie funkcjonowała przez kolejne 33 lata. W 1842 zatrudniała 50 pracowników, a wartość produkcji w 1848 wynosiła 80 tys. rubli srebrem.
Firma wytwarzała wyroby o charakterze użytkowym ale o wysokim poziomie artystycznym, głównie nakrycia stołowe: sztućce, cukiernice, solniczki, imbryki, mleczniki, buliery jak również świeczniki, kandelabry, ramy luster, dzbany itd. Wykonywała też wyroby liturgiczne. Początkowo Malcz projektował wyroby własnoręcznie, później przy udziale współpracowników w tym rzeźbiarza Ludwika Kauffmanna i grawera Hipolita Styfiego. Wyroby Malcza wystawiane były wielokrotnie na wystawach krajowych gdzie były nagradzane. Są one sygnowane cechą „Malcz” (pisaną kursywą) i znakiem firmowym w formie kotwicy w owalu.Dużą kolekcję sreber Malcza (ok. 75 sztuk) posiada Muzeum Warszawy.

</doc>
<doc id="5040721" url="https://pl.wikipedia.org/wiki?curid=5040721" title="Youssoufia Berrechid">
Youssoufia Berrechid

Club Athletic Youssoufia Berrechid – marokański klub piłkarski z siedzibą w Berrechid. W sezonie 2020/2021 gra w GNF 1.
Opis.
Klub został założony w 1927 roku. Jego najlepszym wynikiem w lidze było 7. miejsce w sezonie 2018/2019, zaś w pucharze kraju 1/16 finału w 2015 roku. Zespół jeden raz wygrał GNF 2 – stało się to w sezonie 2017/2018. Klubem rządzi Noureddine Elbeidi. Trenerem drużyny jest Abderrahim Nejjar, który pełni tę funkcję od 20 sierpnia 2020 roku. Drużyna gra na Stade Municipal de Berrechid, który może pomieścić 5000 widzów.

</doc>
<doc id="5040722" url="https://pl.wikipedia.org/wiki?curid=5040722" title="Grzybówka gorzka">
Grzybówka gorzka

Grzybówka gorzka ("Mycena erubescens" Höhn.) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunek ten opisał w Franz Xaver Rudolf von Höhnel 1913 r.. Synonimy: 
Nazwę polską nadała Maria Lisiewska w 1987 r.
Morfologia.
Średnica 5–15 mm, kształt półkulisty, stożkowaty lub dzwonkowaty, płytko bruzdowany, półprzezroczyście prążkowany. Powierzchnia oprószona, aksamitna, niebieskawa do niebieskawo-szarobrązowej, ciemniejsza w środku, lub ciemnobrązowa z niebieskawo-czarnym środkiem. W stanie suchym blaknie do bladobrązowej z nieco ciemniejszym środkiem.
W liczbie 15–21 dochodzących do trzonu, wąsko przyrośnięte, sporadycznie zbiegające ząbkiem, o barwie od białej do szaro-białej, czasami jasnobrązowe. Ostrza jaśniejsze, niekiedy z czerwonymi plamkami.
Wysokość 10–45 mm, grubość 0,5–1,5 mm, walcowaty, pusty w środku, prosty lub nieco wygięty. Powierzchnia oprószona, błyszcząca, nieco chrzęstna, początkowo szarobrązowa do brązowej z niebieskawym wierzchołkiem, następnie szaro-brązowa do ciemnobrązowej. Po uszkodzeniu wydziela wodniste, białawe mleczko. Podstawa pokryta długimi, białymi włókienkami.
Czasami lekko czerwieniejący po przecięciu. Zapach niewyraźny. Smak bardzo gorzki.
Podstawki 22–28 × 8–11 µm, maczugowate, 2-zarodnikowe, rzadko 4-zarodnikowe, z pulchnymi sterygmami o długości 7–10 µm. Zarodniki 7,8–12 × 6,5–9 µm, szeroko elipsoidalne, gładkie, amyloidalne. Cheilocystydy 20–46 × 8–19 µm, tworzące sterylne pasmo, pokryte kilkoma lub licznymi grubymi, prostymi lub rozgałęzionymi wypukłościami o wymiarach 3,5–11 × 1,5–2,5 µm. Morfologicznie są bardzo zmienne; wrzecionowate, maczugowate, zwężone do krótszej lub dłuższej szyjki, lub o wszelkiego rodzaju kształtach pośrednich. Pleurocystydy liczne, wrzecionowate, często dłuższe od cheilocystyd. Strzępki włosków o szerokości od 1,5–3,5 µm, pokryte mniej lub bardziej zakrzywionymi, prostymi lub rozgałęzionymi, cylindrycznymi naroślami o wymiarach 2–15 × 1–2 µm. Strzępki w skórce trzonu o szerokości 1,5–3,5 µm, dość skąpo pokryte cylindrycznymi, prostymi lub sporadycznie rozgałęzionymi, prostymi do zakrzywionych, wypukłościami 2–15 × 1–2 µm. Sprzążek na ogół brak, ale występują u form 4-zarodnikowych.
Występowanie i siedlisko.
"Mycena erubescens" znana jest tylko w niektórych krajach Europy. Władysław Wojewoda w zestawieniu grzybów wielkoowocnikowych Polski w 2003 r. przytacza 10 stanowisk z uwagą, że rozprzestrzenienie i stopień zagrożenia nie są znane. 
Grzyb saprotroficzny. Występuje w lasach iglastych i liściastych, na opadłych liściach i martwych gałęziach drzew i resztkach drzewnych. Owocniki od maja do listopada.
Gatunki podobne.
Charakterystycznymi cechami grzybówki gorzkiej są: gorzki smak wodnisty mleczny płyn w trzonie, miąższ bardziej lub mniej czerwieniejący pod wpływem powietrza, uderzająco zmienne cheilocystydy, pleurocystydy wrzecionowate, często wypełnione refrakcyjnymi kulkami, szeroko pipetowate zarodniki.

</doc>
<doc id="5040723" url="https://pl.wikipedia.org/wiki?curid=5040723" title="Club Athletic Youssoufia Berrechid">
Club Athletic Youssoufia Berrechid



</doc>
<doc id="5040725" url="https://pl.wikipedia.org/wiki?curid=5040725" title="Mycena erubescens">
Mycena erubescens



</doc>
<doc id="5040726" url="https://pl.wikipedia.org/wiki?curid=5040726" title="Youssoufia de Berrechid">
Youssoufia de Berrechid



</doc>
<doc id="5040727" url="https://pl.wikipedia.org/wiki?curid=5040727" title="Blackout (album Kartkyego)">
Blackout (album Kartkyego)

Blackout – szósty album polskiego rapera Kartkyego. Album wydano 20 kwietnia 2018 roku przez wydawnictwo QueQuality należącej do Quebonafide.
Lista utworów.
Promocja albumu rozpoczęła się od wydania singla "Blackout" 4 marca 2018 roku na serwisie YouTube na kanale wydawnictwa QueQuality. W kolejnych tygodniach zostały wydane single "Rewind" oraz "niemanieba". Cały album został wydany 20 kwietnia 2018 roku.
Pozycja na liście sprzedaży.
Pozycje w notowaniach OLiS.
OLiS jest ogólnopolskim notowaniem, tworzonym przez agencję TNS Polska na podstawie sprzedaży albumów muzycznych na nośnikach fizycznych (nie uwzględnia zatem informacji o pobraniach w formacie digital download czy odtworzeniach w serwisach streamingowych).

</doc>
<doc id="5040733" url="https://pl.wikipedia.org/wiki?curid=5040733" title="Z szablą na czołg">
Z szablą na czołg



</doc>
<doc id="5040738" url="https://pl.wikipedia.org/wiki?curid=5040738" title="19 złotych 100-lecie powstania Polskiej Wytwórni Papierów Wartościowych">
19 złotych 100-lecie powstania Polskiej Wytwórni Papierów Wartościowych

19 złotych 100-lecie powstania Polskiej Wytwórni Papierów Wartościowych – polski banknot kolekcjonerski o nominale dziewiętnastu złotych, wprowadzony do obiegu 2 października 2019 zarządzeniem z 12 września 2019. Jest pierwszym banknotem polskim o takim nominale, nawiązuje on do daty powstania PWPW (1919).
Awers.
Na awersie umieszczono wizerunek Ignacego Jana Paderewskiego zaczerpnięty z fotografii portretowej sprzed 1936 roku, a pod nim podpis kompozytora. Z lewej strony widać stylizowany napis „niepodległa” – symbol obchodów 100-lecia odzyskania niepodległości przez Polskę, obok którego znajduje się wizerunek Orderu Orła Białego. Po lewej stronie banknotu zamieszczony jest nominał z opisem słownym i gałązką wawrzynu – symbolem braterstwa. W lewym górnym rogu znajduje się polskie godło i napis „Narodowy Bank Polski”, natomiast w prawym – nominał i daty 1919/2019.
Rewers.
Na rewersie banknotu znajduje się wizerunek gmachu Polskiej Wytwórni Papierów Wartościowych na tle panoramy Warszawy. Nad nim umieszczono pasek z napisem „Narodowy Bank Polski” i nominał. Po lewej stronie rewersu znajduje się numer seryjny banknotu, natomiast z jego prawej strony – napis „NIEPODLEGŁOŚĆ”.
Nakład.
Polska Wytwórnia Papierów Wartościowych wydrukowała 55 000 banknotów, o wymiarach 150 mm × 77 mm, według projektu Justyny Kopeckiej.
Opis.
Jest to 11. banknot kolekcjonerski wydany przez PWPW i upamiętnia 100. rocznicę powstania Polskiej Wytwórni Papierów Wartościowych.
Zabezpieczenia.
Banknot ma zabezpieczenia takie jak: 
Uwagi.
Banknot z datą 25 stycznia 2019 r., z serią RP (skrót od Rzeczpospolita Polska).

</doc>
<doc id="5040740" url="https://pl.wikipedia.org/wiki?curid=5040740" title="Anisosticta bitriangularis">
Anisosticta bitriangularis

Anisosticta bitriangularis – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1824 roku przez Thomasa Saya pod nazwą "Coccinella bitriangularis". Jako miejsce typowe wskazano Terytoria Północno-Zachodnie. Epitet gatunkowy oznacza po łacinie „dwutrójkątny” i nawiązuje do dwóch trójkątnych grup plamek na przedpleczu holotypu. Do rodzaju "Anisosticta" przeniósł go w 1899 roku Thomas Lincoln Casey.
Morfologia.
Chrząszcz o wydłużonym, grzbietobrzusznie przypłaszczonym ciele długości od 3 do 4 mm i szerokości od 1,9 do 2,4 mm. Głowa jest czarno-żółta, zaopatrzona w nadustek o krawędzi wierzchołkowej ściętej i wierzchołkowych kątach wystających ku przodowi. Przedplecze jest żółte z czarnymi plamkami, u populacji z północy zasięgu pozlewanymi w parę dużych plam. Pokrywy mają żółte tło z czarnymi kropkami, które u bardziej północnych populacji zlewają się coraz bardziej, aż wreszcie u form skrajnie północnych tworzą trzy podłużne przepaski. Epimeryty śródtułowia i zatułowia mają jasne ubarwienie. Brzegi boczne odwłoka również są jasne. Odnóża mają po jednej ostrodze na goleni i niezmodyfikowane pazurki stóp.
Ekologia i występowanie.
Owady te zasiedlają miejsca podmokłe i wilgotne, w tym mokradła, torfowiska i tajgę.
Gatunek nearktyczny, rozprzestrzeniony od Alaski, Jukonu, Kolumbii Brytyjskiej, Waszyngtonu, Oregonu i północnej Kalifornii przez Terytoria Północno-Zachodnie, Albertę, Montanę, Idaho, północ Nevady i Utah, Saskatchewan, Wyoming, północne Kolorado, Manitobę, Dakotę Północną, Dakotę Południową, Nebraskę, północne Kansas, Ontario, Minnesotę, Iowę, Missouri, Michigan, Wisconsin, Illinois, Ohio, Indianę i Kentucky po Quebec, Nową Fundlandię i Labrador, Nowy Brunszwik, Wyspy Księcia Edwarda, Maine, Vermont, New Hampshire, Massachusetts, Nowy Jork, Connecticut, Pensylwanię i New Jersey.

</doc>
<doc id="5040742" url="https://pl.wikipedia.org/wiki?curid=5040742" title="Kościół św. Zofii w Sławoszewie">
Kościół św. Zofii w Sławoszewie

Kościół świętej Zofii w Sławoszewie – rzymskokatolicki kościół parafialny należący do parafii pod tym samym wezwaniem (dekanat Czermin diecezji kaliskiej).
Jest to świątynia wzniesiona około 1717 roku. Ufundowana została przez Franciszka Skrzetuskiego. Przebudowana została w 1764 roku. Zakrystia została okradziona w 1806 roku. W 1870 i 1919 roku kościół był remontowanay. W 1993 roku został odnowiony.
Budowla jest drewniana, jednonawowa, posiada konstrukcję zrębową. Świątynia jest orientowana. Jej prezbiterium od nawy, zamknięte jest trójbocznie, z boku jest umieszczona zakrystia. Z boku nawy znajduje się kruchta. Od frontu jest umieszczona duża wieża konstrukcji słupowej, poprzedza ją kruchta. Wieżę zwieńcza cebulasty, blaszany barokowy dach hełmowy z latarnią, iglicą, kulą i krzyżem. Świątynię nakrywa dach dwukalenicowy, pokryty blachą z sześciokątną wieżyczką na sygnaturkę. Jest ona zwieńczona blaszanym dachem hełmowym z latarnią i chorągiewką z datą „1764”. Wnętrze nakryte jest płaskim stropem z dekoracją pozornych kasetonów. Belka tęczowa jest ozdobiona krucyfiksem barokowym, wykonanym w 2 połowie XVIII wieku. Ołtarz główny i dwa boczne w stylu barokoweym powstały w 1 połowie XVIII wieku. Chrzcielnica ozdobiona rzeźbą Świętego Jana Chrzciciela pochodzi z 1 połowy XVIII wieku. Gotyckie rzeźby Świętej Katarzyny i Doroty powstały na początku XVI wieku. Krucyfiks procesyjny pochodzi z XVI wieku.

</doc>
<doc id="5040744" url="https://pl.wikipedia.org/wiki?curid=5040744" title="Turniej o Łańcuch Herbowy Miasta Ostrowa Wielkopolskiego 2018">
Turniej o Łańcuch Herbowy Miasta Ostrowa Wielkopolskiego 2018

Turniej o Łańcuch Herbowy Miasta Ostrowa Wielkopolskiego 2018 – 66. edycja turnieju, który odbył się 21 października 2018 roku w Ostrowie Wielkopolskim. Turniej wygrał Grzegorz Walasek.
Wyniki.
Bieg po biegu

</doc>
<doc id="5040745" url="https://pl.wikipedia.org/wiki?curid=5040745" title="Pheloconus orchestoides">
Pheloconus orchestoides

Pheloconus orchestoides – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Boliwii, Brazylii, Ekwadorze oraz Peru.

</doc>
<doc id="5040747" url="https://pl.wikipedia.org/wiki?curid=5040747" title="Pheloconus hispidulus">
Pheloconus hispidulus

Pheloconus orchestoides – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Argentynie oraz Boliwii.
Budowa ciała.
Ubarwienie ciała brązowe z poprzeczną żółtą pręgą w tylnej części pokryw.

</doc>
<doc id="5040750" url="https://pl.wikipedia.org/wiki?curid=5040750" title="Anisosticta borealis">
Anisosticta borealis

Anisosticta borealis – gatunek chrząszcza z rodziny biedronkowatych.
Gatunek ten opisany został po raz pierwszy w 1943 roku przez Philipa Huntera Timberlake’a. Jako miejsce typowe wskazano Nulato na Alasce.
Chrząszcz o wydłużonym, grzbietobrzusznie przypłaszczonym ciele długości od 3 do 4 mm i szerokości od 1,9 do 2,4 mm. Głowa jest na większej powierzchni czarna; zaopatrzona jest w nadustek o krawędzi wierzchołkowej ściętej i wierzchołkowych kątach wystających ku przodowi. Przedplecze jest żółte z czarnymi plamami. Pokrywy mają żółte tło z dużymi, czarnymi plamami pozlewanymi wzdłużnie, tworząc czasem wręcz szerokie, podłużne przepaski. Epimeryty śródtułowia i zatułowia mają czarne lub ciemne ubarwienie. Brzegi boczne odwłoka również są zaciemnione do całkiem czarnych. Odnóża mają po jednej ostrodze na goleni i niezmodyfikowane pazurki stóp.
Owady dorosłe są aktywne od maja do sierpnia.
Gatunek nearktyczny, borealny, rozprzestrzeniony od Alaski przez Jukon, Terytoria Północno-Zachodnie, Nunavut, północne części Kolumbii Brytyjskiej, Alberty i Saskatchewan po Manitobę i północne Ontario. Jego wschodnia granica zasięgu przebiega zachodnim wybrzeżem Zatoki Hudsona.

</doc>
<doc id="5040753" url="https://pl.wikipedia.org/wiki?curid=5040753" title="Pheloconus flavicans">
Pheloconus flavicans

Pheloconus flavicans – gatunek chrząszcza z rodziny ryjkowcowatych.
Zasięg występowania.
Występuje w Argentynie, Boliwii, Brazylii oraz w Ameryce Środkowej.

</doc>
<doc id="5040756" url="https://pl.wikipedia.org/wiki?curid=5040756" title="Berrechid">
Berrechid

Berrechid (arab. برشيد –) – miasto w Maroku. Według stanu na 2014 roku liczyło 136,634 mieszkańców. Zostało wybudowane na początku XIX wieku przez rodzinę Al-Rashid. Położone na południowy wschód od Casablanki. W mieście funkcjonuje klub piłkarski Youssoufia Berrechid, który gra w GNF 1.

</doc>
<doc id="5040763" url="https://pl.wikipedia.org/wiki?curid=5040763" title="US Open 2012 (gra podwójna dziewcząt)">
US Open 2012 (gra podwójna dziewcząt)

US Open 2012 – gra podwójna dziewcząt – zawody deblowe dziewcząt, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 2–9 września na twardych kortach USTA Billie Jean King National Tennis Center w Nowym Jorku.

</doc>
<doc id="5040765" url="https://pl.wikipedia.org/wiki?curid=5040765" title="US Open 2012 - gra podwójna dziewcząt">
US Open 2012 - gra podwójna dziewcząt



</doc>
<doc id="5040766" url="https://pl.wikipedia.org/wiki?curid=5040766" title="Pheloconus bosqi">
Pheloconus bosqi

Pheloconus bosqi – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Argentynie, Boliwii, Brazylii, Paragwaju oraz Urugwaju.
Budowa ciała.
Ubarwienie pstrokate, jasnobrązowe z licznymi czarnymi plamkami. Ciało pokryte jasną szczecinką.

</doc>
<doc id="5040770" url="https://pl.wikipedia.org/wiki?curid=5040770" title="Pheloconus albomaculatus">
Pheloconus albomaculatus

Pheloconus albomaculatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Boliwii, Brazylii oraz Paragwaju.
Budowa ciała.
Ubarwienie ciała brązowe z dwiema dużymi białymi, oraz mniejszymi czarnymi plamami w tylnej części pokryw.

</doc>
<doc id="5040773" url="https://pl.wikipedia.org/wiki?curid=5040773" title="Dominik Holec">
Dominik Holec

Dominik Holec (ur. 28 lipca 1994 w Czeskich Budziejowicach) – słowacki piłkarz, występujący na pozycji bramkarza w Lechu Poznań, na wypożyczeniu ze Sparty Praga.

</doc>
<doc id="5040774" url="https://pl.wikipedia.org/wiki?curid=5040774" title="Paweł Śniady">
Paweł Śniady

Paweł Walter Śniady (ur. 7 kwietnia 1941 w Ostrowie Wielkopolskim, zm. 3 marca 2021) – polski specjalista z zakresu mechaniki budowli i inżynierii transportu, prof. dr hab.
Życiorys.
Całe życie był związany z Wrocławiem. Tam ukończył szkołę podstawową, następnie uczęszczał do XII Liceum Ogólnokształcącego. W 1964 ukończył studia budownictwa w Politechnice Wrocławskiej. W 1973 obronił pracę doktorską, w 1976 uzyskał stopień doktora habilitowanego. 20 listopada 1986 nadano mu tytuł profesora w zakresie nauk technicznych. Został zatrudniony na stanowisku profesora w Instytucie Inżynierii Lądowej na Wydziale Budownictwa Lądowego i Wodnego Politechniki Wrocławskiej, oraz w Instytucie Budownictwa na Wydziale Inżynierii Kształtowania Środowiska i Geodezji Uniwersytetu Przyrodniczego we Wrocławiu.
Zmarł 3 marca 2021.

</doc>
<doc id="5040781" url="https://pl.wikipedia.org/wiki?curid=5040781" title="Cozmeni (gmina)">
Cozmeni (gmina)

Cozmeni – gmina w Rumunii, w okręgu Harghita. Obejmuje miejscowości Cozmeni i Lăzărești. W 2011 roku liczyła 2115 mieszkańców. 

</doc>
<doc id="5040788" url="https://pl.wikipedia.org/wiki?curid=5040788" title="Turniej o Łańcuch Herbowy Miasta Ostrowa Wielkopolskiego 2019">
Turniej o Łańcuch Herbowy Miasta Ostrowa Wielkopolskiego 2019

Turniej o Łańcuch Herbowy Miasta Ostrowa Wielkopolskiego 2019 – 67. edycja turnieju, który odbył się 1 września 2019 roku w Ostrowie Wielkopolskim. Turniej wygrał Bartosz Zmarzlik.
Wyniki.
Bieg po biegu

</doc>
<doc id="5040790" url="https://pl.wikipedia.org/wiki?curid=5040790" title="Anatis labiculata">
Anatis labiculata

Anatis labiculata – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1824 roku przez Thomasa Saya pod nazwą "Coccinella labiculata". Jako miejsce typowe wskazano Simcoe w Ontario. Do rodzaju "Anatis" przeniósł go w 1976 roku W.Y. Watson.
Morfologia.
Chrząszcz o owalnym, zaokrąglonym, wypukłym ciele długości od 7,2 do 9,5 mm i szerokości od 5,5 do 8 mm. Przedplecze jest białawe lub żółtawe z czarnymi znakami. Tło pokryw może mieć barwę jasnoszarą, żółtawą, czerwoną aż po ciemnobordową, przy czym u okazów martwych blaknie ona do odcienia pomarańczowego lub brązowego. Na tym tle występują czarne plamy, które nigdy nie są obwiedzione. Boczne brzegi pokryw są lekko rozpłaszczone i pozbawione kątowego załamania. Przedpiersie jest pośrodku silnie wypukłe. Odnóża środkowej i tylnej pary mają po dwie ostrogi na goleni. Pazurki stóp mają duże zęby u nasady.
Ekologia i występowanie.
Owady te zasiedlają lasy i zadrzewienia. Bytują na drzewach (arborikole), gdzie polują na mszyce (afidofagi).
Gatunek nearktyczny. W Kanadzie znany jest z Manitoby, Ontario i Quebecu. W Stanach Zjednoczonych zamieszkuje Kolorado, Dakotę Północną, Dakotę Południową, Nebraskę, Kansas, Oklahomę, Teksas, Minnesotę, Iowę, Missouri, Arkansas, północną Luizjanę, Michigan, Wisconsin, Illinois, Indianę, Kentucky, Tennessee, północne Missisipi i Alabamę, Maine, Vermont, New Hampshire, Massachusetts, Nowy Jork, Rhode Island, Connecticut, Pensylwanię, New Jersey, Delaware, Maryland, Wirginię, Wirginię Zachodnią, Karolinę Północną, Karolinę Południową i północną Georgię.

</doc>
<doc id="5040808" url="https://pl.wikipedia.org/wiki?curid=5040808" title="Sygnatura formy">
Sygnatura formy



</doc>
<doc id="5040810" url="https://pl.wikipedia.org/wiki?curid=5040810" title="Anatis mali">
Anatis mali

Anatis mali – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1824 roku przez Thomasa Saya pod nazwą "Coccinella mali". Jako miejsce typowe wskazano Little Rapids w Ontario. Do rodzaju "Anatis" przeniósł go w 1976 roku W.Y. Watson.
Morfologia.
Chrząszcz o owalnym, zaokrąglonym, wypukłym ciele długości od 7,3 do 10 mm i szerokości od 5,5 do 7,6 mm. Przedplecze jest białawe lub żółtawe z czarnymi znakami. Tło pokryw może mieć barwę od żółtej po brązowawoczerwoną. Na tym tle występują czarne plamy, które są biało lub żółto obwiedzione. Boczne brzegi pokryw są lekko rozpłaszczone i pozbawione kątowego załamania. Przedpiersie jest pośrodku silnie wypukłe. Odnóża środkowej i tylnej pary mają po dwie ostrogi na goleni. Pazurki stóp mają duże zęby u nasady.
Ekologia i występowanie.
Owady te zasiedlają lasy i zadrzewienia. Bytują głównie w koronach drzew (arborikole), gdzie polują na mszyce (afidofagi).
Gatunek nearktyczny, rozprzestrzeniony od południowych Alaski i Jukonu oraz Kolumbii Brytyjskiej przez Albertę, Saskatchewan, Montanę, Wyoming, Dakotę Północną, Dakotę Południową, Nebraskę, Manitobę, Ontario, Minnesotę, Iowę, Michigan, Wisconsin, Missouri, Illinois, Indianę, Kentucky, północne Tennessee, Quebec, Nowy Brunszwik, Nową Szkocję, Maine, Vermont, New Hampshire, Massachusetts, Nowy Jork, Rhode Island, Connecticut, Pensylwanię, New Jersey, Delaware, Maryland po Wirginię Zachodnią i Wirginię.

</doc>
<doc id="5040817" url="https://pl.wikipedia.org/wiki?curid=5040817" title="Meli Malani">
Meli Malani

Meli Malani (ur. 17 listopada 1996 w Nabukadra) – fidżyjski pływak.
W 2014 roku wziął udział w Igrzyskach Wspólnoty Narodów w Glasgow, gdzie wystartował w pięciu konkurencjach – 100 m stylem motylkowym, 100 m stylem dowolnym, 50 m stylem klasycznym, 50 m stylem motylkowym, 50 m stylem dowolnym – w żadnej z nich nie osiągnął miejsca lepszego niż 18.
Dwa lata później – w 2016 – na Letnich Igrzyskach Olimpijskich w Rio de Janeiro wziął udział w konkurencji 50 m stylem dowolnym uzyskując czas 23.88 i odpadając w eliminacjach.

</doc>
<doc id="5040819" url="https://pl.wikipedia.org/wiki?curid=5040819" title="Anatis rathvoni">
Anatis rathvoni

Anatis rathvoni – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1852 roku przez Johna Lawrence’a LeConte pod nazwą "Myzia rathvoni". Jako miejsce typowe wskazano Sacramento w Kalifornii. Epitet gatunkowy nadano na cześć Simona Snydera Rathvona. Do rodzaju "Anatis" przeniósł go w 1873 roku George Robert Crotch.
Morfologia.
Chrząszcz o owalnym, wydłużonym, wypukłym ciele długości od 7,5 do 10,2 mm i szerokości od 6,5 do 9 mm. Przedplecze jest czarne z białawymi znakami, przy czym boczne jego krawędzie zawsze pozostają jasne. Tło pokryw może mieć barwę od żółtej po brązowoczerwoną. Na tym tle występują małe czarne plamki, które mogą być niewyraźnie jasno obwiedzione, a mogą również całkiem zanikać. Boczne brzegi pokryw są silnie rozpłaszczone i przed środkiem długości kątowo załamane. Przedpiersie jest pośrodku silnie wypukłe. Odnóża środkowej i tylnej pary mają po dwie ostrogi na goleni. Pazurki stóp mają duże zęby u nasady.
Ekologia i występowanie.
Owady te zasiedlają lasy i zadrzewienia. Bytują na drzewach (arborikole), zwłaszcza drzew iglastych. Często spotykane są na sosnach. Polują na owady o miękkim oskórku, w tym na mszyce (afidofagi), gąsienice motyli i larwy rośliniarek.
Gatunek nearktyczny, rozprzestrzeniony od Kolumbii Brytyjskiej i Alberty przez Waszyngton, Oregon i Idaho po Nevadę i Kalifornię.

</doc>
<doc id="5040820" url="https://pl.wikipedia.org/wiki?curid=5040820" title="Frederica von Stade">
Frederica von Stade

Frederica von Stade (ur. 1 czerwca 1945 w Somerville w stanie New Jersey) – amerykańska śpiewaczka, mezzosopran.
Życiorys.
Ukończyła Norton Academy w stanie Connecticut, następnie występowała przez pewien czas w Long Wharf Theatre w New Haven. Studiowała w Mannes School of Music w Nowym Jorku u Sebastiana Engelberga, Paula Berla i Otto Gutha. W 1969 roku została finalistką konkursu Auditions of the Air w nowojorskiej Metropolitan Opera, co otworzyło jej drogę do dalszej kariery. W 1970 roku wystąpiła w roli jednego z trzech chłopców w "Czarodziejskim flecie" W.A. Mozarta. W kolejnych latach występowała w Sante Fe, San Francisco Opera oraz w Paryżu i na festiwalu w Glyndebourne, ogrywając role Marii w "Yermie" Heitora Villa-Lobosa, Cherubina w "Weselu Figara" W.A. Mozarta oraz Oktawiana w "Kawalerze srebrnej róży" Richarda Straussa. W 1974 roku wystąpiła jako Nina w prapremierze "The Seagull" Thomasa Pasatieriego w Houston Grand Opera. W 1974 i 1975 roku wystąpiła na festiwalu w Salzburgu. W 1975 roku zadebiutowała w londyńskim Covent Garden Theatre jako Rozyna w "Cyruliku sewilskim" Gioacchino Rossiniego, a rok później w mediolańskiej La Scali w tytułowej roli w "Kopciuszku" Rossiniego. Występowała w wielu sezonach operowych na scenach europejskich i amerykańskich, a także z recitalami pieśni. W 1995 roku obchodziła w Metropolitan Opera jubileusz 25-lecia pracy artystycznej, występując w specjalnie przygotowanej dla niej nowej inscenizacji "Peleasa i Melisandy" Claude’a Debussy’ego.
W swoim programie posiada rozległy repertuar, począwszy od utworów Claudio Monteverdiego, skończywszy na współczesnych kompozytorach amerykańskich. Jest artystką wszechstronną, poza repertuarem klasycznym występowała też w musicalach na Broadwayu. Dokonała licznych nagrań płytowych dla wytwórni CBS Records, RCA, HMV, Philips Records, Erato, Decca, Deutsche Grammophon i Sony Music. W 1984 i 2004 roku zdobyła Nagrodę Grammy.
Odznaczona krzyżem oficerskim francuskiego Orderu Sztuki i Literatury (1998).

</doc>
<doc id="5040824" url="https://pl.wikipedia.org/wiki?curid=5040824" title="Anatis lecontei">
Anatis lecontei

Anatis lecontei – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1899 roku przez Thomasa Lincolna Caseya. Jako miejsce typowe wskazano Fort Wingate w Nowym Meksyku. Epitet gatunkowy nadano na cześć Johna Lawrence’a LeConte.
Morfologia.
Chrząszcz o owalnym, wydłużonym, wypukłym ciele długości od 7,75 do 10,5 mm i szerokości od 6,5 do 9 mm. Przedplecze jest czarne z dwoma białawymi przepaskami równoległymi do boków oraz często parą białawych plam przynasadowych; krawędzie boczne przedplecza zawsze pozostają czarne. Pokrywy mają barwę od żółtej po brązowoczerwoną i są czarno obwiedzone wzdłuż bocznych krawędzi, pozbawione czarnych plam. Boczne brzegi pokryw są silnie rozpłaszczone i przed środkiem długości kątowo załamane. Przedpiersie jest pośrodku silnie wypukłe. Odnóża środkowej i tylnej pary mają po dwie ostrogi na goleni. Pazurki stóp mają duże zęby u nasady.
Ekologia i występowanie.
Owady te zasiedlają lasy i zadrzewienia. Bytują na drzewach (arborikole). Polują na mszyce (afidofagi). Owady dorosłe aktywne są zwykle od kwietnia do września.
Gatunek nearktyczny, rozprzestrzeniony od południowej Kolumbii Brytyjskiej i południowej Alberty przez Idaho, Montanę, Wyoming, Nevadę, Utah i Kolorado po Kalifornię, Arizonę i Nowy Meksyk.

</doc>
<doc id="5040826" url="https://pl.wikipedia.org/wiki?curid=5040826" title="Lipomastia">
Lipomastia

Lipomastia (także pseudoginekomastia, steatomastia, ginekomastia tłuszczowa) – przerost tkanki tłuszczowej w męskich piersiach. Na przypadłość tę cierpią przede wszystkim mężczyźni z nadwagą, a także tacy, którzy w krótkim czasie stracili dużo na wadze. Lipomastia polega na znacznym powiększeniu piersi w wyniku nagromadzenia się w nich nadmiernej ilości tkanki tłuszczowej.
Przyczyny występowania lipomastii.
Za bezpośrednią przyczynę powstawania lipomastii uważa się otyłość. Przypadłość ta może jednak występować również u osób szczupłych, które stosują niewłaściwą dietą i nie uprawiają aktywności fizycznej. W takich sytuacjach schorzenie nie jest spowodowane nadmiarem, lecz nieprawidłową dystrybucją tkanki tłuszczowej.
W większości przypadków można sobie bardzo łatwo poradzić z problemem lipomastii, ponieważ zazwyczaj ustępuje po pozbyciu się nadwagi. Czasem jednak konieczne jest, aby zastosować bardziej radykalne interwencje. W zaawansowanych przypadkach lipomastii męskie piersi mogą kształtować się tak, jak kobiecy biust.
Lipomastia i ginekomastia – różnice.
Ginekomastia i lipomastia są dwoma całkowicie odmiennymi schorzeniami, które jednak bardzo często myli się ze sobą. Jedyne, co mają ze sobą wspólnego, to efekt w postaci powiększonych piersi. Ginekomastia to wynik zwiększonego stężenia żeńskich hormonów płciowych. Przyczyniają się one do wzrostu tkanki gruczołowej w okolicy męskich piersi. O przeroście mówi się wówczas wtedy, gdy androgeny działają słabiej niż żeńskie hormony. Takie zaburzenia hormonalne mogą być spowodowane zażywaniem niektórych sterydów anabolicznych, lub przyjmowaniem leków. Lipomastia związana jest natomiast wyłącznie z rozrostem samej tkanki tłuszczowej. Leczenie obejmuje głównie wdrożenie odpowiedniej diety i regularnego ruchu. Jeśli działania te nie przynoszą zamierzonych rezultatów, przeprowadza się zabieg chirurgiczny.

</doc>
<doc id="5040827" url="https://pl.wikipedia.org/wiki?curid=5040827" title="Maria Zaleska">
Maria Zaleska



</doc>
<doc id="5040828" url="https://pl.wikipedia.org/wiki?curid=5040828" title="Kazimierz Andrunik">
Kazimierz Andrunik

Kazimierz Andrunik ps. „Rybak” (ur. 5 lipca 1917 w Brelikowie, zm. 2 kwietnia 1987 w Sanoku) – podoficer Wojska Polskiego i Związku Walki Zbrojnej.
Życiorys.
Urodził się 5 lipca 1917 w Brelikowie jako syn Antoniego i Bronisławy. W Sanoku w 1936 ukończył siedem klas szkoły podstawowej. W tym roku ochotniczo zgłosił się do Wojska Polskiego i został przydzielony do Centralnej Szkoły Podoficerów Korpusu Ochrony Pogranicza w twierdzy Osowiec. Po dwóch latach w 1938 ukończył szkołę podoficerską i otrzymał stopień kaprala, po czym został przydzielony do batalionu KOP „Żytyń”. Stamtąd w lipcu 1939 został przeniesiony do Śniatyna, a w sierpniu 1939 do Jaślisk. Po wybuchu II wojny światowej w 1939 we wrześniu walczył z Niemcami. Dotarł do Lwowa, gdzie brał udział w obronie miasta. Po agresji ZSRR na Polskę z 17 września 1939 i nadejściu sowietów udało mu się przedrzeć przez linie niemieckie i dotarł do Sanoka.
W Sanoku pod okupacją niemiecką zamieszkiwał przy ul. Sanowej 6 w Sanoku, żyjąc w jednej z izb domu rodziny Szałajko. Zarabiał na życie wyprawianiem skór ze zwierząt futerkowych. Został zwerbowany do działalności konspiracyjną i 15 kwietnia 1940 został zaprzysiężony na żołnierza Związku Walki Zbrojnej, przyjmując pseudonim „Rybak” (wówczas nie znał nazwy organizacji). Działając pod komendą Aleksandra Rybickiego ps. „Jacek” dokonywał obserwację niemieckiej służby granicznej na rzece San (przepływającej nieopodal jego domu), wypełniał zadania wywiadowcze, kolportażu materiałów i poczty konspiracyjnych. W tym celu oficjalnie poruszał się w charakterze ajenta Powiatowego Zakładu Ubezpieczeń, ściągającego składki ogniowe, i działał na obszarze sięgającym granic ze Słowacją i Węgrami. Przeprawiał też ludzi przez San na stronę radziecką (w jednej z takich akcji został ranny w rękę po ostrzale niemieckim). Miał przyrodniego brata Arnolda Andrunika, także zaangażowanego w ZWZ ps. „T”, a po podjęciu przez niego pracy na stanowisku kierownika biura meldunkowego w magistracie (Stadtverwaltung) od 1 lutego 1941 przejął jego dotychczasowe obowiązki w łączności Obwodu ZWZ „San” z jednoczesnym ich rozszerzeniem. Równolegle objął funkcję łącznika komendanta Obwodu, Rudolfa Schmidta, z Okręgiem ZWZ Kraków. Wyjeżdżał też z pocztą do Krakowa, skąd transportował materiały propagandowe polskiego podziemia. Wiosną 1941 konwojował transport broni w Bieszczadach. Był jednym z łączników terenowych placówki przerzutowej trasy kurierskiej pod kryptonimem „Bronisława” (szefem łączności tejże był ww. „Jacek”). Oprócz obowiązków łącznika utrzymywał też punkt kontaktowy w mieszkaniu przy ul. Sanowej.
W 1941 był poszukiwany przez gestapo, najprawdopodobniej w następstwie aresztowania i wymuszonych torturami zeznań kpt. Józefa Gołębia ps. „Prus” (zastępca odcinka tras południowych i całej siatki przerzutowej). 20 sierpnia 1941 w jego domu zostali aresztowani przez Niemców członkowie siatki A. Rybickiego: Władysław Łykowski ps. „Olcha” i Jan Rerutko ps. „Drzazga”, a po dwóch godzinach także sam „Rybak”. Od tego czasu był osadzony w sanockim więzieniu i poddawany śledztwu (Jan Rerutko został wkrótce zwolniony, zaś bezpośrednio zagrożony aresztowaniem Arnold Andrunik zbiegł z miejsca pracy w urzędzie). W sanockim więzieniu był przetrzymywany do 2 września 1941. Następnie był więziony w więzieniu Montelupich w Krakowie od 3 września 1941 do 23 lutego 1942. Podczas trwającego śledztwa był torturowany, ale nikogo nie wydał i dopiero wtedy dowiedział się o nazwie organizacji tj. ZWZ. 25 lutego 1942 został umieszczony w niemieckim obozie koncentracyjnym KL Auschwitz, gdzie jako więzień polityczny otrzymał numer obozowy 25257. Tam udzielał pomocy przebywającej w obozie Birkenau swojej szwagierce Marii Andrunik (żonie Arnolda) przekazując jedzenie. Z Auschwitz został wywieziony na obszar III Rzeszy i od 1 wzgl. 3 maja 1944 przebywał KL Natzweiler, gdzie otrzymał numer więźniarski 15436 (tu podano nr 6450), a 24 lipca 1944 skierowany do podległego temuż komanda Kochem. Od 25 sierpnia 1944 lub od 17 września 1944 był więziony w KL Buchenwald, gdzie otrzymał numer 88946 i był przekierowany do komanda Dora. Następnie, według własnej relacji był więziony w KL Neuengamme od 1 października 1944 do marca 1945 i miał tam numer 12384. Według innych ustaleń 1 listopada 1944 został osadzony w obozie koncentracyjnym KL Mittelbau i przydzielony do V SS Brygady Budowy Kolei (V. SS-Eisenbahn-Baubrigade) w Osnabrück. Z już zbieżnych relacji wynika, że po nalocie z 19 lutego 1945 zbiegł z obozu w Osnabrück i ukrywał się i ukrywał się w ruinach miasta. 1 kwietnia 1945 odzyskał pełną wolność wraz z nadejściem armii angielskiej. Następnie skierowano go do Belgii na leczenie. Według innej wersji trafił do pobliskiej Holandii, a potem do Wielkiej Brytanii, gdzie wstąpił do Polskich Sił Zbrojnych.
1 czerwca 1946 przybył do Polski i ponownie osiadł w Sanoku. Po wojnie był pracownikiem spółdzielczości „Spolem” na stanowisku magazyniera w Państwowej Centrali Leśnych Produktów Niedrzewnych „Las”w Sanoku, w 1963 był zatrudniony jako magazynier w Powiatowym Zarządzie Dróg Publicznych w Sanoku, a potem przez wiele lat w Sanockim Przedsiębiorstwie Budowlanym. Według innych źródeł ukończył dwie klasy szkoły średniej handlowej, a z zawodu był ślusarzem i zgrzewaczem gumy. 7 czerwca 1947 zawarł związek małżeński z Kazimierą Biegą (wzgl. Zuzanną), wraz z którą zamieszkiwał na Białej Górze w domu numer 17, 26 lub 27. Od 14 lipca 1946 należał do Polskiego Związku Byłych Więźniów Politycznych Hitlerowskich Więzień i Obozów Koncentracyjnych, a potem do Związku Bojowników o Wolność i Demokrację i Związku Inwalidów Wojennych. Otrzymał status inwalidy wojskowego. Był bezpartyjny. Według stanu z 1963 nadal był w stopniu kaprala rezerwy, a 12 października 1978 został awansowany przez MON na plutonowego rezerwy. W 1978 otrzymał zaświadczenie kombatanta.
Był w grupie polskich byłych więźniów niemieckich obozów, którzy staraniem Maximilian-Kolbe-Werk w dniach od 13 do 30 października 1986 przebywali w Nonnenhorn i Wasserburgu w Niemczech Zachodnich, odbywając wycieczki po okolicy nad Jeziorem Bodeńskim w Bawarii i integrując się z tamtejszymi mieszkańcami. Na trasie powrotnej z Augsburga do portu lotniczego we Frankfurcie pojazd przewożących Polaków miał wypadek, a Kazimierz Andrunik odniósł obrażenia i od 30 października do listopada 1986 był hospitalizowany w szpitalu w Oberndorf am Neckar.
Do końca życia mieszkał przy ul. Białogórskiej 9. Zmarł 2 kwietnia 1987 w szpitalu w Sanoku. Został pochowany na Cmentarzu Centralnym w Sanoku 6 kwietnia 1987.

</doc>
<doc id="5040831" url="https://pl.wikipedia.org/wiki?curid=5040831" title="Kościół Najświętszej Maryi Panny Królowej Polski w Sieradzu">
Kościół Najświętszej Maryi Panny Królowej Polski w Sieradzu

Kościół Najświętszej Maryi Panny Królowej Polski w Sieradzu – rzymskokatolicki kościół parafialny należący do parafii pod tym samym wezwaniem (dekanat sieradzki I diecezji włocławskiej).
Historia.
Świątynia zawdzięcza swoje powstanie księdzu Aleksandrowi Brzezińskiemu, który po uruchomieniu w 1922 roku na Brzezinach Zakładów Graficznych zgłasza biskupowi włocławskiemu zamiar wybudowania ze swoich prywatnych funduszów świątyni (ksiądz Brzeziński otrzymał w spadku od swej ciotki Izabeli Stajnowej kilkanaście tysięcy rubli) dla potrzeb wychowanków i zatrudnionych pracowników. Chciał on również w ten sposób podziękować Opatrzności Bożej za cudowne ocalenie przed rozstrzelaniem przez Niemców w podczas ich rozbrajania w Sieradzu w listopadzie 1918 roku. Świątynia została zbudowana w 1922 roku i poświęcona została w dniu 14 maja 1924 roku przez biskupa włocławskiego Władysława Krynickiego. Doroczny odpust został ustanowiony na dzień 3 maja. Msze święte odprawiane były tylko w święta i niedziele, oprócz tego nabożeństwa majowe i różańcowe. Co roku ubierany był żłobek i Grób Pański. Urządzane były również zamknięte rekolekcje. W testamencie z 30 września 1939 roku fundator życzył sobie, by zwłoki jego zostały pochowane pod tą świątynią, co się też stało, ale dopiero w 60 lat po jego śmierci.
Świątynia powstała jako mała jednonawowa budowla z węższym i niższym prezbiterium, od którego odchodziły dwie wnęki na kaplice oraz małą, również niższą od nawy, kruchtą. Na dwuspadowym, pokrytym dachówką dachu znajdowała się okazała wieżyczka na sygnaturkę. Na chórze była umieszczona fisharmonia, natomiast w nawie – dwa rzędy ławek. We wnękach zewnętrznych znajdowały się metalowe figury Matki Boskiej i Jezusa.
W 1975 roku biskup Jan Zaręba utworzył przy świątyni ośrodek duszpasterski z księdzem administratorem – Zdzisławem Ossowskim, parafia została zatwierdzona w dniu 3 maja 1981 roku, czyli w uroczystość Matki Bożej Królowej Polski.
W 1989 roku rozpoczęto rozbudowę świątyni według projektu inżynier architekt Małgorzaty Porowskiej – Leśniak. Dotychczasowa nawa została przekształcona w prezbiterium i dobudowana do niego została nowa nawa, ołtarz główny został umieszczony na miejscu dawnej kaplicy grobowej. Dawne prezbiterium zostało przekształcone na zakrystię, z kolei kruchta na kaplicę przedpogrzebową. Na nowo zostało urządzone wnętrze świątyni. Jego wykonawcami byli: Marek Sitarski (rzeźba Chrystusa Ukrzyżowanego), Tomasz Sęk i Andrzej Bender (kaplica Najświętszego Sakramentu), Elżbieta i Andrzej Bednarscy (projekt i wykonanie witraży). Po tej przebudowie świątynia została konsekrowana przez biskupa włocławskiego Bronisława Dembowskiego w dniu 3 maja 1998 roku.

</doc>
<doc id="5040833" url="https://pl.wikipedia.org/wiki?curid=5040833" title="Renu C. Laskar">
Renu C. Laskar

Renu Chakravarti Laskar (ur. 1932 w Bihar) – amerykańska matematyczka urodzona w Indiach, specjalizująca się w teorii grafów. Jest "Profesor emeritus" nauk matematycznych na Uniwersytecie w Clemson. Otrzymała tytuł doktora matematyki na Uniwersytecie Illinois w Urbanie i Champaign w 1962 roku.
Laskar ma swój wkład w teorię zbiorów dominujących. Napisała cztery artykuły z Paulem Erdősem, co sprawia, że ma liczbę Erdősa równą 1.
Biografia.
Renu C. Laskar urodziła się w Bihar w Indiach. Dzięki wsparciu rodziny ukończyła szkołę i studia, które nie były wówczas dostępne dla kobiet ze względu na normy kulturowe panujące w Indiach. W tym czasie odkryła swój talent do matematyki. Ukończyła studia magisterskie z matematyki na Babasaheb Bhimrao Ambedkar Bihar University w 1955 roku. Potem Laskar, zachęcona przez starszego brata, zdecydowała się wyjechać w 1958 roku do Stanów Zjednoczonych, gdzie kontynuowała studia doktoranckie. Wypracowywała stopień naukowy na Uniwersytecie Illinois w Urbana-Champaign przy wsparciu Henry Roy Brahana, uzyskała go w 1962 roku. Jest pierwszą Hinduską, która uzyskała stopień doktora matematyki na UIUC. Po ukończeniu doktoratu wróciła do Indii i dołączyła do Indyjskiego Instytutu Technologii w Kharagpur. Po trzech latach Laskar powróciła do Stanów Zjednoczonych na Uniwersytet Karoliny Północnej w Chapel Hill i ostatecznie dołączyła do Uniwersytetu w Clemson w roku 1968.
W liczbie opublikowanych artykułów w tematyce matematyki dyskretnej, Laskar plasuje się w czołówce kobiet. Według MathSciNet ma na swoim koncie ponad 100 publikacji. Jednym z powodów jej sukcesu w tej dziedzinie jest jej sieć współpracy, w skład której wchodzili także Raj Chandra Bose i Paul Erdős. Swoje wpływy poszerzyła mentorując studentów. W 1986 roku Laskar i Steve Hedetniemi zapoczątkowali "Clemson University Discrete Math Miniconference", wydarzenie, które co roku przyciąga międzynarodową publiczność.

</doc>
<doc id="5040836" url="https://pl.wikipedia.org/wiki?curid=5040836" title="Gwint lufy">
Gwint lufy



</doc>
<doc id="5040841" url="https://pl.wikipedia.org/wiki?curid=5040841" title="António Coimbra Martins">
António Coimbra Martins

António Antero Coimbra Martins (ur. 30 stycznia 1927 w Lizbonie, zm. 19 maja 2021 w Paryżu) – portugalski polityk, dyplomata, filolog i pisarz, parlamentarzysta krajowy, od 1983 do 1985 minister kultury, od 1986 do 1994 poseł do Parlamentu Europejskiego II i III kadencji.
Życiorys.
W 1950 ukończył studia z filologii romańskiej na Uniwersytecie Lizbońskim. Pracował jako nauczyciel języka portugalskiego w szkole średniej, a od połowy lat 50. wykładał na uniwersytetach w Paryżu, Montpellier i Marsylii. Później kierował katedrą literatury francuskiej na lizbońskiej uczelni. W 1965 należał do założycieli centrum kultury portugalskiej w Paryżu, został jego wicedyrektorem, w 1972 otworzył także bibliotekę w tym mieście. Opublikował kilka książek oraz artykuły naukowe, zajął się także tłumaczeniem na portugalski utworów francuskojęzycznych, m.in. twórczości Jeana-Paula Sartre’a.
W 1964 zaangażował się w opozycyjny ruch Acção Socialista Portuguesa, który przekształcił się w Partię Socjalistyczną. Należał do ruchu Comité para a Defesa das Liberdades em Portugal. Po rewolucji goździków odpowiadał za przyjęcie Portugalii do UNESCO, był zastępcą szefa misji przy tej organizacji. Od 1974 do 1979 pełnił funkcję ambasadora we Francji. Zasiadał w Zgromadzeniu Republiki III i IV kadencji. Od 9 czerwca 1983 do 6 listopada 1985 zajmował stanowisko ministra kultury w trzecim rządzie Mária Soaresa. Od 1 stycznia 1986 do 13 września 1987 był posłem do Parlamentu Europejskiego w ramach delegacji krajowej, w 1987 i 1989 uzyskiwał mandat eurodeputowanego w wyborach powszechnych, wykonując go do 1994. Przystąpił do frakcji socjalistycznej, należał m.in. do Komisji ds. Młodzieży, Kultury, Edukacji, Informacji i Sportu oraz Komisji ds. Transportu i Turystyki. W późniejszych latach był dyrektorem centrum kulturalnego fundacji Fundação Calouste Gulbenkian w Paryżu
Odznaczenia.
Wyróżniono go m.in. Krzyżem Wielkim Orderu Infanta Henryka, a także odznaczeniami francuskimi, w tym Orderem Narodowym Zasługi, Legią Honorową oraz Orderem Sztuki i Literatury.

</doc>
<doc id="5040844" url="https://pl.wikipedia.org/wiki?curid=5040844" title="Odznaka pamiątkowa „Stanęli w Potrzebie 1920”">
Odznaka pamiątkowa „Stanęli w Potrzebie 1920”

Odznaka pamiątkowa „Stanęli w Potrzebie 1920” – polskie odznaczenie za udział w wojnie polsko-bolszewickiej.
Historia.
Ustanowienia odznaki dokonano z inicjatywy Krakowskiego Komitetu Obrony Państwa w 1920 (zob. Rada Obrony Państwa). Rozpisano konkurs, którego laureatem został wybrany Jan Raszka, autor projektu odznaki z dewizą „Stanęli w potrzebie”. Uroczystość wręczenia odznaki osobom wyróżnionym odbyła się 10 października 1920 na boisku „Sokoła” w Krakowie. Tego dnia udekorowani zostali m.in. (wśród nich członkowie Komitetu): Włodzimierz Tetmajer (prezes KOP), Stanisław Wajner, Stanisław Rymar, radca Kowalski, ks. prałat Jan Masny, płk Eugeniusz Tinz, płk wojsk francuskich Kozłowski, radca Skrzetuski, dr Skulski.
Odznaka była wykonana z miedzi i miała średnicę 3 cm.
Z założenia odznaka była przeznaczona dla "ochotników – obrońców Ojczyzny". Była jedną z najpopularniejszych odznak wybitych za udział w wojnie 1920 roku.

</doc>
<doc id="5040847" url="https://pl.wikipedia.org/wiki?curid=5040847" title="Buddy Longway">
Buddy Longway

Buddy Longway – francuskojęzyczna seria komiksowa stworzona przez szwajcarskiego rysownika i scenarzystę Deriba (Claude'a de Ribaupierre), ukazująca się w latach 1973–1987 premierowo w odcinkach na łamach czasopisma „Tintin”, a w latach 1974–2006 publikowana też w indywidualnych tomach przez belgijskie wydawnictwo Le Lombard. Po polsku ukazuje się nakładem wydawnictwa Kurc.
Fabuła.
Fabuła serii utrzymana jest w konwencji westernu i dramatu rodzinnego i rozgrywa się w drugiej połowie XIX wieku na Dzikim Zachodzie Stanów Zjednoczonych. Główny bohater to biały traper Buddy Longway, który w trakcie swoich przygód poznaje Indian i poślubia jedną z nich, Chinook, z którą ma dwoje dzieci: Jeremy'ego i Kathleen. Buddy Longway jest nietypowym bohaterem komiksowym, ponieważ w kolejnych tomach serii ukazana jest jego fizyczna przemiana, w tym starość i śmierć. W toku fabuły przedstawiona jest również ewolucja coraz bardziej napiętych relacji między Indianami a białymi.

</doc>
<doc id="5040850" url="https://pl.wikipedia.org/wiki?curid=5040850" title="Henriette Sontag">
Henriette Sontag

Henriette Sontag, właśc. Gertrude Walpurgis Sonntag (ur. 3 stycznia 1806 w Koblencji, zm. 17 czerwca 1854 w Meksyku) – niemiecka śpiewaczka, sopran.
Życiorys.
Pochodziła z rodziny artystycznej, jej ojciec Franz Sonntag był aktorem, matka Franziska z d. Martloff śpiewaczką. Początkowo uczyła się u matki, po raz pierwszy wystąpiła na scenie w wieku 5 lat. Po śmierci ojca w 1814 roku wyjechała z matką do Pragi, gdzie uczyła się w miejscowym konserwatorium u Anny Czegki (śpiew) i Johanna Petera Pixisa (fortepian). W Pradze zadebiutowała w 1821 roku rolą w operze "Jean de Paris" François-Adriena Boieldieu. Od 1822 roku występowała w Wiedniu, zachwycony jej śpiewem Carl Maria von Weber specjalnie dla niej napisał tytułową rolę w operze "Euryanthe" (wyst. 1823). W 1825 roku wzięła udział w prapremierowych wykonaniach "IX Symfonii" i "Missa Solemnis" Ludwiga van Beethovena. W 1825 roku występowała w Dreźnie, w tym samym roku debiutowała w Königstädter Theater w Berlinie w roli Izabelli we "Włoszce w Algierze" Gioacchino Rossiniego. W 1826 roku wystąpiła w Comédie-Italienne w Paryżu jako Rozyna w "Cyruliku sewilskim" Rossiniego. W tej samej roli wystąpiła w 1828 roku w King’s Theatre w Londynie.
W 1829 roku poślubiła sardyńskiego dyplomatę hrabiego Carlo Rossiego, przez co zgodnie z ówczesnymi obyczajami musiała zakończyć karierę sceniczną. Otrzymała wówczas od króla pruskiego tytuł hrabiny von Lauenstein. Po ślubie występowała okazjonalnie z recitalami koncertowymi, towarzysząc mężowi w podróżach służbowych. W 1830 roku wystąpiła na 11 koncertach w Warszawie, w trakcie koncertu na Zamku Królewskim przy akompaniamencie Karola Kurpińskiego wykonała dedykowane jej "Potpourri czyli wariacje na śpiewy polskie". W latach 1838–1843 mieszkała wraz z mężem, pełniącym wówczas funkcję ambasadora, w Petersburgu. W 1849 roku, gdy po zmianie na sardyńskim tronie jej mąż zakończył pracę w dyplomacji, wróciła na scenę. Odbyła tournée po Anglii i Niemczech, wystąpiła też w Brukseli oraz w Paryżu, gdzie w 1850 roku wykonała napisaną specjalnie dla niej rolę Mirandy w operze "La tempesta" Jacques’a Fromentala Halévy’ego. W 1852 roku wyjechała z mężem do Stanów Zjednoczonych, gdzie występowała w Nowym Jorku, Bostonie i Filadelfii. W 1854 roku wyjechała z grupą włoskich artystów na występy do Meksyku, gdzie zmarła w trakcie szalejącej epidemii tyfusu.
Uważana za największą obok Angeliki Catalani i Marii Malibran śpiewaczkę operową XIX wieku. Cechowała się skalą głosu od a do e3. Ceniono jej role w dziełach Mozarta, Rossiniego, Donizettiego i Belliniego. Talent Sontag podziwiał w liście do Tytusa Woyciechowskiego Fryderyk Chopin, który gościł na 8 z 11 jej warszawskich koncertów w 1830 roku.

</doc>
<doc id="5040852" url="https://pl.wikipedia.org/wiki?curid=5040852" title="António Antero Coimbra Martins">
António Antero Coimbra Martins



</doc>
<doc id="5040856" url="https://pl.wikipedia.org/wiki?curid=5040856" title="Kopci (przystanek kolejowy)">
Kopci (przystanek kolejowy)

Kopci (; , ros. nazwa normatywna Копти) – przystanek kolejowy w miejscowości Kopci, w rejonie witebskim, w obwodzie witebskim, na Białorusi. Położony jest na linii Smoleńsk - Witebsk.

</doc>
<doc id="5040861" url="https://pl.wikipedia.org/wiki?curid=5040861" title="Marcia Garbey">
Marcia Garbey

Marcia Alejandra Garbey Momtell (ur. 9 lutego 1949 w Santiago de Cuba) – kubańska lekkoatletka, specjalistka skoku w dal, medalistka igrzysk panamerykańskich, dwukrotna olimpijka.
Kariera sportowa.
Zdobyła brązowy medal w skoku w dal na igrzyskach Ameryki Środkowej i Karaibów w 1966 w San Juan. Zwyciężyła w skoku wzwyż i zdobyła srebrny medal w skoku w dal na mistrzostwach Ameryki Środkowej i Karaibów w 1967 w Xalapa-Enríquez.
Zwyciężyła w sztafecie 4 × 100 metrów (w składzie: Garbey, Cristina Echeverría, Violeta Quesada i Miguelina Cobián) oraz zajęła 6. miejsce w skoku w dal na igrzyskach panamerykańskich w 1967 w Winnipeg. Odpadła w kwalifikacjach skoku w dal na igrzyskach olimpijskich w 1968 w Meksyku.
Zdobyła srebrny medal w skoku w dal na mistrzostwach Ameryki Środkowej i Karaibów w 1969 w Hawanie. Zwyciężyła w tej konkurencji oraz zdobyła srebrny medal w pięcioboju na igrzyskach Ameryki Środkowej i Karaibów w 1970 w Panamie. Na mistrzostwach Ameryki Środkowej i Karaibów w 1971 w Kingston zdobyła srebrny medal w skoku w dal i brązowy w pięcioboju. Zajęła 7. miejsce w skoku w dal i nie ukończyła pięcioboju na igrzyskach panamerykańskich w 1971 w Cali. 
Zajęła 4. miejsce w skoku w dal na igrzyskach olimpijskich w 1972 w Monachium. Zwyciężyła w tej konkurencji na mistrzostwach Ameryki Środkowej i Karaibów w 1973 w Maracaibo i na igrzyskach Ameryki Środkowej i Karaibów w 1974 w Santo Domingo. Na igrzyskach panamerykańskich w 1975 w Meksyku zajęła 5. miejsce w skoku w dal.
Zwyciężyła w skoku w dal w mistrzostwach Polski w 1972, które były rozgrywane w obsadzie międzynarodowej.
Pięciokrotnie poprawiała rekord Kuby w skoku w dal do rezultatu 6,62 m, uzyskanego 5 września 1975 w Hawanie i czterokrotnie w sztafecie 4 × 100 metrów do czasu 44,6 s (5 sierpnia 1967 w Winnipeg).

</doc>
<doc id="5040863" url="https://pl.wikipedia.org/wiki?curid=5040863" title="Fawwar ad-Dara">
Fawwar ad-Dara

Fawwar ad-Dara – jaskinia krasowa w Libanie, w górach Liban.
Fawwar ad-Dara posiada ciąg stromych korytarzy, niewielkich studni z przepływem wody oraz liczne kotły wirowe.

</doc>
<doc id="5040864" url="https://pl.wikipedia.org/wiki?curid=5040864" title="George Bello">
George Bello

George Oluwaseun Bello (ur. 22 stycznia 2002 w Abudży) – amerykański piłkarz pochodzenia nigeryjskiego występujący na pozycji lewego obrońcy w niemieckim klubie Arminia Bielefeld oraz w reprezentacji Stanów Zjednoczonych.
Kariera klubowa.
Atlanta United.
W 2016 dołączył do akademii klubu Atlanta United. Zadebiutował 3 września 2018 w meczu Major League Soccer przeciwko D.C. United (3:1). Pierwszą bramkę zdobył 6 października 2018 w meczu ligowym przeciwko New England Revolution (2:1). W sezonie 2018 jego zespół dotarł do finału MLS Cup, w którym pokonał Portland Timbers (2:0) i zdobył trofeum. 22 lutego 2019 zadebiutował w fazie grupowej Ligi Mistrzów CONCACAF w meczu przeciwko CS Herediano (3:1).
Kariera reprezentacyjna.
Stany Zjednoczone U-15.
W 2016 roku otrzymał powołanie do reprezentacji Stanów Zjednoczonych U-15. Zadebiutował 3 czerwca 2016 w meczu towarzyskim przeciwko reprezentacji Chorwacji U-15 (2:1). Pierwszą bramkę zdobył 25 kwietnia 2017 w meczu towarzyskim przeciwko reprezentacji Słowenii U-15 (0:4).
Stany Zjednoczone U-17.
W 2017 roku otrzymał powołanie do reprezentacji Stanów Zjednoczonych U-17. Zadebiutował 29 listopada 2017 w meczu towarzyskim przeciwko reprezentacji Anglii U-17 (0:1). Pierwszą bramkę zdobył 16 października 2018 w meczu towarzyskim przeciwko reprezentacji Rosji U-17 (2:1). 11 października 2019 otrzymał powołanie na Mistrzostwa Świata U-17 2019. Na Mundialu U-17 2019 zadebiutował 31 października 2019 w meczu fazy grupowej przeciwko reprezentacji Japonii U-17 (0:0).
Stany Zjednoczone U-18.
W 2019 roku otrzymał powołanie do reprezentacji Stanów Zjednoczonych U-18. Zadebiutował 5 września 2019 w meczu towarzyskim przeciwko reprezentacji Meksyku U-18 (2:1).
Stany Zjednoczone.
W 2021 roku otrzymał powołanie do reprezentacji Stanów Zjednoczonych. Zadebiutował 1 lutego 2021 w meczu towarzyskim przeciwko reprezentacji Trynidadu i Tobago (7:0).
Życie prywatne.
Bello urodził się w Abudży, w Nigerii, a następnie wraz z rodziną przeprowadził do Douglasville. Jego ojciec był amatorskim piłkarzem w Nigerii i to on zaraził go pasją do piłki nożnej. W trakcie szkoły średniej Bello uprawiał również lekkoatletykę i pomógł swojej szkole w zdobyciu mistrzostwa stanu Georgia w 2016 roku.

</doc>
<doc id="5040866" url="https://pl.wikipedia.org/wiki?curid=5040866" title="Winnie Li">
Winnie Li

Wen-Ch'ing (Winnie) Li (; ur. 25 grudnia 1948) – tajwańsko-amerykańska matematyczka, profesor matematyki na Uniwersytecie Stanu Pensylwania. Zajmuje się teorią liczb, a jej badania koncentrują się na teorii form automorficznych i zastosowaniach teorii liczb do teorii kodowania i teorii grafów spektralnych. Zastosowała wyniki swoich badań w formach automorficznych i teorii liczb do budowy wydajnych sieci komunikacyjnych zwanych grafami Ramanujana.
Biografia.
Li ukończyła w 1970 r. studia licencjackie na Państwowym Uniwersytecie Tajwańskim. Na roku poznała inne matematyczki, jak Fan Chung, Sun-Yung Alice Chang i Jang-Mei Wu. Stopień doktora uzyskała na Uniwersytecie Kalifornijskim w Berkeley w 1974 roku pod kierunkiem Andrew Ogga. Była adiunktem Benjamina Pierce'a na Uniwersytecie Harvarda od 1974 do 1977 oraz adiunktem na Uniwersytecie Illinois w Chicago od 1978 do 1979 roku. Była także dyrektorem "National Center of Theoretical Sciences" w Tajwanie od 2009 do 2014 roku. Została emerytowanym profesorem matematyki na Uniwersytecie Stanowym Pensylwanii.
Upamiętnienie.
W 2010 roku Li została laureatką nagrody Cherna, przyznawanej co trzy lata wybitnemu chińskiemu matematykowi. W 2012 roku została członkinią Amerykańskiego Towarzystwa Matematycznego. Została wybrana do wygłoszenia Noether Lecture w 2015 roku. Ma liczbę Erdősa równą 1.

</doc>
<doc id="5040873" url="https://pl.wikipedia.org/wiki?curid=5040873" title="Krynki (stacja kolejowa)">
Krynki (stacja kolejowa)

Krynki (; ) – stacja kolejowa w miejscowości Krynki, w rejonie łozieńskim, w obwodzie witebskim, na Białorusi. Położona jest na linii Smoleńsk - Witebsk.

</doc>
<doc id="5040874" url="https://pl.wikipedia.org/wiki?curid=5040874" title="Nicole Ramalalanirina">
Nicole Ramalalanirina

Nicole Ramalalanirina (ur. 5 marca 1972 w Soavinandrianie) – madagaskarska lekkoatletka specjalizująca się w biegach płotkarskich. Od 1998 roku reprezentowała Francję.
Czterokrotna uczestniczka igrzysk olimpijskich (1992, 1996, 2000, 2004). Mistrzyni Afryki z 1993 roku w biegu na 100 metrów przez płotki. Dwukrotnie zdobyła medal na Uniwersjadzie, brązowy w 1993 oraz złoty w 1995. Dwukrotna mistrzyni igrzysk frankofońskich (1994, 1997) w biegu na 100 metrów przez płotki. W 2001 jako reprezentantka Francji zdobyła brązowy medal halowych mistrzostw świata w biegu na 60 metrów przez płotki.

</doc>
<doc id="5040876" url="https://pl.wikipedia.org/wiki?curid=5040876" title="Maria Lisiewska">
Maria Lisiewska

Maria Lisiewska (ur. 2 stycznia 1934 w Poznaniu) – polska mykolożka.
Życiorys.
W 1957 ukończyła studia na Uniwersytecie im. Adama Mickiewicza w Poznaniu i została na nim jako pracownik naukowy. W 1964 uzyskała doktorat, w 1972 habilitację, w 1985 została profesorem nadzwyczajnym, a w 1993 profesorem zwyczajnym. Zatrudniona była w Zakładzie Ekologii Roślin i Ochrony Środowiska Uniwersytetu Poznańskiego. Prowadziła zajęcia dydaktyczne ze studentami i brała udział w badaniach naukowych na terenie byłej Jugosławii, w Danii i Niemieckiej Republice Demokratycznej.
Członek Polskiego Towarzystwa Botanicznego, Poznańskiego Towarzystwa Przyjaciół Nauk, Ligi Ochrony Przyrody, od 1993 r. członek rady redakcyjnej czasopisma "Acta Mycologica", od 1985 r. redaktor naukowy czasopisma "Badania fizjograficzne nad Polską Zachodnią, Ser. Botanika".
Jest autorem 80 publikacji z zakresu ekologii i systematyki grzybów wielkoowocnikowych, w tym 38 monografii i rozpraw naukowych, 30 artykułów i komunikatów naukowych i 12 prac popularnonaukowych.

</doc>
<doc id="5040877" url="https://pl.wikipedia.org/wiki?curid=5040877" title="Wydreja (przystanek kolejowy)">
Wydreja (przystanek kolejowy)

Wydreja (; ) – przystanek kolejowy w miejscowości Wydreja, w rejonie łozieńskim, w obwodzie witebskim, na Białorusi. Położony jest na linii Smoleńsk - Witebsk.

</doc>
<doc id="5040878" url="https://pl.wikipedia.org/wiki?curid=5040878" title="Józef Kałdunek">
Józef Kałdunek

Józef Kałdunek (Kałdonek) (13 sierpnia 1885 w Bruśku, zm. 1954) – górnośląski górnik, powstaniec śląski, poseł na Sejm Śląski I kadencji.
Życiorys.
Był górnikiem. Mieszkał i pracował w Szarleju. Brał udział w powstaniach śląskich. Był naczelnikiem Towarzystwa Gimnastycznego „Sokół” w powiecie bytomskim, organizował czytelnie ludowe. Reprezentował Polskie Stronnictwo Chrześcijańskiej Demokracji w Sejmie Śląskim I kadencji. Zrezygnował z mandatu poselskiego w październiku 1924 roku. Zastąpił go Karol Szafosz, a po jego rezygnacji – Wincenty Zuber. Zmarł w zapomnieniu.

</doc>
<doc id="5040880" url="https://pl.wikipedia.org/wiki?curid=5040880" title="El Capitan Cave">
El Capitan Cave

El Capitan Cave – jaskinia w USA, na Alasce, na wyspie Księcia Walii.

</doc>
<doc id="5040882" url="https://pl.wikipedia.org/wiki?curid=5040882" title="Sekret wilczej gromady">
Sekret wilczej gromady

Sekret wilczej gromady (ang. "Wolfwalkers", 2020) – animowany film fantasy w reżyserii Tomma Moore’a i Rossa Stewarta. Trzeci, po "Sekrecie księgi z Kells" i "Sekretach morza", film studia Cartoon Saloon z cyklu o celtyckich legendach. Nominowany do szeregu nagród, m.in. Oscara i Złotego Globu.
"Sekret wilczej gromady" miał światową premierę na Międzynarodowym Festiwalu Filmowym w Toronto, 12 września 2020, a 11 grudnia tego samego roku pojawił się na platformie Apple TV+.
Fabuła.
W siedemnastowiecznym Kilkenny w Irlandii, mieszka młoda Angielka, Robyn, która przeniosła się tam z ojcem, doświadczonym myśliwym. Gdy drwale próbują wycinać drzewa na skraju pobliskiego lasu, atakują ich wilki. Zostają jednak powstrzymane przez młodą dziewczynę, która uzdrawia jednego z nich i ucieka z powrotem do puszczy. Ojciec Robyn, Bill, dostaje od Lorda Protektora rozkaz eksterminacji wilków, a ona ćwiczy strzelanie z kuszy, chcąc mu pomóc. Zbieg okoliczności sprawia jednak, że Angielka zamiast zabijać wilki, zaprzyjaźnia się z dziewczyną z lasu, która się nimi opiekuje.
Odbiór.
Film spotkał się z dobrą reakcją krytyków. W agregatorze recenzji Rotten Tomatoes 99% z 162 recenzji uznano za pozytywne, a średnia ocen wystawionych na ich podstawie wyniosła 8,70. Z kolei w agregatorze Metacritic średnia ważona ocen z 28 recenzji wyniosła 87 punktów na 100.

</doc>
<doc id="5040885" url="https://pl.wikipedia.org/wiki?curid=5040885" title="AC Ponte San Pietro">
AC Ponte San Pietro

AC Ponte San Pietro (wł. Associazione Calcio Ponte San Pietro) – włoski klub piłkarski, mający siedzibę w mieście Ponte San Pietro, w północnej części kraju, grający od sezonu 2009/10 w rozgrywkach Serie D.
Historia.
Chronologia nazw: 
Klub sportowy SS Vita Nova został założony w miejscowości Ponte San Pietro w 1910 roku z inicjatywy kilku studentów i grupy młodych szwajcarskich pracowników zatrudnionych przez firmę Legler w Ponte San Pietro, która opuściła Szwajcarię i niedawno przeniosła się do Włoch. Początkowo zespół rozgrywał mecze towarzyskie. Dopiero po zakończeniu I wojny światowej klub w 1920 roku brał udział w lokalnych mistrzostwach Bergamo. Potem zespół z przerwami uczestniczył w regionalnych mistrzostwach, organizowanych przez ULIC. W 1924 klub został zastąpiony przez GSF di Ponte San Pietro, ale w 1925 wrócił do występów w "Prima Categoria ULIC". W 1926 zmienił nazwę na SS Pro Ponte. Dopiero w 1931 klub dołączył do FIGC i w sezonie 1931/32 debiutował w rozgrywkach Terza Divisione Lombarda (D5). Od 1933 do 1936 znów brał udział w regionalnych mistrzostwach ULIC. W sezonie 1936/37 startował w Seconda Divisione Lombarda (D5), awansując do Prima Divisione Lombarda. W 1939 klub zdobył promocję do Serie C, a w 1941 został zdegradowany do "Prima Divisione Lombarda", w której występował do 1943 roku, aż do rozpoczęcia działań wojennych na terenie Włoch w czasie II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1945 roku i z pierwotną nazwą SS Vita Nova został zakwalifikowany do Serie C Alta Italia. W 1947 klub awansował do Serie B. W 1948 roku w wyniku reorganizacji systemu lig został zdegradowany do "Serie C". W 1950 klub zmienił nazwę na US Ponte San Pietro. W 1952 po kolejnej reorganizacji systemu lig klub spadł do IV Serie. W 1955 został na dwa lata zdegradowany do Promozione Lombardia (D5). W 1959 czwarta liga została przemianowana na "Serie D". W 1960 zespół spadł do Prima Categoria Lombarda, która w 1967 zmieniła nazwę "Promozione Lombarda". W 1968 roku wrócił na rok do "Serie D". W 1975 zespół znów spadł na rok do "Prima Categoria Lombarda". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Promozione" została obniżona do szóstego poziomu. W 1983 roku klub otrzymał promocję do Campionato Interregionale (D5). W 1985 został zdegradowany do "Promozione Lombarda", a w 1986 do "Prima Categoria Lombarda". W 1991 awansował do "Promozione Lombarda", w 1993 do Eccellenza Lombarda, a w 1995 do Campionato Nazionale Dilettanti. W 1999 spadł z powrotem do "Eccellenza Lombarda". W 2007 roku odbyła się fuzja z "FC Isola", po czym nazwa klubu została zmieniona na AC Ponte San Pietro-Isola. W 2009 klub został promowany do "Serie D". Przed rozpoczęciem sezonu 2014/15 wprowadzono reformę systemy lig, wskutek czego "Serie D" awansowała na czwarty poziom. W sezonie 2015/16 zajął 4.miejsce w grupie B "Serie D", ale przegrał w półfinale play-off z Lecco i nie awansował do "Serie C". W 2019 zmienił nazwę na AC Ponte San Pietro.
Barwy klubowe, strój.
Klub ma barwy niebieskie. Zawodnicy swoje domowe spotkania zazwyczaj grają w niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Matteo Legler w mieście Ponte San Pietro o pojemności 2 tys. widzów.

</doc>
<doc id="5040887" url="https://pl.wikipedia.org/wiki?curid=5040887" title="Nemarus ferrugineus">
Nemarus ferrugineus

Nemarus ferrugineus – gatunek chrząszcza z rodziny ryjkowcowatych, jedyny przedstawiciel rodzaju "Nemarus".
Zasięg występowania.
Ameryka Południowa, występuje w Argentynie i Urugwaju.
Budowa ciała.
Ciało zaokrąglone, ryjek silnie wydłużony. Ubarwienie ciemnobrązowe.

</doc>
<doc id="5040889" url="https://pl.wikipedia.org/wiki?curid=5040889" title="Sharm El Sheikh">
Sharm El Sheikh



</doc>
<doc id="5040894" url="https://pl.wikipedia.org/wiki?curid=5040894" title="Linia kolejowa Zawolsza – Witebsk">
Linia kolejowa Zawolsza – Witebsk

Linia kolejowa Zawolsza – Witebsk – linia kolejowa na Białorusi łącząca stację Zawolsza i granicę państwową z Rosją ze stacją Witebsk. Jest to fragment linii Smoleńsk – Witebsk.
Linia położona jest w obwodzie witebskim.
Linia w całości jest niezelektryfikowana. W większości jest jednotorowa z wyjątkiem dwutorowego odcinka Łuczosa - Witebsk.
Historia.
Linia została otwarta w 1868 jako część Kolei Orłowsko-Witebskiej (później Kolej Rysko-Orłowska).

</doc>
<doc id="5040898" url="https://pl.wikipedia.org/wiki?curid=5040898" title="Felipe Sánchez-Cuenca Martínez">
Felipe Sánchez-Cuenca Martínez

Felipe Sánchez-Cuenca Martínez (ur. 17 lutego 1931 w Madrycie, zm. 11 lutego 2017 w Palmie) – hiszpański polityk i architekt, senator, od 1986 do 1987 eurodeputowany II kadencji.
Życiorys.
Urodził się w Madrycie jako syn rodziców z Jaén. Ojciec Baldomero Sánchez-Cuenca y Mudarra był lekarzem i pionierem alergologii. Po wybuchu wojny domowej w wieku 5 lat przeniósł się do rodziny Alcalá la Real, później wrócił do Madrytu. W 1960 zamieszkał na stałe na Majorce, skąd pochodziła jego żona. Ukończył studia z architektury, w 1961 obronił doktorat. Prowadził własne biuro architektoniczne, zaprojektował m.in. stadion w Costa d’en Blanes, zespoły domów jednorodzinnych i obiekty sportowe na Majorce. W latach 70. był dziekanem izby architektów Katalonii i Balearów.
Należał do założycieli lokalnej Partii Socjaldemokratycznej Balearów. Gdy ugrupowanie to dołączyło do Unii Demokratycznego Centrum, przeszedł do PSOE. W 1979 po raz pierwszy wybrano go do rady Majorki (Consejo Insular de Mallorca), należał też do autonomicznego parlamentu Balearów. W latach 1982–1986 zasiadał w Senacie II kadencji. Kierował komisją śledczą ds. sytuacji hiszpańskich portów lotniczych. Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej. Przystąpił do frakcji socjalistycznej, należał do Komisji ds. Polityki Regionalnej i Planowania Regionalnego. W 1987 nie wybrano go do Europarlamentu, powrócił następnie do wykonywania zawodu architekta.
Ożenił się z Maríą del Carmen Alomar, córką Gabriela Alomara Esteve, znanego z projektu urbanistycznego Palma de Mallorca. Zmarł po długiej chorobie.

</doc>
<doc id="5040905" url="https://pl.wikipedia.org/wiki?curid=5040905" title="Pontisola">
Pontisola



</doc>
<doc id="5040906" url="https://pl.wikipedia.org/wiki?curid=5040906" title="AC Ponte San Pietro Isola">
AC Ponte San Pietro Isola



</doc>
<doc id="5040908" url="https://pl.wikipedia.org/wiki?curid=5040908" title="LR Vicenza Virtus">
LR Vicenza Virtus



</doc>
<doc id="5040910" url="https://pl.wikipedia.org/wiki?curid=5040910" title="Konstanty Jodko">
Konstanty Jodko

Konstanty Jodko (ur. 1797? w Jozdach, zm. 13 lutego 1876 w Warszawie) – podpułkownik wojsk Królestwa Polskiego, inżynier hydrolog, naczelny inżynier Warszawy.
Życiorys.
Urodził się prawdopodobnie w 1797 w lubelskiej wsi Jozdy, w rodzinie Leonard herbu Lis i Barbara z d. Bubczewska. Po ukończeniu szkół w 1812 wstąpił do batalionu saperów wojsk księstwa warszawskiego i w 1815 rozpoczął naukę w Szkole artyleryjsko-inżynierskiej. W 1817 mianowany konduktorem w korpusie inżynierów i w dwa lata później podporucznikiem, i w 1823 porucznikiem w tym korpusie.
Brał udział w budowie kanału augustowskiego i kierował budową śluzy Sosnówek i śluzy Augustów oraz uczestniczył w pracach modernizacyjnych twierdzy Zamość. Został wyznaczony do udziału w wojnie w Turcją i jako inżynier zasłużył się w czasie oblężenie oblężenia Silistry. Odznaczony został orderem Świętej Anny, Znakiem honorowym za 25 lat nieskazitelnej służby i awansowany do stopnia kapitana.
Uczestniczył w powstaniu listopadowym i jako inżynier budownictwa zbudował most i dojazd do niego pod wsią Potycz. W sierpniu 1830 dostał awans na stopień podpułkownika.
Zatrudniony został jako inżynier cywilny i prowadził prace związane z regulacją Wisły. W 1841 opracował plan regulacji rzeki między Warszawą a Modlinem. W 1855 otrzymał urząd starszego inżyniera a od 1861 był naczelnym inżynierem Warszawy. Dzięki jego pracy zostało wprowadzone gazowe oświetlenie ulic w 1856, miejskie bruki z kostki kamiennej w 1861 i pierwsza linia tramwaju konnego w 1866. W 1865 brał udział w wyznaczeniu punktu zerowego Wisły.
Żonaty był z Józefiną z d. Sokołowska, i miał dwoje dwoje dzieci, Józefa i Wandę. Zmarł w Warszawie 13 lutego 1876 i pochowany został na cmentarzu Powązkowskim.

</doc>
<doc id="5040913" url="https://pl.wikipedia.org/wiki?curid=5040913" title="Gorąca 20">
Gorąca 20



</doc>
<doc id="5040915" url="https://pl.wikipedia.org/wiki?curid=5040915" title="AC Ponte San Pietro Isola SSD">
AC Ponte San Pietro Isola SSD



</doc>
<doc id="5040916" url="https://pl.wikipedia.org/wiki?curid=5040916" title="Liberato Cacace">
Liberato Cacace

Liberato Gianpaolo Cacace (ur. 27 września 2000 w Wellington) – nowozelandzki piłkarz włoskiego pochodzenia grający na pozycji lewego obrońcy. W sezonie 2020/2021 występuje w klubie Sint-Truidense VV.
Kariera juniorska.
Cacace rozpoczynał swoją karierę piłkarską w młodzieżowych drużynach Island Bay United AFC, dołączając tam w 2006 roku. W międzyczasie notował on dobre występy w jego szkole – Saint Patrick’s College. Dobra gra w drużynach U-17 i U-19 Island Bay United spowodowała transfer Nowozelandczyka do Wellington Phoenix.
Kariera seniorska.
Wellington Phoenix B.
Cacace od razu trafił do rezerw Wellington Phoenix. Zadebiutował dla nich w meczu przeciwko Eastern Suburbs AFC (przeg. 1:2). Łącznie dla tych rezerw Nowozelandczyk rozegrał 23 spotkania, w których nie zdobył żadnej bramki.
Wellington Phoenix.
Cacace zaliczył debiut dla pierwszej drużyny Wellington Phoenix 2 lutego 2018 roku w przegranym 4:0 spotkaniu z Sydney FC. Pierwszą swoją bramkę dla tego klubu zdobył on 9 marca 2019 roku w meczu z Central Coast Mariners (wyg. 2:8). Łącznie dla klubu z Wellington Nowozelandczyk wystąpił 60 razy, strzelając 4 gole.
Sint-Truidense VV.
Cacace przeniósł się do Sint-Truidense VV 28 sierpnia 2020 roku za 1,20 mln €. Zadebiutował w barwach tego klubu 26 września 2020 roku w przegranym 2:0 meczu z KV Mechelen. Do 12 marca 2021 roku Nowozelandczyk dla Sint-Truidense VV rozegrał 24 spotkania, nie zdobywając żadnej bramki.
Kariera reprezentacyjna.
Cacace występował w młodzieżowych reprezentacjach Nowej Zelandii: U-17 (8 meczów, 1 gol), U-20 (3 mecze, bez goli), i U-23 (4 mecze, bez goli). Dla dorosłej reprezentacji Nowej Zelandii zadebiutował on 5 czerwca 2018 roku w wygranym 1:0 spotkaniu z Chińskim Tajpej.

</doc>
<doc id="5040917" url="https://pl.wikipedia.org/wiki?curid=5040917" title="Nysvenska">
Nysvenska

Nysvenska (pol. nowy szwedzki) – odmiana języka szwedzkiego, która była używana w okresie od około 1520 do około 1850 roku.
Nysvenska jest zwykle dzielony na dwa okresy: starszy (1520–1730) i młodszy (1730–1850), który jest nazywany äldre svenska (pol. starszy szwedzki). Daty przejścia z jednego języka do drugiego nie są szczegółowo zdefiniowane.

</doc>
<doc id="5040919" url="https://pl.wikipedia.org/wiki?curid=5040919" title="Paweł Dobrowolski (muzyk)">
Paweł Dobrowolski (muzyk)

Paweł Maciej Dobrowolski (ur. 25 października 1977 w Tarnowie) – polski perkusista, muzyk sesyjny, pedagog.
Życiorys.
Wychowywał się w Nowym Sączu. W szkole podstawowej uczęszczał na lekcję gry na fortepianie, zaś w wieku ok. 13, 14 lat rozpoczął naukę gry na perkusji. Praktyczne umiejętności zdobywał na scenie krakowskiego Jazz Clubu „U Muniaka” i „Jazz Campingu” w Zakopanem. Ukończył Wydział Jazzu i Muzyki Rozrywkowej w klasie perkusji dr. Adama Buczka na Akademii Muzycznej w Katowicach (przez pierwsze 2 lata studiował w trybie zaocznym w klasie perkusji Łukasza Żyty).
Współpracował, bądź nadal współpracuje z takimi wykonawcami jak: Anna Maria Jopek (od 2006 – stała współpraca), Nigel Kennedy, Terence Blanchard, Randy Brecker, Richard Bona, Dhafer Youssef, Mino Cinelu, Jeff Beck, Gonzalo Rubalcaba, Gil Goldstein, Makoto Ozone, NDR Big Band, Maria Schneider Jazz Orchestra, Jacques Schwarz-Bart, Gordon Haskell, Brad Terry, Luis Ribeiro, SBB, Michał Urbaniak, Urszula Dudziak, Zbigniew Namysłowski, Janusz Muniak, Tomasz Szukalski, Wojciech Karolak, Laboratorium (od sierpnia 2018 – stała współpraca), Zbigniew Wegehaupt, Krzysztof Ścierański, Janusz Skowron, Henryk Miśkiewicz, Andrzej Olejniczak, Adam Pierończyk, Grzegorz Nagórski, Krzysztof Herdzin, Adam Bałdych, Robert Majewski, Wojciech Majewski, Jacek Niedziela, Wojciech Niedziela, Mieczysław Szcześniak, Włodek Pawlik, Krzesimir Dębski, Anna Jurksztowicz, Adam Klocek, Kuba Badach, Dorota Miśkiewicz, Marek Napiórkowski, Paweł Tomaszewski, Rafał Sarnecki, Kroke, Grzech Piotrowski, Monika Borzym, Beata Przybytek, Marta Król, Kinga Głyk, Gary Guthman, Mariusz Bogdanowicz, Marek Bałata, Anna Serafińska, Paweł Kaczmarczyk, Ola Tomaszewska, Michał Wróblewski, Tomasz Szymuś Orkiestra, Łona i Webber, Marika, Bovska, Bisquit, Carmen Moreno, Monika Kuszyńska, Zakopower, Sasha Strunin, Marek Dyjak, Karim Martusewicz (Karimski Club), Rasm AlMashan i wielu innych.
Wielokrotnie występował w kraju, jak i za granicą, m.in. w: Australii, Japonii, Korei Południowej, Chinach, Indonezji, Indiach, Singapurze, Hongkongu, Tajwanie, Libanie, Izraelu, Palestynie, Turcji, Niemczech, Czechach, Francji, Holandii, Wielkiej Brytanii, Irlandii, Luksemburgu, Szwajcarii, Austrii, Hiszpanii, Włoszech, Rosji, Rumunii, Serbii, Ukrainie, Estonii, Łotwie, Białorusi, Szwecji, Norwegii, USA, Meksyku. Koncertował na wielu prestiżowych scenach np. Royal Albert Hall (Londyn), Olympia (Paryż), Opera (Tel Awiw-Jafa), a także w filharmoniach w Europie i na świecie oraz na scenach klubów muzycznych takich, jak londyński „Ronnie Scott’s”, „Blue Note” w Tokio i w Mediolanie, paryski „New Morning” i wiele innych.
W dotychczasowym dorobku posiada ponad 60 nagranych płyt. Ponadto zarejestrował muzykę do kilku seriali telewizyjnych oraz brał udział w programach telewizyjnych realizowanych w stacjach polskich (TVP1, TVP2, Polsat, TVN), jak i zagranicznych (RTL, ZDF, BBC, Mezzo).
W 2018 roku uzyskał tytuł doktora sztuki na Akademii Muzycznej im. Ignacego Jana Paderewskiego w Poznaniu. Jest wykładowcą w klasie perkusji na Wydziale Jazzu i Muzyki Rozrywkowej Akademii Muzycznej im. Karola Szymanowskiego w Katowicach, a także na Międzynarodowych Warsztatach Jazzowych w Puławach (w latach 2014, 2015, 2016, 2017) oraz na Międzynarodowych Warsztatach Jazzowych Cho-Jazz (w latach 2016, 2017, 2018, 2019, 2020).

</doc>
<doc id="5040920" url="https://pl.wikipedia.org/wiki?curid=5040920" title="Dubrowo (sielsowiet Powiacie)">
Dubrowo (sielsowiet Powiacie)

Dubrowo – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Powiacie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania prawosławnego i zadeklarowały białoruską przynależność narodową. Były tu 2 budynki mieszkalne. W 1931 w 6 domach zamieszkiwało 30 osób.
Wierni należeli do parafii prawosławnej w Leonpolu. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5040926" url="https://pl.wikipedia.org/wiki?curid=5040926" title="Lucy Mary Jane Garnett">
Lucy Mary Jane Garnett

Lucy Mary Jane Garnett (ur. 1849 w Sheffield, zm. 1934) – brytyjska folklorystka, tłumaczka i podróżniczka.
Urodziła się w Sheffield jako córka chirurga Thomasa Garnetta i Lucy Sarah z domu Roberts. Odbyła wiele podróży po Bałkanach i Bliskim Wschodzie notując zwyczaje ludzi, których spotkała. Najbardziej znana jest ze swoich dzieł na temat Turcji, ale oprócz tego tłumaczyła grecka poezję ludową.

</doc>
<doc id="5040931" url="https://pl.wikipedia.org/wiki?curid=5040931" title="José Miguel Bueno Vicente">
José Miguel Bueno Vicente

José Miguel Bueno Vicente (ur. 8 czerwca 1940 w Villar de Argañán) – hiszpański polityk, menedżer i nauczyciel akademicki, parlamentarzysta krajowy, od 1986 do 1989 eurodeputowany II kadencji.
Życiorys.
Rozpoczął studia z fizyki na Uniwersytecie w Salamance, uzyskał magisterium na Uniwersytecie Complutense w Madrycie. Później kształcił się w zakresie psychologii, inżynierii wojskowej i informatyki na uczelniach w Salamance, Madrycie i Barcelonie. W 2004 uzyskał doktorat z politologii na Uniwersytecie Complutense. Wykładał fizykę i matematykę na Universidad Laboral de Cáceres oraz Uniwersytecie w Salamance. Pracował jako menedżer i konsultant biznesowy m.in. w Unión Explosivos Río Tinto w Madrycie oraz fabryce Seata w Barcelonie. Autor publikacji naukowych dotyczących współczesnej polityki hiszpańskiej.
W 1975 zaangażował się w działalność w ramach PSOE, należał do jej władz w Madrycie, brał udział w pracach komitetów ekonomicznych partii. Działał także w Unión General de Trabajadores. W 1979 i 1982 wybierano go do Kongresu Deputowanych. W latach 1984–1986 zasiadał w Zgromadzeniu Parlamentarnym Rady Europy. Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej, w 1987 uzyskał reelekcję w wyborach powszechnych. Przystąpił do frakcji socjalistycznej, należał m.in. do Komisji ds. Gospodarczych i Walutowych oraz Polityki Przemysłowej.
Ożenił się z Amalią Royo Pérez, ma troje dzieci.

</doc>
<doc id="5040942" url="https://pl.wikipedia.org/wiki?curid=5040942" title="Felipe Sanchez-Cuenca Martinez">
Felipe Sanchez-Cuenca Martinez



</doc>
<doc id="5040943" url="https://pl.wikipedia.org/wiki?curid=5040943" title="Luis Vega y Escandon">
Luis Vega y Escandon



</doc>
<doc id="5040945" url="https://pl.wikipedia.org/wiki?curid=5040945" title="Władysław Sowicki">
Władysław Sowicki

Władysław Józef Sowicki (ur. 12 marca 1911 w Bieżanowie, zm. 31 grudnia 1954 w Łodzi) – polski architekt wnętrz, artysta plastyk, absolwent krakowskiej Państwowej Szkoły Sztuk Zdobniczych i Przemysłu Artystycznego oraz warszawskiej Akademii Sztuk Pięknych. Przed wybuchem II wojny światowej członek Szczepu Rogate Serce Stanisława Szukalskiego i Spółdzielni Artystów ŁAD, po wojnie Związku Polskich Artystów Plastyków Okręg Łódzki, Związku Autorów, Kompozytorów i Wydawców ZAiKS. Współpracował z Biurem Nadzoru Estetyki Produkcji (IWP) oraz Cepelią.
Życiorys.
Władysław Sowicki urodził się 12 marca 1911 roku w Bieżanowie, małej miejscowości leżącej pomiędzy Krakowem a Wieliczką. Był jednym z ośmiorga dzieci Jana Sowickiego i Honoraty z Kaczmarczyków. Uczył się w Państwowym Gimnazjum Humanistycznym w Wieliczce. W 1929 roku rozpoczął naukę w Państwowej Szkole Sztuk Zdobniczych i Przemysłu Artystycznego (PSSZiPA) w Krakowie, gdzie ukończył Wydział Ogólny i Wydział Specjalny Architektury Wnętrz. 16 czerwca 1934 roku złożył ostateczny egzamin z nauk teoretycznych oraz ze sprawności artystyczno-technicznej z wynikiem bardzo dobrym. We wrześniu tego samego roku rozpoczął studia na warszawskiej Akademii Sztuk Pięknych (ASP), w czerwcu 1935 roku został przyjęty do pracowni specjalnej Architektury Wnętrz prowadzonej przez profesora Wojciecha Jastrzębowskiego. W tym samym roku zajął trzecie miejsce w ładowskim konkursie na projekt pokoju mieszkalnego i został zaproszony do zostania członkiem Spółdzielni Artystów ŁAD. W czerwcu 1938 roku ukończył studia na warszawskiej ASP ze specjalnością w architekturze wnętrz broniąc pracę dyplomową pt. "Projekt kaplicy w miejscu pamiątkowym" wykonaną pod kierunkiem prof. Jastrzębowskiego. W październiku tego samego roku został studentem Wydziału Architektury Politechniki Warszawskiej (WA PW), a w semestrze letnim rozpoczął pracę w charakterze asystenta na kursie Kompozycji Brył i Płaszczyzn oraz w Katedrze Architektury Wnętrz warszawskiej ASP. Niestety wybuch wojny przekreślił rozwój kariery pedagogicznej Sowickiego oraz zmusił go do przerwania studiów na WA PW. Jednakże nie zakończył jego działalności artystycznej – do czasu Powstania projektant przebywał w Warszawie zajmując się projektowaniem wnętrz. Po wybuchu Powstania został wywieziony, razem z żoną Marią Szczygłówną, do obozu przejściowego dla ludności cywilnej w Pruszkowie Dulag 121. Nie są znane losy Władysława Sowickiego po przewiezieniu do obozu, z rodzinnych przekazów wiadomo, że udało mu się z niego wydostać.
Po zakończeniu działań wojennych Sowicki zamieszkał razem z żoną w Łodzi. Wrócił do działalności projektowej i artystycznej. W 1946 roku zaczął współpracę z Biurem Nadzoru Estetyki Produkcji oraz Cepelią. W tym samym roku zasilił szeregi Związku Polskich Artystów Plastyków Okręg Łódzki w Sekcji Architektury Wnętrz i Przemysłu Artystycznego, a od 1948 roku należał do Związku Autorów, Kompozytorów i Wydawców "ZAiKS".
Władysław Sowicki umarł w 1954 roku. Został pochowany na Starym Cmentarzu w Łodzi, a autorem jego nagrobka jest wybitny rzeźbiarz – Antoni Biłas.
Szczep Rogate Serce Stanisława Szukalskiego.
W 1929 roku, razem z innymi uczniami PSSZiPA, Sowicki wstąpił do Szczepu Rogate Serce, grupy artystycznej założonej przez charyzmatycznego Stanisława Szukalskiego. Wszyscy członkowie Szczepu, na potrzeby działalności szczepowej. przyjęli nowe miana, które miały brzmieć bardziej słowiańsko i manifestować przynależność do grupy. Tylko dwóch członków nie zgodziło się na zmianę, jednym z nich był Władysław Sowicki, pozostając Władysławem z Bieżanowa. Szukalszczycy często prezentowali swój dorobek artystyczny na wystawach, a Władysław Sowicki brał udział w ośmiu z nich. Pierwsza zbiorowa wystawa członków Szczepu miała miejsce w listopadzie 1930 roku w Małopolskim Towarzystwie Rolniczym w Krakowie. Znalazło się na niej 6 prac Sowickiego – Litawor; Rymwid; Witaj krępaku; W roku 1863; Chrystus; Piast. Wystawę pokazywano także w Katowicach i Poznaniu. Na kolejnej wystawie, która odbyła się w sierpniu 1931 roku w Akademii Handlowej w Krakowie pokazano 5 prac Sowickiego – Cierpliwy Polak, a obłudny Niemiec; Projekt domu; Rozpoczęcie (Lech); Trzech bojowników; Łokietek Wygnaniec. Prace z tej wystawy zostały zaprezentowane także w warszawskim gmachu Zachęty oraz w salonie Kotkowskiego w Łodzi. Kolejna wystawa została pokazana w Towarzystwie Przyjaciół Sztuk Pięknych we Lwowie, w marcu 1932 roku. Sowicki wystawił tam 5 swoich prac – Cierpliwy Polak, a obłudny Niemiec; Projekt domu; Rozpoczęcie (Lech); Trzech bojowników; Łokietek Wygnaniec. W tym samym roku, w lipcu, miała miejsce ostatnia wystawa, w której udział brał Władysław Sowicki. Zorganizowano ją w Muzeum Miejskim w Bydgoszczy, pokazano na niej 4 prace Sowickiego – Cierpliwy Polak, a obłudny Niemiec; Projekt domu; Rozpoczęcie (Lech); Łokietek Wygnaniec. W 1932 roku Władysław Sowicki opuścił szeregi Szczepu razem z Jerzym Baranowskim, Stanisławem Gliwą, Czesławem Kiełbińskim, Marianem Konarskim i Norbertem Strassbergiem.
Twórczość.
Twórczość Władysława Sowickiego obejmowała projekty architektury, obiektów wystawienniczych, przestrzennych obiektów architektoniczno-plastycznych, architektury wnętrz, mebli, plakatu, biżuterii, ceramiki, zabawek, obuwia. Prace z lat 1934-1937 projektowane były w stylistyce polskiego art déco, końcówka lat trzydziestych to zwrot w kierunku półmodernizmu, lata powojenne przyniosły monumentalizm założeń socjalistycznych z elementami klasycyzującymi.
Architektura i architektura wnętrz.
1935
1936
1937
1938
1939
1940
1947
1948
1949
1950
1951
1952
Meble.
1937
1938
1939
1952
Biżuteria.
1948
Plakat.
1932
1937
1945
1948
1949
1953
Pozostałe.
1937
1939
1943
1948
1951

</doc>
<doc id="5040950" url="https://pl.wikipedia.org/wiki?curid=5040950" title="Dystrykt Ambato-Boeny">
Dystrykt Ambato-Boeny

Ambato-Boeny – dystrykt Madagaskaru, wchodzący w skład regionu Boeny. Według spisu z 2018 roku liczy 264,2 tys. mieszkańców. Większe miasta w dystrykcie to Ambato Boeny i Marovoay.

</doc>
<doc id="5040952" url="https://pl.wikipedia.org/wiki?curid=5040952" title="Józefina Rapacka">
Józefina Rapacka

Józefina Florentyna Anastazja Rapacka z domu Hoffman (ur. 27 lutego 1839 w Krakowie, zm. 20 października 1891 w Warszawie) – polska aktorka i śpiewaczka.
Życiorys.
Była córką Michała Hoffmana, lekarza i Róży z Schönfeldów. Występowała jako dziecko na scenach krakowskich.
W 1863–1864 grała w Czerniowcach. Tam prawdopodobnie wyszła za mąż za Wincentego Rapackiego i odtąd używała jego nazwiska. W sezonie 1964/1865 występowała w teatrze we Lwowie. a w latach 1965–1870 w Krakowie.
Oprócz ról teatralnych śpiewała również partie sopranowe w operach, m.in. rolę Zofii w Halce.
Zmarła w 1891. Jej pogrzeb odbył się 23 października z Kościoła Świętego Krzyża. Pochowana na cmentarzu Stare Powązki w Warszawie (kwatera A-6-5).
Rodzina.
Jej siostrami były Honorata Majeranowska (1828–1901), śpiewaczka i aktorka oraz Wilhelmina Hoffman (1834–?), aktorka, a bratem Kazimierz Hofman (1842–1911), pianista i kompozytor. 
Z małżeństwa z Wincentym Rapackim miała dzieci:

</doc>
<doc id="5040958" url="https://pl.wikipedia.org/wiki?curid=5040958" title="Gloria E. Anzaldúa">
Gloria E. Anzaldúa

Gloria Evangelina Anzaldúa (ur. 26 września 1942 w Harlingen, zm. 15 maja 2004 w Santa Cruz) – amerykańska badaczka zajmująca się studiami kulturowymi Chicano, badaniami feministycznymi oraz queer. Jedną z jej najbardziej znanych prac jest pół-autobiograficzne "", gdzie autorka analizuje doświadczenia z dorastania na meksykańsko-teksańskiej granicy przez pryzmat zagadnień takich jak płeć, tożsamość, rasa i kolonializm.
Wczesne życie i edukacja.
Gloria E. Anzaldúa urodziła się 26 września 1942 roku w dolinie Rio Grande na północy stanu Teksas. Była najstarszą z czwórki dzieci Urbano Anzaldúa i Amalii Anzaldúa "née" García. Pradziadek Glorii, Urbano Senior był sędzią okręgowym w Hrabstwie Hidalgo. Jej ojciec, Urbano Anzaldúa był przodkiem wielu wybitnych hiszpańskich odkrywców, którzy przybyli na tereny obu Ameryk w XVI oraz XVII wieku. Nazwisko Anzaldúa jest pochodzenia Baskijskiego. Gdy Gloria miała jedenaście lat jej rodzina przeprowadziła się do Hargill w stanie Teksas. W 1962 roku ukończyła Edinburg High School, a w 1968 otrzymała bachelor’s degree z University of Texas–Pan American z zakresu języka angielskiego, sztuki i edukacji, następnie z Uniwersytetu Teksańskiego w Austin otrzymała tytuł Master of Arts. W trakcie edukacji na uniwersytecie w Austin dołączyła do aktywnych politycznie poetów i dramaturgów, takich jak Ricardo Sanchez oraz Hedwig Gorski.
Kariera i ważne publikacje.
Po uzyskaniu tytułu Bachelor of Arts z języka angielskiego na ówczesnym Pan American University (obecnie University of Texas Rio Grande Valley), Anzaldúa pracowała jako nauczyciel w przedszkolu i edukacji specjalnej. W 1977 przeprowadziła się do Kalifornii, gdzie utrzymywała się z pisania, wykładów i okazjonalnego nauczania o feminizmie, studiach nad Chicano i kreatywnym pisaniu na Uniwersytecie Stanowym w San Francisco, Uniwersytecie Kalifornijskim w Santa Cruz, Florida Atlantic University i innych uczelniach. 
Znana jest najbardziej ze współredakcji ' (1981) wraz z Cherríe Moraga, redakcji ' (1990) oraz współredakcji "" (2002). Jest autorką pół-autobiograficznej "Borderlands/La Frontera: The New Mestiza" (1987). Przed śmiercią była bliska ukończenia rękopisu następnej książki "Light in the Dark/Luz en lo Oscuro: Rewriting Identity, Spirituality, Reality," którą planowała przedstawić jako pracę doktorską. W 2015 książka została opublikowana pośmiertnie przez Duke University Press. 
Anzaldúa była także autorką książek dla dzieci, m.in. "Prietita Has a Friend" (1991), "Friends from the Other Side — Amigos del Otro Lado" (1993) oraz "Prietita y La Llorona" (1996). Napisała także wiele książek fantastycznych oraz dzieł poetyckich. 
Miała także znaczący wkład w dziedzinie feminizmu, teorii kultury Chicano i teorii queer. Jej eseje są uważane za fundamentalne teksty w rozwijającej się dziedzinie filozofii Latinx.
Napisała przemówienie zatytułowane „Speaking in Tongues: A Letter to Third World Women Writers”, skupiające się na zmianie w kierunku równej i sprawiedliwej reprezentacji płci w literaturze, ale z dala od kwestii rasowych i kulturowych ze względu na rozwój pisarek i teoretyków. W swoim eseju podkreśliła również, że siła pisania pozwala stworzyć świat, który zrekompensowałby to, czego nie oferuje rzeczywistość.
"This Bridge Called My Back".
Esej Glorii Anzaldúa „La Prieta” dotyczy jej przejawów myśli i trudności, które złożyły się na jej życie w Teksasie. Anzaldúa identyfikuje się jako byt bez symbolicznego domu i/lub ludzi, z którymi można by się w pełni odnieść. Aby uzupełnić ten brak, stworzyła własne sanktuarium, Mundo Zurdo, w którym jej osobowość wykracza poza oparte na normach linie odniesienia do określonej grupy. Zamiast tego, w swoim Mundo Zurdo, jest jak „Śiwa, wielorękie ciało z nogami, z jedną nogą na brązowej ziemi, drugą na białej, jedną w prostym społeczeństwie, jedną w świecie gejów, w świecie mężczyzn, kobiet, jedna kończyna w świecie literackim, druga w klasie robotniczej, socjalistycznej i okultystycznej”. Fragment opisuje bitwy tożsamościowe, w które autorka musiała toczyć się przez całe życie. Od wczesnego dzieciństwa Anzaldúa borykała się z wyzwaniem bycia kobietą koloru. Od samego początku była narażona na kontakt z własnym ludem, rasizmem własnej rodziny i „lękiem przed kobietami i seksualnością”. Zinternalizowany rasizm jej rodziny natychmiast postawił ją w pozycji „innej” z powodu ich uprzedzeń, że bycie białą i jasną skórą oznacza prestiż i królewskość, kiedy kolor często sprawia, że staje się śmieciem w społeczeństwie (tak jak jej matka narzekała na jej randki "mojado" z Peru). W gospodarstwie, w którym dorastała postać męska była autorytarną głową, podczas gdy kobieta, matka, tkwiła we wszystkich uprzedzeniach tego paradygmatu. Chociaż jest to trudna sytuacja, w której białe patriarchalne społeczeństwo odrzuciło kolorowe kobiety, geje i lesbijki, nie czyni z nich arcywrogów, ponieważ uważa, że „rzucanie kamieniami nie jest rozwiązaniem” i że rasizm oraz seksizm nie pochodzą tylko od białych, ale także od ludzi kolorowych. Przez całe życie prześladował ją wewnętrzny rasizm i seksizm z dzieciństwa, ponieważ często proszono ją, aby wybrała grupę wobec której jest najbardziej lojalna, czy są to kobiety, osóby kolorowe czy geje/lesbijki. Jej analogia do Śiwy jest odpowiednio dopasowana, ponieważ postanawia przeciwstawić się tym konwencjom i wejść do własnego świata: Mundo Zurdo, który pozwala sobie wejść głębiej, przekroczyć granice konwencji, a jednocześnie odtworzyć siebie i społeczeństwa. Dla Anzaldúa'i jest to forma religii, która pozwala sobie radzić jej sobie z niesprawiedliwością, jaką społeczeństwo na nią rzuca, i stać się lepszym i bardziej rozsądnym człowiekiem.
We wstępie do książki "Speaking In Tongues: A Letter To Third World Women Writers" zwraca uwagę na niebezpieczeństwa, z którymi, według Anzaldúa, mają do czynienia kolorowe pisarki, a te niebezpieczeństwa wynikają z braku przywilejów. Opowiada o zmianie stylów pisania i o tym, jak uczono nas, abyśmy nie mówili prawdy. Ludzie są wyrzutkami w wyniku mówienia i pisania w swoich ojczystych językach. Anzaldúa chce, aby więcej kolorowych pisarek było widocznych i dobrze przedstawionych w tekście. Jej esej zmusza nas do pisania ze współczuciem i miłością. Pisanie jest formą zdobywania władzy poprzez mówienie prawdy i jest postrzegane jako sposób na dekolonizację, opór i zjednoczenie kolorowych kobiet w ruchu feministycznym.
"Borderlands/La Frontera: The New Mestiza".
Gloria Anzaldúa jest najbardziej znana dzięki na wpół autobiograficznej książce, która opowiada o jej życiu na granicy Meksyku z Teksasem. Została wybrana jako jedna z 38 najlepszych książek 1987 roku przez Library Journal. "Borderlands" bada kondycję kobiet w kulturze Chicano i latynoskiej. Anzaldúa omawia kilka krytycznych kwestii związanych z doświadczeniami Chicany: heteronormatywność, kolonializm i dominacja mężczyzn. Opowiada bardzo osobiście o ucisku lesbijek z Chicana i opowiada o płciowych oczekiwaniach wobec zachowań, które normalizują szacunek kobiet do męskiej władzy w jej społeczności. Rozwija ideę „nowej mestizy” jako „nowej wyższej świadomości”, która przełamie bariery i będzie walczyć z dualistycznymi normami płci męsko-żeńskiej. Pierwsza część książki dotyczy izolacji i samotności na pograniczu kultur, druga składa się z poezji. W książce Anzaldúa używa dwóch odmian angielskiego i sześciu odmian hiszpańskiego. Robiąc to, celowo utrudnia czytanie osobom nie dwujęzycznym. Język był jedną z barier, z którymi Anzaldúa miała do czynienia jako dziecko. Chciała, aby czytelnicy zrozumieli, jak frustrujące są bariery językowe. Książka została napisana jako ujście jej złości i zachęca do bycia dumnym ze swojego dziedzictwa i kultury.
W rozdziale 3 książki, zatytułowanym "Entering Into the Serpent", Anzaldúa omawia trzy kluczowe meksykańskie kobiety: La Llorona, La Malinche i Matka Boża z Guadalupe, znane jako "Trzy Matki" (hiszpański: Las Tres Madres) oraz bada ich związek z kulturą meksykańską.
"Light in the Dark⁄Luz en lo Oscuro: Rewriting Identity, Spirituality, Reality".
Anzaldúa napisała "Light in the Dark" w ostatniej dekadzie swojego życia. Zaczerpnięta z jej niedokończonej rozprawy doktorskiej z literatury na Uniwersytecie Kalifornijskim w Santa Cruz, książka jest starannie przygotowana na podstawie "The Gloria Anzaldúa Papers" (1942–2004), autorstwa AnaLouise Keating, powiernika literackiego Anzaldúa'i. Książka przedstawia jej najbardziej rozwiniętą filozofię. W "Light in the Dark" wplata osobiste narracje w głęboko wciągające lektury teoretyczne, aby skomentować liczne współczesne kwestie - w tym ataki z 11 września, praktyki neokolonialne w świecie sztuki i politykę koalicyjną. Docenia podrzędne formy i metody poznania, bycia i tworzenia, które zostały zmarginalizowane przez myśl Zachodu, i teoretyzuje swój proces pisania jako w pełni ucieleśnioną praktykę artystyczną, duchową i polityczną. "Light in the Dark" zawiera wiele teorii transformacyjnych, w tym nepantleras, imperatyw Coyolxauhqui (nazwany na cześć bogini azteckiej Coyolxāuhqui), aktywizm duchowy i inne.
Inspiracje literackie.
Nepantlizm.
Anzaldúa wykorzystała Nepantla, słowo w języku Nahuatl, które oznacza „w środku”, aby przedstawić jej doświadczenie jako kobiety Chicana. Ukuła termin "Nepantlera", według niej „Nepantlerowie są ludźmi progowymi; poruszają się w wielu, często sprzecznych, światach i pomiędzy nimi i odmawiają łączenia się wyłącznie z jakąkolwiek pojedynczą jednostką, grupą lub systemem wierzeń”.
Duchowość.
Anzaldúa określiła siebie jako osobę bardzo uduchowioną i oświadczyła, że podczas swojego życia doświadczyła czterech doświadczeń poza ciałem. W wielu swoich pracach odwoływała się do swojego nabożeństwa do "la Virgen de Guadalupe" (Matki Bożej z Guadalupe), bóstw Nahuatl, Tolteków oraz do Joruby, Orisza, Jemaja, i Oszun. W 1993 roku wyraziła ubolewanie, że uczeni w dużej mierze zignorowali „niebezpieczne” duchowe aspekty "Borderlands" i opłakiwali opór wobec tak ważnej części jej pracy. W swoich późniejszych pismach rozwinęła koncepcje duchowego aktywizmu i nepantleras, aby opisać sposoby, w jakie współcześni aktorzy społeczni mogą łączyć duchowość z polityką w celu wprowadzenia rewolucyjnych zmian.
Język i „terroryzm lingwistyczny”.
Prace Anzaldúa’y splatają angielski i hiszpański jako jeden język, pomysł wywodzący się z jej teorii tożsamości „kresowej”. Jej autobiograficzny esej "La Prieta" został opublikowany (głównie) po angielsku w "This Bridge Called My Back" oraz (głównie) po hiszpańsku w "Esta puente, mi espalda: Voces de mujeres tercermundistas en los Estados Unidos". W swoich pismach Anzaldúa używa unikalnej mieszanki ośmiu dialektów, dwóch odmian angielskiego i sześciu odmian hiszpańskiego. Pod wieloma względami, pisząc w różnych językach, autorka stwarza trudne zadanie dla czytelnika nie dwujęzycznego, aby rozszyfrować pełne znaczenie tekstu. Język, z pewnością jedna z granic, do których skierowała Anzaldúa, jest istotną cechą jej pisarstwa. Jej książka jest poświęcona dumie ze swojego dziedzictwa i uznaniu wielu wymiarów jej kultury.
Anzaldúa podkreśliła w swoim dziele związek między językiem a tożsamością. Wyraziła konsternację z powodu ludzi, którzy porzucili swój język ojczysty, aby dostosować się do społeczeństwa, w którym się znaleźli. Była często karcona za niewłaściwy hiszpański akcent i uważała, że jest to silny aspekt jej dziedzictwa; dlatego określa jakościowe etykietowanie języka „terroryzmem lingwistycznym”. Spędzała dużo czasu promując akceptację wszystkich języków i akcentów. Starając się zdemaskować jej stanowisko w sprawie lingwistyki i etykiet, Anzaldúa wyjaśniła: „Chociaż opowiadam się za umieszczeniem terminów Chicany, "tejany", klasy robotniczej i lesbisjko-feministycznej pisarki przed moim nazwiskiem, robię to z powodów innych niż te, które dominująca kultura... aby Chicana, lesbijka i wszystkie inne osoby we mnie nie zostały wymazane, pominięte lub zabite".
Zdrowie i ciało.
Autorka w młodym wieku doświadczyła objawów endokrynologicznych, które spowodowały, że przestała rosnąć fizycznie w wieku dwunastu lat. Jako dziecko nosiła specjalne pasy modelujące stworzone dla niej przez matkę, aby ukryć jej stan. Gdy wciąż była dzieckiem, jej matka zadbała również o to, aby w jej bieliźnie znajdował się dodatkowy kawałek materiału na wypadek krwawienia. Anzaldúa wspominała: „Wyniosłam [zakrwawione szmatki] do tej szopy, wyprałam je i powiesiłam naprawdę nisko na kaktusie, żeby nikt ich nie widział… Moje genitalia… [zawsze] były śmierdzącym miejscem, z którego kapała krew, musiało być ukryte." W 1980 roku, kiedy miała 38 lat, przeszła histerektomię, aby poradzić sobie z nieprawidłowościami dróg rodnych.
"Mestiza/"Border Culture.
Jednym z głównych wkładów Anzaldúi było wprowadzenie do amerykańskiej publiczności akademickiej terminu "mestizaje", oznaczającego stan wykraczający poza koncepcję binarną („albo-albo”). W swoich pracach teoretycznych Anzaldúa nawoływała do „nowej mestizy”, którą opisała jako jednostkę świadomą swoich sprzecznych i zazębiających się tożsamości i wykorzystuje te „nowe kąty widzenia”, aby rzucić wyzwanie binarnemu myśleniu w świecie zachodnim. „Kresy”, do których odwołuje się w swoich pismach, są geograficzne, a także nawiązują do mieszanych ras, dziedzictwa, religii, seksualności i języków. Autokę interesują przede wszystkim sprzeczności i zestawienia niezgodnych oraz przecinających się tożsamości. Zwraca uwagę, że konieczność identyfikowania się jako pewnej, określonej płci może zaszkodzić kreatywności, a także temu, jak poważnie ludzie traktują cię jako producenta dóbr konsumpcyjnych. Myślenie „nowej mestizy” ilustruje feminizm postkolonialny.
Anzaldúa wezwała ludzi różnych ras, aby stawili czoła swoim lękom i wkroczyli do świata, który jest mniej nienawistny i bardziej użyteczny. W "La Conciencia de la Mestiza: Towards a New Consciousness", tekście często używanym na kursach studiów kobiecych, Anzaldúa podkreślała, że separatyzm, na który powołują się Chicanos/Chicanas, nie wspiera sprawy, ale zamiast tego utrzymuje ten sam podział rasowy. Wiele jej prac podważa status quo ruchów, w które była zaangażowana. Rzuciła wyzwanie tym ruchom, starając się, aby rzeczywiste zmiany przydarzyły się światu, a nie określonym grupom. Badaczka Ivy Schweitzer pisze, że „jej teoretyzowanie pogranicza lub nowej świadomości mestiza pomogło w rozpoczęciu nowych badań w kilku dziedzinach - feministycznej, amerykanistycznej [i] postkolonialnej”.
Seksualność.
W ten sam sposób, w jaki Anzaldúa często pisała, że czuła, że nie można jej zaklasyfikować jako tylko części jednej lub drugiej rasy, czuła, że posiada multiseksualność. Dorastając, Anzaldúa wyraziła, że odczuwa „intensywną seksualność” wobec własnego ojca, zwierząt, a nawet drzew. Pociągali ją zarówno mężczyźni, jak i kobiety, chociaż w większości swoich tekstów przedstawiała się jako lesbijka. Anzaldúa dużo pisała o swojej queerowej tożsamości i marginalizacji queerowych osób, szczególnie w społecznościach kolorowych.
Feminizm.
Anzaldúa w swoich pismach identyfikuje się jako feministka, a jej główne prace są często kojarzone z feminizmem Chicana i feminizmem postkolonialnym. Pisze o ucisku, którego doświadczała szczególnie jako kolorowa kobieta, a także o ograniczających rolach płciowych, które istnieją w społeczności Chicano. W "Borderlands" porusza także tematy przemocy seksualnej wobec kolorowych kobiet. Jej prace teoretyczne na temat kultury pogranicza są uważane za prekursorów filozofii Latinx.
Nagrody.
Dodatkowo jej praca "" została uznana przez "Library Journal" jako jedna z 38 najlepszych publikacji roku 1987 oraz wpisana na listę 100 Najlepszych Powieści Stulecia przez "Hungry Mind Review" and "Utne Reader".
W 2012 roku została uznana przez Equality Forum za jedną z 31 ikon miesiąca historii LGBT.
Śmierć i dziedzictwo.
Gloria Anzaldúa zmarła 15 maja 2004 r. w swoim domu w Santa Cruz w Kalifornii z powodu komplikacji spowodowanych cukrzycą. W chwili jej śmierci pracowała nad ukończeniem pracy doktorskiej, aby otrzymać doktorat z literatury na Uniwersytecie Kalifornijskim w Santa Cruz. Tytuł został przyznany jej pośmiertnie w 2005 roku.
Obecnie kilka instytucji oferuje nagrody ku czci Anzaldúi.
Chicana/o Latina/o Research Center (CLRC) na Uniwersytecie Kalifornijskim w Santa Cruz oferuje coroczną nagrodę "Gloria E. Anzaldúa Distinguished Lecture" oraz "Gloria E. Anzaldúa Award for Independent Scholars and Contingent Faculty", przyznawaną corocznie przez American Studies Association. Ta ostatnia „… honoruje wybitną karierę Anzaldúi jako niezależnej uczonej, a także jej przełomowy wkład w stypendia dotyczące kolorowych kobiet i teorii queer. Nagroda obejmuje dożywotnie członkostwo w American Statistical Association, dożywotnią elektroniczną subskrypcję "American Quarterly", pięcioletni dostęp do elektronicznych zasobów bibliotecznych na University of Texas w Austin oraz 500 dolarów”.
W 2007 roku, trzy lata po śmierci Anzaldúi, powstało towarzystwo Society for the Study of Gloria Anzaldúa (SSGA), które gromadzi naukowców i członków społeczności, którzy nadal angażują się w pracę Anzaldúi. SSGA jest współsponsorem konferencji El Mundo Zurdo, odbywającej się co 18 miesięcy.
The Gloria E. Anzaldúa Poetry Prize jest przyznawana corocznie, we współpracy z the Anzaldúa Literary Trust, poecie, którego twórczość bada, w jaki sposób miejsce kształtuje tożsamość, wyobraźnię i zrozumienie. Szczególną uwagę przywiązuje się do wierszy, które ukazują wielorakie wektory myślenia: artystyczny, teoretyczny i społeczny, czyli polityczny. Pierwsze miejsce zajmuje publikacja Newfound, w tym 25 kopii dla autorów i nagroda w wysokości 500 dolarów.
Aby upamiętnić 75. urodziny Anzaldúi, 26 września 2017 r. Aunt Lute Books opublikowała antologię "Imaniman: Poets Writing in the Anzaldúan Borderlands" pod redakcją ire'ne lara silva'i i Dan'a Vera ze wstępem autorstwa Juana Felipe Herrera oraz zawiera prace 52 współczesnych poetów na temat nieustannego wpływu Anzaldúa'y na współczesną myśl i kulturę. Tego samego dnia Google upamiętniło w Stanach Zjednoczonych osiągnięcia i dziedzictwo Anzaldúa'i za pomocą doodla.
Archiwa.
Mieszczący się w Nettie Lee Benson Latin American Collection na University of Texas w Austin, Gloria Evangelina Anzaldúa Papers, 1942-2004, zawiera opublikowane i niepublikowane materiały, w tym rękopisy, poezję, rysunki, nagrane wykłady i inne zasoby archiwalne. AnaLouise Keating jest jedną z powierników Anzaldúa Trust. Anzaldúa utrzymywała kolekcję figurek, masek, grzechotek, świec i innych efemeryd używanych jako ołtarze ("altares") w swoim domu w Santa Cruz w Kalifornii. Te "altares" były integralną częścią jej życia duchowego i procesu twórczego jako pisarki. Kolekcja ołtarzy znajduje się obecnie w dziale zbiorów specjalnych Biblioteki Uniwersyteckiej Uniwersytetu Kalifornijskiego w Santa Cruz.

</doc>
<doc id="5040959" url="https://pl.wikipedia.org/wiki?curid=5040959" title="Jutro na Madagaskar!">
Jutro na Madagaskar!

Jutro na Madagaskar! – książka Arkadego Fiedlera stanowiąca reportaż podróżniczy, będący owocem pobytu autora na Madagaskarze w latach 1937–1938. Pierwsze wydanie, nakładem TW „Rój”, ogłoszono w Warszawie w 1939 roku.
Geneza.
W maju 1937 roku podróżnik, przyrodnik i publicysta Arkady Fiedler wyruszył wraz z polską delegacją pod kierownictwem Mieczysława Lepeckiego na Madagaskar (będący wówczas francuską kolonią). Polski rząd rozważał wówczas zakup wyspy, która stałaby się tym samym pierwszą polską kolonią. Delegacja miała na celu zbadanie możliwości kolonizacji wyspy przez polskich osadników. Grupa dotarła na Madagaskar 31 maja 1937 roku i spędziła na nim 10 tygodni, w trakcie których odbywała podróże po całej wyspie. Po tym okresie Fiedler nie powrócił z resztą ekipy, ale pozostał jeszcze przez rok na Madagaskarze, mieszkając w tym czasie wśród tubylców z plemienia Betsimasaraka w miejscowości Ambinanitelo, w północno-wschodniej części wyspy. Najwięcej uwagi podróżnik poświęcił wówczas obserwacji okolicznej przyrody, zwłaszcza fauny. Pisał również teksty, które stały się podstawą późniejszych publikacji, na maszynie do pisania, którą specjalnie zabrał.
Książka.
Po powrocie do kraju autor sporządził raport dla Ministerstwa Spraw Zagranicznych, w którym dość sceptycznie odnosił się do wizji stworzenia na Madagaskarze polskiej kolonii. W 1939 roku, nakładem TW „Rój”, ukazała się także książka pt. "Jutro na Madagaskar!"
W książce Fiedler również odniósł się do kwestii polskiego osadnictwa na Madagaskarze, będąc przychylnie nastawionym do zagadnienia (entuzjatyczny styl miał jednak pewne podłoże propagandowe i nie oddawał w pełni odczuć autora), choć nadal dość sceptycznym. Pisał m.in.: "Wierzę w polskiego osadnika w Ankezinie. Wierzę, że Madagaskar to tak. Jeżeli uczciwie, rozumnie, bez wybujałej fantazji, bez chorobliwej ambicji, bez niebezpiecznych marzycieli, lecz realnie, skromnie, w ramach możliwości, powtarzam: uczciwie to tak." Autor podnosił m.in. kwestię niedostatków żyznej gleby i innych trudności dla potencjalnej działalności rolniczej. Sceptycznie odnosił się też do pomysłów osiedlenia Żydów na Madagaskarze.
"Jutro na Madagaskar!" zawiera również informacje na temat historii Madagaskaru, w tym o polskich wątkach, czyli działalności Maurycego Beniowskiego i Jana Beyzyma.
Autor z szacunkiem wyrażał się o tubylcach, nadając książce antyrasistowską wymowę. Nie brakuje również krytycznych akcentów odnośnie kolonializmu. Publikacja zawiera treści poznawcze i wychowawcze. Fiedler negatywnie odnosił się jednak do malgaskich wierzeń i zabobonów.
Książkę wypełniają opisy krajobrazów i roślin. Szczególnie dużo miejsca autor poświęcił opisowi zwierząt i ich zachowań. Swym przyjaznym nastawieniem do małych ssaków (podczas pobytu na wyspie Fiedler posiadał dwa oswojone lemury) dawał przykład humanitarnego stosunku do zwierząt.
Odbiór.
"Jutro na Madagaskar!" spotkało się z żywym odbiorem recenzentów i pozostałych czytelników. Książka oczekiwana była zwłaszcza w kręgach zainteresowanych kwestią polskiej kolonizacji wyspy. Publikacja doczekała się później nowych wydań. Na łamach prasy ukazały się przychylne recenzje Ksawerego Pruszyńskiego, Juliusza Kadena-Bandrowskiego, Waleriana Lachnitta, Witolda Hulewicza oraz Czesława Centkiewicza.
Kontekst.
Publikacja "Jutro na Madagaskar!" została wydana niedługo po pierwszej podróży Fiedlera na Madagaskar. Była to pierwsza książka tego autora o tematyce związanej z Madagaskarem. Książki te stanowią kanon polskiej literatury podróżniczej. Kolejną publikacją książkową Fiedlera poświęconą Madagaskarowi była wydana w 1944 roku "Żarliwa wyspa Beniowskiego". Część pierwsza tej książki, zatytułowana "Wyspa, która wabi", to przerobiona wersja tekstu książki "Jutro na Madagaskar!" Następnie wydane zostały "Radosny ptak Drongo" (1946), "Gorąca wieś Ambinanitelo" (1953) i "Wyspa kochających lemurów" (1957) – ta ostatnia była zaktualizowanym autorskim opracowaniem "Jutro na Madagaskar!" W latach 1965–1966 Fiedler odbył swą drugą i ostatnią podróż na Madagaskar, po czym ukazała się jeszcze jedna książka poświęcona tej wyspie, "Madagaskar okrutny czarodziej" (1969).

</doc>
<doc id="5040960" url="https://pl.wikipedia.org/wiki?curid=5040960" title="Outside of Society">
Outside of Society

Outside of Society - dziewiąty album produkcyjny polskiego rapera Kartkyego. Płyta została wydana w nowo założonej przez niego wytwórni OU7SIDE, wcześniej został wydany minialbum "Zakazane piosenki." Album wydany został 28 sierpnia 2020 roku wraz z EP-ką "Ballady i Romanse". Płyta została zapowiedziana 28 marca 2020 roku wraz z wydaniem singla "Plastikowe kwiaty" z udziałem Gibbsa. Materiał został wyprodukowany przez wielu producentów. Wśród gości na płycie znaleźli się raperzy Oliver Olson, Gibbs i Deys.
Album zadebiutował na 2. miejscu polskiej listy przebojów - OLiS.
Sprzedaż.
Pozycje w notowaniach OLiS.
OLiS jest ogólnopolskim notowaniem, tworzonym przez agencję TNS Polska na podstawie sprzedaży albumów muzycznych na nośnikach fizycznych (nie uwzględnia zatem informacji o pobraniach w formacie digital download czy odtworzeniach w serwisach streamingowych).
W notowaniu miesięcznym za sierpień 2020 "Outside of Society" zajęło 3 miejsce

</doc>
<doc id="5040966" url="https://pl.wikipedia.org/wiki?curid=5040966" title="Ben &amp; Tan">
Ben &amp; Tan

Ben &amp; Tan – duński duet muzyczny założony w 2019 roku Benjamina Rosenbohm (ur. 2002) i Tanne Balcells (ur. 1998), wykonujący muzykę popowo-folkową. Reprezentant Danii w 65. Konkursie Piosenki Eurowizji (2020), który został odwołany.
Kariera.
Benjamin Rosenbohm i Tanne Ballcells w 2019 wystąpili w dwunastej edycji, duńskiej wersji programu X Factor. Ben zajął tam drugie miejsce, a Tan jako członkini grupy Echo zajęła czwarte miejsce. Po programie nawiązali ze sobą współpracę.
31 stycznia 2020 zostali ogłoszeni finalistami Dansk Melodi Grand Prix, duńskich eliminacji do Konkursu Piosenki Eurowizji. 7 marca odbył się finał, w którym zaprezentowali utwór „Yes”. Ostatecznie wygrali, otrzymując 61% głosów stając się reprezentantami Danii w 65. Konkursie Piosenki Eurowizji w Rotterdamie. 18 marca poinformowano o odwołaniu konkursu z powodu pandemii koronawirusa.

</doc>
<doc id="5040967" url="https://pl.wikipedia.org/wiki?curid=5040967" title="Marian Wilczyński">
Marian Wilczyński



</doc>
<doc id="5040971" url="https://pl.wikipedia.org/wiki?curid=5040971" title="Maria Klawe">
Maria Klawe

Maria Margaret Klawe (ur. 1951 w Toronto) – informatyczka i piąta przewodnicząca Harvey Mudd College (od 1 lipca 2006). Urodziła się w Toronto w 1951 r., została naturalizowaną obywatelką USA w 2009 r. Wcześniej była dziekanem Wydziału Inżynierii i Nauk Stosowanych na Uniwersytecie Princeton. Jest znana ze swojego wsparcia dla kobiet w dziedzinach STEM.
Biografia.
Klawe urodziła się w Toronto w Ontario. W okresie od 4 do 12 roku życia mieszkała w Szkocji, a następnie wróciła do Kanady, gdzie zamieszkała z rodziną w Edmonton w prowincji Alberta.
Klawe studiowała na Uniwersytecie Alberty. Zdobyła tytuł Bachelor of Science w 1973 r. W 1977 roku uzyskała stopień doktora nauk matematycznych.
Dołączyła do wydziału matematyki na Oakland University jako adiunkt w 1977 roku, została tam przez rok. Rozpoczęła drugi doktorat z informatyki na Uniwersytecie w Toronto, ale zaproponowano jej stanowisko wykładowcy przed ukończeniem studiów. Podjęła decyzję o uzyskaniu doktoratu z informatyki, nigdy wcześniej nie studiowała tego przedmiotu.
Spędziła osiem lat w przemyśle, pracując w Almaden Research Center IBM w San Jose w Kalifornii, najpierw jako naukowczyni, następnie jako kierowniczka Grupy Matematyki Dyskretnej. Następnie wraz z mężem Nickiem Pippengerem przeniosła się na Uniwersytet Kolumbii Brytyjskiej, gdzie przebywała przez 15 lat i była kierowniczką Wydziału Informatyki w latach 1988-1995, wiceprezeską ds. Studenckich i akademickich w latach 1995-1998 oraz dziekanem nauk ścisłych w latach 1998-2002. Z UBC przeniosła się do Princeton, a następnie Harvey Mudd College, gdzie jest pierwszą kobietą przewodniczącą.
Kiedy przybyła do Mudd, tylko około 30% studentów i wykładowców stanowiły kobiety. Obecnie jest to około 45% studentów i ponad 40% kadry nauczycielskiej. Stała się obywatelką Stanów Zjednoczonych w dniu 29 stycznia 2009 roku. W 2009 roku, dołączyła do rady dyrektorów Microsoft Corporation.
Odznaczenia.
Klawe została członkinią stowarzyszenia Stowarzyszenia dla Maszyn Liczących w 1996 r., jest założycielką Canadian Information Processing Society (2006 r.), od 2009 r. członkinią Amerykańskiej Akademii Sztuk i Nauk, stypendystką Amerykańskiego Towarzystwa Matematycznego (2012 r.) oraz stowarzyszenia Association for Women in Mathematics w 2019 r.
Otrzymała doktoraty honoris causa na Uniwersytecie Ryersona w 2001 r., Uniwersytecie w Waterloo w 2003 r., Queen's University w 2004 r., Dalhousie University w 2005 r., Uniwersytecie Acadia w 2006 r., Uniwersytecie Alberty w 2007 r., Uniwersytecie Ottawskim w 2008 r., Uniwersytecie Kolumbii Brytyjskiej w 2010 r., University of Toronto w 2015 r., Uniwersytecie Concordia w 2016 r., i Uniwersytecie McGilla w 2018 roku.
Była laureatką nagrody Woman of Vision ABIE Award for Leadership 2014 od Anita Borg Institute.
W 2018 roku znalazła się wśród „America's Top 50 Women In Tech” magazynu Forbes.
Pełniła również funkcję prezeski Stowarzyszenia dla Maszyn Liczących od 2002 do 2004 roku, a w 2004 roku otrzymała nagrodę im. A. Nico Habermanna.
Ma liczbę Erdosa równą 1.
Praca naukowa.
Najczęściej cytowane prace badawcze Klawe dotyczą algorytmów rozwiązywania problemów optymalizacji geometrycznej, wyborów rozproszonych liderów i problemu galerii sztuki, oraz badań wpływu płci na gry elektroniczne. Założyła projekt Aphasia, współpracę między UBC i Princeton w celu badania afazji i opracowywania pomocy poznawczych dla osób na nią cierpiących, po tym, jak jej przyjaciółka Anita Borg zachorowała na raka mózgu.
Praca społeczna.
Klawe była mocno zaangażowana w zwiększanie reprezentacji kobiet w dziedzinach STEM. Podczas gdy Klawe była dziekanem na UBC, została przewodniczącą NSERC-IBM ds. kobiet w nauce i inżynierii. Odpowiadała za zwiększenie udziału kobiet w nauce i inżynierii. W ciągu pięciu lat jako przewodnicząca zwiększyła liczbę kobiet na kierunkach informatycznych z 16% do 27% oraz liczbę kobiet na wydziałach informatyki z 2 do 7. W 1991 roku wraz z Nancy Leveson założyła Committee on the Status of Women in Computing Research przy Computing Research Association i była jego pierwszą współprzewodniczącą.
Była także osobistą przyjaciółką Anity Borg i przewodniczącą Rady Powierniczej Anita Borg Institute for Women and Technology w latach 1996–2011. Klawe była wielką orędownikiczką negocjowania płac przez kobiety, miała w tej sprawie odmienne stanowisko do Satyi Nadelli, CEO Microsoftu.
Klawe przypisuje brak kobiet w dziedzinach technicznych temu, jak media przedstawiają kobiety. Stwierdziła, że programy telewizyjne w latach 70. pokazywały mężczyzn i kobiety, którzy mieli udane kariery lekarskie i prawnicze, co to spowodowało, że liczba kobiet idących do medycyny gwałtownie wzrosła.

</doc>
<doc id="5040978" url="https://pl.wikipedia.org/wiki?curid=5040978" title="Pedro Argüelles Salaverría">
Pedro Argüelles Salaverría

Pedro Argüelles Salaverria (ur. 10 lutego 1950 w Madrycie) – hiszpański polityk, menedżer i bankier, od 1987 do 1989 eurodeputowany II kadencji, od 2012 do 2016 sekretarz stanu.
Życiorys.
Pochodzi z konserwatywnej rodziny o tradycjach bankowych. Jego dziadek był ministrem za czasów Alfonsa XIII, zaś ojciec dyplomatą i podsekretarzem stanu w resorcie dyplomacji. W 1975 ukończył inżynierię przemysłową w Escuela Técnica Superior de Ingenieros Industriales w ramach Universidad Politécnica de Madrid, w 1977 zdobył tytuł MBA na Uniwersytecie Stanforda. Zajmował stanowiska dyrektorskie m.in. w Asturiana de Zinc, Consejo de Exploración Minera Internacional España oraz Patrimonio de Títulos. W 1989 należał do założycieli rodzinnego Banco Alcalá (został jego wiceszefem), objął fotel dyrektora generalnego anco de Granada Jerez. Był prezesem spółki zarządzającej portami lotniczymi Aena (2000–2002) i powiązanej z nią fundacji, a także wiceprezesem koncernu Boeing i szefem Boeinga w Hiszpanii oraz Portugalii (2002–2012). Od 2018 kierował relacjami instytucjonalnymi w IE Business School w Madrycie, został prezesem Asociación Atlántica Española.
Zaangażował się w działalność polityczną w ramach Alianza Popular i po jej przekształceniu Partii Ludowej. W 1987 wybrano go posłem do Parlamentu Europejskiego. Przystąpił do Europejskich Demokratów, należał m.in. do Komisji ds. Gospodarczych i Walutowych oraz Polityki Przemysłowej. W 1989 nie uzyskał reelekcji. W latach 1991–1996 zasiadał w parlamencie wspólnoty autonomicznej Madrytu, następnie do 2000 kierował gabinetem ministra obrony Eduardo Serry. Od stycznia 2012 do listopada 2016 zajmował stanowisko sekretarza stanu w resorcie obrony.
Życie prywatne.
Żonaty, ma sześcioro dzieci.
Odznaczenia.
Odznaczony Krzyżem Wielkim Zasługi Wojskowej z odznaką białą (2017) oraz Krzyżem Wielkim Zasługi Lotniczej z odznaką białą (2000).

</doc>
<doc id="5040980" url="https://pl.wikipedia.org/wiki?curid=5040980" title="Dulskie">
Dulskie

Dulskie (; ) – chutor na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 40 osób, 7 było wyznania rzymskokatolickiego a 33 prawosławnego. Jednocześnie 7 mieszkańców zadeklarowało polską przynależność narodową a 33 białoruską. Było tu 9 budynków mieszkalnych. W 1931 w 8 domach zamieszkiwało 38 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5040981" url="https://pl.wikipedia.org/wiki?curid=5040981" title="Lista produkcji Happy Madison Productions">
Lista produkcji Happy Madison Productions

Chronologiczna lista produkcji wytwórni Happy Madison Productions – lista filmów i seriali wyprodukowanych przez wytwórnię. Pierwszym filmem był "Boski żigolo" z 1999 roku.

</doc>
<doc id="5040984" url="https://pl.wikipedia.org/wiki?curid=5040984" title="Tim Declercq">
Tim Declercq

Tim Declercq (ur. 21 marca 1989 w Leuven) – belgijski kolarz szosowy.
Declercq uznawany jest za jednego z najlepszych – w kwietniu 2020 w głosowaniu portalu "Cycling News" przeprowadzonym wśród zawodowych kolarzy został wybrany najlepszym pomocnikiem w peletonie, a w latach 2018–2020 trzykrotnie z rzędu otrzymał tytuł „Kryształowej Kropli Potu” () przyznawanej dla najlepszego belgijskiego pomocnika w ramach nagród (). Ze względu na swoje umiejętności nosi przydomek „El Tractor”.
Jego młodszy brat, , również jest kolarzem, a ich ojciec, jest kabareciarzem.
Osiągnięcia.
Opracowano na podstawie:

</doc>
<doc id="5040987" url="https://pl.wikipedia.org/wiki?curid=5040987" title="Ulica Józefa Piłsudskiego w Łukowie">
Ulica Józefa Piłsudskiego w Łukowie

Ulica Józefa Piłsudskiego – jedna z głównych ulic Łukowa. Biegnie przez śródmieście, w przybliżeniu z północy na południe, stanowiąc fragment jednej z najważniejszych arterii komunikacyjnych miasta. Ma długość ok. 700 m.
Przebieg.
Jest częścią drogi krajowej nr 63. W miejscu przejścia w ul. Siedlecką krzyżuje się od strony wschodniej z Alejami Tadeusza Kościuszki, które zapewniają dojazd z centrum Łukowa do dworca kolejowego. Ulica Piłsudskiego biegnie dalej przez śródmieście do skrzyżowania z ul. Warszawską, która jest częścią drogi krajowej nr 76 (w tym miejscu droga ta zaczyna bieg do Wilgi, w kierunku Garwolina), po czym przechodzi w ul. ks. kard. Stefana Wyszyńskiego.

</doc>
<doc id="5040988" url="https://pl.wikipedia.org/wiki?curid=5040988" title="Île aux Nattes">
Île aux Nattes

Île aux Nattes – płaska wyspa na wschodnim wybrzeżu Madagaskaru, położona na południowym krańcu wyspy Nosy Boraha. Jest częścią dystryktu Nosy Boraha, należącego do regionu Analanjirofo.
Na wysepce jest fragment naturalnego lasu, uważanego przez miejscowych za święty.

</doc>
<doc id="5040989" url="https://pl.wikipedia.org/wiki?curid=5040989" title="Lista filmów produkcji Happy Madison Productions">
Lista filmów produkcji Happy Madison Productions



</doc>
<doc id="5040990" url="https://pl.wikipedia.org/wiki?curid=5040990" title="Chitonophilus laminosus">
Chitonophilus laminosus

Chitonophilus laminosus – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 1991 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5040992" url="https://pl.wikipedia.org/wiki?curid=5040992" title="Dziadek (Białoruś)">
Dziadek (Białoruś)

Dziadek – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Dawniej używana nazwa – Dziedok.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwało 10 osób.
Wierni należeli do parafii rzymskokatolickiej w Miorach. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5040995" url="https://pl.wikipedia.org/wiki?curid=5040995" title="Dziedok">
Dziedok



</doc>
<doc id="5040998" url="https://pl.wikipedia.org/wiki?curid=5040998" title="Mauri Vansevenant">
Mauri Vansevenant

Mauri Vansevenant (ur. 1 czerwca 1999 w Ostendzie) – belgijski kolarz szosowy.
Jego ojciec, Wim Vansevenant, również był kolarzem.
Osiągnięcia.
Opracowano na podstawie:

</doc>
<doc id="5041001" url="https://pl.wikipedia.org/wiki?curid=5041001" title="Dystrykt Toliara II">
Dystrykt Toliara II

Toliara II – dystrykt Madagaskaru, wchodzący w skład regionu Atsimo-Andrefana. Według spisu z 2018 roku liczy 371,2 tys. mieszkańców. Największe miasto w dystrykcie to Betioky.

</doc>
<doc id="5041017" url="https://pl.wikipedia.org/wiki?curid=5041017" title="Brothers Osborne">
Brothers Osborne

Brothers Osborne – amerykański duet założony w 2012 roku, wykonujący muzykę country. W jego skład wchodzą bracia John Osborne i T.J. Osborne.
Kariera.
Bracia John Osborne (ur. 1982) i TJ Osborne (ur. 1984) dorastali wraz z trójką rodzeństwa w niewielkim miasteczku Deale w stanie Maryland. Gdy byli mali rodzina często gromadziła się, by wykonywać wspólnie muzykę. Po jakimś czasie bracia zaczęli regularnie występować ze swoim ojcem, Johnem Osborne Sr. w zespole Deuces and a Quarter, pomagając jednocześnie ojcu w jego codziennej pracy jako hydraulik. Kiedy nie występowali przed publicznością, ćwiczyli muzykę w szopie na tyłach rodzinnego domu. W 2012 roku podpisali kontrakt muzyczny z wytwórnią Capitol Records, a rok później ukazał się ich debiutancki singiel „Let's Go There”, który dotarł do 40 miejsca notowania Billboard Hot Country Songs. Jego niewielki sukces radiowy wymusił na wytwórni decyzję o niewydaniu albumu.
Przełom nastąpił w 2015 roku wraz z wydaniem nowego utworu „Stay a Little Longer”. Piosenka została pierwotnie umieszczona na debiutanckim minialbumie zespołu z 2014 roku, ale została ponownie nagrana na potrzeby wydania singla. "Stay a Little Longer" stał się pierwszym dużym hitem duetu, docierając do czwartego miejsca w notowaniu Billboard Hot Country Songs oraz uzyskał status platynowej płyty. Jego sukces doprowadził do wydania pierwszego albumu studyjnego zatytułowanego "Pawn Shop" w 2016 roku. Krążek promowały jeszcze dwa single „21 Summer” i „It Ain't My Fault”. 
Na początku 2018 roku bracia ogłosili wydanie drugiej płyty studyjnej, zatytułowanej "Port Saint Joe". Album został nazwany na cześć miasta o tej samej nazwie, w którym został nagrany cały materiał. Krążek zadebiutował na drugim miejscu Billboard's Top Country Albums oraz piętnastym Billboard 200. Wydawnictwo promowały single „Shoot Me Straight” oraz „I Don't Remember Me (Before You)”. 9 października 2020 ukazał się trzeci album studyjny zatytułowany "Skeletons". 
Życie prywatne.
John Osborne jest żonaty z brytyjską piosenkarką i autorką tekstów Lucie Silvas. Para poznała się w 2007 roku podczas wspólnego pisania tekstów i pobrali się w 2015 roku.
3 lutego 2021 roku TJ Osborne dokonał coming outu, co uczyniło go pierwszym jawnie homoseksualnym artystą, który podpisał kontrakt z dużą wytwórnią muzyki country.

</doc>
<doc id="5041018" url="https://pl.wikipedia.org/wiki?curid=5041018" title="Cocculinika myzorama">
Cocculinika myzorama

Cocculinika myzorama – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 1986 roku przez J.B. Jonesa i B.A. Marshalla. Gatunek został ujęty w Catalogue of Life.

</doc>
<doc id="5041022" url="https://pl.wikipedia.org/wiki?curid=5041022" title="Luís Braga da Cruz">
Luís Braga da Cruz

Luís Garcia Braga da Cruz (ur. 30 maja 1942 w Coimbrze) – portugalski inżynier, polityk i nauczyciel akademicki, parlamentarzysta, w latach 2001–2002 minister gospodarki.
Życiorys.
Z wykształcenia inżynier. Kształcił się na Uniwersytecie w Coimbrze, a w 1965 ukończył inżynierię lądową na Uniwersytecie w Porto. Do 1986 pracował jako nauczyciel akademicki na drugiej z tych uczelni, od 1977 na stanowisku profesorskim. W latach 1986–1995 i 1996–2001 był prezesem CCDR Norte, komitetu do spraw koordynacji i rozwoju regionalnego. Od 1998 do 2001 stał na czele AREV, zrzeszenia europejskich regionów winiarskich. W latach 2000–2001 kierował fundacją Fundación Rei Afonso Henriques.
Od lipca 2001 do kwietnia 2002 sprawował urząd ministra gospodarki w drugim gabinecie Antónia Guterresa. W 2002 dołączył do grupy energetycznej Electricidade de Portugal. W 2005 z ramienia Partii Socjalistycznej uzyskał mandat deputowanego do Zgromadzenia Republiki X kadencji.
Od 2003 do 2012 ponownie wykładał na Uniwersytecie w Porto. W latach 2010–2015 przewodniczył radzie dyrektorów fundacji Fundação de Serralves. W 2020 powołany na przewodniczącego rady kuratorów Uniwersytetu w Porto.

</doc>
<doc id="5041023" url="https://pl.wikipedia.org/wiki?curid=5041023" title="Dzienisowo">
Dzienisowo

Dzienisowo (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Dawniej używana nazwa – Dzienisowo Czereskie.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 53 osoby, 1 była wyznania rzymskokatolickiego, a 52 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 10 budynków mieszkalnych. W 1931 w 11 domach zamieszkiwały 53 osoby.
Wierni należeli do parafii rzymskokatolickiej i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5041030" url="https://pl.wikipedia.org/wiki?curid=5041030" title="Jeszcze słychać śpiew i rżenie koni...">
Jeszcze słychać śpiew i rżenie koni...



</doc>
<doc id="5041034" url="https://pl.wikipedia.org/wiki?curid=5041034" title="Charles Logie">
Charles Logie

Charles Frederick Logie (ur. 1 sierpnia 1919 w Evanston, zm. 27 października 2002 w Grand Rapids) – amerykański strzelec, mistrz świata.
Logie zdobył trzy medale na mistrzostwach świata. Dokonał tego na zawodach w 1949 roku, podczas których został trzykrotnym drużynowym medalistą w konkurencjach pistoletowych. Jedyne złoto wywalczył w drużynowych zawodach w pistolecie centralnego zapłonu z 25 m (skład zespołu: Huelet Benner, William Hancock, Charles Logie, Harry Reeves). Za osiągnięcia w strzelectwie został wyróżniony odznaką wybitnego strzelca międzynarodowego (U.S. Distinguished International Shooter Badge).
Oprócz strzelectwa uprawiał także golf i tenis. Był m.in. inżynierem i dyrektorem w Grand Rapids Store Equipment i National Store Equipment w Pittsburghu. W 1958 roku przewodniczył National Association for Store Fixture Manufacturers.
Przez 59 lat jego żoną była Elizabeth, z którą miał 3 dzieci: Charlesa, Elaine i Davida.
Medale mistrzostw świata.
"Opracowano na podstawie materiałów źródłowych:"

</doc>
<doc id="5041035" url="https://pl.wikipedia.org/wiki?curid=5041035" title="Maria Gruchlikowa">
Maria Gruchlikowa

Maria Gruchlikowa (ur. 15 sierpnia 1892 w Ligocie Załęskiej, zm. 1987) – polska działaczka społeczna na Górnym Śląsku, posłanka do Sejmu Śląskiego.
Życiorys.
Urodziła się 15 sierpnia w 1892 w Ligocie Załęskiej. Skończyła Szkołę Ludową. W 1921 założyła Koło Towarzystwa Kobiet w Ligocie.
Była bliską współpracownicą Elżbiety Korfantowej. Pracowała w sekretariacie kierowanego przez nią Katolickiego Towarzystwa Polek w Katowicach przy ul. Sobieskiego 11. jako referentka. Była członkinią Zarządu Głównego Koła Towarzystwa Polek.
W 1929 roku kandydowała w wyborach do Rady Miasta Katowic, jednak nie została wówczas wybrana. W 1930 roku z listy katolickiego Bloku Ludowego (Chrześcijańskiej Demokracji) została wybrana Sejmu Śląskiego II kadencji (maj 1930–wrzesień 1930). Była jedną z dwóch kobiet na 48 posłów. Pomimo własnych osiągnięć i aktywności do karty sejmowej w rubryce zawód wpisała: „zamężna”.
W 1931 po rezygnacji Maksymiliana Małuszki zajęła jego miejsce w katowickiej Radzie Miasta.
W 1935 roku została wybrana do Rady Miejskiej w Katowicach jako jedna z 4 kobiet na 60 radnych. Tę funkcję sprawowała do 1939 roku. 
Upamiętnienie.
Gruchlikowa jest jedną z bohaterek filmu "5 kobiet Sejmu Śląskiego" – fabularyzowanego dokumentu według pomysłu Małgorzaty Tkacz-Janik, w reżyserii Macieja Marmoli oraz Kamila Niesłonego. Jest jedną z 30 bohaterek wystawy „60 na 100. SĄSIADKI. Głosem Kobiet o powstaniach śląskich i plebiscycie” powstałej w 2019 i opowiadającej o roli kobiet w śląskich zrywach powstańczych i akcji plebiscytowej. Koncepcję wystawy, scenariusz i materiały przygotowała Małgorzata Tkacz-Janik, a grafiki Marta Frej.

</doc>
<doc id="5041036" url="https://pl.wikipedia.org/wiki?curid=5041036" title="Cookoides cordatus">
Cookoides cordatus

Cookoides cordatus – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 1994 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5041037" url="https://pl.wikipedia.org/wiki?curid=5041037" title="Dorytosomimus vestitus">
Dorytosomimus vestitus

Dorytosomimus vestitus – gatunek chrząszcza z rodziny ryjkowcowatych, jedyny przedstawiciel rodzaju "Dorytosomimus".
Zasięg występowania.
Ameryka Południowa, występuje w Argentynie, Paragwaju i Urugwaju.
Budowa ciała.
Ciało wydłużone. Ubarwienie czerwonobrązowe, całe ciało pokryte gęstymi, jasnobrązowymi włoskami.

</doc>
<doc id="5041038" url="https://pl.wikipedia.org/wiki?curid=5041038" title="Dorytosomimus">
Dorytosomimus



</doc>
<doc id="5041039" url="https://pl.wikipedia.org/wiki?curid=5041039" title="Nemarus">
Nemarus



</doc>
<doc id="5041042" url="https://pl.wikipedia.org/wiki?curid=5041042" title="William Hancock">
William Hancock

William A. Hancock – amerykański strzelec, mistrz świata.
Był majorem US Army. Zdobył trzy medale na mistrzostwach świata. Dokonał tego na zawodach w 1949 roku, podczas których został trzykrotnym drużynowym medalistą w konkurencjach pistoletowych. Jedyne złoto wywalczył w drużynowych zawodach w pistolecie centralnego zapłonu z 25 m (skład zespołu: Huelet Benner, William Hancock, Charles Logie, Harry Reeves).
Medale mistrzostw świata.
"Opracowano na podstawie materiałów źródłowych:"

</doc>
<doc id="5041043" url="https://pl.wikipedia.org/wiki?curid=5041043" title="Tarawera (rzeka)">
Tarawera (rzeka)

Tarawera – rzeka w Nowej Zelandii, na Wyspie Północnej. Płynie w regionie zwanym Bay of Plenty, rozciągającym się wzdłuż brzegów wielkiej Zatoki Obfitości (ang. Bay of Plenty).
Wypływa z jeziora Tarawera, którego lustro wody leży na wysokości 299 m n.p.m., z niewielkiej zatoki Te Tapahoro Bay. Płynie początkowo na północny wschód północnymi zboczami aktywnego wulkanu Tarawera, w głębokiej dolinie utworzonej w ryolitycznym strumieniu lawy, który spłynął z wulkanu około 11 000 lat temu. Tu na wysokości ok. 260 m n.p.m. tworzy wysoki na 65 m wodospad Tarawera. Następnie płynie wschodnim skrajem miasta Kawerau, po czym skręca na północ, docierając do Zatoki Obfitości 6 kilometrów na północny zachód od miasteczka Edgecumbe. Na całej długości przybiera z obu stron wiele drobnych dopływów. W środkowym biegu, w rejonie Kawerau, mocno meandruje.
W górnym biegu płynie przez tereny górskie o zwartym zalesieniu. W znacznej części są to jednogatunkowe lasy gospodarcze, obsadzane sosną kalifornijską dla potrzeb przemysłowych. Poniżej Kawerau, gdzie płynie przez równinne tereny wykorzystywane rolniczo, jej brzegi porastają zwykle wąskie szpalery drzew.
Ujście rzeki Tarawera znajduje się w bliskim sąsiedztwie, ok. 8 km na zachód od ujścia rzeki Rangitaiki. Wulkanizm ma duży wpływ na jakość wody i siedlisko rzeki Tarawera i jej dopływów. Bardzo aktywny ośrodek wulkaniczny Okataina otacza jezioro Tarawera. Sam wulkan Tarawera ostatnio wybuchł w 1886 roku i pokrył górną część dorzecza rzeki Tarawera grubą na 30-100 cm warstwą popiołów aż do Mt Putauaki (Mt Edgecumbe).
W przeszłości większa część, głównie dolna, równiny Rangitaiki (ang. Rangitaiki Plains) była pokryta rozległymi terenami podmokłymi. Rzeka Rangitaiki nie wpływała tak jak dziś wprost do Zatoki Obfitości, lecz ok. 2 km wcześniej, przed wałem nadbrzeżnych wydm, skręcała ku zachodowi. Tam łączyła się z Tarawerą i obie uchodziły do Zatoki Obfitości w rejonie dzisiejszej miejscowości Matata. Pozostałości dawnego wspólnego koryta widoczne są do dziś w postaci pasa starorzeczy i mokradeł między aktualnym ujściem Tarawery i Matatą.
W drugiej dekadzie XX w. większa część koryta Tarawery poniżej obecnej drogi krajowej nr 30 (State Highway 30) została wyprostowana. Spowodowało to, że rzeka zaczęła płynąć szybciej i miała silniejsze działanie erozyjne, co przyczyniło się do pogorszenia jakości i ilości siedlisk ryb. W 1914 roku rzeka Rangitaiki została skierowana bezpośrednio do morza aktualnym ujściem w Thornton, a nowe ujście rzeki Tarawera zostało otwarte w 1917 roku. Tereny wzdłuż rzeki zostały zdrenowane kilkoma kanałami melioracyjnymi i zamienione na użytki rolne. Po dawnych mokradłach na równinie Rangitaiki pozostało kilka niewielkich płatów z niewielkimi oczkami wodnymi.
Reżim przepływu jest stały dzięki połączeniu dwóch faktów: dużego zbiornika wodnego jako źródła rzeki i wysoce przepuszczalnych gleb pumeksowych, co ogranicza spływ powierzchniowy na korzyść przesiąkania. W dół rzeki transportowane są duże ilości piasku i produktów wietrzenia pumeksu, co powoduje częste zmiany koryta, szczególnie w dolnym biegu. Większość organizmów dennych ma problemy z egzystencją w tego typu siedliskach.
W dolnym biegu rzeki woda jest ciemna, znacznie zanieczyszczona ściekami z okolicznych gospodarstw rolnych, a zwłaszcza kompleksu wielkich zakładów celulozowo-papierniczych firm Norske Skog, Oji Fibre Solutions i Svenska Cellulosa AB, położonych w Tasman Mill, na jej prawym brzegu, tuż poniżej miasta Kawerau. Jakość wody spadła do bardzo złego stanu pod koniec lat sześćdziesiątych i do połowy lat siedemdziesiątych ub. wieku. Od tego czasu przemysł papierniczy zaczął ulepszać utylizację odpadów przemysłowych i procesy technologiczne, aby zmniejszyć niekorzystny wpływ środowiska na ekosystem rzeki.

</doc>
<doc id="5041048" url="https://pl.wikipedia.org/wiki?curid=5041048" title="Armando Vara">
Armando Vara

Armando António Martins Vara (ur. 27 marca 1954 w Vinhais) – portugalski polityk i bankowiec, parlamentarzysta, sekretarz stanu oraz minister.
Życiorys.
Podjął nieukończone studia z filozofii na Universidade Nova de Lisboa. Pracował w państwowej instytucji bankowej Caixa Geral de Depósitos, zaczynając jako pracownik kasowy.
W połowie lat 70. dołączył do Partii Socjalistycznej. Od lat 80. w kilku kadencjach wykonywał mandat deputowanego do Zgromadzenia Republiki. Wchodził też w skład władz miejskich Amadory.
W latach 1995–1997 był sekretarzem stanu w ministerstwie spraw wewnętrznych i administracji, następnie do 1999 sekretarzem stanu i zastępcą ministra w tym resorcie. W drugim rządzie Antónia Guterresa zajmował stanowiska ministra delegowanego przy premierze (od października 1999 do września 2000) oraz ministra młodzieży i sportu (od września do grudnia 2000).
W 2005 uzyskał dyplom ukończenia studiów na Universidade Independente (uczelni zlikwidowanej dwa lata później), a po kilku dniach został powołany w skład zarządu Caixa Geral de Depósitos. W 2008 został wiceprezesem Banco Comercial Português. Ustąpił z tej funkcji w 2009, gdy wybuchła afera "Face Oculta", skandal dotyczący korupcji politycznej, prania pieniędzy i nadużyć podatkowych. W 2014 został w tej sprawie skazany na karę 5 lat pozbawienia wolności. Wyrok ten uprawomocnił się, Armando Vara rozpoczął odbywanie kary w 2019. W międzyczasie był objęty kolejnym postępowaniem karnym zwanym "Operação Marquês", w ramach którego stosowano wobec niego areszt domowy.

</doc>
<doc id="5041049" url="https://pl.wikipedia.org/wiki?curid=5041049" title="Centese Calcio">
Centese Calcio

Centese Calcio (wł. Associazione Sportiva Dilettantistica Centese Calcio) – włoski klub piłkarski, mający siedzibę w mieście Cento, w północnej części kraju, grający od sezonu 2020/21 w rozgrywkach Promozione Emilia-Romagna.
Historia.
Chronologia nazw:
Klub sportowy Centese został założony w miejscowości Cento w 1913 roku. W 1920 z nazwą Sport Juventus dołączył do FIGC. W 1925 z nazwą Cento FC do Terza Divisione Emilia (D3). W 1944 z nazwą Centese startował w wojennych rozgrywkach Campionato di Guerra Alta Italia, plasując się na czwartej pozycji w grupie C Emilia-Romagna.
Po zakończeniu II wojny światowej, klub wznowił działalność w 1946 roku i został zakwalifikowany do Serie C. W 1947 klub awansował do Serie B, po czym zmienił nazwę na SP Centese. W 1948 roku w wyniku reorganizacji systemu lig został zdegradowany do "Serie C". W 1949 spadł do Promozione Emilia-Romagna, a w 1950 do Prima Categoria Emilia-Romagna, po czym klub ogłosił bankructwo.
W 1950 klub został odrodzony z nazwą Pro Calcio Cento, a w 1951 zmienił nazwę na Centese Calcio. W 1957 awansował do Campionato Dilettanti Emilia-Romagna (D5), ale po dwóch latach spadł z powrotem do "Prima Categoria Emilia-Romagna". W 1962 został zdegradowany do Seconda Categoria Emilia-Romagna (D7). W 1972 zespół znów zrezygnował z dalszych rozgrywek i został rozwiązany.
W 1972 klub został ponownie reaktywowany. Po zakończeniu sezonu 1977/78 zajął 7.miejsce w grupie B "Promozione Emilia-Romagna", po czym zmienił nazwę na AC Centese. Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Promozione" została obniżona do szóstego poziomu. W 1980 roku klub otrzymał promocję do Serie D, która w 1981 zmieniła nazwę na "Campionato Interregionale". W 1983 klub awansował do "Serie C2", a w 1986 do "Serie C1". W 1989 spadł z powrotem do "Serie C2". W 1996 zespół został zdegradowany do Campionato Nazionale Dilettanti, a w 1997 do Eccellenza Emilia-Romagna. W 1998 klub zmienił nazwę na Centese Calcio. W 2000 spadł do Promozione Emilia-Romagna. W 2002 klub przyjął nazwę FC Centese 1913, a w 2003 po odkupieniu tytułu sportowego od AC Mezzolara, uzyskał miejsce w "Serie D". W 2006 spadł do "Eccellenza Emilia-Romagna", po czym zmienił nazwę na AC Centese. W sezonie 1906/07 zajął 15.miejsce w grupie A "Eccellenza Emilia-Romagna" i został zdegradowany do "Promozione", ale potem klub przeniósł się do San Giovanni in Persiceto, gdzie powstał nowy "Club Biancoceleste s.r.l.".
W 2008 roku inny klub z miasta "US Atletic Cento" został reorganizowany, zmieniając nazwę na US Centese ASD 1986 i startując w Seconda Categoria Emilia-Romagna (D9). W 2009 roku zespół awansował do Prima Categoria Emilia-Romagna, w 2011 do "Promozione Emilia-Romagna", a w 2013 do "Eccellenza Emilia-Romagna". Przed rozpoczęciem sezonu 2014/15 wprowadzono reformę systemy lig, wskutek czego "Eccellenza" awansowała na piąty poziom. W 2015 klub został zdegradowany do "Promozione Emilia-Romagna", a w 2016 do "Prima Categoria Emilia-Romagna". Sezon 2016/17 rozpoczął w grupie F "Prima Categoria Emilia-Romagna", ale 20 października 2016 ogłosił o rezygnacji z dalszych występów w mistrzostwach i został rozwiązany.
W 2017 klub "ASD Cento 1913" zmienił nazwę na ASD Centese 1913 i kontynuował tradycję zbankrutowanego klubu w "Seconda Categoria Emilia-Romagna". W 2018 został promowany do "Prima Categoria Emilia-Romagna", po czym przyjął nazwę ASD Centese Calcio. W sezonie 2019/20 zajął drugie miejsce w grupie F "Prima Categoria Emilia-Romagna" i po wygranych barażach zdobył awans do "Promozione Emilia-Romagna".
Barwy klubowe, strój.
Klub ma barwy biało-niebieskie. Zawodnicy swoje domowe spotkania zazwyczaj grają w niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Loris Bulgarelli w mieście Cento o pojemności 4,5 tys. widzów.

</doc>
<doc id="5041050" url="https://pl.wikipedia.org/wiki?curid=5041050" title="Centese 1913">
Centese 1913



</doc>
<doc id="5041051" url="https://pl.wikipedia.org/wiki?curid=5041051" title="Conotrachelus">
Conotrachelus

Conotrachelus – rodzaj chrząszczy z rodziny ryjkowcowatych.
Zasięg występowania.
"Conotrachelus" obejmuje gatunki występujące w Nowym Świecie od Kanady na płn. po Argentynę i Boliwię na płd.
Biologia i ekologia.
Przedstawiciele tego rodzaju żerują na rozmaitych gatunkach roślin.
Gatunki.
Do rodzaju "Conotrachelus" zalicza się ponad 1000 gatunków.

</doc>
<doc id="5041053" url="https://pl.wikipedia.org/wiki?curid=5041053" title="Mohamed Anis Saltou">
Mohamed Anis Saltou

Mohamed Anis Saltou (arab.: أنيس سالتو, ur. 1 kwietnia 1992 w Trypolisie) – libijski piłkarz grający na pozycji napastnika w drużynie FUS Rabat oraz reprezentacji Libii.
Kariera.
Saltou rozpoczynał karierę w Al-Madina SC. W 2014 roku przeniósł się do Al-Ahly Trypolis. Po trzech latach zdecydował się na transfer do Étoile Sahel, jednak został od razu wypożyczony do byłej drużyny. W Al-Ahly zadebiutował w Afrykańskiej Lidze Mistrzów. Od 2020 roku jest zawodnikiem FUS Rabat.
W reprezentacji Libii zadebiutował 14 sierpnia 2013 roku w meczu z Republiką Środkowoafrykańską. Pierwszego gola zdobył 9 czerwca 2017 w spotkaniu z Seszelami.

</doc>
<doc id="5041056" url="https://pl.wikipedia.org/wiki?curid=5041056" title="HMAS Adelaide (1978)">
HMAS Adelaide (1978)

HMAS Adelaide (FFG 01) – australijska fregata rakietowa, okręt wiodący typu "Adelaide", pełniący służbę w latach 1980–2008.
Skrócony opis.
W latach siedemdziesiątych XX wieku, dowództwo Royal Australian Navy planowało wprowadzić do służby nowy typ okrętów w celu zastąpienia przestarzałych jednostek typu "Daring" i typu "River". Rozważano dwie opcje zakupowe, pierwszą był zakup brytyjskich niszczycieli rakietowych "typu 42", a drugą amerykańskie fregaty typu "Oliver Hazard Perry". Finalnie zdecydowano się zakupić i wybudować na licencji fregaty typu "Oliver Hazard Perry".
W kwietniu 1974 roku zatwierdzona została decyzja o nabyciu od Stanów Zjednoczonych dwóch jednostek. W 1977 zamówienie rozszerzono o zakup dodatkowych dwóch okrętów. Wszystkie jednostki konstruowane były w stoczni w Seattle, w stanie Waszyngton, należącej do Todd Shipyards Corporation (obecnie Todd Pacific Shipyards Corporation). Pierwszemu okrętowi HMAS „Adelaide”, któremu nadano numer burtowy FFG 01. Budowa fregaty rozpoczęła się w 29 lipca 1977 roku położeniem stępki, zaś wodowanie odbyło się 21 czerwca 1978. 15 listopada 1980 roku okręt uroczyście wprowadzono do służby w Royal Australian Navy podnosząc na nim banderę.
Jednostka o wyporności pełnej 4100 ton jest okrętem wiodącym całej serii sześciu fregat rakietowych typu "Adelaide". Okręt mierzy 138,1 m długości, 14,3 m szerokości zaś jego zanurzenie wynosi 6,7 m. Napędzany jest dwiema turbinami gazowymi generującymi łącznie moc wynoszącą 41 000 koni mechanicznych. Tak skonfigurowana siłownia pozwala osiągnąć prędkość 30 węzłów. 
Uzbrojenie i wyposażenie.
Na uzbrojenie fregaty składały się jedna, pojedyncza wyrzutnia pocisków rakietowych Mk 13 Mod. 4 GMLS (Guided Missile Launching Systems). Jednostka ognia wynosiła 4 przeciwokrętowe pociski manewrujące RGM-84L Harpoon Block 2 oraz 36 rakiet przeciwlotniczych RIM-66L-2 Standard MR. Uzbrojenie artyleryjskie stanowiła armata uniwersalna Mk 75 kalibru 76 mm, armata przeciwlotnicza CIWS Phalanx Block 1B, zaś broń przeciwpodwodną stanowiły dwie wyrzutnie torpedowe kalibru 324 mm dla torped Mk 32.
Okręt wyposażony był m.in. w radar dozoru powietrznego dalekiego zasięgu AN/SPS-49A(V)1, radar dozoru nawodnego i nawigacyjny AN/SPS-55, holowany, pasywny system elektro-akustyczny AN/SLQ-25 Nixie oraz wyrzutnie celów pozornych kalibru 130 mm Mk 137.
Przebieg służby.
Okręt wprowadzono do służby 15 listopada 1980 roku. W listopadzie 2003 roku, najprawdopodobniej z powodu kłopotów z realizacją programu modernizacji, zdecydowano, że dwa pierwsze okręty "typu" "Adelaide" nie zostaną poddane modernizacji i przeznaczone będą do wycofania ze służby, tym samym 19 stycznia 2008 roku HMAS „Adelaide” została wycofana ze służby. W 2011 roku, jednostka została zatopiona jako atrakcja turystyczna dla płetwonurków.

</doc>
<doc id="5041057" url="https://pl.wikipedia.org/wiki?curid=5041057" title="Franopol (rejon miorski)">
Franopol (rejon miorski)

Franopol (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 56 osób, 9 było wyznania rzymskokatolickiego a 47 prawosławnego. Jednocześnie 54 mieszkańców zadeklarowało polską a 2 białoruską przynależność narodową. Było tu 11 budynków mieszkalnych. W 1931 w 22 domach zamieszkiwało 152 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeress.

</doc>
<doc id="5041059" url="https://pl.wikipedia.org/wiki?curid=5041059" title="AC Centese">
AC Centese



</doc>
<doc id="5041061" url="https://pl.wikipedia.org/wiki?curid=5041061" title="Franopol (leśniczówka)">
Franopol (leśniczówka)

Franopol – dawna leśniczówka. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Historia.
W latach 1921–1945 leśniczówka leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
W 1931 w 1 domu zamieszkiwały 4 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5041067" url="https://pl.wikipedia.org/wiki?curid=5041067" title="Kosmologia relatywistyczna">
Kosmologia relatywistyczna



</doc>
<doc id="5041070" url="https://pl.wikipedia.org/wiki?curid=5041070" title="William Toney">
William Toney

William T. Toney Jr. (ur. 1912 lub 1913 w hrabstwie Houston w stanie Teksas, zm. 16 grudnia 2010 w Austin) – amerykański strzelec, medalista mistrzostw świata.
Życiorys.
Był związany z miastem El Paso w stanie Teksas. W młodości służył w amerykańskiej kawalerii (US Cavalry), po czym został członkiem amerykańskiej straży granicznej (US Border Patrol). Został również członkiem US Navy – podczas II wojny światowej służył na okręcie USS Crescent City (APA-21). Po wojnie przeszedł w stan spoczynku, kończąc służbę w marynarce w stopniu komandora, jednak powrócił do pracy w straży granicznej. Po zakończeniu służby w ostatniej z tych formacji, Toney pracował na Stephen F. Austin State University, po czym podjął zawód kuratora sądowego.
Toney raz stanął na podium mistrzostw świata. Dokonał tego na zawodach w 1949 roku, podczas których został drużynowym brązowym medalistą w pistolecie dowolnym z 50 m (skład zespołu: Huelet Benner, William Hancock, Charles Logie, Harry Reeves, William Toney). W 1952 roku został indywidualnym mistrzem Stanów Zjednoczonych w jednej z konkurencji pistoletowych, pokonując m.in. Hueleta Bennera. Za osiągnięcia w strzelectwie został wyróżniony odznaką wybitnego strzelca międzynarodowego (U.S. Distinguished International Shooter Badge). Podczas Igrzysk Panamerykańskich 1955 był asystentem kierownika reprezentacji Stanów Zjednoczonych w strzelectwie. Na Igrzyskach Panamerykańskich 1959 był oficerem wykonawczym reprezentacji.
Medale mistrzostw świata.
"Opracowano na podstawie materiałów źródłowych:"

</doc>
<doc id="5041071" url="https://pl.wikipedia.org/wiki?curid=5041071" title="Bitwa pod Pińskiem">
Bitwa pod Pińskiem

Bitwa pod Pińskiem – walki oddziałów polskich z oddziałami Zachodniej Armii Czerwonej toczone w początkowym okresie wojny polsko-bolszewickiej.
Geneza.
W ostatnich miesiącach 1918 i w pierwszych 1919 na wschodnich krańcach odradzającej się Rzeczypospolitej stacjonowały wojska niemieckie Ober-Ostu. Ich ewakuacja powodowała, że opuszczane przez nie tereny od wschodu zajmowała Armia Czerwona. Jednocześnie od zachodu podchodziły oddziały odradzającego się Wojska Polskiego. W lutym 1919 oddziały polskie weszły w kontakt bojowy z jednostkami Armii Czerwonej. Rozpoczęła się nigdy nie wypowiedziana wojna polsko-bolszewicka. W tym okresie oddziały polskie prowadziły ograniczone działania zaczepne.
W końcu II dekady lutego 1919 sytuacja na froncie polsko-sowieckim przedstawiała się następująco: na linii Włodzimierz Wołyński – Kowel stała grupa gen. Rydza-Śmigłego. W rejonie Brześcia koncentrowała się grupa gen. Listowskiego Zabezpieczała ona linię Kobryń – Prużany. Miała wysunięte pododdziały w Mokranach, Kobryniu i Prużanie. W Wołkowysku koncentrowała się grupa gen. Iwaszkiewicza, posiadająca wysunięte oddziały nad Zelwianką i w Mostach nad Niemnem. Na wschód i północ od Grodna stały jeszcze wojska niemieckie. Siły frontu przeciwsowieckiego nie przekraczały w tym czasie 12 batalionów, 12 szwadronów i 3 baterii artylerii. Ich stan wynosił około 500 oficerów i 7000 szeregowych.
Walki pod Pińskiem.
W rejonie Pińska operowała sowiecka 17 Dywizja Strzelców posiadając 151 i 152 ps w Pińsku, 148 ps w rejonie Janowa oraz pododdziały 2 ps. Pułki strzelców wspierały dwie baterie artylerii i pociąg pancerny. Informacje zebrane przez polski wywiad sygnalizowały też obecność oddziałów nieprzyjaciela w Kosowie i Byteniu. Były to „polskie” oddziały 4 Warszawskiego pułku strzelców i dywizjon pułku huzarów mazowieckich.
Polskie Naczelne Dowództwo postanowiło uderzyć na Pińsk i skoncentrowało na tym kierunku trzy grupy taktyczne. W rejonie Berezy Kartuskiej ześrodkowała się grupa mjr. Władysława Dąbrowskiego licząca pięć kompanii strzelców wileńskich, dwa szwadrony wileńskiego pułku ułanów, liczące w sumie około 420 żołnierzy, i jeden działon 4 baterii 6 pułku artylerii polowej. Na wschód od Kobrynia stała grupa mjr. Aleksandra Narbutta-Łuczyńskiego (Grupą „Kobryń”). Tworzyło ją pięć kompanii 34 pułku piechoty, 2 (4?) szwadron 2 pułku ułanów i 5 szwadron 5 pułku ułanów oraz 4 bateria 6 pułku artylerii polowej. W sumie grupa liczyła około ośmiuset żołnierzy i trzy działa. Wspierał ją pociąg pancerny nr 13 „Boruta”. W rejonie Małoryty stacjonowała 150 osobowa grupa por. Jeśmana. Dowódca Grupy Podlaskiej zamierzał przeprowadzić operację etapami: najpierw opanować Drohiczyn Poleski, następnie Janów Poleski, na końcu Pińsk i linię niemieckich umocnień z czasów I wojny światowej, rozmieszczoną nad Jasiołdą i Stochodem.
23 marca dowództwo Grupy Podlaskiej wypracowało plan uderzenia na Pińsk. Początek działań ustalono na 27 marca. Jeszcze przed tą datą mjr Władysław Dąbrowski załadował dwie kompanie do pociągu pancernego w Berezie Kartuskiej i pojechał do Bytenia, gdzie zaskoczył nieprzygotowany do obrony sowiecki Warszawski pułk strzelców. Przy stratach własnych kilku żołnierzy, zadał przeciwnikowi straty sięgające 150 poległych, rannych i jeńców. 
Zgodnie z planem, 27 lutego zgrupowania uderzeniowe ruszyły do działań. Po drobnych utarczkach z cofającym się przeciwnikiem, mjr Narbutt-Łuczyński zajął Drohiczyn, a 3 marca, wspólnie z oddziałem por. Jeśmana, zdobył Janów Poleski, gdzie wzięto 20 jeńców. Oddział mjr. Dąbrowskiego nocą z 27 na 28 lutego opanował Kosów, a 1 marca Chomsk, i nawiązał łączność z mjr. Narbuttem-Łuczyńskim w Janowie Poleskim. Tam uszczegółowiono plan działania. Oddział mjr Dąbrowskiego miał obejść Pińsk od wschodu w kierunku na Halewo i odciąć obrońcom drogę odwrotu, a Grupa „Kobryń” ruszyć miała wzdłuż toru kolejowego wprost na Pińsk. Uszkodzenia trakcji kolejowej spowodowały, że Polacy pozbawieni zostali możliwości wsparcia piechoty przez operujący w tym rejonie pociąg pancerny. 
5 marca około 11.00 oddziały polskie przystąpiły do szturmu. W pierwszym rzucie w kierunku na stację kolejową nacierał III/34 pp, a na dwór Gaj kierowała się rosyjska Legia Oficerska. Już około 14.00 Pińsk został zdobyty, a oddziały Armii Czerwonej, by uniknąć okrążenia, wycofywały się pospiesznie na południowy brzeg Piny. Wyczerpana forsownym marszem piechota polska nie mogła nadążyć za szybko uchodzącym przeciwnikiem. Także jazda mjr. Dąbrowskiego nie zdołała odciąć czerwonoarmistom drogi odwrotu.
Bilans walk.
Natarcie na Pińsk było pierwszą większą bitwą wojsk polskich na froncie polsko-sowieckim. Zdobycie Pińska uniemożliwiło dowództwu sowieckiemu wykonanie planowanego uderzenia na Brześć. Straty polskie to trzech poległych i dziesięciu rannych. Wzięto do niewoli pięćdziesięciu jeńców, zdobyto dwa ckm-y, dwieście wagonów kolejowych, kolumnę pontonową i magazyny wojskowe.

</doc>
<doc id="5041072" url="https://pl.wikipedia.org/wiki?curid=5041072" title="Tritriva (jezioro)">
Tritriva (jezioro)

Tritriva − jezioro w środkowej części Madagaskaru, położone w regionie Vakinankaratra, w pobliżu miejscowości Belazao. Jezioro wypełnia krater wygasłego wulkanu, znajdującego się w okolicy znanej z dużej ilości gorących źródeł. Kaldera, w której znajduje się jezioro otoczona jest pionowymi gnejsowymi klifami. Krawędź kaldery znajduje się na wysokości ok. 2000 m n.p.m., a powierzchnia jeziora ok. 50 m niżej. Niezwykłym zjawiskiem jest fakt, że poziom wody w jeziorze spada w czasie pory deszczowej, a rośnie w czasie pory suchej. Tłumaczy się to istnieniem podziemnych kanałów, łączących Tritrivę z innymi jeziorami w okolicy. 

</doc>
<doc id="5041075" url="https://pl.wikipedia.org/wiki?curid=5041075" title="Glinówka Mała">
Glinówka Mała

Glinówka Mała (; ) – chutor na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania prawosławnego i zadeklarowały białoruską przynależność narodową. Były tu 4 budynki mieszkalne. W 1931 w 5 domach zamieszkiwało 18 osób.
Wierni należeli do parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5041076" url="https://pl.wikipedia.org/wiki?curid=5041076" title="Mario Bergonzini">
Mario Bergonzini

Mario Bergonzini (ur. 7 lipca 1912 w Modenie) – włoski piłkarz, grający na pozycji pomocnika.
Kariera piłkarska.
W 1936 rozpoczął karierę piłkarską w drużynie Cosenza. W sezonie 1937/38 bronił barw Juventusu. Następnie do 1946 występował w klubach Salernitana, Centese i Mirandolese.

</doc>
<doc id="5041077" url="https://pl.wikipedia.org/wiki?curid=5041077" title="Daubenya">
Daubenya

Daubenya – rodzaj roślin z rodziny szparagowatych. Obejmuje osiem gatunków występujących w Prowincjach Przylądkowych i Wolnym Państwie w Południowej Afryce. 
Nazwa naukowa rodzaju została nadana na cześć Charlesa Daubeny, żyjącego w latach 1795–1867 profesora chemii i botaniki na Uniwersytecie Oksfordzkim.
Zasięg geograficzny.
Wszystkie gatunki "Daubenya" występują w Republice Południowej Afryki. Zasięg ich występowania jest ograniczony do obrzeża regionu zimowych opadów deszczu, wzdłuż skarp Bokkeveld i Roggeveld, które wyznaczają zachodni brzeg centralnego płaskowyżu południowoafrykańskiego. Większość gatunków "Daubenya" to endemity niewielkich obszarów. Jedynie "D. comata" jest bardziej rozpowszechniona i występuje na większości płaskowyżu. 
Pięć z ośmiu gatunków tych roślin występuje w regionie opadów zimowych i rozpoczyna wegetację między kwietniem i sierpniem. "D. zeyheri" zasiedla obszary przybrzeżne na wapiennych glebach piaszczystych w pobliżu Saldanha Bay. "D. alba", "D. aurea", "D. capensis" i "D. stylosa" występują wzdłuż krawędzi skarpy Bokkeveld i Roggeveld na terenie od Nieuwoudtville i Calvinia na północy po Sutherland na południu.
Pozostałe trzy gatunki występują częściowo lub całkowicie w rejonie letnich opadów deszczu. "D. marginata" występuje wzdłuż skarpy Roggeveld, ale zasięg jej występowania rozciąga się w głąb lądu do Fraserburga. "D. namaquensis" występuje na skraju regionu letnich opadów deszczu w Bushmanland na wschód od Springbok. "D. comata" jest szeroko rozpowszechniona w całym regionie. Pomimo występowania w obszarze letnich opadów deszczu, rośliny te rozpoczynają wegetację po jesiennych burzach i zaczynają rosnąć przed zimą.
Zagrożenie i ochrona.
Wszystkie gatunki "Daubenya" obejmuje Czerwona Lista Roślin Południowej Afryki. Gatunek "D. aurea" jest uznany za zagrożony wyginięciem, a dwa gatunki: "D. stylosa" i "D. zeyheri" za narażone na wyginięcie. Największym zagrożeniem jest ekspansja rolnictwa na tereny ich siedlisk, narażenie na intensywny wypas oraz prowadzenie wydobycia gliny i wapienia.

</doc>
<doc id="5041079" url="https://pl.wikipedia.org/wiki?curid=5041079" title="Sztuki piękne">
Sztuki piękne



</doc>
<doc id="5041080" url="https://pl.wikipedia.org/wiki?curid=5041080" title="Maria Rożanowiczowa">
Maria Rożanowiczowa

Maria Rożanowiczowa, z domu Glabiszówna (ur. 6 grudnia 1886 w Odolanowie, zm. 23 sierpnia 1981) – polska działaczka społeczna i plebiscytowa.
Życiorys.
Urodziła się 6 grudnia 1886 w Odolanowie. Była jednym z ośmiorga dzieci skarbnika miejskiego, dyrektora Komunalnej Kasy Oszczędności i właściciela zajazdu dla dyliżansów, Mieczysława Glabisza oraz Teofilii z Chiżyńskich. Do szkoły średniej uczęszczała w pobliskim Ostrowie Wielkopolskim. Wówczas podejmowała już pierwsze inicjatywy patriotyczne. Należała do młodzieżowej organizacji – Towarzystwa im. Tomasza Zana (TTZ, potocznie znanej pod
nazwą „Zet”), skupiającej konspiratorów z męskiego gimnazjum oraz „z prywatnej pensji” – żeńskiej szkoły średniej. W ramach tej działalności Glabiszówna uczyła potajemnie historii i literatury polskiej dzieci z odolanowskiej szkoły powszechnej.
Górny Śląsk zaczęła odwiedzać po ślubie siostry, która osiadła tam na stałe. W 1910 zaangażowała się w działalność Towarzystwa Polek. W tym roku poznała również swojego przyszłego męża, Stanisława Rożanowicza, prezesa katowickiego gniazda Polskiego Towarzystwa Gimnastycznego „Sokół”, za którego wyszła w 1913.
Po zakończeniu I wojny światowej została członkiem zarządu powiatowego Towarzystwa Polek.
Przed I i II powstaniem śląskim organizowała szkolenia sanitarne dla kobiecych oddziałów POW. Kursy te odbywały się w domu Rożanowiczów. Przechowywano tam również powstańczą broń i sztandary. W trakcie walk Rożanowiczowa pełniła służbę sanitarną, a także dbała o aprowizację oddziałów powstańczych. 
Choć ani ona, ani mąż, nie mogli wziąć udział w plebiscycie, oboje zaangażowali się w akcję plebiscytową. Maria przemawiała na wiecach organizowanych dla polskich kobiet. Spotkania, podczas których mówiła o obowiązku wszystkich rodaków do pracy na rzecz Ojczyzny, nierzadko kończyły się interwencjami niemieckich bojówkarzy. W marcu 1921 włączyła się w akcję szukania i przygotowywania zakwaterowania dla polskich Ślązaków z Westfalii – tzw. emigrantów – którzy mieli przyjechać na głosowanie. W dniu głosowania, z opaską Polskiego Komisariatu Plebiscytowego, czuwała nad jego przebiegiem.
W okresie międzywojennym działała w Związku Obrony Kresów Wschodnich oraz w Zarządzie Przysposobienia Wojskowego Kobiet. 
W czasie II wojny światowej Rożanowiczowa została pozbawiona dobytku i mieszkania. Poświęcała się akcji charytatywnej prowadzonej w Katowicach, zainicjowanej przez polskich księży.
Po wojnie należała do Polskiego Związku Zachodniego oraz Związku Weteranów Powstań
Śląskich, a od 1951 również do ZBoWID-u.
Zmarła 23 sierpnia 1981. Pochowana obok męża na cmentarzu przy ul. Francuskiej w Katowicach.
Odznaczenia.
Została odznaczona: 
Upamiętnienie.
Była jedną z 30 bohaterek wystawy „60 na 100. SĄSIADKI. Głosem Kobiet o powstaniach śląskich i plebiscycie” powstałej w 2019 i opowiadającej o roli kobiet w śląskich zrywach powstańczych i akcji plebiscytowej. Koncepcję wystawy, scenariusz i materiały przygotowała Małgorzata Tkacz-Janik, a grafiki Marta Frej.

</doc>
<doc id="5041081" url="https://pl.wikipedia.org/wiki?curid=5041081" title="Simon Msuva">
Simon Msuva

Simon Happygod Msuva (ur. 2 października 1993 w Dar es Salaam) – tanzański piłkarz grający na pozycji skrzydłowego lub ofensywnego pomocnika w klubie Wydad Casablanca oraz reprezentacji Tanzanii.
Kariera klubowa.
Simon Msuva dorosłą karierę w klubie Azam FC. Po roku przeniósł się do Moro United. W 2012 przeniósł się do Young Africans. W klubie rozegrał ponad 100 meczy we wszystkich rozgrywkach. Potem występował w Difaâ El Jadida, gdzie również rozegrał wiele spotkań. W 2020 roku został piłkarzem Wydad Casablanca.
Kariera reprezentacyjna.
W reprezentacji Tanzanii zadebiutował 15 sierpnia 2012 w meczu z Botswaną. Pierwszego gola zdobył 28 listopada 2015 w meczu z Rwandą. Został powołany na Puchar Narodów Afryki 2019, gdzie zdobył bramkę w meczu z Kenią.

</doc>
<doc id="5041083" url="https://pl.wikipedia.org/wiki?curid=5041083" title="Morris Doob">
Morris Doob

Morris A. Doob (ur. 22 marca 1907 w Cincinnati, zm. 26 marca 1966 w hrabstwie Cook) – amerykański strzelec, olimpijczyk.
Doob wystąpił na Letnich Igrzyskach Olimpijskich 1936 w jednej konkurencji – pistolecie szybkostrzelnym z 25 m. Uplasował się na 24. miejscu. Był wtedy mieszkańcem Nowego Jorku i członkiem klubu Manhattan Rifle &amp; Revolver Association.

</doc>
<doc id="5041084" url="https://pl.wikipedia.org/wiki?curid=5041084" title="Fan Chung">
Fan Chung

Fan-Rong King Chung Graham (; ur. 9 października 1949 w Kaohsiung) – amerykańska matematyczka. Jej zainteresowania badawcze dotyczą teorii grafów spektralnych, geometrii dyskretnej, algorytmów i sieci komunikacyjnych.
Biogram.
Jej ojciec był inżynierem. Uczęszczała do szkoły średniej w Kaohsiung na Tajwanie.
Wstąpiła do Państwowego Uniwersytetu Tajwańskiego na studia licencjackie z matematyki. To tam zainteresowała się kombinatoryką. Tytuł licencjata zdobyła w 1970 r., po czym wyjechała do USA na studia podyplomowe na Uniwersytecie Pensylwanii. Uzyskała tytuł magistra w 1972 r., a doktoranckie na tej samej uczelni pod kierunkiem Herberta Wilfa w 1974. Jesienią 1989 roku Chung został profesorem wizytującym w Princeton, w 1991 roku została profesorem wizytującym na Wydziale Matematyki Uniwersytetu Harvarda. Od 1998 roku Chung jest profesorem Uniwersytetu Kalifornijskiego w San Diego.
Po dziewiętnastu latach pracy w Bell Laboratories i Bellcore dołączyła do wydziału Uniwersytetu Pensylwanii jako pierwsza kobieca profesor-tenure matematyki na etacie. Zasiada w redakcjach kilkunastu czasopism międzynarodowych. Od 2003 roku jest redaktorem naczelnym Internet Mathematics. Była zapraszana do wygłaszania wykładów na wielu konferencjach, w tym na Międzynarodowym Kongresie Matematyków w 1994 r. oraz wykładzie plenarnym na temat matematyki w PageRank na dorocznym spotkaniu Amerykańskiego Towarzystwa Matematycznego w 2008 r. Prowadziła wykład Noether w 2009 roku.
Chung ma dwoje dzieci; pierwsze dziecko urodziło się podczas studiów podyplomowych z pierwszego małżeństwa w 1974. W drugą ciążę zaszła podczas pracy w Bell's Laboratories w 1977, rozwiodła się w 1982 roku. Była żoną matematyka Ronalda Grahama od 1983 r. do jego śmierci w 2020 r. Byli bliskimi przyjaciółmi matematyka Paula Erdősa i obaj publikowali z nim prace - w jej przypadku było ich 13, co dało im liczbę Erdosa równą 1.
Opublikowała ponad 200 prac naukowych i trzy książki: "", "Spectral Graph Theory" oraz "Complex Graphs and Networks".
W 2012 roku została członkinią Amerykańskiego Towarzystwa Matematycznego.

</doc>
<doc id="5041090" url="https://pl.wikipedia.org/wiki?curid=5041090" title="Maria Rożanowicz">
Maria Rożanowicz



</doc>
<doc id="5041092" url="https://pl.wikipedia.org/wiki?curid=5041092" title="Antaisaka">
Antaisaka

Antaisaka, zwani także Taisaka lub Tesaki – jedna z największych grup etnicznych zamieszkujących południowo-wschodni Madagaskar, według własnej tradycji stanowią odnogę plemienia Sakalawa, a ich legendarnym założycielem był Andriamandresy. Sama grupa dzieli się na kilka mniejszych podgrup, takich jak Antaimoros, Antambahaoka, Antaifasy i Sahafatra.
Około 1987 roku populacja plemienia wynosiła około 650 tysięcy osób.
Tradycje.
Zamieszkują na wschód od miasta Farafangana na południowo-wschodnim wybrzeżu, ale stają się coraz bardziej rozproszeni na terytorium całej wyspy, stanowiąc większość jej pracowników migracyjnych. W związku z tym już w 1970 roku 40% plemienia mieszkało poza swoją ojczyzną. Głowa rodziny wyznacza, który mężczyzna w rodzinie musi danego roku wyemigrować, by zarobić pieniądze na opłacenie podatków, bydło, ubrania, dobra luksusowe, a co najważniejsze – ceremonie pogrzebowe i utrzymanie rodzinnych grobów. Pieniądze zarobione poza terenem społeczności są następnie w całości przekazywane na rzecz społeczności, a sam powracający członek rodziny musi przejść odpowiednie rytuały oczyszczenia.
Ci Antaisaka, którzy nie przemieszczają się w poszukiwaniu pracy, zajmują się uprawą kawy, bananów i ryżu (ale tylko kobiety zajmują się zbiorem ryżu). 
Wśród członków plemienia panuje silne tabu związane z małżeństwem.
W domach budowanych wśród Antaisaka popularne jest wstawianie drugich drzwi zlokalizowanych po wschodniej stronie, którymi opuszczają dom jedynie zwłoki. Zmarli są następnie składani do specjalnie zbudowanego wspólnego domu pogrzebowego zwanego "kibory", gdzie suszy się zwłoki przez okres 2–3 lat.
Pochodzenie.
Arystokracja plemienia składa się ze spokrewnionych ze sobą linii Rabehava, Zarafaniliha i Zaramanampi, które pierwotnie pochodzą z terenów rzeki Mangoky na zachodnim wybrzeżu, które osiedliły się w pobliżu rzeki Mananara w XVII wieku.
Genetyka.
Genetycznie, biorąc pod uwagę mitochondrialne DNA, Antaisaka stanowią mieszankę proporcji 54% alleli genów austronezyjskiego pochodzenia (ludy austronezyjskie) i 46% genów afrykańskiego pochodzenia (Bantu). W przypadku linii męskich natomiast allele genów afrykańskiego pochodzenia stanowią znaczącą przewagę, będąc w proporcji 20:74%; w grupie nie znajdują się także żadne nowe wariacje genowe z terenów Eurazji, Indii, ani Bliskiego Wschodu, a które obecne są w różnym stopniu w innych grupach.

</doc>
<doc id="5041099" url="https://pl.wikipedia.org/wiki?curid=5041099" title="Ischnochitonika aleutica">
Ischnochitonika aleutica

Ischnochitonika aleutica – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 2005 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5041100" url="https://pl.wikipedia.org/wiki?curid=5041100" title="Conotrachelus nenuphar">
Conotrachelus nenuphar



</doc>
<doc id="5041103" url="https://pl.wikipedia.org/wiki?curid=5041103" title="Owen Wijndal">
Owen Wijndal

Owen Wijndal (ur. 28 listopada 1999 w Zaanstadzie) – holenderski piłkarz grający na pozycji lewego obrońcy. Od 2010 jest zawodnikiem klubu AZ Alkmaar.
Kariera piłkarska.
Swoją karierę piłkarską Wijndal rozpoczął w klubie ZVV Zaandijk. Następnie trenował w młodzieżowej drużynie HFC Haarlem. W 2010 roku podjął treningi w AZ Alkmaar. Najpierw grał w młodzieżowej drużynie AZ, a w 2017 roku awansował do pierwszej drużyny. 4 lutego 2017 roku zadebiutował w niej w pierwszej lidze holenderskiej w przegranym 2:4 domowym meczu z PSV Eindhoven. W sezonie 2019/2020 wywalczył z AZ wicemistrzostwo Holandii.
Kariera reprezentacyjna.
Wijndal występował w młodzieżowych reprezentacjach Holandii - U-16, U-17, U-18, U-19, U-20 i U-21. W 2016 roku zagrał z kadrą U-17 na Mistrzostwach Europy U-17. Dotarł z Holandią do półfinału.
7 października 2020 Wijndal zadebiutował w reprezentacji Holandii w przegranym 0:1 towarzyskim meczu z Meksykiem, rozegranym w Amsterdamie. W 84. minucie tego meczu został zmieniony przez Quincy'ego Promesa.

</doc>
<doc id="5041106" url="https://pl.wikipedia.org/wiki?curid=5041106" title="Honorowy Obywatel Miasta Braniewa">
Honorowy Obywatel Miasta Braniewa

Honorowy Obywatel Miasta Braniewa – tytuł nadawany przez Radę Miasta Braniewa osobom, które szczególne się zasłużyły dla miasta, niezależnie od ich obywatelstwa i miejsca zamieszkania.
Ustanowienie i zasady przyznawania tytułu Honorowego Obywatela Miasta Braniewa.
Tytuł honorowego obywatelstwa miasta w Królestwie Prus został ustanowiony ordynacją o samorządach "Revidierte Städteordnung" z dnia 17 marca 1831 roku. Ordynacja ta wprowadzała m.in. pojęcie „honorowego obywatela”. Organem uprawnionym do nadania tytułu była Rada Miasta.
Włodarze braniewscy niejednokrotnie korzystali z przepisów tejże ordynacji, wyróżniając osoby, które szczególnie zasłużyły się dla miasta i dla jego obywateli. W pierwszym okresie były to osoby narażające ze szczególnym poświęceniem zdrowie i życie w zwalczaniu epidemii cholery, tak np. 8 marca 1853 roku władze miejskie przyznały ten tytuł lekarzowi Jacobowi Jacobsenowi za szczególne zasługi dla ratowania mieszkańców Braniewa podczas epidemii cholery w latach 1831–1852.
W latach 90. XX w. powrócono w Braniewie do tradycji przyznawania honorowego obywatelstwa miasta.

</doc>
<doc id="5041107" url="https://pl.wikipedia.org/wiki?curid=5041107" title="Ischnochitonika japonica">
Ischnochitonika japonica

Ischnochitonika japonica – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 1991 roku przez zespół biologów: Kazuya Nagasawa, Jose Bresciani i Jorgen Lutzen.

</doc>
<doc id="5041110" url="https://pl.wikipedia.org/wiki?curid=5041110" title="Ischnochitonika kurochkini">
Ischnochitonika kurochkini

Ischnochitonika kurochkini – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 2005 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5041113" url="https://pl.wikipedia.org/wiki?curid=5041113" title="Teun Koopmeiners">
Teun Koopmeiners

Teun Koopmeiners (ur. 28 lutego 1998 w Castricum) – holenderski piłkarz grający na pozycji pomocnika we włoskim klubie Atalanta.
Kariera piłkarska.
Swoją karierę piłkarską Koopmeiners rozpoczął w klubie Vitesse '22. Następnie w 2009 roku podjął treningi w AZ Alkmaar. Najpierw grał w młodzieżowej drużynie AZ, a w 2017 roku awansował do pierwszej drużyny. 1 października 2017 roku zadebiutował w niej w pierwszej lidze holenderskiej w przegranym 0:4 domowym meczu z Feyenoordem. 22 października 2017 strzelił pierwszego gola w Eredivisie, w wygranym 3:0 domowym spotkaniu z FC Utrecht. W sezonie 2019/2020 wywalczył z AZ wicemistrzostwo Holandii.
Kariera reprezentacyjna.
Koopmeiners występował w młodzieżowych reprezentacjach Holandii - U-17, U-18, U-19, U-20 i U-21. W 2017 roku zagrał z kadrą U-19 na Mistrzostwach Europy U-19. Dotarł z Holandią do półfinału.
7 października 2020 Koopmeiners zadebiutował w reprezentacji Holandii w przegranym 0:1 towarzyskim meczu z Meksykiem, rozegranym w Amsterdamie.

</doc>
<doc id="5041117" url="https://pl.wikipedia.org/wiki?curid=5041117" title="Kamil Stępniak">
Kamil Stępniak

Kamil Stępniak – polski prawnik, doktor nauk prawnych, wykładowca akademicki, specjalista w zakresie prawa konstytucyjnego, prawa nowych technologii i legislacji.
Życiorys.
Urodził się i wychował w Warszawie. W 2015 roku ukończył studia na Wydziale Prawa i Administracji Uniwersytetu Kardynała Stefana Wyszyńskiego w Warszawie. W 2021 roku na podstawie rozprawy doktorskiej napisanej pod kierunkiem dr. hab. Grzegorza Kryszenia, prof. UwB pt. "Partycypacja społeczna w procesie stanowienia prawa w Konfederacji Szwajcarskiej" uzyskał stopień doktora nauk społecznych w dyscyplinie nauki prawne, który został nadany uchwałą Rady Dyscypliny Nauki Prawne Uniwersytetu w Białymstoku.
W 2019 roku został finalistą nagrody Nieprzeciętni 2019 przyznawanej przez Polskie Radio.
W 2021 r. został uhonorowany nagrodą specjalną w X edycji konkursu Rising Stars - Prawnicy liderzy jutra, która jest przyznawana przez wydawnictwo Wolters Kluwer Polska. Jest członkiem Polskiego Towarzystwa Prawa Konstytucyjnego oraz International Association for Artificial Intelligence and Law.
Pełni funkcję redaktora naczelnego periodyku „Czas Prawnika”.
Publikacje.
Jest autorem kilkudziesięciu artykułów naukowych, rozdziałów w monografiach naukowych a także monografii naukowych: "Legislacja w Polsce. Aspekty prawne i aksjologiczne" oraz "Propedeutyka teorii cyfryzacji normy prawnej".

</doc>
<doc id="5041123" url="https://pl.wikipedia.org/wiki?curid=5041123" title="Calvin Stengs">
Calvin Stengs

Calvin Stengs (ur. 18 grudnia 1998 w Nieuw-Vennep) – holenderski piłkarz grający na pozycji prawego pomocnika. Od 2022 jest zawodnikiem klubu Royal Antwerp.
Kariera piłkarska.
Swoją karierę piłkarską Stengs rozpoczął w klubie SV DIOS. Trenował również w juniorach HFC Haarlem. Następnie w 2010 roku podjął treningi w AZ Alkmaar. Najpierw grał w młodzieżowej drużynie AZ, a w 2017 roku awansował do pierwszej drużyny. 5 marca 2017 roku zadebiutował w niej w pierwszej lidze holenderskiej w zremisowanym 1:1 domowym meczu z Excelsiorem. 19 stycznia 2019 strzelił pierwszego gola w Eredivisie, w wygranym 3:0 domowym spotkaniu z FC Utrecht. W sezonie 2019/2020 wywalczył z AZ wicemistrzostwo Holandii.
Kariera reprezentacyjna.
Stengs występował w młodzieżowej reprezentacji Holandii U-21. 19 listopada 2019 Stengs zadebiutował w reprezentacji Holandii w wygranym 5:0 meczu eliminacji do Euro 2020 z Estonią, rozegranym w Amsterdamie.

</doc>
<doc id="5041128" url="https://pl.wikipedia.org/wiki?curid=5041128" title="Pandelis Chadzidiakos">
Pandelis Chadzidiakos

Pandeleimon "Pandelis" Chadzidiakos (gr. Παντελής Χατζηδιάκος, ur. 18 stycznia 1997 w Rodos) – grecki piłkarz grający na pozycji środkowego obrońcy. Od 2011 jest zawodnikiem klubu AZ Alkmaar.
Kariera piłkarska.
Swoją karierę piłkarską Chadzidiakos rozpoczął w 2008 roku w szkółce piłkarskiej Panathinaikosu. Następnie w 2011 roku wyjechał do Holandii i podjął treningi w AZ Alkmaar. W 2015 roku awansował do pierwszej drużyny. 13 grudnia 2015 roku zadebiutował w niej w pierwszej lidze holenderskiej w przegranym 1:2 wyjazdowym meczu z PEC Zwolle. W sezonie 2019/2020 wywalczył z AZ wicemistrzostwo Holandii.
Kariera reprezentacyjna.
Chadzidiakos występował w reprezentacji Holandii U-16, a następnie podjął decyzję o reprezentowaniu Grecji. Ma za sobą występy w kadrze U-17 i U-21 tego kraju. 12 października 2020 zadebiutował w reprezentacji Grecji w przegranym 0:2 meczu eliminacji do Euro 2020 z Włochami, rozegranym w Rzymie.

</doc>
<doc id="5041129" url="https://pl.wikipedia.org/wiki?curid=5041129" title="Pantelis Chatzidiakos">
Pantelis Chatzidiakos



</doc>
<doc id="5041130" url="https://pl.wikipedia.org/wiki?curid=5041130" title="Ischnochitonika lasalliana">
Ischnochitonika lasalliana

Ischnochitonika lasalliana – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 1990 roku przez biologów Franza i Arthura Allmana Bullocka. Gatunek został ujęty w Catalogue of Life.

</doc>
<doc id="5041136" url="https://pl.wikipedia.org/wiki?curid=5041136" title="Dystrykt Nosy Be">
Dystrykt Nosy Be

Nosy Be – niewielki dystrykt Madagaskaru obejmujący wyspę Nosy Be oraz kilka okolicznych mniejszych wysepek. Jest częścią regionu Diana. Według spisu z 2018 roku liczba ludności wynosi 108,3 tys. mieszkańców.

</doc>
<doc id="5041137" url="https://pl.wikipedia.org/wiki?curid=5041137" title="Raško Konjević">
Raško Konjević

Raško Konjević, cyr. Рашко Коњевић (ur. 12 kwietnia 1979 w Zenicy) – czarnogórski polityk i ekonomista, poseł do Zgromadzenia Czarnogóry, w latach 2012–2016 i w 2022 minister, w 2022 również wicepremier, przewodniczący Socjaldemokratycznej Partii Czarnogóry (SDP).
Życiorys.
Absolwent wydziału ekonomicznego Uniwersytetu Czarnogóry. W trakcie studiów pracował w dzienniku „Vijesti”. Później był zatrudniony w administracji parlamentu i jako nauczyciel akademicki. Zaangażował się w działalność polityczną w ramach Socjaldemokratycznej Partii Czarnogóry. W 2007 dołączył do władz krajowych tego ugrupowania, a później objął funkcję wiceprzewodniczącego partii.
W 2009 po raz pierwszy wybrany do Zgromadzenia Czarnogóry. Mandat uzyskiwał także w wyborach w 2012, 2016 i 2020. W latach 2012–2016 był ministrem spraw wewnętrznych. W 2016 sprawował urząd ministra finansów. W 2021 został nowym przewodniczącym SDP.
W kwietniu 2022 objął funkcje wicepremiera do spraw politycznych oraz ministra obrony w rządzie Dritana Abazovicia. W październiku tegoż roku odwołany z tych stanowisk na wniosek premiera.

</doc>
<doc id="5041138" url="https://pl.wikipedia.org/wiki?curid=5041138" title="Liechtensteińczycy">
Liechtensteińczycy

Liechtensteińczycy (niem. "die" "Liechtensteiner") – naród germański, pochodzący od Szwajcarów, powiązany ze Szwabami i Austriakami z Vorarlbergu. Jest to określenie mieszkańców alpejskiego Księstwa Liechtensteinu oraz ludzi mieszkających poza nim deklarujących pochodzenie z tegoż kraju. Aktualnie Księstwo Liechtensteinu zamieszkuje 25 485 ludzi deklarujących narodowość liechtensteińską, co stanowi 65,77% populacji państwa. Ponadto poza krajem przynależność do tej nacji deklaruje 3853 osób w tym 3316 w innych państwach europejskich.
Historia.
Historycznie za początek tej narodowości można uznać utworzenie Księstwa Liechtensteinu po połączeniu majątków Schellenberg i Vaduz przez księcia Jana Adama I w roku 1719. Za jednego z twórców tożsamości narodowej Liechtensteińczyków uważa się Petera Kaisera – liechtensteińskiego pisarza, historyka i dyplomaty, który został wyznaczony do reprezentowania księstwa na sejmie frankfurckim. Napisał on ważną dla narodu książkę, która początkowo została zakazana przez monarchów: "Historia Księstwa Liechtensteinu" (niem. "Geschichte des Fürstenthums Liechtenstein").
Odrębność Liechtensteińczyków od sąsiednich ludów (Szwajcarów i Austriaków) umocniła się na początku XX wieku, kiedy to pojawiły się niepokoje polityczne. Ludzie byli niezadowoleni z faktu, że administracja państwowa była zdominowana przez austriacką arystokrację. Powstała pierwsza partia polityczna pod przywództwem Wilhelma Becka. Pojawiały się wówczas hasła "„Liechtenstein dla Liechtensteińczyków”". Po puczu i wyborach w 1918 roku rozpoczęto prace nad nową konstytucją, która zdemokratyzowała ustrój księstwa.
Święto narodowe.
Umacnianie się świadomości odrębności Liechtensteińczyków było ściśle powiązane ze wszelkiego rodzaju uroczystościami związanymi z panującym aktualnie monarchą – hucznie obchodzono np. urodziny książąt. Kiedy książę Franciszek Józef II zmarł w 1989 roku, Landtag postanowił sformalizować obchodzone od 1940 roku święto z okazji jego urodzin. Od tamtej pory dzień przed rocznicą narodzin księcia Franciszka Józefa, czyli 15 sierpnia stanowi dla Liechtensteińczyków najważniejsze święto państwowe. Dzień 15 sierpnia jest dniem wolnym od pracy.
Podczas święta wszyscy mieszkańcy są zapraszani do książęcej siedziby w Vaduz, gdzie spotkać się mogą z przedstawicielami rodziny książęcej, a całe państwo przyozdabiają wywieszone flagi państwowe oraz symbole gmin. Święto wieńczy pokaz sztucznych ogni.

</doc>
<doc id="5041139" url="https://pl.wikipedia.org/wiki?curid=5041139" title="Lista gatunków z rodzaju Conotrachelus">
Lista gatunków z rodzaju Conotrachelus

Lista gatunków z rodzaju Conotrachelus – lista gatunków owadów tęgopokrywowych z rodziny ryjkowcowatych zaliczanych do rodzaju "Conotrachelus".
Do rodzaju zalicza się ponad 1000 gatunków. Lista może nie być kompletna:

</doc>
<doc id="5041140" url="https://pl.wikipedia.org/wiki?curid=5041140" title="Pianola (ujednoznacznienie)">
Pianola (ujednoznacznienie)



</doc>
<doc id="5041154" url="https://pl.wikipedia.org/wiki?curid=5041154" title="Izabela Puklewicz-Łuczak">
Izabela Puklewicz-Łuczak

Izabela Puklewicz-Łuczak – polska skrzypaczka i wokalistka, występująca w zespołach szantowych Cztery Refy oraz Flash Creep.
Puklewicz urodziła się w Częstochowie, w rodzinie o muzycznych tradycjach. Przez 5 lat uczęszczała do szkoły muzycznej, ucząc się gry na skrzypcach. W liceum za namową Pawła Hutnego rozpoczęła współpracę z zespołem szantowym Sir Francis Drake. Zespół opuściła w 1994 roku, przechodząc do Czterech Refów. W 2003 roku wraz z Maciejem Łuczakiem i Tomaszem Morozowskim stworzyła zespół Flash Creep, grający mniej klasyczną muzykę morską.
Życie prywatne.
Prywatnie związana jest z Maciejem Łuczakiem, również muzykiem Czterech Refów oraz Flash Creep. W 2014 roku para wzięła ślub w Filharmonii Opolskiej. Posiadają dwójkę dzieci.

</doc>
<doc id="5041173" url="https://pl.wikipedia.org/wiki?curid=5041173" title="Obrona Katowic">
Obrona Katowic

Obrona Katowic – prowadzona przez niewielkie grupy polskiej formacji nieregularnych w dniach 3–4 września 1939 r. podczas kampanii wrześniowej. Wojska niemieckie po przełamaniu polskiego oporu zajęły miasto pod koniec 4 września.
Preludium.
W okresie II RP Katowice znajdowały się około 20 km od ówczesnej granicy polsko-niemieckiej i były największym największym miastem w polskiej części Śląska. Wobec narastających napięć polsko-niemieckich miejscowi działacze polscy, głównie byli powstańcy śląscy i młodzież harcerska, pod koniec sierpnia 1939 r. zaczęli organizować oddziały samoobrony. Dowódcą polskiej milicji od 1 września był Jan Faks. Miasto znajdowało się w obszarze działania Armii „Kraków” Wojska Polskiego, ale Naczelne Dowództwo zdecydowało o opuszczeniu miasta. 2 września ewakuację skończyli urzędnicy państwowi, siły policyjne, jednostki regularnej armii i niektóre jednostki samoobrony, a część dalszych jednostek samoobrony wycofała się następnego dnia.
Tymczasem niemieckie siły zbliżające się do miasta obejmowały 8 Dywizję Pancerną, 239 Dywizję Piechoty generała Ferdinanda Neulinga i 28 Dywizję Piechoty Jäger, a także jednostki niemieckiej straży granicznej z Grenzschutz Abschnittskommando i jednostki niemieckiej milicji Freikorps (Freikorps Ebbinghaus).
Już 1 września zbombardowane zostało Lotnisko Katowice-Muchowiec, a w dniach 1–2 września rozegrała się w okolicach Katowic bitwa wyrska.
Walki.
Wojska niemieckie pojawiły się na obrzeżach miasta 3 września i najprawdopodobniej tego dnia doszło do kilku wczesnych starć. Siły niemieckie, które wkroczyły do miasta 4 września i zajęły je w ciągu kilku godzin, miały do czynienia jedynie z nielicznymi polskimi oddziałami samoobrony, które albo odmówiły ewakuacji, albo nie wiedziały o rozkazach dowództwa armii polskiej. Dodatkowo, poza oddziałami samoobrony, w walkach wziął udział niewielki oddział straży tylnej lub maruderów z 73 pułku piechoty 23. Dywizji Piechoty, w wyniku czego kilku polskich żołnierzy zostało zabitych, rannych lub wziętych do niewoli.
Niemieccy żołnierze zgłaszali, że byli wielokrotnie ostrzeliwani, w wyniku czego jednostki niemieckie straciły ok. 15 żołnierzy. Do najbardziej znaczących incydentów doszło podczas obrony Śląskiego Domu Powstańczego (siedziby dowództwa oddziałów samoobrony), a także podczas starcia z harcerzami zajmującymi punkt widokowy Wieży Spadochronowej. W tym ostatnim przypadku relacje świadków sugerują, że wśród polskich obrońców zginęło co najmniej dziesięć osób, a kilku obrońców mogło również trafić do niewoli. Obrona Wieży Spadochronowej stała się również najlepiej wspominanym incydentem obrony Katowic i określana jest jako „legendarna”.
Inne punkty, w których jednostki samoobrony stawiły opór, to Drapacz Chmur, Teatr Śląski, Muzeum Śląskie i wieże lokalnych kościołów.
Po bitwie.
Wkrótce po zabezpieczeniu miasta Niemcy rozstrzelali ponad 80 więźniów (tzw. zbrodnia w Katowicach), głównie osób w mundurach powstańczych lub harcerskich. Łączna liczba polskich ofiar (walk i egzekucji) z dnia 4 września jest szacowana na około 150. Całkowita liczba aresztowanych nie jest znana, a więcej osób stracono w ciągu następnych tygodni.
Oddziały Einsatzgruppen działały również w Katowicach i na Śląsku, a jednym z ich stałych rozkazów było wykonanie doraźnej egzekucji wszystkich zidentyfikowanych byłych polskich powstańców. Jedną z pierwszych akcji Niemców po zajęciu miasta było zniszczenie Wielkiej Synagogi (w dniu 8 września).
Upamiętnienie.
W 1961 r. odsłonięto Pomnik Obrońców Katowic. 4 września 1983 r. odsłonięto Pomnik Harcerzy Września w Katowicach. Istnieją też groby indywidualne i zbiorowe, a także kilka tablic pamiątkowych poświęconych ofiarom obrony Katowic, w tym rozstrzelanym. W rocznice rozpoczęcia II wojny światowej wiele z tych pomników jest miejscem ceremonii, w których udział biorą przedstawiciele władz i mieszkańcy.

</doc>
<doc id="5041176" url="https://pl.wikipedia.org/wiki?curid=5041176" title="Kaiwhekea">
Kaiwhekea

Kaiwhekea – rodzaj plezjozaura.
Skamieniałości nieznanego nauce zwierzęcia odnaleziono w Nowej Zelandii, na Wyspie Południowej, niedaleko brzegu w okolicy Otago, na północ od ujścia rzeki Shaq. Skrywały je wcześniej skały formacji Katiki, mułowce jej dolnej do środkowej części, w warstwach belemnitów "Dimitobelus hector" i bruzdnic "Palaeocystodinium granulatum". Datuje się je na górny haumur, od cenomanu do mastrychtu, najpewniej około 70-69 milionów lat, a więc mastrycht. Odkryty okaz obejmował szkielet wraz z dużą (62 cm długości) czaszką o charakterystycznej głębokiej kości jarzmowej. Połowa szczęki liczy przynajmniej 43 zęby, w tym 7 przedszczękowych (więcej niż u jej krewniaków), połowa żuchwy 42. Nie różnią się między sobą, są smukłe, nieznacznie zakrzywione, nie stwierdza się na nich istotnych guzków. Zachowały się połączenia stawowe. Szyja liczy 43 kręgi platyceliczne, występują żebra szyjne o pojedynczych główkach. Brakowało jednak części kończyn przednich wraz z odpowiadającą im obręczą. Badania wskazały, że kości należały do plezjozaura. Czyni je to pierwszym tak kompletnym okazem plezjozaura z Nowej Zelandii, gdzie wcześniej znaleziono przedstawicieli dwóch gatunków Elasmosauridae i pewne nieokreślone szczątki, jak też pozostałości pliozaurów. Nowe skamieniałości zaliczono do rodziny Cryptoclididae i nowego rodzaju. Osiągając 6,5 metra długości, był on jednym z największych jej przedstawicieli, a także jednym z nielicznych, które przetrwały do kredy późnej.
Nowy rodzaj nazwano "Kaiwhekea". Źródłosłów zaczerpnięto z języka maoryskiego. "Kai" oznacza w nim jedzenie, natomiast "whekea" – kalmara czy kałamarnicę. Tak więc "Kaiwhekea" oznacza kalmarożercę. Autorzy wskazują, że wymawia się tę nazwę przez "f" jak w angielskim "far". W rodzaju umieścili pojedynczy gatunek "Kaiwhekea katiki". Epitet gatunkowy wzięli od plaży Katiki.
W późnej kredzie tereny te leżały w okolicy koła podbiegunowego. "Kaiwhekea" żyła w tamtych wodach, pożywiając się zdobyczą o miękkim ciele. Miała duże, kierowane do przodu oczy, prawdopodobnie pozwalające na dobre widzenie w słabym świetle, i długą szyję, którą mogła zginać na boki oraz do góry i dołu. Zajmujący paszczę rząd długich zębów i solidne umięśnienie szczęk wskazują, że żywiła się szybko pływającą zdobyczą średnich do dużych rozmiarów, jednak słabo uzbrojoną. Polowała na nią zapewne na granicy strefy fotycznej, w półmroku.
Kreatorzy rodzaju nie zaprezentowali żadnego kladogramu, uzupełnili to jednak późniejsi autorzy. Ketchum i Benson (2010) rozważają liczne kladogramy opracowane wedle różnych metod, otrzymując niekiedy różne wyniki, w tym zaliczające rodzaj do Leptocleididae jako grupę siostrzaną wszystkich pozostałych przedstawicieli tej rodziny.
Późniejsi autorzy zaliczali rodzaj do Aristonectidae.

</doc>
<doc id="5041177" url="https://pl.wikipedia.org/wiki?curid=5041177" title="Divizia A1 w piłce siatkowej mężczyzn">
Divizia A1 w piłce siatkowej mężczyzn

Divizia A1 – najwyższa klasa siatkarskich rozgrywek ligowych mężczyzn w Rumunii. Pierwsze rozgrywki o mistrzostwo kraju odbyły się w sezonie 1948/1949, a tytuł zdobył zespół CFR.

</doc>
<doc id="5041179" url="https://pl.wikipedia.org/wiki?curid=5041179" title="Cody Kessel">
Cody Kessel

Cody Kessel (ur. 3 grudnia 1991 w Colorado Springs) – amerykański siatkarz, grający na pozycji przyjmującego.
Sukcesy klubowe.
Mistrzostwa EIVA Conference:
Superpuchar Niemiec:
Puchar Niemiec:
Mistrzostwo Niemiec:
Sukcesy reprezentacyjne.
Mistrzostwa Ameryki Północnej, Środkowej i Karaibów:
Liga Narodów:

</doc>
<doc id="5041182" url="https://pl.wikipedia.org/wiki?curid=5041182" title="Drongorati">
Drongorati

Drongorati – jaskinia krasowa znajdująca się na wyspie Kefalinia w Grecji.
W Drongorati występuje bogata szata naciekowa. W tzw. Sali Egzaltacji, znanej z doskonałej akustyki, odbywają się koncerty

</doc>
<doc id="5041184" url="https://pl.wikipedia.org/wiki?curid=5041184" title="Myzia pullata">
Myzia pullata

Myzia pullata – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1824 roku przez Thomasa Saya pod nazwą "Coccinella pullata". Do rodzaju "Mysia" przeniósł go w 1873 roku George Robert Crotch, natomiast kombinację "Myzia pullata" podał jako pierwszy Joe Belicek w 1976 roku. Epitet gatunkowy oznacza po łacinie „ciemna”.
Morfologia.
Chrząszcz o owalnym w zarysie, silnie wysklepionym ciele długości od 6,5 do 8 mm i szerokości od 5,2 do 6 mm. Przedplecze jest w części środkowej ciemnobrązowe, zaś po bokach ma szerokie, białe obrzeżenia. Pośrodku białych obrzeżeń występuje para ciemnobrązowych plamek, zwykle połączonych z ciemnobrązową częścią środkową. Pokrywy mają tło pomarańczowe, czerwone lub brązowawe. Czasem występują na nich ciemniejsze plamy, zwłaszcza u populacji z północy zasięgu. Przedpiersie ma silne listewki boczne na wyrostku międzybiodrowym. Odnóża środkowej i tylnej pary mają po dwie ostrogi na goleni. Pazurki stóp mają wcięcia. Genitalia samca są symetrycznie zbudowane.
Ekologia i występowanie.
Owady dorosłe są aktywne głównie od maja do sierpnia. Chętnie odwiedzają kwiaty surmii i hurm.
Gatunek nearktyczny. W Kanadzie znany jest z południowych części Alberty, Saskatchewan, Manitoby, Ontario i Quebecu oraz z Nowego Brunszwiku i Nowej Szkocji. W Stanach Zjednoczonych zamieszkuje Idaho, Montanę, Wyoming, Kolorado, Dakotę Północną, Dakotę Południową, Nebraskę, Kansas, Oklahomę, północny Teksas, Minnesotę, Iowę, Missouri, Arkansas, Luizjanę, Michigan, Wisconsin, Illinois, Indianę, Kentucky, Tennessee, Missisipi, Alabamę, Maine, Vermont, New Hampshire, Massachusetts, Nowy Jork, Rhode Island, Connecticut, Pensylwanię, New Jersey, Delaware, Maryland, Wirginię, Wirginię Zachodnią, Karolinę Północną, Karolinę Południową i Georgię.

</doc>
<doc id="5041186" url="https://pl.wikipedia.org/wiki?curid=5041186" title="Coves del Drac">
Coves del Drac

Coves del Drac – jaskinia krasowa znajdująca się na Majorce w Hiszpanii.
W Coves del Drac występuje bogata szata naciekowa oraz podziemne jezioro Martel.
W jaskini są rejsy łódkami. W komorze z jeziorem odbywają się koncerty muzyki Chopina.

</doc>
<doc id="5041190" url="https://pl.wikipedia.org/wiki?curid=5041190" title="Kamienica Pod Trzema Murzynami we Wrocławiu">
Kamienica Pod Trzema Murzynami we Wrocławiu

Kamienica Pod Trzema Murzynami („Pod Trzema Murzynami”) – zabytkowa kamienica o średniowiecznym rodowodzie, znajdująca się u zbiegu ulic Kiełbaśniczej 32 i Ruskiej 1 we Wrocławiu. 
Historia kamienicy.
Pierwotnie na działce narożnej znajdowały się dwa dwutraktowe budynki wzniesione w XIV wieku. W 1562 roku były to już dwukondygnacyjne kamienice szczytowe skierowane szczytem ku ulicy Ruskiej. Około 1700 roku budynki scalono i nadano im barokową elewację, sześcioosiową od strony wschodniej i południowej. Obie elewacje były do siebie podobne, ich naroża były akcentowane boniowanymi lizenami a kondygnacje oddzielały pasowe gzymsy. Nad gzymsem koronującym po obu stronach znajdowały się trzy lukarny obudowane edykułą. Środkowe lukarny znajdujące się w osi elewacji były szersze i miały zdwojone okna. Wszystkie okna budynku miały uszakowe opaski a te znajdujące się na pierwszym piętrze osadzone były dodatkowo na cokołach z lustrami. W niegeometrycznej osi fasady od ulicy Ruskiej znajdował się portal a nad nim zdwojone okna na pierwszym i drugim piętrze oraz lukarna i zaklęśnięcie gzymsu koronującego. Portal prowadził do przelotowej sieni, prawdopodobnie powstałą jeszcze w XVI wieku, przykrytą kolebką o koszowym przekroju z lunetami. W tylnej części sieni znajdowały się schody prowadzące na wyższe kondygnacje. 
W 1858 roku, za sprawą inwestora C. Heina, kamienicę rozbudowano, podnosząc ją o jedną kondygnację. Od strony ulicy Kiełbaśniczej elewacja kamienicy była 21 osiowa. Kolejne większe przebudowy miały miejsce w latach 1864 i 1869, kiedy to usunięto portal a od strony dziedzińca wykonano drewniane galerie. 21 marca 1908 roku kamienica częściowo spłonęła; odremontowano ją w latach 1909–1910. Odnowiono wówczas wnętrza budynku, witryny na parterze oraz zlikwidowano częściowy wystrój barokowej elewacji. W rezultacie kalenicowa trzykondygnacyjna kamienica o dwukondygnacyjnym poddaszu została pokryta mansardowym dachem z facjatami. Od strony południowej elewacja została podzielona na siedem osi, gdzie dwie osie środkowe (trzecia i czwarta, licząc od zachodniej strony) były zwężone względem siebie, a w ich części parterowej znajdowała się sień przelotowa z portalem wejściowym. Na tyłach budynku znajdowały się oficyny. Od strony wschodniej budynek posiadał dziesięcioosiową elewację. 
W narożniku budynku, na wysokości pierwszej kondygnacji, znajduje się godło domu – rzeźby trzech Murzynów. Po raz pierwszy nazwę „Pod Trzema Murzynami” odnotowano w pierwszej połowie XIX wieku. Powstały wówczas trzy malowane figury Murzynów, z których środkowy miał pełnoplastyczną głowę.
W budynku pod koniec XIX wieku, na dwóch kondygnacjach mieścił się sklep z szalami i chustami Eduarda Buelschowsky'ego
Po 1945 roku.
Podczas działań wojennych II wojny światowej kamienica według Harasimowicza uległa zniszczeniu, a według Marzanny Jagiełło-Kołaczyk została ona jedynie uszkodzona; została więc odbudowana lub odnowiona w formach nawiązujących do baroku, przy czym wielokrotnie ją przebudowywano. Z upływem lat budynek był dewastowany. Jego właściciele często się zmieniali, a ostatni użytkownicy opuścili kamienicę w latach 80. XX wieku. Pierwsze próby remontu budynku zostały podjęte w maju 1996 roku. W latach 1998–1999 lub od czerwca 1997 do grudnia 1998 roku budynek gruntownie wyremontowano według projektu architekta Wacława Hryniewicza lub, jak podaje „Kalendarz Wrocławski”, według projektu arch. Bogdana Daczkowskiego czy też Ryszarda Daczkowskiego. W trakcie remontu zostały odtworzone najważniejsze elementy architektoniczne i przygotowano do zainstalowania stare godło kamienicy. Wnętrza odnowił zespół składający się z inż. arch. Zdzisławy Daczkowskiej, inż. Ryszarda Daczkowskiego i arch. Wojciecha Berezowskiego. Inwestorem prac była przedsiębiorstwo Alfa Immobillien, a wykonawcą przedsiębiorstwo budowlane Integer Sp. z o.o. Wnętrza kamienicy „Pod Trzema Murzynami” zostały nagrodzone w ogólnomiejskim konkursie architektonicznym Klubu Budowniczych Wrocławia, promującym projektantów, inwestorów i wykonawców, w czerwcu 2000 roku. W narożniku umieszczono trzy pełnoplastyczne figury Murzynów.
Po gruntownym remoncie parter kamienicy zajął salon odzieżowo-kosmetyczny, a także sklep z pamiątkami, który pełnił jednocześnie funkcję niewielkiej galerii. Na parterze znajduje się oddział Banku Millennium

</doc>
<doc id="5041191" url="https://pl.wikipedia.org/wiki?curid=5041191" title="Myzia interrupta">
Myzia interrupta

Myzia interrupta – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1899 roku przez Thomasa Lincolna Caseya pod nazwą "Neomysia interrupta". Jako miejsce typowe wskazano Fort Wingate w Nowym Meksyku. Przez dłuższy czas traktowany był jako podgatunek "Myzia horni". Do rangi osobnego gatunku w rodzaju "Myzia" wyniósł go w 1985 roku Robert D. Gordon.
Morfologia.
Chrząszcz o owalnym w zarysie, silnie wysklepionym ciele długości od 6,5 do 8 mm i szerokości od 5 do 6 mm. Tło głowy, przedplecza i pokryw ubarwione jest białawo, żółtawo, pomarańczowo lub jasnobrązowawo. Głowa jest pozbawiona plamkowania. Na przedpleczu brak plamek lub występują trzy plamki jasnobrązowe. Na bocznych brzegach przedplecza zawsze brak jest plam ciemnobrązowych. Na pokrywach typowo obecne są podłużne, poprzerywane prążki brązowej barwy, jednak mogą być one zredukowane lub całkiem zanikłe. Boczne brzegi pokryw są lekko rozpłaszczone i na wierzchołkach zaokrąglone. Przedpiersie ma silne listewki boczne na wyrostku międzybiodrowym. Odnóża środkowej i tylnej pary mają po dwie ostrogi na goleni. Pazurki stóp mają wcięcia. Genitalia samca są symetrycznie zbudowane.
Ekologia i występowanie.
Owady te prowadzą nadrzewny tryb życia (arborikole).
Gatunek nearktyczny. W Kanadzie znany jest z południowych części Kolumbii Brytyjskiej i Alberty. W Stanach Zjednoczonych zamieszkuje Waszyngton, Oregon, Idaho, Montanę, Wyoming, Nevadę, Utah Kolorado, Kalifornię, Arizonę, Nowy Meksyk i zachodni Teksas. W Meksyku sięga na południe do stanu Zacatecas.

</doc>
<doc id="5041193" url="https://pl.wikipedia.org/wiki?curid=5041193" title="Arboretum d’Antsokay">
Arboretum d’Antsokay

Arboretum d’Antsokay – ogród dendrologiczny znajdujący się w pobliżu miasta Toliara na południu Madagaskaru. W arboretum rośnie około 900 gatunków roślin, z czego 90% to gatunki endemiczne dla Madagaskaru, 80% z nich ma wartość leczniczą, a wiele jest zagrożonych wyginięciem.
Znajduje się tu centrum informacyjne, małe muzeum (ze skałami, skamieniałościami i jajem mamutaka), wystawa instrumentów muzycznych i lokalnego rzemiosła, sklep, restauracja oraz hotel "Auberge de la Table".
Arboretum d’Antsokay współpracuje przy projektach ochrony przyrody z Królewskimi Ogrodami Botanicznymi w Kew, WWF i Funduszem Partnerstwa na rzecz Ekosystemów Zagrożonych (CEPF).
Nazwa arboretum znaczy w lokalnym języku „wapień” lub „wapno” i pochodzi od typowych dla tego obszaru gleb gliniastych zasobnych w wapień.
Historia.
Ogród został założony przez szwajcarskiego botanika, Hermana Petignata w 1980 roku. Na powierzchni 40 hektarów, otoczonych roślinnymi żywopłotami, inicjator projektu dołożył starań w celu zabezpieczenia najbardziej zagrożonych gatunków roślin w celu ochrony ich przed ciągłym wylesianiem, wypalaniem i szabrowaniem występującym w tej okolicy. W pracach badawczych w poszukiwaniu nowych gatunków roślin Hermanowi Petignatowi pomagał Werner Rauh, który część odkrytych gatunków nazwał na cześć Petignata, m.in. "Ceropegia petignatii" i "Cynanchum petignatii" z rodziny toinowatych.
Geografia.
Arboretum d’Antsokay znajduje się w środku obszaru naturalnego lasu ciernistego, ekosystemu unikalnego dla Madagaskaru. Teren położony na skałach wapiennych pokrytych czerwonym piaskiem. Znajduje się 3 km od zachodniego brzegu Madagaskaru i Kanału Mozambickiego, około 12 km na południowy wschód od miasta Toliara.
Flora.
Na terenie parku chronione jest ponad 900 gatunków roślin, między innymi:
Fauna.
W Arboretum żyją lemury mysie. Zaobserwowano tutaj również 34 gatunki ptaków i 25 gatunków gadów. Do występujących tutaj ptaków należą: kuje rudogłowe, pustułki malgaskie i żołny zielone. Teren parku stanowi też obszar ochronny dla żółwia promienistego.

</doc>
<doc id="5041198" url="https://pl.wikipedia.org/wiki?curid=5041198" title="Azerbejdżańska Wyższa Szkoła Marynarki Wojennej">
Azerbejdżańska Wyższa Szkoła Marynarki Wojennej

Azerbejdżańska Wyższa Szkoła Marynarki Wojennej, – działająca od 1992 azerbejdżańska uczelnia wojskowa kształcąca oficerów specjalistów na potrzeby azerskiej Marynarki Wojennej
Historia.
Uczelnia powstała na bazie rozformowanej w 1992 Kaspijskiej Wyższej Szkoły Marynarki Wojennej im. S.M. Kirowa. 
Bazowanie uczelni.
Miejscem dyslokacji jest Baku

</doc>
<doc id="5041199" url="https://pl.wikipedia.org/wiki?curid=5041199" title="Ludwik Wilczyński (oficer)">
Ludwik Wilczyński (oficer)

Ludwik Henryk Wilczyński (ur. 6 września 1892 w Żerebkach, zm. po 1945) – major piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 6 września 1892 w Żerebkach, w ówczesnym powiecie starokonstantynowskim guberni wołyńskiej, w rodzinie Aleksandra i Heleny z Kotowiczów. 
19 sierpnia 1920 został zatwierdzony z dniem 1 kwietnia 1920 w stopniu kapitana, w piechocie, w grupie oficerów byłych Korpusów Wschodnich i byłej armii rosyjskiej. Służył w 29 Pułku Piechoty w Kaliszu. 3 maja 1922 został zweryfikowany w stopniu kapitana ze starszeństwem z 1 czerwca 1919 i 80. lokatą w korpusie oficerów piechoty. W lipcu tego roku został zatwierdzony na stanowisku pełniącego obowiązki dowódcy batalionu sztabowego. 31 marca 1924 został mianowany majorem ze starszeństwem z 1 lipca 1923 i 28. lokatą w korpusie oficerów piechoty. Po awansie został wyznaczony na stanowisko kwatermistrza pułku. W maju 1927 został przesunięty na stanowisko dowódcy I batalionu. W kwietniu 1928 został przeniesiony do 51 Pułku Piechoty w Brzeżanach na stanowisko dowódcy II batalionu. W marcu 1930 został przeniesiony do Powiatowej Komendy Uzupełnień Nisko na stanowisko komendanta. Z dniem 1 stycznia 1933 został przeniesiony do Komendy Placu Kalisz na stanowisko komendanta. Z dniem 30 września 1935 został przeniesiony w stan spoczynku na podstawie orzeczenia komisji rewizyjno-lekarskiej. W latach 1937–1938 został zatrudniony w Junackich Hufcach Pracy na stanowisku komendanta 14 batalionu pracy w Wilnie.
Jako dowódca 6 kompanii zaopatrywania 5 Kresowej Dywizji Piechoty wziął udział w kampanii włoskiej, m.in. w bitwie o Monte Cassino. 
Żonaty. Był ojczymem: Feliksa (ur. 14 stycznia 1907), studenta weterynarii, Jana Konstantego Trzebuchowskiego (ur. 15 maja 1908), kapitana 25 pułku artylerii lekkiej i Zbigniewa Izydora Trzebuchowskiego (ur. 14 stycznia 1912), porucznika 16 pułku ułanów.

</doc>
<doc id="5041201" url="https://pl.wikipedia.org/wiki?curid=5041201" title="Myzia subvittata">
Myzia subvittata

Myzia subvittata – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1850 roku przez Étienne’a Mulsanta pod nazwą "Mysia subvittata". W 1873 roku George Robert Crotch przeniósł go do rodzaju "Anatis". Później klasyfikowany był w rodzaju "Neomysia", czasem jako podgatunek. Obecnie używaną kombinację podał jako pierwszy Joe Belicek w 1976 roku.
Morfologia.
Chrząszcz o silnie wysklepionym, w zarysie owalnym z tylną ⅓ ku szczytowi trójkątnawo zwężoną ciele długości od 5,7 do 8 mm i szerokości od 4,5 do 6 mm. Tło głowy, przedplecza i pokryw ubarwione jest kremowożółto, pomarańczowo lub żółtawobrązowo. Głowa ma co najmniej ciemię zaciemnione. Środkowa część przedplecza jest głównie ciemnobrązowa lub czarna, z tłem co najwyżej gdzieniegdzie widocznym, natomiast części boczne są szeroko białe do żółtawych. Na pokrywach występują dwie przynasadowe plamki białe oraz liczne ciemnobrązowe do czarnych smugi, które mogą się zlewać lub redukować, czasem bardzo silnie. Boczne brzegi pokryw są przed środkiem lekko rozpłaszczone, a dalej zwężone ku ostrym wierzchołkom. Przedpiersie ma silne listewki boczne na wyrostku międzybiodrowym. Odnóża środkowej i tylnej pary mają po dwie ostrogi na goleni. Pazurki stóp mają wcięcia. Genitalia samca są symetrycznie zbudowane.
Ekologia i występowanie.
Owady dorosłe są aktywne głównie od maja do września.
Gatunek nearktyczny. W Kanadzie znany jest z południowej części Kolumbii Brytyjskiej. W Stanach Zjednoczonych zamieszkuje Waszyngton, Oregon, Idaho, zachodnią Montanę, Nevadę i Kalifornię. Poza tym znany jest z północnego Meksyku.

</doc>
<doc id="5041203" url="https://pl.wikipedia.org/wiki?curid=5041203" title="LinuxFX">
LinuxFX

LinuxFX – brazylijska dystrybucja linuksowego OS dla komputerów PC oparta o architekturę Ubuntu LTS. Pierwsza wersja systemu została wydana w styczniu 2007 roku przez Rafaela Rachida, kolejne są rozwijane przy wsparciu społeczności Linuksa. Dystrybucja ta jest również rozwijana w wersjach na platformę ARM oraz Raspberry Pi i Asus Tinker. Obsługiwane języki to angielski i portugalski. Wersja WindowsFX powstała z myślą zainteresowania użytkowników Windows 7 lub Windows 10 systemami operacyjnymi opartymi na Linuksie.
Istnieją dwie wersje LinuxFX: darmowa i odpłatna. Płatna Windowsfx Founders jest hybrydą ekosystemu Linux, usług Windows i usług Google.
Do dyspozycji użytkownika LinuxFX pozostawiono szereg udogodnień wbudowanych w system operacyjny. Należą do nich: pakiet biurowy OnlyOffice, przeglądarki internetowe, oprogramowanie komunikacyjne i multimedialne Kodi, GIMP, VLC, wtyczki i kodeki ogólnego przeznaczenia, asystent głosowy Helloa, rozpoznawanie twarzy, tablic rejestracyjnych oraz kontrola dostępu dzięki Sentinnela VMS (ang. Video management system). Przy wsparciu portu Wine pozwala uruchamiać aplikacje typu .exe i .msi napisane z myślą o systemie operacyjnym Microsoft Windows. Wyglądem (motyw B00merang) i działaniem (port Wine) imituje Windows 10. 

</doc>
<doc id="5041210" url="https://pl.wikipedia.org/wiki?curid=5041210" title="USS Lapwing (AM-1)">
USS Lapwing (AM-1)

USS Lapwing (AM-1) – amerykański trałowiec z okresu I wojny światowej, pierwsza zbudowana jednostka typu "Lapwing". Okręt został zwodowany 14 marca 1918 roku w stoczni Todd Pacific w Brooklynie, a w skład US Navy został przyjęty 12 czerwca 1918 roku. W 1936 roku jednostkę przebudowano na tender wodnosamolotów. Okręt wycofano ze służby 29 listopada 1945 roku, po czym sprzedano 19 sierpnia 1946 roku.
Projekt i budowa.
Projekt trałowców typu "Lapwing" powstał w 1916 roku. Początkowo miały to być uniwersalne jednostki łączące cechy trałowca i holownika, osiągające prędkość 16 węzłów (10 węzłów podczas trałowania), jednak przyjęte założenia okazały się niemożliwe do realizacji. W maju 1917 roku Sekretarz Marynarki Wojennej Stanów Zjednoczonych zaaprobował projekt trałowca o wyporności 950 ton i prędkości 14 węzłów, składając zamówienie na 14 okrętów. Ostatecznie zamówiono 54 jednostki, z czego zbudowano 49.
USS „Lapwing” ("Minesweeper No. 1") zbudowany został w stoczni Todd Pacific Shipyards w Brooklynie. Stępkę okrętu położono 25 października 1917 roku, zaś zwodowany został 14 marca 1918 roku.
Dane taktyczno-techniczne.
USS „Lapwing” był trałowcem o długości całkowitej 57,6 metra, szerokości 10,8 metra i zanurzeniu 3,8 metra. Wyporność normalna wynosiła 950 ton, a pełna 1400 ton. Okręt napędzany był przez pionową maszynę parową potrójnego rozprężania o mocy 1400 KM, do której parę dostarczały dwa kotły Babcock &amp; Wilcox. Jednośrubowy układ napędowy pozwalał osiągnąć prędkość 13,5–14 węzłów. Zasięg wynosił 6850 Mm przy prędkości 8 węzłów.
Uzbrojenie artyleryjskie jednostki składało się z dwóch pojedynczych dział kalibru 76 mm L/50 oraz dwóch pojedynczych karabinów maszynowych kalibru 7,62 mm L/90. Wyposażenie trałowe obejmowało trał mechaniczny; okręt mógł też przenosić miny.
Załoga okrętu składała się z 85 oficerów, podoficerów i marynarzy.
Służba.
12 czerwca 1918 roku USS „Lapwing” został wcielony do US Navy. Pierwszym dowódcą jednostki został chor. mar. (ang. "Lieutenant Junior Grade") William Fremgen. Początkowo trałowiec uczestniczył w eskorcie przybrzeżnych konwojów, a 26 września 1918 roku wyszedł z New London w rejs do Europy. Między czerwcem a wrześniem 1919 roku „Lapwing” zneutralizował 2160 min z Zagrody Minowej Morza Północnego. Po powrocie do Stanów Zjednoczonych został wysłany na Zachodnie Wybrzeże, docierając do San Diego 21 października 1920 roku. W styczniu 1921 roku USS „Lapwing” udał się do Pearl Harbor, biorąc udział w trałowaniu min na wodach hawajskich, dopóki nie został wycofany ze służby 11 kwietnia 1922 roku.
Okręt został przywrócony do służby w Pearl Harbor 1 września 1932 roku. Od 1933 do 1941 roku Lapwing brał udział w różnych ćwiczeniach z samolotami, pomagając rozwinąć zdolności amerykańskiego lotnictwa morskiego. Został przebudowany na mały tender wodnosamolotów i 22 stycznia 1936 roku otrzymał oznaczenie AVP-1. Operował głównie w strefie Kanału Panamskiego, wzdłuż zachodniego wybrzeża i na Karaibach.
Po ataku na Pearl Harbor jednostka została przydzielona do Floty Atlantyckiej. W 1942 roku „Lapwing” operował Północnym Atlantyku, biorąc udział w misjach patrolowych i ZOP z wodnosamolotami. 21 lutego 1942 roku okręt uratował 53 członków załogi z amerykańskiego statku handlowego „Delplata”, storpedowanego i ciężko uszkodzonego poprzedniego dnia przez U-156 (na pozycji ), po czym zatopił statek ogniem artyleryjskim.
Od 13 czerwca 1943 roku przez 11 miesięcy jednostka pełniła rolę okrętu szkolnego. W okresie maj – sierpień 1944 roku „Lapwing” przebywał na wodach Brazylii, jako jednostka wsparcia grupy zadaniowej ZOP. 4 września 1944 roku okręt powrócił do Key West i służył tam do końca wojny.
Po przybyciu 5 października 1945 roku do Charleston, „Lapwing” został tam wycofany ze służby 29 listopada 1945 roku. 19 sierpnia 1946 roku został sprzedany firmie W.S. Sanders z Norfolk.

</doc>
<doc id="5041211" url="https://pl.wikipedia.org/wiki?curid=5041211" title="Coccinella californica">
Coccinella californica

Coccinella californica – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1843 roku przez Carla Gustafa Mannerheima. Jako miejsce typowe wskazał on Kalifornię i od niego wywiódł epitet gatunkowy. W 1873 roku George Robert Crotch uznał go za podgatunek "Coccinella 5-notata", a rok później za podgatunek "Coccinella transversoguttata". Większość autorów uznaje go za odrębny gatunek. Joe Belicek w 1976 roku zsynonimizował z "C. californica" "C. johnsoni", jednak Robert D. Gordon uznał go w 1985 roku za osobny gatunek.
Morfologia.
Chrząszcz o wysklepionym, w zarysie szeroko-owalnym ciele długości od 5,1 do 6,8 mm i szerokości od 4,5 do 6 mm. Głowa jest czarna z dwiema wyraźnie odseparowanymi jasnymi plamkami między oczami. Przedplecze jest na wierzchu czarne z jasnymi plamami w kątach przednio-bocznych; środek jego przedniej krawędzi zawsze pozostaje czarny. Na spodzie przedplecza leży jasna, wydłużona, trójkątna plama brzuszna sięgająca ku tyłowi od 2/5 do 3/4 zasięgu plamy grzbietowej. Pokrywy mają ubarwienie żółtawopomarańczowe do czerwonego z bardzo wąską linią barwy czarnej lub ciemnobrązowej wzdłuż szwu i małą, rombowatą, czarną lub ciemnobrązową plamką przytarczkową. Przedpiersie ma wąski i płaski wyrostek międzybiodrowy z parą żeberek bocznych. Odnóża środkowej i tylnej pary mają po dwie ostrogi na goleni. Pazurki stóp mają duże ząbki. Genitalia samca są symetrycznie zbudowane.
Występowanie.
Gatunek nearktyczny, rozprzestrzeniony wzdłuż pacyficznych wybrzeży Ameryki Północnej. W Kanadzie znany jest z południowo-zachodniej części Kolumbii Brytyjskiej. W Stanach Zjednoczonych zamieszkuje Waszyngton, Oregon i Kalifornię. Zawlekany bywał do Oklahomy, Iowy i Missouri, jednak nie rozmnaża się na wschód od Gór Skalistych.

</doc>
<doc id="5041217" url="https://pl.wikipedia.org/wiki?curid=5041217" title="Anita Stukāne">
Anita Stukāne

Anita Stukāne z domu Balode (ur. 9 lutego 1954 w Kiesiu) – łotewska lekkoatletka startująca w barwach Związku Radzieckiego, specjalistka skoku w dal.
Kariera sportowa.
Zwyciężyła w skoku w dal w zawodach pucharu świata w 1979 w Montrealu. Zdobyła złoty medal w tej konkurencji na uniwersjadzie w 1979 w Meksyku.
Była mistrzynią Związku Radzieckiego w skoku w dal w 1979, wicemistrzynią w 1979, a także brązową medalistką w hali w 1979. Jej rekord życiowy w tej konkurencji wynosił 6,80 m (ustanowiony podczas uniwersjady 12 września 1979).
Ukończyła biologię na Uniwersytecie Łotwy.

</doc>
<doc id="5041220" url="https://pl.wikipedia.org/wiki?curid=5041220" title="HMAS Adelaide (FFG 01)">
HMAS Adelaide (FFG 01)



</doc>
<doc id="5041221" url="https://pl.wikipedia.org/wiki?curid=5041221" title="Coccinella johnsoni">
Coccinella johnsoni

Coccinella johnsoni – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1908 roku przez Thomasa Lincolna Caseya. Jako miejsce typowe wskazał on San Diego w Kalifornii. Na początku XX wieku część autorów traktowała go jako podgatunek lub aberrację "Coccinella novemnotata". Z kolei w 1976 roku zsynonimizował go z "C. californica". Jednak Robert D. Gordon wyniósł go w 1985 roku do rangi osobnego gatunku.
Morfologia.
Chrząszcz o wysklepionym, w zarysie szeroko-owalnym ciele długości od 5 do 7 mm. Głowa jest czarna z dwiema wyraźnie odseparowanymi jasnymi plamkami między oczami. Przedplecze jest na wierzchu czarne z jasnymi plamami w kątach przednio-bocznych niesięgającymi nasadowych 2/5 długości; środek jego przedniej krawędzi zawsze pozostaje czarny. Na spodzie przedplecza leży jasna, wydłużona, trójkątna plama brzuszna sięgająca ku tyłowi od 2/5 do 3/4 zasięgu plamy grzbietowej. Pokrywy mają ubarwienie żółtawopomarańczowe do czerwonego z ciemnobrązowym do czarnego wzorem obejmującym bardzo wąską linię wzdłuż szwu, małą plamkę przytarczkową rombowatego kształtu oraz małe i liczniejsze niż u "C. alta" kropki. Plamka barkowa pokrywy zwykle jest obecna. Przedpiersie ma wąski i płaski wyrostek międzybiodrowy z parą żeberek bocznych. Odnóża środkowej i tylnej pary mają po dwie ostrogi na goleni. Pazurki stóp mają duże ząbki. Genitalia samca są symetrycznie zbudowane.
Występowanie.
Gatunek nearktyczny, rozprzestrzeniony wzdłuż pacyficznych wybrzeży Ameryki Północnej. W Kanadzie znany jest z zachodniej części Kolumbii Brytyjskiej. W Stanach Zjednoczonych zamieszkuje południowy zachód Alaski, Waszyngton, Oregon i Kalifornię, aż po południe tego stanu.

</doc>
<doc id="5041222" url="https://pl.wikipedia.org/wiki?curid=5041222" title="Władysław Józef Sowicki">
Władysław Józef Sowicki



</doc>
<doc id="5041224" url="https://pl.wikipedia.org/wiki?curid=5041224" title="Rynolog">
Rynolog



</doc>
<doc id="5041225" url="https://pl.wikipedia.org/wiki?curid=5041225" title="Annie Mitchem">
Annie Mitchem

Annie Valentine Mitchem (ur. 22 kwietnia 1994 w Friendswood) – amerykańska siatkarka, grająca na pozycji przyjmującej. 
Sukcesy klubowe.
Big West Conference:

</doc>
<doc id="5041227" url="https://pl.wikipedia.org/wiki?curid=5041227" title="Coccinella alta">
Coccinella alta

Coccinella alta – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1962 roku przez W.J. Browna. Jako miejsce typowe wskazał on Altę w Hrabstwie Salt Lake. Epitet gatunkowy pochodzi od miejsca typowego.
Morfologia.
Chrząszcz o wysklepionym, w zarysie szeroko-owalnym ciele długości od 4,8 do 5,3 mm. Głowa jest czarna z dwiema wyraźnie odseparowanymi jasnymi plamkami między oczami. Przedplecze jest na wierzchu czarne z jasnymi plamami w kątach przednio-bocznych niesięgającymi nasadowych 2/5 długości; środek jego przedniej krawędzi zawsze pozostaje czarny. Na spodzie przedplecza leży jasna, mała, trójkątna plama brzuszna sięgająca ku tyłowi do od ⅓ do ½ zasięgu plamy grzbietowej. Pokrywy mają ubarwienie żółtawopomarańczowe do czerwonego z czarnym wzorem obejmującym wąską linię wzdłuż szwu, dużą plamę przytarczkową oraz dwie pary dużych plam dodatkowych. Plamy barkowe nie występują. Przedpiersie ma wąski i płaski wyrostek międzybiodrowy z parą żeberek bocznych. Odnóża środkowej i tylnej pary mają po dwie ostrogi na goleni. Pazurki stóp mają duże ząbki. Genitalia samca są symetrycznie zbudowane.
Występowanie.
Gatunek nearktyczny, endemiczny dla wyżej położonych terenów górskich na zachodzie Ameryki Północnej. W Kanadzie znany jest z Mount Rae w południowo-zachodniej części Alberty. W Stanach Zjednoczonych zamieszkuje środkową część Kalifornii, północną część Utah i środkową część Kolorado.

</doc>
<doc id="5041228" url="https://pl.wikipedia.org/wiki?curid=5041228" title="Otolaryngolog">
Otolaryngolog



</doc>
<doc id="5041229" url="https://pl.wikipedia.org/wiki?curid=5041229" title="Grzegorz Baran (ksiądz)">
Grzegorz Baran (ksiądz)

Grzegorz Baran (ur. 18 czerwca 1972 w Dębicy) – polski duchowny rzymskokatolicki, doktor habilitowany nauk teologicznych w zakresie biblistyki, wykładowca Wydziału Teologicznego Sekcja w Tarnowie.
Życiorys.
Pochodzi z parafii Świętego Krzyża i Matki Bożej Bolesnej w Dębicy. Uczęszczał do Liceum Ogólnokształcącego im. Władysława Jagiełły w Dębicy, a po maturze w roku 1991 wstąpił do Wyższego Seminarium Duchownego w Tarnowie. W roku 1997 obronił pracę magisterską z teologii na Wydziale Teologicznym w Tarnowie Papieskiej Akademii Teologicznej w Krakowie. 17 maja 1997 r. przyjął święcenia kapłańskie z rąk bpa Józefa Życińskiego i rozpoczął pracę duszpasterską jako wikariusz, m.in. w parafii Matki Bożej Nieustającej Pomocy w Mielcu. W 2003 roku został skierowany na studia doktoranckie z zakresu teologii biblijnej w Instytucie Nauk Biblijnych Katolickiego Uniwersytetu Lubelskiego. Równocześnie rozpoczął studia magisterskie z filologii klasycznej na Wydziale Nauk Humanistycznych KUL. W 2008 roku uzyskał stopień doktora nauk teologicznych w zakresie biblistyki na podstawie obrony rozprawy doktorskiej pt. "Baptyzmalny charakter powtórnego narodzenia w tradycji Janowej". Rok później uzyskał stopień magistra filologii klasycznej, a w 2010 roku stopień doktora filologii klasycznej (z zakresu literaturoznawstwa) na podstawie obrony rozprawy doktorskiej pod tytułem "Motyw synostwa Bożego w "In Iohannis Evangelium Tractatus" oraz "In Iohannis Epistolam ad Parthos Tractatus" Świętego Augustyna". W 2021 r. uzyskał stopień doktora habilitowanego nauk teologicznych na Uniwersytecie Papieskim Jana Pawła II w Krakowie.
1 października 2009 r. rozpoczął pracę na Katolickim Uniwersytecie Lubelskim Jana Pawła II w Instytucie Kulturoznawstwa Wydziału Filozofii. Przez pierwsze dwa lata był zatrudniony na stanowisku asystenta w Katedrze Wiedzy o Kulturze Antycznej, a następnie na stanowisku adiunkta (w Katedrze Historii Kultury Intelektualnej w latach 2011–2016 oraz w Katedrze Retoryki w latach 2016–2018). Od października 2018 roku jest pracownikiem Uniwersytetu Papieskiego Jana Pawła II – Wydział Teologiczny Sekcja w Tarnowie.
Od 2018 r. pełni obowiązki diecezjalnego duszpasterza odpowiedzialnego za celebrowanie liturgii w nadzwyczajnej formie rytu rzymskiego, a od 2020 jest pełnomocnikiem dziekana WTST ds. nauki i studiów oraz sekretarzem czasopisma naukowego "Tarnowskie Studia Teologiczne".

</doc>
<doc id="5041230" url="https://pl.wikipedia.org/wiki?curid=5041230" title="Błędy typograficzne">
Błędy typograficzne

Błędy typograficzne – błędy z dziedziny typografii, czyli dziedziny zajmującej się układem graficznym tekstu. Można wyróżnić dwie główne kategorie błędów typograficznych:
Błędy składu tekstu.
Są to błędy popełnione podczas łamania tekstu. Najczęściej spotykane błędy tego typu to:
Do błędów typograficznych tego typu zalicza się także powtórzenia tego samego wyrazu na końcu lub początku dwóch kolejnych wierszy, jak również powtórzenie na końcu kolejnych wierszy takiej samej końcówki wyrazu.
Błędy edycyjne.
Błędy edycyjne odnoszą się do poszczególnych znaków w tekście. Przykładem jest używanie znaków typograficznych w odniesieniu do nieodpowiadającym im znaków interpunkcyjnych, nieuzasadniona różnorodność czcionek czy wprowadzanie zbędnych znaków w tekście (np. podwójne spacje).
Najczęściej z nich spotyka się następujące błędy:
Lekkim typograficznym błędem edycyjnym jest też np. stosowanie trzech kropek ( ... ) w miejsce znaku wielokropka ( … ) oraz inne podobne uproszczenia.

</doc>
<doc id="5041231" url="https://pl.wikipedia.org/wiki?curid=5041231" title="Błąd typograficzny">
Błąd typograficzny



</doc>
<doc id="5041232" url="https://pl.wikipedia.org/wiki?curid=5041232" title="Mistrzostwa Świata w Narciarstwie Dowolnym i Snowboardingu 2021 – half-pipe kobiet (narciarstwo dowolne)">
Mistrzostwa Świata w Narciarstwie Dowolnym i Snowboardingu 2021 – half-pipe kobiet (narciarstwo dowolne)

Rywalizacja kobiet w narciarskim half-pipe'ie podczas mistrzostw świata w Aspen została rozegrana na obiekcie o nazwie Buttermilk Halfpipe. Kwalifikacje rozegrano 10 marca o 9:55, z kolei finały 12 marca o 13:00. Złoty medal wywalczyła Chinka Eileen Gu, która pokonała drugą Rachael Karker oraz trzecią Zoe Atkin.

</doc>
<doc id="5041235" url="https://pl.wikipedia.org/wiki?curid=5041235" title="Huelet Benner">
Huelet Benner

Huelet Leo „Joe” Benner (ur. 1 listopada 1917 w Paragould, zm. 12 grudnia 1999 w Tampie) – amerykański strzelec, złoty medalista igrzysk olimpijskich, mistrzostw świata i igrzysk panamerykańskich.
Życiorys.
Strzelectwo zaczął uprawiać pod wpływem swojego dziadka. W 1935 roku dołączył do US Army. Jego pierwszym większym turniejem był South Atlantic Matches w Savannah. W latach 1940–1951 instruktor broni w U.S. Army Armor School w Fort Knox, w której przeszkolił tysiące kandydatów na oficerów. W 1964 roku odszedł ze służby jako starszy sierżant sztabowy ("sergeant major"), po czym przeprowadził się na Florydę. Założył tam firmę Joe Benner Security Equipment, specjalizującą się w sprzedaży skóry, amunicji i broni (także importowanej z zagranicy).
Trzykrotny olimpijczyk (IO 1948, IO 1952, IO 1956). Najlepszy wynik osiągnął w swoich drugich igrzyskach. Został wówczas mistrzem olimpijskim w pistolecie dowolnym z 50 m. Bliski zdobycia medalu był w tej samej konkurencji podczas igrzysk w Londynie, gdzie zajął 4. miejsce (przegrał w dogrywce z Torstenem Ullmanem i Rudolfem Schnyderem). Tuż przed igrzyskami Benner miał problemy techniczne ze swoją bronią. Na zawodach jednak wystartował, strzelając z tego samego pistoletu, którego Karl Frederick użył podczas Letnich Igrzysk Olimpijskich 1920.
W latach 1949–1958 zdobył 17 medali na mistrzostwach świata, w tym 6 złotych, 5 srebrnych i 6 brązowych. W zawodach drużynowych stał na podium 9 razy, a w indywidualnych 7 razy. Najwięcej tytułów mistrzowskich wywalczył w pistolecie szybkostrzelnym z 25 m (3). Na zawodach tych 4-krotnie ustanawiał rekord świata (po 2 razy w zawodach indywidualnych i drużynowych). Benner ma w dorobku także 7 medali na igrzyskach panamerykańskich, w tym 2 na Igrzyskach Panamerykańskich 1951 (złoto i srebro) i 5 na Igrzyskach Panamerykańskich 1955 (wyłącznie złote medale). Zdobywca 6 złotych medali na National Pistol Match Champion (1947, 1949, 1951, 1954, 1955, 1959).
Za osiągnięcia w strzelectwie został wyróżniony odznaką wybitnego strzelca międzynarodowego (U.S. Distinguished International Shooter Badge). Jako jeden z pierwszych strzelców został przyjęty do U.S. International Shooting Hall of Fame (1993).
Wyniki.
Medale mistrzostw świata.
"Opracowano na podstawie materiałów źródłowych:"
Medale igrzysk panamerykańskich.
"Opracowano na podstawie materiałów źródłowych:"

</doc>
<doc id="5041238" url="https://pl.wikipedia.org/wiki?curid=5041238" title="Fantosmia">
Fantosmia



</doc>
<doc id="5041240" url="https://pl.wikipedia.org/wiki?curid=5041240" title="Coccinella difficilis">
Coccinella difficilis

Coccinella difficilis – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1873 roku przez George’a Roberta Crotcha. Jako miejsce typowe wskazał on Utah.
Morfologia.
Chrząszcz o wysklepionym, w zarysie szeroko-owalnym ciele długości od 5 do 6 mm. Głowa jest czarna z dwiema wyraźnie odseparowanymi jasnymi plamkami między oczami. Przedplecze jest na wierzchu czarne z jasnymi plamami w kątach przednio-bocznych; środek jego przedniej krawędzi zawsze pozostaje czarny. Na spodzie przedplecza leży jasna, mała, prawie trójkątna plama brzuszna sięgająca ku tyłowi do od ⅓ do 3/5 zasięgu plamy grzbietowej. Pokrywy mają ubarwienie żółtawopomarańczowe do czerwonego z czarnym wzorem obejmującym plamę przytarczkową, parę plam środkowych i parę plam tylnych. Od plam środkowych oddzielona może być jeszcze para małych kropek, ale wówczas jest ona przesunięta w kierunku dogłowowym i nie leży w jednej linii z plamami środkowymi. Brak na pokrywach przepaski przynasadowej czy plam barkowych, a szew pokryw jest czerwony. Przedpiersie ma wąski i płaski wyrostek międzybiodrowy z parą żeberek bocznych. Odnóża środkowej i tylnej pary mają po dwie ostrogi na goleni. Pazurki stóp mają zredukowane ząbki. Genitalia samca są symetrycznie zbudowane.
Występowanie.
Gatunek nearktyczny, endemiczna dla w zachodniej części Stanów Zjednoczonych. Znany jest z Oregonu, Idaho, Montany, Wyoming, północnej Kalifornii, Nevady, Utah, Kolorado i północnej Arizony.

</doc>
<doc id="5041243" url="https://pl.wikipedia.org/wiki?curid=5041243" title="Mikołaj Rouget">
Mikołaj Rouget

Mikołaj Rouget (ur. 25 marca 1782 w Warszawie, zm. 24 maja 1847 tamże) – polski pułkownik wojsk Księstwa Warszawskiego i Królestwa Polskiego, topograf, architekt, autor książek z dziedziny budownictwa, malarz, litograf.
Życiorys.
Urodził się w Warszawie 25 marca 1782 w rodzinie Mikołaja i jego żony Magdaleny z d. Kankfus. Ojciec jego miał pochodzenie francuskie i prowadził w Warszawie pensję dla chłopców. Początkowe nauki pobierał prywatnie. Kształcił się w prywatnie w szkole malarsko-rysunkowej Mikołaja Kajsera oraz u miniaturzysty Karola Bechona.
W 1806 wstąpił do armii francuskiej i w kampanii 1806/07 w stopniu porucznika był w sztabie marszałka Murata i brał udział w bitwie pod Pułtuskiem. W 1807 awansował do stopnia kapitana i wstąpił do korpusu inżynierów wojsk Księstwa Warszawskiego i przydzielony był do Legii gen. Zajączka. W kwietniu 1809 został mianowany poddyrektorem w korpusie inżynierów i komendantem Szkoły Aplikacyjnej Artylerii i Inżynierów.
W 1812 kierował przebudową zamku biskupiego w Opatówku według własnego projektu na siedzibę dla generała Zajączka oraz został odznaczony Złotym Krzyżem Orderu Virtuti Militari. W 1813 wraz z wycofującymi się wojskami Wielkiej Armii przedostał się do Niemiec i objął stanowisko komendanta inżynierów w Magdeburgu biorąc udział w jego obronie w czasie oblężenie w 1813–1814.
W 1815 powrócił do kraju, w styczniu otrzymał awans do stopnia majora a w czerwcu otrzymał stopień podpułkownika i objął stanowisko szefa Biura Topograficznego. W 1820 z powodu utraty słuchu został przeniesiony do kompanii weteranów i otrzymał awans do stopnia pułkownika. W 1827 został nagrodzony brylantowym pierścieniem a w 1830 otrzymał Znak Honorowy za 20 lat nieskazitelnej służby.
Nie brał udziału w powstaniu listopadowym z powodu podeszłego wieku jak i stanu zdrowia. W 1835 przeszedł na emeryturę. W 1836 otrzymał tytuł szlachecki z herbem Krzyżowiec.
Żonaty był z Józefą Czekajską z którą miał czwórkę dzieci: Józefa, Marią Magdaleną, Mikołaja i Teodor. W ostatnich latach życia utracił również wzrok i był dotknięty paraliżem, zmarł w Warszawie dnia 24 maja 1847 i pochowany został na cmentarzu Powązkowskim (kwatera 9-1-2).
Twórczość.
Był autorem podręczników:
Zrealizował cykl litografii pokazujących przegląd wojsk Królestwa Polskiego przez księcia Konstantego oraz architekturę Warszawy i widoki Łazienek Królewskich. Wykonywał miniatury oraz pejzaże akwarelą, jak również kopiował dzieła uznanych mistrzów.

</doc>
<doc id="5041244" url="https://pl.wikipedia.org/wiki?curid=5041244" title="Berehove">
Berehove



</doc>
<doc id="5041251" url="https://pl.wikipedia.org/wiki?curid=5041251" title="Mistrzostwa Świata w Narciarstwie Dowolnym i Snowboardingu 2021 – half-pipe mężczyzn (narciarstwo dowolne)">
Mistrzostwa Świata w Narciarstwie Dowolnym i Snowboardingu 2021 – half-pipe mężczyzn (narciarstwo dowolne)

Rywalizacja mężczyzn w narciarskim half-pipe'ie podczas mistrzostw świata w Aspen została rozegrana na obiekcie o nazwie Buttermilk Halfpipe. Kwalifikacje planowano rozegrać 10 marca o 12:25, jednak przełożono je na ten sam dzień na 9:50. Z kolei finał odbył się 12 marca o 13:00. Złoty medal wywalczył Nowozelandczyk Nico Porteous, która pokonał drugiego Simona d’Artois oraz trzeciego Birka Irvinga.

</doc>
<doc id="5041258" url="https://pl.wikipedia.org/wiki?curid=5041258" title="O Ponto (przystanek kolejowy)">
O Ponto (przystanek kolejowy)



</doc>
<doc id="5041259" url="https://pl.wikipedia.org/wiki?curid=5041259" title="O damie, która oddaje Wenus swoje lustro (Prior)">
O damie, która oddaje Wenus swoje lustro (Prior)



</doc>
<doc id="5041260" url="https://pl.wikipedia.org/wiki?curid=5041260" title="Obawy i niepokoje (poemat Roberta Browninga)">
Obawy i niepokoje (poemat Roberta Browninga)



</doc>
<doc id="5041262" url="https://pl.wikipedia.org/wiki?curid=5041262" title="Pacchiarotto, and How He Worked in Distemper (Browning)">
Pacchiarotto, and How He Worked in Distemper (Browning)



</doc>
<doc id="5041263" url="https://pl.wikipedia.org/wiki?curid=5041263" title="Ostatnia przejażdżka we dwoje (Browning)">
Ostatnia przejażdżka we dwoje (Browning)



</doc>
<doc id="5041264" url="https://pl.wikipedia.org/wiki?curid=5041264" title="Coccinella fulgida">
Coccinella fulgida

Coccinella fulgida – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1954 roku przez W.Y. Watsona. Jako miejsce typowe wskazał on Cape Henrietta Maria w Ontario.
Morfologia.
Chrząszcz o wysklepionym, w zarysie szeroko-owalnym ciele długości od 4,5 do 5,6 mm. Głowa jest czarna z dwiema wyraźnie odseparowanymi jasnymi plamkami między oczami. Przedplecze jest na wierzchu czarne z jasnymi plamami w kątach przednio-bocznych; środek jego przedniej krawędzi zawsze pozostaje czarny. Na spodzie przedplecza leży jasna, mała, trójkątna plama brzuszna sięgająca ku tyłowi do od 1/5 do 3/5 zasięgu plamy grzbietowej. Pokrywy mają ubarwienie żółtawopomarańczowe do czerwonego z czarnym wzorem obejmującym plamę przytarczkową, parę małych plamek przynasadowych, parę 
poprzecznych lub kropelkowatych plam środkowych i parę poprzecznych plam tylnych, położonych w wierzchołkowej 1/5 pokryw. Plamy przynasadowe zlane mogą być ze środkowymi w poprzeczną przepaskę przynasadową lub mogą być zanikłe. Brak na pokrywach przepaski przynasadowej czy plam barkowych, a szew pokryw jest czerwony. Przedpiersie ma wąski i płaski wyrostek międzybiodrowy z parą żeberek bocznych. Odnóża środkowej i tylnej pary mają po dwie ostrogi na goleni. Pazurki stóp mają duże ząbki. Genitalia samca są symetrycznie zbudowane.
Występowanie.
Gatunek nearktyczny, borealny. Występuje na granicy drzew i na północ od niej. Znany jest z Alaski w Stanach Zjednoczonych oraz z Kolumbii Brytyjskiej, Terytoriów Północno-Zachodnich, Nunavutu, Ontario i Quebecu.

</doc>
<doc id="5041266" url="https://pl.wikipedia.org/wiki?curid=5041266" title="Dubai Tennis Championships 2021 (mężczyźni)">
Dubai Tennis Championships 2021 (mężczyźni)

Dubai Tennis Championships 2021, właśc. Dubai Duty Free Tennis Championships 2021 – tenisowy turniej ATP kategorii ATP Tour 500 w sezonie 2021 z cyklu Dubai Tennis Championships rozgrywany w dniach 14–20 marca 2021 roku w Dubaju na kortach twardych o puli nagród wynoszącej 2 048 855 dolarów amerykańskich.

</doc>
<doc id="5041268" url="https://pl.wikipedia.org/wiki?curid=5041268" title="Ferishtah's Fancies (Browning)">
Ferishtah's Fancies (Browning)



</doc>
<doc id="5041269" url="https://pl.wikipedia.org/wiki?curid=5041269" title="Język alabama">
Język alabama

Język alabama (alabamski, alibamu) – język plemienia indiańskiego Alibamu z Ameryki Północnej, należący do wschodniej gałęzi rodziny muskogejskiej. Niegdyś był używany na terenie stanów Alabama i Oklahoma, obecnie nieliczni użytkownicy żyją w rezerwacie na obszarze Teksasu. Najbliżej spokrewniony jest z językiem koasati.

</doc>
<doc id="5041270" url="https://pl.wikipedia.org/wiki?curid=5041270" title="Linia kolejowa Mohylew – Krzyczew">
Linia kolejowa Mohylew – Krzyczew

Linia kolejowa Mohylew – Krzyczew – linia kolejowa na Białorusi łącząca stację Mohylew I ze stacją Krzyczew I. Jest to fragment linii Osipowicze – Krzyczew.
Linia położona jest w obwodzie mohylewskim.
Linia w całości jest niezelektryfikowana i jednotorowa.

</doc>
<doc id="5041271" url="https://pl.wikipedia.org/wiki?curid=5041271" title="Bells and Pomegranates (cykl)">
Bells and Pomegranates (cykl)



</doc>
<doc id="5041272" url="https://pl.wikipedia.org/wiki?curid=5041272" title="Christmas-Eve and Easter-Day (Browning)">
Christmas-Eve and Easter-Day (Browning)



</doc>
<doc id="5041273" url="https://pl.wikipedia.org/wiki?curid=5041273" title="Dubai Tennis Championships 2021">
Dubai Tennis Championships 2021



</doc>
<doc id="5041274" url="https://pl.wikipedia.org/wiki?curid=5041274" title="Dramatic Idylls (Browning)">
Dramatic Idylls (Browning)



</doc>
<doc id="5041276" url="https://pl.wikipedia.org/wiki?curid=5041276" title="Dramatis Personae (Browning)">
Dramatis Personae (Browning)



</doc>
<doc id="5041278" url="https://pl.wikipedia.org/wiki?curid=5041278" title="Karl Maria Splett">
Karl Maria Splett



</doc>
<doc id="5041279" url="https://pl.wikipedia.org/wiki?curid=5041279" title="Dramatis Personae">
Dramatis Personae



</doc>
<doc id="5041281" url="https://pl.wikipedia.org/wiki?curid=5041281" title="Eurydyka do Orfeusza (wiersz Roberta Browninga)">
Eurydyka do Orfeusza (wiersz Roberta Browninga)



</doc>
<doc id="5041286" url="https://pl.wikipedia.org/wiki?curid=5041286" title="Fletnik z Hamelnu (wiersz Roberta Browninga)">
Fletnik z Hamelnu (wiersz Roberta Browninga)



</doc>
<doc id="5041288" url="https://pl.wikipedia.org/wiki?curid=5041288" title="James Lee’s Wife (cykl Roberta Browninga)">
James Lee’s Wife (cykl Roberta Browninga)



</doc>
<doc id="5041289" url="https://pl.wikipedia.org/wiki?curid=5041289" title="Jocoseria (Browning)">
Jocoseria (Browning)



</doc>
<doc id="5041291" url="https://pl.wikipedia.org/wiki?curid=5041291" title="Men and Women (Browning)">
Men and Women (Browning)



</doc>
<doc id="5041297" url="https://pl.wikipedia.org/wiki?curid=5041297" title="Men and Women">
Men and Women



</doc>
<doc id="5041298" url="https://pl.wikipedia.org/wiki?curid=5041298" title="Moja ostatnia księżna (Browning)">
Moja ostatnia księżna (Browning)



</doc>
<doc id="5041299" url="https://pl.wikipedia.org/wiki?curid=5041299" title="Moja ostatnia księżna">
Moja ostatnia księżna



</doc>
<doc id="5041300" url="https://pl.wikipedia.org/wiki?curid=5041300" title="Mistrzostwa Świata w Narciarstwie Dowolnym i Snowboardingu 2021 – slopestyle kobiet (snowboarding)">
Mistrzostwa Świata w Narciarstwie Dowolnym i Snowboardingu 2021 – slopestyle kobiet (snowboarding)

Rywalizacja kobiet w snowboardowym slopestyle'u podczas mistrzostw świata w Aspen została rozegrana na torze o nazwie Buttermilk Slopestyle. Kwalifikacje planowano rozegrać 10 marca o 9:40, jednak przełożono je na ten sam dzień na 10:45. Z kolei finał odbył się 12 marca o 9:30. Złoty medal wywalczyła Nowozelandka Zoi Sadowski-Synnott, która pokonała drugą Jamie Anderson oraz trzecią Tess Coady.

</doc>
<doc id="5041301" url="https://pl.wikipedia.org/wiki?curid=5041301" title="Mistrzostwa Świata w Narciarstwie Dowolnym i Snowboardingu 2021 - half-pipe mężczyzn (narciarstwo dowolne)">
Mistrzostwa Świata w Narciarstwie Dowolnym i Snowboardingu 2021 - half-pipe mężczyzn (narciarstwo dowolne)



</doc>
<doc id="5041302" url="https://pl.wikipedia.org/wiki?curid=5041302" title="Mistrzostwa Świata w Narciarstwie Dowolnym i Snowboardingu 2021 - drużynowy snowcross">
Mistrzostwa Świata w Narciarstwie Dowolnym i Snowboardingu 2021 - drużynowy snowcross



</doc>
<doc id="5041303" url="https://pl.wikipedia.org/wiki?curid=5041303" title="Mistrzostwa Świata w Narciarstwie Dowolnym i Snowboardingu 2021 - gigant równoległy kobiet">
Mistrzostwa Świata w Narciarstwie Dowolnym i Snowboardingu 2021 - gigant równoległy kobiet



</doc>
<doc id="5041304" url="https://pl.wikipedia.org/wiki?curid=5041304" title="Mistrzostwa Świata w Narciarstwie Dowolnym i Snowboardingu 2021 - gigant równoległy mężczyzn">
Mistrzostwa Świata w Narciarstwie Dowolnym i Snowboardingu 2021 - gigant równoległy mężczyzn



</doc>
<doc id="5041305" url="https://pl.wikipedia.org/wiki?curid=5041305" title="Mistrzostwa Świata w Narciarstwie Dowolnym i Snowboardingu 2021 - half-pipe kobiet (narciarstwo dowolne)">
Mistrzostwa Świata w Narciarstwie Dowolnym i Snowboardingu 2021 - half-pipe kobiet (narciarstwo dowolne)



</doc>
<doc id="5041306" url="https://pl.wikipedia.org/wiki?curid=5041306" title="Mistrzostwa Świata w Narciarstwie Dowolnym i Snowboardingu 2021 - jazda po muldach mężczyzn">
Mistrzostwa Świata w Narciarstwie Dowolnym i Snowboardingu 2021 - jazda po muldach mężczyzn



</doc>
<doc id="5041307" url="https://pl.wikipedia.org/wiki?curid=5041307" title="Coccinella monticola">
Coccinella monticola

Coccinella monticola – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1850 roku przez Étienne’a Mulsanta. Jako miejsce typowe wskazał on Góry Skaliste. Epitet gatunkowy pochodzi z łaciny i oznacza „górolubna”.
Morfologia.
Chrząszcz o wysklepionym, w zarysie szeroko-owalnym ciele długości od 5,2 do 7 mm. Głowa czarna z dwiema wyraźnie odseparowanymi, jasnymi plamkami między oczami. Przedplecze jest na wierzchu czarne z jasnymi plamami w kątach przednio-bocznych; środek jego przedniej krawędzi zawsze pozostaje czarny. Na spodzie przedplecza leży duża, trapezowata, jasna plama brzuszna sięgająca ku tyłowi prawie tak daleko jak plamy grzbietowe. Pokrywy mają ubarwienie żółtawo-pomarańczowe do czerwonego, zwykle z czarnym wzorem obejmującym plamę przytarczkową, parę dużych i ukośnie rozciągniętych plam środkowych i parę dużych plam przedwierzchołkowych; plamy mogą być jednak zredukowane lub całkiem zanikać, zwłaszcza u przedstawicieli populacji zachodnich. Brak na pokrywach przepaski przynasadowej czy plam barkowych, a szew pokryw jest czerwony. Epimeryty śródtułowia są w całości lub prawie w całości biało ubarwione. Przedpiersie ma wąski i płaski wyrostek międzybiodrowy z parą żeberek bocznych. Odnóża środkowej i tylnej pary mają po dwie ostrogi na goleni. Pazurki stóp mają duże ząbki. Genitalia samca są symetrycznie zbudowane.
Ekologia i występowanie.
Owady dorosłe są aktywne głównie od czerwca do sierpnia.
Gatunek nearktyczny. W Kanadzie znany jest z Jukonu, Kolumbii Brytyjskiej, Terytoriów Północno-Zachodnich, Alberty, Manitoby, Ontario, Quebecu, Nowego Brunszwiku i Nowej Szkocji. W Stanach Zjednoczonych znany jest z Waszyngtonu, Oregonu, Kalifornii, Idaho, Nevady, Montany, Wyoming, Utah, Kolorado, Arizony, Nowego Meksyku, Dakoty Północnej, Dakoty Południowej, Nebraski, Kansas, Minnesoty, Iowy, Maine, Vermontu, New Hampshire, Massachusetts i Nowego Jorku.

</doc>
<doc id="5041308" url="https://pl.wikipedia.org/wiki?curid=5041308" title="Mistrzostwa Świata w Narciarstwie Dowolnym i Snowboardingu 2021 - skoki akrobatyczne kobiet">
Mistrzostwa Świata w Narciarstwie Dowolnym i Snowboardingu 2021 - skoki akrobatyczne kobiet



</doc>
<doc id="5041309" url="https://pl.wikipedia.org/wiki?curid=5041309" title="Mistrzostwa Świata w Narciarstwie Dowolnym i Snowboardingu 2021 - skoki akrobatyczne mężczyzn">
Mistrzostwa Świata w Narciarstwie Dowolnym i Snowboardingu 2021 - skoki akrobatyczne mężczyzn



</doc>
<doc id="5041310" url="https://pl.wikipedia.org/wiki?curid=5041310" title="Mistrzostwa Świata w Narciarstwie Dowolnym i Snowboardingu 2021 - snowcross mężczyzn">
Mistrzostwa Świata w Narciarstwie Dowolnym i Snowboardingu 2021 - snowcross mężczyzn



</doc>
<doc id="5041311" url="https://pl.wikipedia.org/wiki?curid=5041311" title="Mistrzostwa Świata w Narciarstwie Dowolnym i Snowboardingu 2021 - muldy podwójne mężczyzn">
Mistrzostwa Świata w Narciarstwie Dowolnym i Snowboardingu 2021 - muldy podwójne mężczyzn



</doc>
<doc id="5041312" url="https://pl.wikipedia.org/wiki?curid=5041312" title="Mistrzostwa Świata w Narciarstwie Dowolnym i Snowboardingu 2021 - jazda po muldach kobiet">
Mistrzostwa Świata w Narciarstwie Dowolnym i Snowboardingu 2021 - jazda po muldach kobiet



</doc>
<doc id="5041313" url="https://pl.wikipedia.org/wiki?curid=5041313" title="Mistrzostwa Świata w Narciarstwie Dowolnym i Snowboardingu 2021 - skicross mężczyzn">
Mistrzostwa Świata w Narciarstwie Dowolnym i Snowboardingu 2021 - skicross mężczyzn



</doc>
<doc id="5041314" url="https://pl.wikipedia.org/wiki?curid=5041314" title="Mistrzostwa Świata w Narciarstwie Dowolnym i Snowboardingu 2021 - slalom równoległy kobiet">
Mistrzostwa Świata w Narciarstwie Dowolnym i Snowboardingu 2021 - slalom równoległy kobiet



</doc>
<doc id="5041315" url="https://pl.wikipedia.org/wiki?curid=5041315" title="Mistrzostwa Świata w Narciarstwie Dowolnym i Snowboardingu 2021 - muldy podwójne kobiet">
Mistrzostwa Świata w Narciarstwie Dowolnym i Snowboardingu 2021 - muldy podwójne kobiet



</doc>
<doc id="5041316" url="https://pl.wikipedia.org/wiki?curid=5041316" title="Mistrzostwa Świata w Narciarstwie Dowolnym i Snowboardingu 2021 - skicross kobiet">
Mistrzostwa Świata w Narciarstwie Dowolnym i Snowboardingu 2021 - skicross kobiet



</doc>
<doc id="5041317" url="https://pl.wikipedia.org/wiki?curid=5041317" title="Mistrzostwa Świata w Narciarstwie Dowolnym i Snowboardingu 2021 - skoki akrobatyczne drużynowo">
Mistrzostwa Świata w Narciarstwie Dowolnym i Snowboardingu 2021 - skoki akrobatyczne drużynowo



</doc>
<doc id="5041318" url="https://pl.wikipedia.org/wiki?curid=5041318" title="Mistrzostwa Świata w Narciarstwie Dowolnym i Snowboardingu 2021 - slalom równoległy mężczyzn">
Mistrzostwa Świata w Narciarstwie Dowolnym i Snowboardingu 2021 - slalom równoległy mężczyzn



</doc>
<doc id="5041319" url="https://pl.wikipedia.org/wiki?curid=5041319" title="Mistrzostwa Świata w Narciarstwie Dowolnym i Snowboardingu 2021 - slopestyle kobiet (snowboarding)">
Mistrzostwa Świata w Narciarstwie Dowolnym i Snowboardingu 2021 - slopestyle kobiet (snowboarding)



</doc>
<doc id="5041320" url="https://pl.wikipedia.org/wiki?curid=5041320" title="Mistrzostwa Świata w Narciarstwie Dowolnym i Snowboardingu 2021 - snowcross kobiet">
Mistrzostwa Świata w Narciarstwie Dowolnym i Snowboardingu 2021 - snowcross kobiet



</doc>
<doc id="5041321" url="https://pl.wikipedia.org/wiki?curid=5041321" title="Katedra Niepokalanego Poczęcia Najświętszej Maryi Panny w Antananarywie">
Katedra Niepokalanego Poczęcia Najświętszej Maryi Panny w Antananarywie

Katedra Niepokalanego Poczęcia Najświętszej Maryi Panny w Antananarywie – archikatedra w stolicy Madagaskaru należąca do metropolii antananarywskiej.
Historia.
Kamień węgielny pod budowę katedry został położony 8 maja 1873 roku, ale prace przy budowie rozpoczęto we wrześniu 1875 roku. Plany katedry przygotowali ojcowie Gonzalvien i Alphonse Taix. 20 listopada 1877 roku odprawiono na terenie kościoła pierwsze nabożeństwo. Katedra została konsekrowana 10 grudnia 1890 roku przez biskupa Jeana-Baptistę Cazeta. W 1989 roku podczas mszy w katedrze Jan Paweł II beatyfikował Wiktorię Rasoamanarivo. W listopadzie 2009 roku rozpoczęto remont katedry, którym kierował o. Curé Pierre Julien. Wyremontowano między innymi dach, instalację elektryczną, wymieniono stropy i podłogi. Po zakończeniu remontu w 2010 roku odbyła się uroczysta msza święta pod przewodnictwem arcybiskup Antananarivo prałata Odona Arsène Razanakolona, w której udział wzięli: prezydent i premier z żonami oraz członkowie rządu. Remont został sfinansowany z darowizny parafian: Andry'ego i Mialego Rajoelinów, pieniędzy z CCPREAS (Cellule de Coordination des Projets de Relance Economique et d’Action Sociale) i funduszy kościelnych. W 2019 roku podczas podróży na Madagaskar mszę świętą w katedrze odprawił papież Franciszek. Po mszy papież modlił się przy umieszczonym w katedrze grobie błogosławionej Wiktorii Rasoamanarivo. W katedrze są pochowani biskupi Madagaskaru, m.in. Jean Baptiste Cazet.

</doc>
<doc id="5041333" url="https://pl.wikipedia.org/wiki?curid=5041333" title="Kniażyce (obwód mohylewski)">
Kniażyce (obwód mohylewski)

Kniażyce (; ) – agromiasteczko na Białorusi, w obwodzie mohylewskim, w rejonie mohylewskim, w sielsowiecie Kniażyce, nad Łachwą i przy drodze magistralnej M4.
Historia.
Dawniej miasteczko. W 1506 król Polski Aleksander Jagiellończyk przekazał Kniażyce w dożywocie swojej żonie Helenie Moskiewskiej.
W Rzeczypospolitej Obojga Narodów Kniażyce należały do województwa mścisławskiego. W wyniku I rozbioru Polski weszły w skład Imperium Rosyjskiego. W pobliżu miasteczka leżał majątek ziemski o tej samej nazwie. W XIX w. był on początkowo własnością Makowieckich, następnie gubernatora Beklemiszewa, a od 1881 Dziczkańców.
W carskiej Rosji położone były w guberni mohylewskiej, w powiecie mohylewskim. Od XIX w. były siedzibą zarządu gminy. Następnie w granicach Związku Sowieckiego. Od 1991 w niepodległej Białorusi.
Kościół i klasztor dominikanów.
W 1681 Konstanty Władysław Pac ufundował tu klasztor dominikański wraz z kościołem pw. św. Mikołaja. W XVIII w. zbudowano nowy, istniejący do dziś kościół pw. św. Antoniego Padewskiego, konsekrowany w 1780. XIX-wieczny dominikański historyk o. Sadok Barącz OP wymienia kniażycki kościół wśród sanktuariów maryjnych z cudownymi wizerunkami Matki Bożej.
Po powstaniu listopadowym w 1832 władze carskie skasowały klasztor dominikanów. Przejęli go wówczas karmelici, jednak już w 1835 ich również skasowano. W 1866 lub 1872, w ramach represji i wprowadzania rusyfikacji po powstaniu styczniowym, władze carskie przekazały kościół Cerkwi prawosławnej i od tej pory służył jako cerkiew pw. św. Mikołaja.
Po rewolucji październikowej cerkiew działała nieprzerwanie, nawet w czasach stalinowskiego terroru, choć zniszczono wówczas kopuły z krzyżami. Podczas II wojny światowej została ostrzelana przez Niemców i od tego czasu zaczęła popadać w ruinę. Budynek został ostatecznie zamknięty w 1965. Po uzyskaniu przez Białoruś niepodległości budynek został wpisany na listę zabytków oraz aktywiści wykonali przy nim podstawowe prace zabezpieczające. Dawna świątynia wciąż jednak pozostaje w ruinie. Przez współczesnych badaczy podawana jest ona jako przykład białoruskiego baroku.

</doc>
<doc id="5041338" url="https://pl.wikipedia.org/wiki?curid=5041338" title="USS Owl (AM-2)">
USS Owl (AM-2)

USS Owl (AM-2) – amerykański trałowiec z okresu I wojny światowej, jeden z 51 okrętów typu "Lapwing". Okręt został zwodowany 4 marca 1918 roku w stoczni Todd Pacific w Brooklynie. W skład US Navy został przyjęty 11 lipca 1918 roku. W 1942 roku jednostkę przeklasyfikowano na holownik. Za okres służby podczas II wojny światowej USS „Owl” otrzymał battle star. Okręt wycofano ze służby 26 lipca 1946 roku, po czym sprzedano go 27 czerwca 1947 roku w celu złomowania.
Projekt i budowa.
Projekt trałowców typu "Lapwing" powstał w 1916 roku. Początkowo miały to być uniwersalne jednostki łączące cechy trałowca i holownika, osiągające prędkość 16 węzłów (10 węzłów podczas trałowania), jednak przyjęte założenia okazały się niemożliwe do realizacji. W maju 1917 roku sekretarz Marynarki Wojennej Stanów Zjednoczonych zaaprobował projekt trałowca o wyporności 950 ton i prędkości 14 węzłów, składając zamówienie na 14 okrętów. Ostatecznie zamówiono 54 jednostki, z czego zbudowano 49.
USS „Owl” ("Minesweeper No. 2") zbudowany został w stoczni Todd Pacific Shipyards w Brooklynie. Stępkę okrętu położono 25 października 1917 roku, zwodowany zaś został 4 marca 1918 roku.
Dane taktyczno-techniczne.
USS „Owl” był trałowcem o długości całkowitej 57,6 metra, szerokości 10,8 metra i zanurzeniu 3,8 metra. Wyporność normalna wynosiła 950 ton, a pełna 1400 ton. Okręt napędzany był przez pionową maszynę parową potrójnego rozprężania o mocy 1400 KM, do której parę dostarczały dwa kotły Babcock &amp; Wilcox. Jednośrubowy układ napędowy pozwalał osiągnąć prędkość 13,5–14 węzłów. Zasięg wynosił 6850 Mm przy prędkości 8 węzłów.
Uzbrojenie artyleryjskie jednostki składało się z dwóch pojedynczych dział kalibru 76 mm L/50 oraz dwóch pojedynczych karabinów maszynowych kalibru 7,62 mm L/90. Wyposażenie trałowe obejmowało trał mechaniczny; okręt mógł też przenosić miny.
Załoga okrętu składała się z 85 oficerów, podoficerów i marynarzy.
Służba.
11 lipca 1918 roku USS „Owl” został wcielony do US Navy. Pierwszym dowódcą jednostki został chor. mar. (ang. "Lieutenant Junior Grade") Charles B. Babson. 22 sierpnia okręt został przyporządkowany do 5 Okręgu Marynarki Wojennej w Norfolk. Trałowiec służył w Zatoce Chesapeake do 10 lipca 1919 roku. 17 lipca 1920 roku jednostce nadano oznaczenie AM-2.
Od 1920 do 1936 roku „Owl” używany był głównie jako holownik na Wschodnim Wybrzeżu i Karaibach. Od czerwca 1936 roku do stycznia 1941 roku współpracował z jednostkami lotnictwa, zapewniając obsługę wodnosamolotów oraz stawianie celów i boi cumowniczych na wodach od Nowej Anglii po Karaiby.
W maju 1942 roku okręt uratował 256 rozbitków z kanadyjskiego statku pasażerskiego „Lady Drake”, zatopionego 5 maja przez U-106 (na pozycji ).
1 czerwca 1942 roku okręt został oficjalnie przemianowany na holownik, otrzymując oznaczenie AT-137. 7 sierpnia 1942 roku jednostka podjęła z wody 13 członków załogi z zatopionego pięć dni wcześniej przez U-510 urugwajskiego statku handlowego „Maldonado”. USS „Owl” stacjonował na Bermudach do czerwca 1943 roku, przeprowadzając głównie operacje holowania i eskortowania, a także liczne misje ratownicze (m.in. okrętu podwodnego USS R-1 (SS-78) i storpedowanego argentyńskiego zbiornikowca „Victoria”). W drugim półroczu 1943 roku okręt operował z 30 dywizjonem niszczycieli na wodach Guantánamo.
W 1944 roku zadecydowano o wysłaniu okrętu na europejski teatr działań wojennych. „Owl” przybył do Falmouth 14 marca 1944 roku, dołączając do sił alianckich przygotowujących się do inwazji na Francję. 15 maja 1944 roku oznaczenie okrętu zmieniono na ATO-137. Okręt rozpoczął służbę u wybrzeży Normandii 8 czerwca 1944 roku, dwa dni po rozpoczęciu operacji Neptun, zajmując się holowaniem zaopatrzenia z Wielkiej Brytanii do Francji.
27 lutego 1945 roku okręt powrócił do kraju i pełnił służbę na Wschodnim Wybrzeżu. Przekazany do Floty Pacyfiku, wypłynął 5 maja z Newport i przybył do San Diego 23 czerwca, dołączając do 2 dywizjonu zaopatrzenia. W drugiej połowie 1945 roku zajmował się holowaniem celów w Pearl Harbor, po czym 2 stycznia 1946 roku przepłynął na Zachodnie Wybrzeże.
USS „Owl” został tam wycofany ze służby 26 lipca 1946 roku w Trzynastym Okręgu Marynarki Wojennej. 27 czerwca 1947 roku został sprzedany firmie Pacific Metal &amp; Salvage Co. z Port of Nordland i następnie złomowany. Za służbę podczas wojny okręt otrzymał battle star.

</doc>
<doc id="5041340" url="https://pl.wikipedia.org/wiki?curid=5041340" title="HMAS Canberra (1978)">
HMAS Canberra (1978)

HMAS Canberra (FFG 02) – australijska fregata rakietowa, drugi okręt typu "Adelaide", pełniący służbę w latach 1981–2005.
Skrócony opis.
W latach siedemdziesiątych XX wieku, dowództwo Royal Australian Navy planowało wprowadzić do służby nowy typ okrętów w celu zastąpienia przestarzałych jednostek typu "Daring" i typu "River". Rozważano dwie opcje zakupowe, pierwszą był zakup brytyjskich niszczycieli rakietowych "typu 42", a drugą amerykańskie fregaty typu "Oliver Hazard Perry". Finalnie zdecydowano się zakupić i wybudować na licencji fregaty typu "Oliver Hazard Perry".
W kwietniu 1974 roku zatwierdzona została decyzja o nabyciu od Stanów Zjednoczonych dwóch jednostek. W 1977 zamówienie rozszerzono o zakup dodatkowych dwóch okrętów. Wszystkie jednostki konstruowane były w stoczni w Seattle, w stanie Waszyngton, należącej do Todd Shipyards Corporation (obecnie Todd Pacific Shipyards Corporation).
Budowa drugiej fregaty, którą była właśnie HMAS „Canberra” (FFG 02) rozpoczęła się 1 marca 1978 roku położeniem stępki. Uroczyste wodowanie okrętu odbyło się 1 grudnia 1978 roku, zaś wcielenie do służby w Royal Australian Navy przypadło na dzień 21 marca 1981 roku.
Uzbrojenie i wyposażenie.
Na uzbrojenie fregaty składały się jedna, pojedyncza wyrzutnia pocisków rakietowych Mk 13 Mod. 4 GMLS (Guided Missile Launching Systems). Jednostka ognia wynosiła 4 przeciwokrętowe pociski manewrujące RGM-84L Harpoon Block 2 oraz 36 rakiet przeciwlotniczych RIM-66L-2 Standard MR. Dodatkowo okręt posiadał wielokomorową wyrzutnię pionowego startu Mark 41 Vertical Launching System oraz pociski przeciwlotnicze ESSM. Uzbrojenie artyleryjskie stanowiła armata uniwersalna Mk 75 kalibru 76 mm, armata przeciwlotnicza CIWS Phalanx Block 1B, zaś broń przeciwpodwodną stanowiły dwie wyrzutnie torpedowe kalibru 324 mm dla torped Mk 32.
Okręt wyposażony był m.in. w radar dozoru powietrznego dalekiego zasięgu AN/SPS-49A(V)1, radar dozoru nawodnego i nawigacyjny AN/SPS-55, holowany, pasywny system elektro-akustyczny AN/SLQ-25 Nixie oraz wyrzutnie celów pozornych kalibru 130 mm Mk 137.
Przebieg służby.
Okręt wprowadzono do służby 21 marca 1981 roku. W listopadzie 2003 roku, najprawdopodobniej z powodu kłopotów z realizacją programu modernizacji, zdecydowano, że dwa pierwsze okręty "typu" "Adelaide" nie zostaną poddane modernizacji i przeznaczone będą do wycofania ze służby, tym samym 12 listopada 2005 roku HMAS „Canberra” została wycofana ze służby. W 2009 roku okręt zatopiono jako atrakcję turystyczną dla płetwonurków.

</doc>
<doc id="5041342" url="https://pl.wikipedia.org/wiki?curid=5041342" title="Awake (album Tycho)">
Awake (album Tycho)

Awake – trzeci album (lub czwarty, jeśli liczyć "Sunrise Projector" jako debiut) Tycho, wydany 18 marca 2014 roku przez wytwórnię muzyczną Ghostly International.
Historia albumu.
Po wydanym w 2011 roku albumie "Dive", Tycho intensywnie koncertował ze swoim zespołem, wypracowując nowe, kompleksowe brzmienie z gitarą i gitarą basową Zaca Browna oraz perkusją Rory’ego O’Connora. Zwłaszcza dodanie perkusji na żywo sprawiło, że artysta powrócił do studia z dokładniejszą wizją nowego albumu. Jego założeniem było uczynienie brzmienia prostszym i zwięzłym (między innymi poprzez wysunięcie perkusji na pierwszy plan) oraz włączenie muzyków zespołu do procesu twórczego. Zamierzenia te skonkretyzowały się, kiedy obaj z O’Connorem założyli sklep na wzgórzach Santa Cruz. Aby skupić się na jednym artystycznym przedsięwzięciu Tycho po raz pierwszy w życiu porzucił realizację swoich projektów graficznych (tworzonych jako ISO50).
Muzyka albumu.
Wyrazem nowej koncepcji muzycznej albumu są takie piosenki jak „Montana” i „Awake” podczas gdy w „See” i „Dye” słychać pomysły z poprzednich wydawnictw, dzięki czemu stanowią one pomost pomiędzy dawną a nową koncepcją muzyczną. Stroną brzmieniową zajął się inżynier dźwięku Count Eldridge, który wydobył za pomocą basu i gitary pulsy ukryte wcześniej za brzmieniem syntezatorów.
Okładka.
Okładka albumu, zaprojektowana przez Tycho, jest, zdaniem Andrew Ryce’a z Resident Advisor, przypuszczalnie najlepszym sposobem na zrozumienie "Awake". Widać na niej to samo słońce, które zdobi okładkę "Dive", ale tym razem jest ono pozbawione atmosfery i surowe, a kolorowe pasy symbolizują każdy utwór. Po otwarciu digipaku znaleźć można kolejne, bardziej abstrakcyjne formy w tym samym stylu. „Jest to atrakcyjna rzecz, ale jeśli sięgnąć głębiej, okaże się, że pod nieskazitelnie czystą powierzchnią nie kryje się zbyt wiele” – podsumowuje recenzent.
Lista utworów.
Zestaw utworów na płycie CD:
Odbiór.
Krytyczny.
Album otrzymał na ogół przychylne opinie na podstawie 23 recenzji krytycznych.
Heather Phares z AllMusic zauważyła w swojej recenzji, że choć muzykę Tycho zawsze cechowały subtelne wariacje, oscylujące pomiędzy ambientową introspekcją a bardziej aktywnym synth-popem i elementami post-rocka, to na "Awake" artysta przełamał nieco ten schemat, tworząc kompozycje z bardziej niż na poprzednich albumach wyrazistymi kulminacjami i wyciszeniami. Jako przykład podała dwa pierwsze utwory, „Awake” i „Montana”, określając je „jako gitarowy pop, w którym większość szorstkich krawędzi i surowych emocji została wygładzona”. Zwróciła również uwagę na rolę gitar w brzmieniu albumu. Podsumowując go stwierdziła, iż pomimo zmian, "Awake", podobnie jak inne albumy Tycho, najlepiej oceniać całościowo; „przechodząc od jasnego, poprzez pogodny, aż do niepokojącego, oferuje zachód słońca nastrojów”. Ale nawet jeśli artysta wprowadza więcej głębi i różnorodności do swojego brzmienia, to jego głównym osiągnięciem jest zapewnienie słuchaczom atrakcyjnego podkładu do tego, co w danej chwili robią.
Również Nick Neyland z magazynu Pitchfork zauważył zmiany stylistyczne "Awake". Poprzednie dokonania artysty określił jako „pięknie skonstruowane techno, które ostatecznie zyskało rozgłos dzięki słonecznemu "Dive" w 2011 roku”. Natomiast na "Awake", pierwszej płycie nagranej w trzyosobowym składzie, muzyka Tycho zyskała na rytmiczności. Artysta odszedł od syntezatorowych brzmień w stylu Boards of Canada wprowadzając do swojej muzyki więcej nastroju i przestrzeni, nie tracąc jednak swojego stylu, który cechuje „poczucie melancholii i żar zachodzącego słońca”” oraz zmysł budowania formy, łączący "Dive" i "Awake".
Zdaniem Roberta Hama z magazynu Paste "Awake" to „bardzo dobry album, nie sprawiający jednak wrażenia ewolucji Hansena czy jego muzyki”. Jest on łatwo rozpoznawalny dla fanów artysty dzięki downtempowym beatom, brzmieniu syntezatorów i precyzyjnie zestawionym liniom melodycznym gitary i basu.
Julianna Reed ze Sputnikmusic również zwróciła uwagę na linię melodyczną gitary prowadzącej, wspieranej przez charakterystyczną grę syntezatorów. Album określiła jako „worek starych sztuczek, które potrzebowały czasu, by je odpowiednio wypielęgnować. To płyta skupiona na sobie, ale pozwalająca też na odrobinę luzu”.
Kolejnym recenzentem, który również dostrzegł wpływ Zaca Browna i Rory’ego O’Connora na muzykę albumu, jest Josh Suntharasivam z magazynu Drowned in Sound. Zauważył jednak, że "Awake" sprawia wrażenie, jakby ciągle tkwił „pomiędzy reminiscencją a rzeczywistym doświadczeniem”; niektóre utwory (zwłaszcza „L” i „See”) nawiązują do przeszłości, podczas gdy inne (jak „Montana”) stanowią krok w przyszłość prezentując nowe, bardziej rockowe brzmienie.
Nathan Stevens z PopMatters dostrzegł w muzyce "Awake" wpływ Rave Tapes zespołu Mogwai. Wskazują na to jego zdaniem gitary prowadzące i głucho brzmiące basy, połączone z syntetycznymi i spokojniejszymi brzmieniami. Za jedyny w pełni satysfakcjonujący tego przykład uznał „Spectre”, natomiast w pozostałych utworach „elementy wielkości grzęzną w uciążliwym marszu”.
Rhianowi Daly’emu z NME muzyka albumu skojarzyła się z „przejażdżką po obwodnicy, która nie dostarcza żadnych nowych widoków”. Jedynym utworem, który według niego zdołał w pewien sposób urozmaicić dynamikę albumu, jest „Spectre”. Na „Spectre” zwrócił również uwagę Ross Horton z musicOMH; utwór ten według niego „pojawia się niczym poranek po chemicznie wzmocnionej zabawie w wykonaniu wcześniejszych utworów”. Brzmienie gitar, przypominające styl Roberta Smitha oraz perkusja O’Connora sprawiają, że lokuje się on „w połowie drogi między euforycznym The Cure, a zamglonym Boards of Canada”. Do najważniejszych utworów "Awake" zalicza „Dye” i „L”, oceniając cały album jako „płytę pod wieloma względami doskonałą (…) godną polecenia dla szczęśliwych, zakochanych, chemicznie pobudzonych i sennych”.
Dla Kristofera Lenza z Consequence of Sound "Awake" to „fascynująca galeria elektronicznego minimalizmu”. 
Sprzedaż.
Do września 2016 roku album został sprzedany w liczbie około 70 tysięcy egzemplarzy, z czego 26 procent jako wydawnictwo winylowe.

</doc>
<doc id="5041343" url="https://pl.wikipedia.org/wiki?curid=5041343" title="Cycloneda munda">
Cycloneda munda

Cycloneda munda – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1835 roku przez Thomasa Saya pod nazwą "Coccinella munda". Epitet gatunkowy oznacza po łacinie „czysta”. Do rodzaju "Cycloneda" przeniósł go w 1871 roku George Robert Crotch.
Morfologia.
Chrząszcz o zaokrąglonym w zarysie, wysklepionym ciele długości od 3,7 do 5,7 mm i szerokości od 3,1 do 4,2 mm. Przedplecze jest głównie czarne; białawe są jego brzegi boczne i przedni oraz para plamek po bokach niecałkowicie otoczonych czarną barwą, lecz połączonych z białawym obrzeżeniem; alternatywnie występuje para bocznych plamek czarnych, oderwanych od pozostałej części czarnej przedplecza. Pokrywy mają ubarwienie pomarańczowe z rozjaśnionymi brzegami i są całkowicie pozbawione kropek. Boczne krawędzie pokryw są lekko rozpłaszczone. Przedpiersie ma wąski wyrostek międzybiodrowy z dobrze wykształconą listewką środkową i uwstecznionymi żeberkami bocznymi. Odnóża środkowej i tylnej pary mają po dwie ostrogi na goleni. Pazurki stóp mają duże zęby nasadowe. Genitalia samca są symetrycznie zbudowane.
Ekologia i występowanie.
Owady dorosłe są aktywne wiosną i latem. Zarówno one jak i ich larwy polują na mszyce (afidofagia).
Gatunek nearktyczny. W Kanadzie znany jest z południowych części Manitoby, Ontario i Quebecu. W Stanach Zjednoczonych zamieszkuje Dakotę Północną, Dakotę Południową, Wyoming, Nebraskę, Kolorado, Kansas, Oklahomę, północny Teksas, Minnesotę, Iowę, Missouri, Arkansas, północną Luizjanę, Michigan, Wisconsin, Illinois, Indianę, Ohio, Kentucky, Tennessee, Missisipi, Alabamę, Maine, Vermont, New Hampshire, Massachusetts, Nowy Jork, Rhode Island, Connecticut, Pensylwanię, New Jersey, Delaware, Maryland, Wirginię, Wirginię Zachodnią, Karolinę Północną, Karolinę Południową i Georgię.

</doc>
<doc id="5041344" url="https://pl.wikipedia.org/wiki?curid=5041344" title="Bazylika katedralna św. Józefa w San Jose">
Bazylika katedralna św. Józefa w San Jose

Bazylika katedralna św. Józefa (ang. "Cathedral Basilica of St. Joseph") – rzymskokatolicka, katedralna bazylika mniejsza w mieście San Jose w Stanach Zjednoczonych, w Kalifornii, przy South Market Street.
Historia.
Pierwszy kościół pod wezwaniem św. Józefa wzniesiono w 1803 roku, administrowali go franciszkanie. Podczas trzęsień ziemi w 1818 i 1822 roku świątynia poważnie ucierpiała, zdecydowano się na budowę nowego kościoła, który poświęcony został w 1846 roku. W 1851 roku parafię przejęli jezuici. Kolejne trzęsienie ziemi w 1868 roku uszkadza świątynię, budowę trzeciego kościoła rozpoczęto w 1869 roku, ten jednak spłonął w 1875, w związku z czym tymczasową świątynię wzniesiono na rogu San Pedro St i San Fernando St. 19 marca 1876 roku wmurowano kamień węgielny pod budowę następnej, już piątej świątyni. 22 kwietnia 1877 roku kościół poświęcono, w 1885 roku wzniesiono kopułę i zainstalowano organy. W związku z siedemdziesiątą piątą rocznicą rozpoczęcia budowy w 1952 roku świątynię wyremontowano. 1981 inaugurowano diecezję San Jose, 1985 kościół oficjalnie otrzymał tytuł katedry, a 12 lat później – tytuł bazyliki mniejszej.

</doc>
<doc id="5041347" url="https://pl.wikipedia.org/wiki?curid=5041347" title="HMAS Canberra (FFG 02)">
HMAS Canberra (FFG 02)



</doc>
<doc id="5041348" url="https://pl.wikipedia.org/wiki?curid=5041348" title="María Izquierdo (malarka)">
María Izquierdo (malarka)

María Izquierdo (ur. 30 października 1902 w San Juan de los Lagos, zm. 2 grudnia 1955 w Meksyku) – meksykańska malarka. Jest znana z tego, że jest pierwszą meksykańską kobietą, której prace zostały wystawione w Stanach Zjednoczonych. Swoje życie i karierę poświęciła malarstwu. Dzięki temu pojawiła się wśród znanych meksykańskich artystów: Diego Rivera, José Clemente Orozco i Davida Alfaro Siqueirosa.
Wczesne lata.
María Cenobia Izquierdo Gutiérrez urodziła się w San Juan de los Lagos, Jalisco w Meksyku. Po śmierci ojca, w wieku pięciu lat przeprowadziła się z matką do Torreón. Jej matka wyszła za mąż później za dr Nicanora Valdes Rodrígueza. W tym samym czasie Izquierdo była wychowywana przez dziadków i krewnych w północnym Meksyku. Zarówno jej babcia, jak i ciotka były gorliwymi katoliczkami, więc większość jej wychowania obracała się wokół tradycji katolickich.
Zawsze interesująca się sztuką Izquierdo spędzała większość czasu sama, ucząc się nowych technik artystycznych. W 1923 r. wraz z rodziną przeniosła się do Meksyku, gdzie mogła studiować sztukę i stać się w późniejszych latach zawodową artystką.
Wykształcenie.
Izquierdo rozpoczęła studia w styczniu 1928 roku w Escuela Nacional de Bellas Artes (Akademia Sztuk Pięknych). Przeprowadzka do Meksyku w latach dwudziestych XX wieku skłoniła ją do zgłębienia swojej rosnącej pasji do sztuki. Działo się to w czasie rewolucji. Gdy rewolucja meksykańska dobiegła końca, nastąpiła zmiana wyznawanych wartości w Meksyku. Prezydent Álvaro Obregón zainicjował wiele nowych politycznych reform, wzywając do stworzenia większej liczby instytucji społecznych i edukacyjnych, które podtrzymywałyby tradycyjne meksykańskie wierzenia i kulturę. Te ideały zachęcały Izquierdo do uczęszczania na zajęcia w akademii.
Przed reformami Obregóna sztuka europejska służyła jako model w instytucjach artystycznych. Nowe reformy przyciągnęły wielu utalentowanych meksykańskich artystów. Zlecono im stworzenie murali przedstawiających tradycyjne meksykańskie wartości. Murale zostały namalowane zarówno na szkołach, jak i budynkach rządowych. Uczęszczając do Akademii Sztuk Pięknych, Izquierdo trafiła na Rufino Tamayo, Manuela Rodrígueza Lozano i niemieckiego Gedoviusa, którzy byli jej opiekunami. Duży wpływ na nią wywarł także Diego Rivera, który w 1929 r. był dyrektorem Akademii Sztuk Pięknych, w następnych latach stał się kluczową osobą w rozpoczęciu kariery Izquierdo.
Izquierdo uznana została za jednego z ulubionych uczniów Rivery. Pochwały, które od niego otrzymywała doprowadziły do wrogości ze strony rówieśników. W lutym 1931 roku Izquierdo opuściła Akademię Sztuk Pięknych z powodu odtrącenia jej przez kolegów z klasy i frustracji z powodu rosnącej koncentracji szkoły na sztuce służącej jedynie jako katalizator zmian politycznych. Na początku lat dwudziestych krąg młodych pisarzy i artystów, w tym Maria Izquierdo, opublikował czasopismo Contemporáneos. W następnych latach grupa przyjęła taką samą nazwę. Izquierdo, wraz z Manuelem Rodríguezem Lozano, Rufino Tamayo i Julio Castellanosem, była związana z Movimiento Pro-Arte Mexicano, założonym przez Adolfo Best Maugarda. Dla Contemporáneos Meksyk był centrum ewoluującej nowoczesności. Grupa przyjęła ideę uniwersalnego kosmopolityzmu i wierzyła, że kultura meksykańska powinna pozostać otwarta na wpływy międzynarodowe i głos miejskich intelektualistów.
Instruktorem, który pełnił funkcję mentora nawet po opuszczeniu Akademii Sztuk Pięknych, był Rufino Tamayo. Mówiono, że jest kochankiem Izquierdo.
Izquierdo dzieliła studio przez cztery lata z Tamayo. Przez ten czas mężczyzna wywarł głęboki wpływ na wczesny rozwój artystyczny Izquierdo. Oboje uważali, że sztuka powinna służyć jako ujście poetyckie niż polityczne. Wraz z rozwojem ich relacji zawodowych, rozwinęły się też i romantyczne.
Izquierdo stała się aktywną częścią Liga de Escritres y Artistas Revoluctionaros (LEAR; League of Revolutionary Writers and Artists) w 1934 roku. Stworzyła także własny styl artystyczny wykorzystując techniki, które pomógł rozwinąć jej Tamayo.
Początkowa kariera i wystawy.
Na początku lat dwudziestych Izquierdo zaczęła kojarzyć się ludziom z Movimiento Pro-Arte Mexicano i Contemporáneos. Jedna z jej koleżanek i bliska przyjaciółka, Lola Álvarez Bravo, wspomina ją jako „bardzo wesołą kobietę o złym duchu… jak dzban pełen czystej, świeżej wody… Skłonność Marii do folkloru nie była zdystansowana, wydawała się raczej osobą wtajemniczoną, niczym pojedynczy element ludowy”.
W ciągu pierwszego roku na Akademii Sztuk Pięknych Izquierdo wzięła udział w czterech wystawach sztuki. Pierwsza wystawa została otwarta 19 listopada 1928 roku i została zorganizowana przez związek studentów Akademii, prezentując jej trzy obrazy: „Marina” (Seacape), „El juicio de Toral” (Proces Torala) i „Cámara con gallo „(Kamera z Kogutem). Na wystawę licznie przybyli ci, którzy pełnili w Akademii prestiżowe role. Zdobyła uznanie od liderów akademii sztuki, takich jak Moisés Sáenz, którzy był asystentem sekretarza edukacji. Tłum odwiedzający wystawę był pod wrażeniem jej talentu. Zdobywając rozgłos w świecie sztuki, imię Izquierdo nadal rozprzestrzeniało się w kolejnych latach. Diego Rivera opisał ją na swojej pierwszej indywidualnej wystawie jako „jedną z najbardziej atrakcyjnych postaci na scenie artystycznej w Meksyku”. Często opisywał ją jako „jedną z najlepszych w akademii”. Wiele publikacji recenzowało wystawę indywidualną z 1929 roku, podkreślając zdanie Rivery, że Izquierdo „była jedyną prawdziwą artystką, która uzyskała sukces” (w Akademii).
Sztuka Izquierdo zyskała międzynarodowe uznanie w 1930 roku, kiedy jako pierwsza Meksykanka miała indywidualną wystawę w Stanach Zjednoczonych. Wystawa była ufundowana i zorganizowana przez Frances Flynn Paine, a prace Izquierdo były prezentowane w Art Center w Nowym Jorku. Podczas gdy prace Izquierdo były wystawiane w Nowym Jorku, dwa inne jej obrazy były częścią objazdowej wystawy René d 'Harnoncourt. Obrazy te przez 5 lat były częścią obszernej wystawy w Centrum Sztuki przy 56. ulicy. Jej sztuka była wystawiana w nowojorskim Museum of Modern Art w 1940 r. i w tym samym roku była również wystawiana w Paryżu.
Szybko stając się artystką znaną na całym świecie, Izquierdo osiągnęła szczyt swojej kariery na początku lat czterdziestych. W maju 1944 r. zaczęła pracować jako ambasador kultury Meksyku i podróżowała do krajów Ameryki Południowej do końca września. Jednak jej kariera przeżyła trudny okres zarówno pod względem finansowym, jak i artystycznym w połowie lat czterdziestych, ponieważ wtedy miała swój pierwszy udar. W tym samym roku straciła zlecenie na namalowanie cyklu malowideł ściennych w Palacio del Departamento del Distrito Federal (Departament Federalny Dystryktu) do „Los Tres Grandes”. Meksykańscy muraliści Diego Rivera, Jose Orozco i David Siquerios stwierdzili, że brakuje jej talentu i doświadczenia, aby ukończyć tak duży projekt. Diego Rivera, człowiek, który niegdyś był jej zwolennikiem, przeszkodził jej w karierze. Izquierdo jest dobrze znana z obalania działań meksykańskich muralistów swoim słynnym cytatem: „urodzić się kobietą i mieć talent jest przestępstwem”.
Wystawa, która odbyła się we Frankfurcie, Wiedniu i Dallas w latach 1987–1988, pokazała obrazy Izquierdo, które ogłosiły nie-meksykańskiej publiczności obecność innego malarza o niemal równej randze i oryginalności. Kariera artystki była tematem przełomowej wystawy zorganizowanej przez Centro Cultural / Arte Contemporaneo w Meksyku.
Dzieła Izquierdo mają wiele tych samych tematów i zainteresowań, co prace Kahlo. Jej obrazy często odwołują się do tragicznych elementów jej życia i zawierają w sobie rodzaj marzycielskich fantazji, które można spotkać w twórczości artystów Szkoły Meksykańskiej. Wystawa obejmowała 160 prac. Doskonały katalog wystawy zawiera pięć esejów biograficznych i interpretacyjnych wraz z pełną bibliografią, chronologią i historią wystawy. Ogromny zbiór fotografii artystki i jej prac daje wizualny repertuar praktycznie każdego znanego malarstwa, rysunku i druku. Jest istotnym uzupełnieniem bibliografii współczesnego malarstwa meksykańskiego.
Styl.
Sklasyfikowana przez niektórych jako malarka surrealistyczna, María Izquierdo nigdy nie identyfikowała się jako surrealistka. Zamiast tego identyfikowała się z Contemporáneos, którzy wierzyli, że kultura meksykańska powinna być postrzegana jako istotna część dominującej kultury zachodniej. Nie bała przeciwstawić się popularnym meksykańskim ruchom artystycznym i podążać za własnym stylem malowania. Jej kultura metyska była istotną częścią jej stylu artystycznego i tematów jej prac. Izquierdo była uznawana za artystkę z prawdziwym zrozumieniem tradycji tubylczych i wiejskich, a jej obrazy ołtarzowe uznano w tamtym czasie za „zachwycającą miejscową pomysłowość”. Jej technika, mająca na celu przywołanie ludowego malarstwa regionalnych rzemieślników potęgowała efekt. Mimo to wiele jej obrazów zawiera nietypowe tematy i ciekawe zestawienia. Osobliwe włączenie Izquierdo do meksykańskiego dyskursu nacjonalistycznego sugeruje sposoby łączenia kilku zestawów dyskursów zbyt często oddzielanych: tych z Ameryki Łacińskiej, feminizmu, modernizmu i nacjonalizmu. Znana z używania odważnych, bogatych i jasnych kolorów, większość obrazów Izquierdo została wykonana przy użyciu farb olejnych lub akwareli. Chociaż była i nadal jest często porównywana do Fridy Kahlo, ponieważ obie kobiety rozpoczęły swoją karierę w podobnym czasie, to mają bardzo indywidualne style. Na początku malowała martwe natury i portrety. Eksperymentowała z wieloma różnymi stylami i technikami: takie jak malarstwo olejne, akwarela i pejzaż.
Kiedy była najlepszą uczennicą Diego Rivery, ten opisał jej prace jako „dumne, ale skromne”. Portrety Izquierdo są dojrzałymi interpretacjami, bardzo kobiece stylistycznie i niewątpliwie meksykańskie. W 1937 roku w recenzjach jej prac zaczęto używać słów pejoratywnych i określać ją jako prymitywną i prostą. Izquierdo namalowała znaczną liczbę dzieł o tematyce religijnej, które należą do kategorii obrazów o ludowym katolicyzmie lub sztuce popularnej. Niektóre przedstawienia pobożności ludowej mogą być interpretowane jako tematy religijne lub jako hołd dla ludowych i rzemieślniczych tradycji, zwłaszcza wiejskich, Meksyku. Przykładem jest „Calvario” (Kalwarii) Marii Izquierdo z 1933 roku.
Izquierdo namalowała większość swoich obrazów z pamięci. Jej przyjaciółka, poetka Margarita Michelena wspominała, że często razem jeździły na wieś, a Izquierdo poświęcała czas tylko patrzeniu i oglądaniu. Izquierdo tworzyła w swoich pracach poczucie minionego czasu. Przed 1940 rokiem wykonywała luźne pociągnięcia pędzlem i unikała szczegółów. Przez całe życie tworzyła obrazy pozbawione ukierunkowanego światła i cieni, które sugerowałyby określoną porę dnia. Po 1940 roku przedstawiała tradycyjne aspekty kultury meksykańskiej, które zanikały, takie jak spichlerze i ołtarze Matki Boskiej Bolesnej. Tradycja wykonywania ołtarzy Viernes de Dolores zaczęła zanikać w latach czterdziestych XX wieku. Dokładnie w tej dekadzie Izquierdo namalowała serię ołtarzy właśnie z Viernes de Dolores.
Tematy dzieł.
Na początku Izquierdo stała się malarką martwej natury, ołtarzy, scen cyrkowych i portretów kobiet. Chcąc powiązać swoją sztukę z meksykańską tradycją ludową, Izquierdo odeszła od tego, co robiło wielu jej rówieśników z Akademii Sztuk Pięknych. Zamiast malować polityczne przesłania, malowała obrazy, które miały osobiste znaczenie i były zakorzenione w meksykańskich tradycjach. Tematy Dnia Zmarłych, meksykańskiej wsi i katolickich świętych były powszechne w jej obrazach. Postrzegała sztukę jako komunikację z duszą. Jej częste obrazy cyrku wywodziły się z jej wspomnień związanych właśnie z wizytami w tym miejscu z ciotką i babcią w San Juan de los Lagos, Jalisco. Jej autoportrety często przedstawiały ją w tradycyjnych meksykańskich strojach, na przykład „Autorretrato” (Autoportret) wykonany w 1940 roku.
Często „maluje obraz ról współczesnych meksykańskich kobiet”, a konkretnie roli, jaką kobiety odgrywają w utrwalaniu meksykańskich tradycji. Izquierdo identyfikowała się z ideałami i estetyką Contemporáneos. Byli oni oddani apolitycznemu meksykańskiemu „A lo Mexicano” i byli bardzo krytyczni wobec nacjonalistycznych muralistów. Dorastając, Maria mieszkała z babcią i ciotką, jak to było wówczas w zwyczaju. Kobiety wychowywanie Marii skoncentrowały wokół wartości i wierzeń Kościoła katolickiego, dlatego wychowanie Marii charakteryzuje się ścisłym trzymaniem się tradycji i zwyczajów katolickich. Jest to bardzo reprezentowane w jej obrazach skoncentrowanych na tradycji, które pokazują sceny takie jak sanktuaria wotywne.
Obrazy Izquierdo mają prowincjonalną prostotę, inspirowaną ludową sztuką religijną i francuskimi malarzami, takimi jak Henri Matisse i Manet. W szczególności wykazują „mistrzowskie użycie koloru” i często obejmują kredensy, ołtarze, owoce, konie, portrety i cyrk.
Spojrzenie na feminizm.
W 1945 roku Izquierdo została pierwszą kobietą, której przyznano zlecenie tworzenia muralu na centralnej klatce schodowej Departamentu budynku rządowego Okręgu Federalnego. Jednak w początkowej fazie realizacji, gubernator Meksyku odwołał zlecenie z powodu ingerencji Rivera i Davida Alfaro Siqueiros, którzy twierdzili, że Izquierdo nie ma doświadczenia niezbędnego do realizacji tak dużego projektu. Izquierdo spotkała się z ogromną krytyką w prasie za wypowiedzenie się przeciwko idei, że kobiety są traktowane jako słabsze i lekceważone w sile roboczej. Nigdy nie cofnęła się przed naleganiem, że zasłużyła na zlecenie z muralu. Izquierdo pilnie rozmyślała nad tym, dlaczego mężczyźni traktują kobiety jako słabszą płeć. Izquierdo rozmawiała z dużą ilością kobiet i głosiła, aby ludzie zrozumieli, że kobiety potrzebują więcej szacunku i one same lepiej rozumieją swoje umiejętności.
Chociaż była meksykańską artystką, która malowała prawie w tym samym czasie, co feministyczne malarki z Ameryki Łacińskiej, Remedios Varo i Leonora Carrington, Izquierdo nie identyfikowała się jako feministka. Wierząc, że kobiety powinny mieć szansę odkrywania różnych dziedzin zawodowych, mocno trzymała się tradycyjnych ról rodzinnych zaszczepionych w niej przez ciotkę i babcię. Izquierdo skrytykowała feminizm i kobiety „pseudo-intelektualne”, stwierdzając, że „myślą, że przechwalanie się na głos czyni je lepszymi [od mężczyzn], ale w głębi duszy nadal są pełne starych uprzedzeń i po prostu ukrywają podejście do swojego kompleksu niższości. Uważają, że feministki nie zdobyły niczego dla ludzkości ani dla siebie i zamiast pomagać kobietom (które przez tak wiele lat były niewolnicami wszystkiego) stają na drodze do emancypacji”. W obrazie The Jewelry Box, wysyła satyryczny przekaz dotyczący ról kobiecych i jej twórczości, a w Alegoría del trabajo (Alegorii pracy) prowokuje ideę ucisku kobiet. Jej obraz Mis Sobrinas z 1940 roku pokazuje, jak bardzo ceniła ona więzi rodzinne i kobiecy obowiązek wobec rodziny.
Często przedstawiała kobiety w różnych środowiskach społecznych. Malowała też siebie z rodziną lub samotnie. Była częścią Contemporáneos, którzy oferowali alternatywne przedstawienia męskości, a także oferowali inną reprezentację kobiet we współczesnym Meksyku. W kraju rozwijała się nowa „chica moderna” lub „modern girl” (współczesna dziewczyna). Izquierdo przyjęła nowy wizerunek, często widziany w nowoczesnych ubraniach oraz zapalonych papierosach trzymanych w ustach. We współpracy z Contemporáneos, skrytykowała ideologię męskości. Bohater-wojownik został wykorzystany przez muralistów do określenia tożsamości narodowej. Contemporáneos zdefiniowali alternatywne koncepcje tożsamości narodowej, opierając się na pojęciu bohatera-wojownika i promowaniu bardziej wszechstronnych przedstawień kobiet. Po raz pierwszy Izquierdo została powołana w 1935 roku podczas podróży do Guadalajary do otwarcia wystawy plakatów artystek. W odpowiedzi na pytanie postawione przez lewicową dziennikarkę dotyczącą roli kobiet w walce rewolucyjnej, odpowiedziała: „Przede wszystkim kobiety muszą się zjednoczyć i mocno razem walczyć, aby poprawić swoją pozycję. Kobiety muszą przestać być przedmiotami luksusowymi i przekształcić się w czynnik w walce klas; powinny ewoluować społecznie i bezpośrednio uczestniczyć w walce rewolucyjnej”. To jedyny raz, kiedy Izquierdo opowiadała się za działaniami grupowymi.
Późniejsze prace.
Izquierdo namalowała co najmniej dwanaście obrazów między 1940 a 1948 rokiem. Niektóre z obrazów są wypełnione zabawkami, słodyczami i rękodziełami związanymi z popularnym meksykańskim dziedzictwem i katolickimi wydarzeniami. „Viernes de Dolores”, podobnie jak inne jej obrazy z tej serii, wiernie oddaje zwyczajową zawartość meksykańskich i katolickich ołtarzy domowych. Ołtarz jest wzniesiony, a półki są wyłożone papel picado – tradycyjnym meksykańskim rzemiosłem z ręcznie ciętego papieru w jaskrawych kolorach. Lokalna ceramika, wyroby, owoce i kwiaty oznaczają produkty ziemi i mieszkańców Meksyku.
„Trigo crecido” (Uprawa Pszenicy) z 1940 r. przedstawia przedmioty i symbole o wyraźnym znaczeniu lokalnym i tradycyjnym. Seria domowych obrazów Izquierdo zaczęła się właśnie od „Trigo crecido”. Był to pierwszy domowy ołtarz, który namalowała. Późna kompozycja ołtarzu domowego z 1952 roku, „La alacena” (Viernes de jugueteria) jest znakiem, że wraca do domowych ołtarzy z poprzedniej dekady. Zatytułowany „Viernes de jugueteria” (Toy Store Friday), Izquierdo żartobliwie połączyła obraz z serią ołtarzy „Viernes de Dolores”. Kompozycja zawiera elementy typowe dla malowanych przez nią ołtarzy, takie jak narysowane koronkowe zasłony, zgaszone świece, figurki zabawek i papel picado. „Naturaleza viva con huachinango” namalowany w 1946 roku przez Marię, przeciwstawił się spojrzeniu muralistów na meksykańską tożsamość, ponieważ w tym krajobrazie nie ma jawnej ludzkiej obecności. Jedyna działalność ludzka przejawia się w opuszczonych budynkach i nietkniętej żywności – ironiczny i absurdalny pokaz dostatku, który służy jedynie podkreśleniu ubóstwa otaczającego go krajobrazu.
Jednym z ostatnich obrazów ukończonych przez Izquierdo był „Sueño y premonición” (Sen i przeczucie) w 1947 roku. Widać tam namalowaną artystkę, która trzyma swoją odciętą głowę za włosy, a z gałęzi drzew otaczających ją również zwisają z odcięte głowy. Malejące postacie biegną wzdłuż dolnej połowy obrazu, a łzy płyną z jej odciętej głowy. Chociaż obraz można zinterpretować jako surrealistyczny, często jest on interpretowany jako dowód cierpienia, jakie znosiła w ostatnich latach życia.
Wpływ.
Kariera Maríi Izquierdo pomogła otworzyć drzwi wielu artystkom. Jej prestiż często porównuje się z prestiżem Marie Laurencin ze Szkoły Paryskiej i chociaż nie jest ona tak popularna jak Frida Kahlo, pomogła założyć specjalną fundację dla artystek. Sztuka Izquierdo wyróżniała się pomysłowymi przedstawieniami Meksyku w obszarze sztuki wysoce upolitycznionej.
Życie osobiste i śmierć.
W wieku czternastu lat zaaranżowano jej małżeństwo ze starszym oficerem armii, pułkownikiem Cándido Posadasem. Urodziła troje dzieci (dwóch chłopców i dziewczynkę) do czasu, gdy skończyła 17 lat. Mówi się, że córka miała wpływ na niektóre prace Izquierdo, w tym „Niñas Durmiendo”. Rozwiodła się około 1928 roku. Izquierdo miała drugie małżeństwo, również krótkotrwałe, z chilijskim malarzem Raulem Uribe.
W połowie lat czterdziestych doznała udaru, który miał znaczący wpływ na jej pracę i zręczność. Chociaż jej ostatnie lata były jednymi z najbardziej bolesnych w jej życiu, dalej malowała. W grudniu 1955 roku zmarła z powodu drugiego udaru w Meksyku.

</doc>
<doc id="5041349" url="https://pl.wikipedia.org/wiki?curid=5041349" title="Mamo Kananda">
Mamo Kananda

Mamo Kananda – jaskinia krasowa znajdująca się w Papui-Nowej Gwinei, w Górach Centralnych.

</doc>
<doc id="5041352" url="https://pl.wikipedia.org/wiki?curid=5041352" title="Arthur Jackson">
Arthur Jackson

Arthur Charles „Art” Jackson (ur. 15 maja 1918 w Brooklynie, zm. 6 stycznia 2015 w Concord) – amerykański strzelec, medalista olimpijski, złoty medalista mistrzostw świata i igrzysk panamerykańskich.
Życiorys.
Strzelectwo zaczął uprawiać w szkole podstawowej. Podczas nauki w Brooklyn Tech High School był członkiem szkolnej reprezentacji w strzelaniach karabinowych, z którą w 1936 roku zwyciężył w mistrzostwach ligi. Po ukończeniu szkoły (1937) kształcił się w Brooklyn Poly-Tech Institute i School of Modern Photography w Nowym Jorku, kontynuując starty w zawodach. Wstąpił później do wojska – został bombardierem w Webb Air Force Base w Big Spring w Teksasie, gdzie doszedł do stopnia podporucznika. W czasie II wojny światowej pracował tymczasowo jako instruktor, walczył również na Pacyfiku przeciwko Japończykom. Opuścił armię w 1946 roku w stopniu porucznika (awansowany jednak później do stopnia kapitana), po czym został przeniesiony do Selfridge Air National Guard Base, gdzie pomógł stworzyć drużynę strzelecką amerykańskich sił powietrznych. Był także instruktorem strzelectwa w Palm Beach Air Force Base. W latach 1953–1972 pracował dla CIA.
Trzykrotny olimpijczyk (IO 1948, IO 1952, IO 1956). Najlepszy wynik osiągnął w swoich drugich igrzyskach. Został wówczas brązowym medalistą olimpijskim w karabinie małokalibrowym leżąc z 50 m, przegrywając wyłącznie z Iosifem Sîrbu i Borisem Andriejewem. W latach 1949–1954 zdobył 8 medali na mistrzostwach świata, w tym 5 złotych, 1 srebrny i 2 brązowe. Trzykrotny mistrz świata w konkurencjach indywidualnych. Najwięcej medali zdobył na mistrzostwach świata w 1952 roku (5). Na zawodach tych 3-krotnie ustanawiał rekord świata. Jackson ma w dorobku także 9 medali na igrzyskach panamerykańskich, w tym 3 na Igrzyskach Panamerykańskich 1951 (2 złota i 1 srebro) i 6 na Igrzyskach Panamerykańskich 1955 (5 złotych i 1 brązowy medal).
Za osiągnięcia w strzelectwie został wyróżniony odznaką wybitnego strzelca międzynarodowego (U.S. Distinguished International Shooter Badge). Został przyjęty do U.S. International Shooting Hall of Fame (1998). National Rifle Association of America ufundował nagrodę nazwaną imieniem Jacksona, którą przyznawano na mistrzostwach świata w strzelaniu czarnoprochowym.
Był żonaty z Nancy, z którą miał 5 dzieci: Dianę Lee, Thomasa, Roberta, Sarę i Williama.
Wyniki.
Medale mistrzostw świata.
"Opracowano na podstawie materiałów źródłowych:"
Medale igrzysk panamerykańskich.
"Opracowano na podstawie materiałów źródłowych:"

</doc>
<doc id="5041353" url="https://pl.wikipedia.org/wiki?curid=5041353" title="Dachstein-Mammuthöhle">
Dachstein-Mammuthöhle

Dachstein-Mammuthöhle – jaskinia krasowa w Austrii, w masywie Dachstein. 
Od 1998 r. jaskinia widnieje na Liście Światowego Dziedzictwa Kulturalnego i Przyrodniczego UNESCO.

</doc>
<doc id="5041354" url="https://pl.wikipedia.org/wiki?curid=5041354" title="1. deild Wysp Owczych (2021)">
1. deild Wysp Owczych (2021)

W roku 2021 odbywa się 78. edycja 1. deild Wysp Owczych – drugiej ligi piłki nożnej Wysp Owczych. W rozgrywkach wzięło udział 10 klubów z całego archipelagu. Dwa kluby z najwyższych miejsc powinny uzyskać prawo gry w Betrideildin – najwyższym poziomie ligowym na archipelagu, jednak ponieważ drugie miejsce zajęła drużyna rezerw Víkingur Gøta awans, poza Skála ÍF, uzyskał AB Argir. Drużyny z dziewiątego (FC Suðuroy) i dziesiątego (EB/Streymur II) miejsca spadły do 2. deild.
Wyniki spotkań.
Regularne spotkania.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Dodatkowe spotkania.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="5041362" url="https://pl.wikipedia.org/wiki?curid=5041362" title="Reno Molinella 1911">
Reno Molinella 1911

Reno Molinella 1911 (wł. Unione Sportiva Reno Molinella 1911 Associazione Sportiva Dilettantistica) – włoski klub piłkarski, mający siedzibę w mieście Molinella, w północnej części kraju, grający od sezonu 2018/19 w rozgrywkach Prima Categoria Emilia-Romagna.
Historia.
Chronologia nazw: 
Klub sportowy AC Molinella został założony w miejscowości Molinella w 1911 roku. Początkowo zespół rozgrywał mecze towarzyskie. W 1926 dołączył do FIGC i w sezonie 1926/27 debiutował w rozgrywkach Quarta Divisione Emilia (D5), awansując do Terza Divisione Emilia. W 1928 awansował do Seconda Divisione Nord. W sezonie 1929/30 po podziale najwyższej dywizji na Serie A i Serie B poziom "Seconda Divisione" został zdegradowany do czwartego stopnia. W 1932 zdobył promocję do Prima Divisione. W 1934 klub zmienił nazwę na Polisportiva Molinella. W sezonie 1935/36 jako trzeci poziom została wprowadzona Serie C, a liga została zdegradowana do czwartego poziomu. W sezonie 1937/38 zajął drugie miejsce w "Prima Divisione Emiliana", tuż za AGC Budrio. Następnie odbyła się fuzja z mistrzem regionu, dzięki czemu klub otrzymał awans do "Serie C", przyjmując nazwę SP Molinella. W 1939 awansował do "Serie B", ale po zajęciu 15.miejsca w sezonie 1939/40 spadł z powrotem do "Serie C". W 1942 zespół został zdegradowany do "Prima Divisione Emiliana", a w 1943 roku na terenie Włoch rozpoczęto działania wojenne II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1945 roku i został zakwalifikowany do "Prima Divisione Emiliana". W 1947 klub z powodu problemów finansowych dobrowolnie spadł do "Seconda Divisione Emiliana", ale po roku wrócił do "Prima Divisione Emiliana". W 1952 roku w wyniku reorganizacji systemu lig został zakwalifikowany do Promozione Emilia-Romagna, po czym zmienił nazwę na Molinella Sezzione Calcio. W 1954 spadł na dwa lata do Prima Categoria Emilia-Romagna. W 1957 klub wrócił do nazwy SP Molinella, a liga zmieniła nazwę na "Campionato Nazionale Dilettanti". W 1959 liga przyjęła nazwę "Prima Categoria Emilia-Romagna". W 1964 został zdegradowany do Seconda Categoria Emilia-Romagna (D7). W 1966 na rok wrócił do "Prima Categoria Emilia-Romagna". W 1970 po kolejnej reformie mistrzostw klub awansował o dwa poziomy do "Promozione Emilia-Romagna". W 1972 zespół spadł do "Prima Categoria Emilia-Romagna". W 1975 klub zdobył awans do "Promozione Emilia-Romagna", a w 1977 do "Serie D". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Serie D" została obniżona do piątego poziomu. W 1980 roku klub został zdegradowany do "Promozione emiliano-romagnola", a w 1986 do "Prima Categoria emiliano-romagnola". W 1990 otrzymał promocję do "Promozione emiliano-romagnola", która w 1991 zmieniła nazwę na "Eccellenza Emilia-Romagna". W 1994 spadł do "Promozione Emilia-Romagna". W 2000 klub został promowany do "Eccellenza Emilia-Romagna" i zmienił nazwę na Molinella Calcio 1911. W 2004 spadł z powrotem do "Promozione Emilia-Romagna". W 2009 zespół został zdegradowany do "Prima Categoria Emilia-Romagna", a w 2010 do "Seconda Categoria Emilia-Romagna". Przed rozpoczęciem sezonu 2014/15 wprowadzono reformę systemy lig, wskutek czego "Seconda Categoria" awansowała na ósmy poziom. W 2015 klub wrócił do "Prima Categoria Emilia-Romagna". W 2017 roku zespół awansował do "Promozione Emilia-Romagna", a potem po fuzji z klubem "Santa Maria Codifiume" przyjął nazwę Molinella Codifiume Reno. W sezonie 2017/18 zajął 17.miejsce w grupie C "Promozione Emilia-Romagna" i został zdegradowany do "Prima Categoria Emilia-Romagna". Latem 2018 klub zmienił nazwę na Molinella Reno FC 1911. 1 lipca 2020 klub połączył się z miejscowym rywalem "US Reno Molinella 1989", po czym nazwa klubu została zmieniona na US Reno Molinella 1911 ASD.
Barwy klubowe, strój.
Klub ma barwy czerwono-niebieskie. Zawodnicy swoje domowe spotkania zazwyczaj grają w niebieskich koszulkach z dwoma pionowymi czerwonymi pasami, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Augusto Magli w mieście Molinella o pojemności 896 widzów.

</doc>
<doc id="5041367" url="https://pl.wikipedia.org/wiki?curid=5041367" title="Molinella Reno FC 1911">
Molinella Reno FC 1911



</doc>
<doc id="5041370" url="https://pl.wikipedia.org/wiki?curid=5041370" title="Mikołaj Boczkowski">
Mikołaj Boczkowski



</doc>
<doc id="5041371" url="https://pl.wikipedia.org/wiki?curid=5041371" title="Manjang-gul">
Manjang-gul

Manjang-gul – jaskinia lawowa w Korei Południowej.

</doc>
<doc id="5041373" url="https://pl.wikipedia.org/wiki?curid=5041373" title="Glinówka Wielka">
Glinówka Wielka

Glinówka Wielka (; ) – chutor na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 82 osoby, wszystkie były wyznania prawosławnego i zadeklarowały białoruską przynależność narodową. Było tu 12 budynków mieszkalnych. W 1931 w 11 domach zamieszkiwało 70 osób.
Wierni należeli do parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeres.

</doc>
<doc id="5041374" url="https://pl.wikipedia.org/wiki?curid=5041374" title="Changan Eado">
Changan Eado

Changan Eado – samochód osobowy klasy kompaktowej produkowany pod chińską marką Changan od 2012 roku. Od 2018 roku produkowana jest druga generacja modelu.
Pierwsza generacja.
Changan Eado I został zaprezentowany po raz pierwszy w 2011 roku.
Kompaktowy model Eado powstał jako element nowej taktyki modelowej Changana, zakładającej całkowite zmodernizowanie strategicznych modeli w ofercie, wyposażając je w nowej generacji podzespoły techniczne jak m.in. silniki oraz skrzynie biegów.
Pierwsza generacja Eado została opracowana przez europejski zespół projektantów w Turynie we Włoszech, opierając się na płycie podłogowej "C platform". Pod kątem wizualnym pojazd wyróżniły liczne przetłoczenia i ostre kanty, na czele z agresywnie stylizowanymi reflektorami oraz lampami tylnymi.
Gamę jednostek napędowych utworzyły dwa, czterocylindrowe silniki benzynowe. Pierwszy z nich to 1,5-litrowa jednostka z turbodoładowaniem, z kolei topowym wariantem został zwykły, 1,6-litrowy silnik benzynowy. Producent deklarował, że podstawowy silnik wyróżniała relatywnie niska emisja CO2 w gramach na kilometr.
Eado XT.
W kwietniu 2013 roku Changan poszerzył gamę nadwoziową o 5-drzwiowego hatchbacka, który zyskał nazwę Changan Eado XT. Poza krótszym, węższym i niższym nadwoziem, samochód zyskał także głębokie zmiany stylistyczne mające na celu odróżnić go od odmiany sedan. Pas przedni zyskał węższą atrapę chłodnicy i reflektory z ciemnymi wkładami, a także dodatkowe przetłoczenia na linii nadwozia z wyżej umieszczonymi klamkami i przemodelowane zderzaki.
Eado Blue.
W sierpniu 2013 roku gama wariantów napędowych Changana Eado została poszerzona o spalinowo-elektryczny wariant o nazwie Eado Blue. Hybrydowy układ napędowy utworzył spalinowy silnik o pojemności 1,5-litra i mocy 112 KM, który połączono z silnikiem elektrycznym umożliwiającym ładowanie z gniazdka.
Eado EV.
W październiku 2014 roku Changan wprowadził do sprzedaży odmianę w pełni elektryczną o nazwie Changan Eado EV. Pod kątem wizualnym zyskała ona charakterystyczną niebieską listwę w przednim zderzaku, z kolei układ napędowy utworzył silnik elektryczny o mocy 120 KM oraz bateria o pojemności 26 kWh. Pojazd był w stanie rozpędzić się do 140 km/h i przejechać na jednym ładowaniu do 160 kilometrów.
Druga generacja.
Changan Eado II został zaprezentowany po raz pierwszy w 2018 roku.
Druga generacja Eado powstała według nowej koncepcji stylistycznej Changana, upodabniając się do debiutujących w międzyczasie nowych wariantów SUV-ów chińskiego producenta. Pas przedni przyozdobiły agresywnie stylizowane reflektory z ciemnymi wkładami oraz charakterystyczny, masywny wlot powietrza w kształcie klepsydry z chromowanymi poprzeczkami. Linię nadwozia zaakcentowały dwa wyraźne przetłoczenia.
Początkowo gamę jednostek napędowych utworzyły dwie czterocylindrowe jednostki benzynowe. Pierwsza z nich, 1,5-litrowa z turbodoładowaniem rozwinęła moc 170 KM, z kolei druga charakteryzowała się pojemnością 1.6 i mocą 125 KM. Gamę przekładni biegów utworzyły trzy odmiany: manualna, automatyczna lub topowa, 7-biegowa dwusprzęgłowa.
Eado XT.
W przeciwieństwie do poprzednika, gama nadwoziowa drugiej generacji Changana Eado w momencie debiutu została oparta na 4-drzwiowym sedanie i 5-drzwiowym hatchbacku równolegle. Krótsza odmiana dwubryłowa o nazwie Changan Eado XT zyskała tym razem umiarkowane różnice wizualne, charakteryzując się jedynie bardziej zaokrąglonym nadwoziem.
Eado Plus.
Wzorem np. modeli CS35 i CS75, w grudniu 2019 roku także gama modelowa Eado została poszerzona przez bardziej awangardowo stylizowaną i droższą odmianę Changan Eado Plus. 
Pod kątem wizualnym zyskała ona większą atrapę chłodnicy w kształcie trapezu, agresywniej stylizowane reflektory i inaczej stylizowaną tylną część nadwozia z tablicą rejestracyjną umieszczoną na zderzaku, z kolei w kabinie pasażerskiej umieszczono większy, 10,25-calowy wyświetlacz dotykowy systemu inforozrywki i szlacetniejsze materiały wykończeniowe.
Eado EV.
W kwietniu 2019 roku, rok po debiucie klasycznego Eado, Changan ponownie poszerzył odmianę wariantów napędowych Eado o wersję w pełni elektryczną - tym razem przyjęła ona postać dwóch wariantów nadwoziowych i zyskała nazwę Changan Eado EV dla sedana i Changan Eado ET dla hatchbacka. 
Pod kątem wizualnym elektryczna gama Eado odróżniła się większą lakierowaną powierzchnią zderzaka w miejscu atrapy chłodnicy, a także niewielkim selektorem w kabinie pasażerskiej w miejscu drążka zmiany biegów. Układ napędowy utworzył silnik elektryczny o mocy 136 KM i bateria o pojemności 52,56 kWh, zapewniając maksymalny zasięg na jednym ładowaniu rzędu 405 kilometrów.

</doc>
<doc id="5041376" url="https://pl.wikipedia.org/wiki?curid=5041376" title="Changan Eado XT">
Changan Eado XT



</doc>
<doc id="5041377" url="https://pl.wikipedia.org/wiki?curid=5041377" title="Changan Eado EV">
Changan Eado EV



</doc>
<doc id="5041378" url="https://pl.wikipedia.org/wiki?curid=5041378" title="Changan Eado ET">
Changan Eado ET



</doc>
<doc id="5041379" url="https://pl.wikipedia.org/wiki?curid=5041379" title="Changan Eado Plus">
Changan Eado Plus



</doc>
<doc id="5041380" url="https://pl.wikipedia.org/wiki?curid=5041380" title="Katedra św. Trójcy w San Jose">
Katedra św. Trójcy w San Jose

Katedra św. Trójcy (ang. "Trinity Cathedral") – zabytkowa katedra w mieście San Jose, w stanie Kalifornia, przy St. James Park. Jest siedzibą episkopalnej diecezji El Camino Real.
Historia.
Kościół został wzniesiony przez kapitana Johna W. Hammonda w 1863 roku. W 1876 roku obiekt przebudowano, dzięki czemu pojemność kościoła uległa podwojeniu. W 1884 roku dobudowano kolejne pomieszczenia kościelne oraz dzwonnicę.
Architektura.
Katedra neogotycka, zbudowana w nurcie zwanym gotykiem stolarskim (ang. "Carpenter Gothic"), wzniesiona z drewna. 

</doc>
<doc id="5041385" url="https://pl.wikipedia.org/wiki?curid=5041385" title="Ryszard Smoleński">
Ryszard Smoleński

Ryszard Tomasz Smoleński (ur. 1961) – polski biochemik, dr hab. nauk medycznych, profesor i kierownik Katedry i Zakładu Biochemii Wydziału Lekarskiego Gdańskiego Uniwersytetu Medycznego.
Życiorys.
W 1986 ukończył studia medyczne w Akademii Medycznej w Gdańsku, 24 czerwca 1990 obronił pracę doktorską "Metabolizm neukleotydów adeninowych w niedokrwionym sercu", 30 listopada 2000 habilitował się na podstawie pracy zatytułowanej "Przemiany neukleotydów i produkcja adenozyny w sercu oraz kardioprotekcyjne znaczenie tych procesów". 2 grudnia 2016 nadano mu tytuł profesora w zakresie nauk medycznych. Został zatrudniony na stanowisku adiunkta w Katedrze i Zakładzie Biochemii na Wydziale Lekarskim z Oddziałem Stomatologicznym Gdańskiego Uniwersytetu Medycznego, na Międzyuczelnianym Wydziale Biotechnologii Uniwersytetu Gdańskiego i Akademii Medycznej w Gdańsku, Heart Science Centre Harefield, Imperial College, Bio-Innovative Research Technologies oraz w Brunel University of West London.
Jest profesorem i kierownikiem w Katedrze i Zakładzie Biochemii na Wydziale Lekarskim Gdańskiego Uniwersytetu Medycznego.

</doc>
<doc id="5041387" url="https://pl.wikipedia.org/wiki?curid=5041387" title="Mistrzostwa Świata w Narciarstwie Dowolnym i Snowboardingu 2021 – slopestyle mężczyzn (snowboarding)">
Mistrzostwa Świata w Narciarstwie Dowolnym i Snowboardingu 2021 – slopestyle mężczyzn (snowboarding)

Rywalizacja mężczyzn w snowboardowym slopestyle'u podczas mistrzostw świata w Aspen została rozegrana na torze o nazwie Buttermilk Slopestyle. Kwalifikacje planowano rozegrać 10 marca o 13:00, jednak przełożono je na ten sam dzień na 13:50. Z kolei finał odbył się 12 marca o 9:30. Złoty medal wywalczył Norweg Marcus Kleveland, który pokonał drugiego Sebastiena Toutanta oraz trzeciego Rene Rinnekangasa.

</doc>
<doc id="5041391" url="https://pl.wikipedia.org/wiki?curid=5041391" title="Babrowa (sielsowiet Kniażyce)">
Babrowa (sielsowiet Kniażyce)

Babrowa (; ) – osiedle na Białorusi, w obwodzie mohylewskim, w rejonie mohylewskim, w sielsowiecie Kniażyce.

</doc>
<doc id="5041392" url="https://pl.wikipedia.org/wiki?curid=5041392" title="Horawce I">
Horawce I

Horawce I – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 4 domach zamieszkiwało 25 osób.

</doc>
<doc id="5041393" url="https://pl.wikipedia.org/wiki?curid=5041393" title="Łachwa (obwód mohylewski)">
Łachwa (obwód mohylewski)

Łachwa (; ) – osiedle na Białorusi, w obwodzie mohylewskim, w rejonie mohylewskim, w sielsowiecie Kniażyce.

</doc>
<doc id="5041394" url="https://pl.wikipedia.org/wiki?curid=5041394" title="Łachwa">
Łachwa



</doc>
<doc id="5041396" url="https://pl.wikipedia.org/wiki?curid=5041396" title="2. deild Wysp Owczych (2021)">
2. deild Wysp Owczych (2021)

W roku 2021 odbyła się 28. edycja 2. deild Wysp Owczych – trzeciej ligi piłki nożnej Wysp Owczych. W rozgrywkach wzięło udział 10 klubów z całego archipelagu. Drużyny z pierwszego (Undrið FF) i drugiego miejsca (07 II Vestur) uzyskały prawo gry w 1. deild - drugim poziomie ligowym na archipelagu, a drużyny z dwóch ostatnich miejsc (Royn Hvalba i TB II Tvøroyri) spadły do 3. deild.

</doc>
<doc id="5041400" url="https://pl.wikipedia.org/wiki?curid=5041400" title="Horawce II">
Horawce II

Horawce II – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwało tu 9 osób, 1 była wyznania rzymskokatolickiego a 8 prawosławnego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 2 domach zamieszkiwało 12 osób.

</doc>
<doc id="5041402" url="https://pl.wikipedia.org/wiki?curid=5041402" title="José Sasportes">
José Sasportes

José Estêvão Cangarato Sasportes (ur. 4 grudnia 1937 w Lizbonie) – portugalski historyk tańca, dyplomata i nauczyciel akademicki, w latach 2000–2001 minister kultury.
Życiorys.
Pracował w portugalskiej dyplomacji, kierował działem prasowym ambasady w Rzymie i w stałym przedstawicielstwie przy ONZ w Nowym Jorku. Był radcą kulturalnym na placówkach w Waszyngtonie i Sztokholmie. Zajmował się również dziennikarstwem. Autor sztuk teatralnych, a także publikacji książkowych poświęconych historii tańca. Wykładał historię i estetykę tańca oraz historię teatru w konserwatorium lizbońskim, a także w Kanadzie i we Włoszech. Był dyrektorem w Fundação Calouste Gulbenkian i doradcą na Universidade Técnica de Lisboa.
Od lipca 2000 do lipca 2001 sprawował urząd ministra kultury w drugim rządzie Antónia Guterresa.

</doc>
<doc id="5041405" url="https://pl.wikipedia.org/wiki?curid=5041405" title="Arthur Cook (strzelec)">
Arthur Cook (strzelec)

Arthur Edwin Cook, Art Cook (ur. 19 marca 1928 w Waszyngtonie, zm. 21 lutego 2021) – amerykański strzelec, złoty medalista igrzysk olimpijskich, mistrzostw świata i igrzysk panamerykańskich.
Życiorys.
Strzelectwo zaczął uprawiać w 1939 roku. Był członkiem szkolnej drużyny karabinowej w McKinley Tech High School. Po ukończeniu tejże podjął studia na Uniwersytecie Marylandu. Został wówczas członkiem kadry narodowej. Podporucznik amerykańskich sił powietrznych – był kapitanem strzeleckiej reprezentacji tej formacji w latach 1954–1962, oraz zastępcą głównego szkoleniowca w latach 1954–1963. Od 1943 do 1963 roku instruktor strzelectwa karabinowego w US Navy, będący również trenerem szkolnej drużyny karabinowej w McKinley Tech High School. W latach 1969–1993 zajmował się trenowaniem narodowej reprezentacji strzeleckiej osób głuchoniemych.
Uczestnik Letnich Igrzysk Olimpijskich 1948, podczas których wystartował wyłącznie w karabinie małokalibrowym leżąc z 50 m. Mający wówczas 20 lat Cook został mistrzem olimpijskim, pokonując po dogrywce swojego rodaka Waltera Tomsena. Sprzęt Amerykanów był jednak wyższej jakości niż ich rywali, przede wszystkim zaś celowniki ich karabinów, których parametry ledwie mieściły się w granicach przepisów (Cook dostał 3 ostrzeżenia podczas tych zawodów). Został najmłodszym amerykańskim strzelcem, który zdobył złoto na igrzyskach olimpijskich – jego osiągnięcie poprawił w 2008 roku Vincent Hancock.
W latach 1949–1954 zdobył 7 medali mistrzostw świata, w tym 3 złote, 2 srebrne i 2 brązowe. Jedyny indywidualny tytuł mistrzowski osiągnął na mistrzostwach świata w 1949 roku w karabinie małokalibrowym leżąc z 50 m. Cook ma w dorobku także 3 medale na igrzyskach panamerykańskich, w tym srebro na Igrzyskach Panamerykańskich 1951 oraz 2 złota na Igrzyskach Panamerykańskich 1959.
Za osiągnięcia w strzelectwie został wyróżniony odznaką wybitnego strzelca międzynarodowego (U.S. Distinguished International Shooter Badge). Został przyjęty do University of Maryland Athletic Hall of Fame (1982) i U.S. International Shooting Hall of Fame (2001).
Wyniki.
Medale mistrzostw świata.
"Opracowano na podstawie materiałów źródłowych"
Medale igrzysk panamerykańskich.
"Opracowano na podstawie materiałów źródłowych"

</doc>
<doc id="5041408" url="https://pl.wikipedia.org/wiki?curid=5041408" title="Walter Tomsen">
Walter Tomsen

Walter Tomsen (ur. 4 marca 1912 w Kijowie, zm. 30 grudnia 2000 w Southbury) – amerykański strzelec, wicemistrz olimpijski.
Uczestnik Letnich Igrzysk Olimpijskich 1948, podczas których wystartował wyłącznie w karabinie małokalibrowym leżąc z 50 m. Tomsen został wicemistrzem olimpijskim, przegrywając wyłącznie ze swoim rodakiem Arthurem Cookiem, który pokonał go po dogrywce.
Za osiągnięcia w strzelectwie został wyróżniony odznaką wybitnego strzelca międzynarodowego (U.S. Distinguished International Shooter Badge). Podczas mistrzostw Stanów Zjednoczonych w strzelaniu z broni małokalibrowej przyznawano nagrodę imienia Waltera Tomsena (Walter Tomsen Memorial Trophy).

</doc>
<doc id="5041409" url="https://pl.wikipedia.org/wiki?curid=5041409" title="Zofia Rzeczycka-Wykowska">
Zofia Rzeczycka-Wykowska

Zofia Rzeczycka-Wykowska (ur. 15 września 1899 w Kijowie, zm. 24 stycznia 1975 w Lublinie) – lekarka, sanitariuszka powstańcza.
Urodziła się 15 września 1899 w Kijowie. Studiowała medycynę w Warszawie. Była zaangażowana w ruch harcerski. W 1919 działała w kijowskim harcerstwie, które było ściśle podporządkowane KN POW.
W czasie wojny polsko-bolszewickiej była kierowniczką herbaciarni żołnierskiej na dworcu kolejowym w Kijowie. 15 czerwca 1921, w końcowej fazie III powstania śląskiego, przybyła na Górny Śląsk. Pełniła obowiązki lekarza 4 baonu 2 Zabrskiego Pułku Piechoty im. Tadeusza Kościuszki kpt. Pawła Cymsa. Ze względu na nieukończone studia medyczne zwana była podobnie jak dwie inne koleżanki, Maria Zdziarska-Zaleska i Wanda Baraniecka-Szaynok, „podlekarką”.
Dyplom doktora wszech nauk lekarskich uzyskała w 1923 w Warszawie. W okresie międzywojennym mieszkała w Pionkach, w województwie kieleckim. Pracowała w Państwowej Wytwórni Prochu. Należała do Głównego Wydziału Zdrowia ZHP.
Od 1944 przebywała w Zamościu. Po II wojnie światowej mieszkała w Lublinie, gdzie zmarła w 24 stycznia 1975.
Upamiętnienie.
Była bohaterką wystawy „Zapomniane bohaterki – lekarki w służbie medycznej w powstaniach śląskich”.

</doc>
<doc id="5041414" url="https://pl.wikipedia.org/wiki?curid=5041414" title="Saranac River">
Saranac River

Saranac River – rzeka w północno-wschodniej części stanu Nowy Jork w USA. Jej długość wynosi 130 km. Dorzecze Saranac ma powierzchnię 1587 km² i obejmuje obszar hrabstw Franklin, Essex i Clinton. Uchodzi do jeziora Champlain w pobliżu Plattsburgha.
Rzeka przepływa przez jeziora Upper, Middle i Lower Saranac Lake, Oseetah Lake, Lake Flower, Franklin Falls Pond i Union Falls Pond. Pomiędzy jeziorami Middle i Lower Saranac oraz Lower i Oseetah znajdują się śluzy. Saranac przepływa przez wieś Saranac Lake oraz miasta Saranac i Plattsburgh.
Słowo „Saranac” pochodzi z języków irokiańskich. Według niektórych źródeł jego znaczenie jest nieznane, według innych oznacza „rzeka, która płynie pod skałą”.
Przed rozwojem transportu drogowego i kolejowego, szlak rzeki Saranac, przebiegający m.in. przez Lower Saranac Lake, stanowił ważny wodny szlak transportowy, łączący Old Forge z jeziorem Champlain. Dziś jest on częścią szlaku kajakowego Northern Forest Canoe Trail.

</doc>
<doc id="5041415" url="https://pl.wikipedia.org/wiki?curid=5041415" title="Zalessie (rejon mohylewski)">
Zalessie (rejon mohylewski)

Zalessie (; ; pol. hist. Zalesie) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż, nad Łachwą.
W XIX w. majątek ziemski będący własnością Zaleskich. Położone było wówczas w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5041416" url="https://pl.wikipedia.org/wiki?curid=5041416" title="USS Robin (AM-3)">
USS Robin (AM-3)

USS Robin (AM-3) – amerykański trałowiec z okresu I wojny światowej, jeden z 51 zbudowanych okrętów typu "Lapwing". Okręt został zwodowany 17 czerwca 1918 roku w stoczni Todd Pacific w Brooklynie, a w skład US Navy został przyjęty 29 sierpnia 1918 roku. W 1942 roku jednostkę przeklasyfikowano na holownik. Okręt wycofano ze służby 9 listopada 1945 roku, po czym skreślono z listy floty 28 listopada 1945 roku.
Projekt i budowa.
Projekt trałowców typu "Lapwing" powstał w 1916 roku. Początkowo miały to być uniwersalne jednostki łączące cechy trałowca i holownika, osiągające prędkość 16 węzłów (10 węzłów podczas trałowania), jednak przyjęte założenia okazały się niemożliwe do realizacji. W maju 1917 roku Sekretarz Marynarki Wojennej Stanów Zjednoczonych zaaprobował projekt trałowca o wyporności 950 ton i prędkości 14 węzłów, składając zamówienie na 14 okrętów. Ostatecznie zamówiono 54 jednostki, z czego zbudowano 49.
USS „Robin” ("Minesweeper No. 3") zbudowany został w stoczni Todd Pacific Shipyards w Brooklynie. Stępkę okrętu położono 4 marca 1918 roku, zaś zwodowany został 17 czerwca 1918 roku.
Dane taktyczno-techniczne.
USS „Robin” był trałowcem o długości całkowitej 57,6 metra, szerokości 10,8 metra i zanurzeniu 3,8 metra. Wyporność normalna wynosiła 950 ton, a pełna 1400 ton. Okręt napędzany był przez pionową maszynę parową potrójnego rozprężania o mocy 1400 KM, do której parę dostarczały dwa kotły Babcock &amp; Wilcox. Jednośrubowy układ napędowy pozwalał osiągnąć prędkość 13,5–14 węzłów. Zasięg wynosił 6850 Mm przy prędkości 8 węzłów.
Uzbrojenie artyleryjskie jednostki składało się z dwóch pojedynczych dział kalibru 76 mm L/50 oraz dwóch pojedynczych karabinów maszynowych kalibru 7,62 mm L/90. Wyposażenie trałowe obejmowało trał mechaniczny; okręt mógł też przenosić miny.
Załoga okrętu składała się z 85 oficerów, podoficerów i marynarzy.
Służba.
29 sierpnia 1918 roku w Nowym Jorku USS „Robin” został wcielony do US Navy. Pierwszym dowódcą jednostki został chor. mar. (ang. "Lieutenant Junior Grade") Lewis H. Cutting. Okręt operował na wodach nieopodal Nowego Jorku do 23 lutego 1919 roku, a na przełomie lutego i marca uczestniczył w Newport w testach mających na celu ulepszenie metod trałowania. 6 kwietnia 1919 roku „Robin” wyruszył w rejs do Europy, docierając 20 kwietnia do Inverness. Do września 1919 roku okręt uczestniczył w neutralizacji liczącej 70 000 min Zagrody Minowej Morza Północnego, operując z Kirkwall. 1 października jednostka wyruszyła w rejs do kraju, osiągając Nowy Jork 19 listopada. 17 lipca 1920 roku jednostce nadano oznaczenie AM-3.
Od 1920 roku przez 11 lat „Robin” używany był głównie na Wschodnim Wybrzeżu i Karaibach. Po zimowych manewrach w 1932 roku jednostkę przebazowano na Zachodnie Wybrzeże, gdzie służył od 6 marca 1932 roku do 9 kwietnia 1934 roku, bazując w San Diego. Latem 1934 roku jednostka udała się do Norfolk, ale pod koniec listopada powróciła do San Diego i operowała na tych wodach przez pozostałą część dekady.
W dniu ataku na Pearl Harbor „Robin” był w drodze na Hawaje z Johnston. Przybył do Pearl Harbor 10 października i do końca lutego 1942 roku służył jako trałowiec i statek ratowniczy. Od lutego jego zadaniem stało się holowanie celów, wyławianie torped oraz przewóz pasażerów i ładunków.
1 czerwca 1942 roku okręt został oficjalnie przemianowany na holownik, otrzymując oznaczenie AT-140. W czerwcu 1943 roku po przeprowadzeniu gruntownego remontu, USS „Robin” wyruszył w konwoju na Samoa, a 10 czerwca rozpoczął służbę w bazie morskiej na wyspie Tutuila. 13 kwietnia 1944 roku oznaczenie okrętu zmieniono na ATO-140. Operował z Tutuila do 1945 roku, przeprowadzając misje holownicze i ratownicze na wodach nieopodal wysp Ellice, Fidżi oraz Samoa. Następnie od stycznia do marca 1945 roku obszarem działania jednostki były Wyspy Marshalla i Wyspy Gilberta.
21 marca 1945 roku USS „Robin” opuścił Majuro i udał się do Stanów Zjednoczonych, osiągając San Diego 21 kwietnia. Okręt został tam wycofany ze służby 9 listopada 1945 roku, po czym skreślony z listy floty 28 listopada 1945 roku.

</doc>
<doc id="5041418" url="https://pl.wikipedia.org/wiki?curid=5041418" title="Zalesie (rejon mohylewski)">
Zalesie (rejon mohylewski)



</doc>
<doc id="5041420" url="https://pl.wikipedia.org/wiki?curid=5041420" title="Paulo Pedroso">
Paulo Pedroso

Paulo José Fernandes Pedroso (ur. 28 kwietnia 1965 w Aveiro) – portugalski polityk, socjolog i nauczyciel akademicki, sekretarz stanu, w latach 2001–2002 minister pracy i solidarności.
Życiorys.
Absolwent ISCTE – Instituto Universitário de Lisboa. Ukończył na tej uczelni socjologię (1987) oraz studia podyplomowe z socjologii obszarów wiejskich i miejskich (1991). Jako nastolatek wstąpił do Partii Socjalistycznej. W latach 1993–1997 zasiadał w zgromadzeniu miejskim Almady. Poseł do Zgromadzenia Republiki VIII, IX i X kadencji, w latach 2002–2003 był wiceprzewodniczącym frakcji socjalistów.
W latach 1997–1999 zajmował stanowisko sekretarza stanu w ministerstwie do spraw zatrudnienia i szkoleń zawodowych. Następnie do 2001 pełnił funkcję sekretarza stanu w ministerstwie pracy i solidarności społecznej. Od marca 2001 do kwietnia 2002 stał na czele tego resortu w drugim rządzie Antónia Guterresa.
W 2003 został objęty postępowaniem karnym w sprawie skandalu "Casa Pia" dotyczącego nadużyć seksualnych wobec dzieci. Był tymczasowo aresztowany przez kilka miesięcy. Zarzuty nie zostały potwierdzone, w związku z czym postępowanie wobec niego zostało jednak w całości umorzone w 2004, zanim jeszcze doszło do procesu w tej sprawie. Po kilkunastu latach Paulo Pedroso wywalczył odszkodowanie za niezasadne aresztowanie.
Zajął się działalnością dydaktyczną jako nauczyciel akademicki na macierzystej uczelni. W 2020 wystąpił z Partii Socjalistycznej. W tym samym roku został doradcą organizacji katolickiej Santa Casa da Misericórdia de Lisboa.
Był mężem polityk Any Catariny Mendes.

</doc>
<doc id="5041422" url="https://pl.wikipedia.org/wiki?curid=5041422" title="Bitwa pod Słonimem (1919)">
Bitwa pod Słonimem (1919)

Bitwa pod Słonimem – walki polskiego Mińskiego pułku strzelców z sowieckimi „warszawskim” i „grodzieńskim” pułkiem strzelców toczone w początkowym okresie wojny polsko-bolszewickiej.
Geneza.
W ostatnich miesiącach 1918 i w pierwszych 1919 na wschodnich krańcach odradzającej się Rzeczypospolitej stacjonowały wojska niemieckie Ober-Ostu. Ich ewakuacja powodowała, że opuszczane przez nie tereny od wschodu zajmowała Armia Czerwona. Jednocześnie od zachodu podchodziły oddziały odradzającego się Wojska Polskiego. W lutym 1919 oddziały polskie weszły w kontakt bojowy z jednostkami Armii Czerwonej. Rozpoczęła się nigdy nie wypowiedziana wojna polsko-bolszewicka. W tym okresie oddziały polskie prowadziły ograniczone działania zaczepne. W połowie lutego front polsko-sowiecki ustalił się na linii rzeki Szczary. W końcu II dekady lutego 1919 sytuacja na froncie polsko-sowieckim przedstawiała się następująco: na linii Włodzimierz Wołyński - Kowel stała grupa gen. Edwarda Rydza-Śmigłego. W rejonie Brześcia koncentrowała się grupa gen. Antoniego Listowskiego. Zabezpieczała ona linię Kobryń - Prużany. Miała wysunięte pododdziały w Mokranach, Kobryniu i Prużanie. W Wołkowysku koncentrowała się grupa gen. Wacława Iwaszkiewicza, posiadająca wysunięte oddziały nad Zelwianką i w Mostach nad Niemnem. Na wschód i północ od Grodna stały jeszcze wojska niemieckie.
Oddziały polskie utworzyły nad Szczarą tak zwany „Front Szczary” pod dowództwem ppłk. Bolesława Freja. Sowiecką załogę Słonima stanowiły oddziały Zachodniej Dywizji Strzelców Armii Czerwonej. 27 lutego generał Iwaszkiewicz rozkazał rozpocząć działania i zepchnąć wojska sowieckie na prawy brzeg Szczary. Po zajęciu Słonima dywizja miała obsadzić linię rzeki Szczary od ujścia jej do Niemna, aż do wsi Czemioły. Działania zabezpieczały na północy grupa płk. Stanisława Rawicza-Dziewulskiego (Grupa Zaniemeńska), która miała nie dopuścić do zajęcia Grodna, a od południa grupa generała Listowskiego działająca w kierunku Pińska. Kierownictwo działań z rozkazu generała Iwaszkiewicza objął płk Frej.
Walki pod Słonimem.
Pod koniec lutego 1919, będąca jeszcze w stadium organizacji Dywizja Litewsko-Białoruska rozpoczęła działania zaczepne na kierunku Słonima celem obsadzenia linii Szczary. Gen. Iwaszkiewicz przeznaczył do akcji zaczepnej trzynaście kompanii piechoty, trzy szwadrony jazdy i dwudziałową baterię. Całość pod dowództwem płk. Bolesława Freja.
O świcie 2 marca ze wsi Czemery wyruszył na Słonim oddział wydzielony w składzie I batalion Mińskiego pułku strzelców, pluton 10 pułku ułanów i pluton artylerii. Na przedpolach miasta ogień nieprzyjacielskich karabinów maszynowych powstrzymał atak batalionu. Wówczas 3 kompania uderzyła ze skrzydła, czym poderwała do kolejnego ataku pozostałe pododdziały I batalionu. Dowódca 1 kompanii podporucznik Wojciech Korsak zaatakował od czoła, a za jego przykładem poszła 2 kompania. Nieprzyjaciel cofnął się w kierunku centrum, a w ślad za nim wpadły do miasta 1 kompania por. Ryszarda Hepnera i 3 kompania. 4 kompania por. Antoniego Dubińskiego pozostawała w odwodzie.
Polacy przerwali front, łamiąc opór pododdziałów sowieckiego „warszawskiego" pułku strzelców, a w południe batalion wdarł się do miasta i po krótkich walkach ulicznych zdobył je. Wzięto do niewoli czterdziestu jeńców, zdobyto pięć ckm-ów oraz duże składy broni i amunicji. Miński pułk strzelców obsadził mosty na Szczarze i utworzył przedmoście na wschodnim brzegu rzeki. Równocześnie Wileński i Kowieński pułk strzelców dotarły do Szczary w rejonie Słonima.
7 marca od strony Baranowicz zaczęły podchodzić większe siły sowieckie. Ppłk Bolesław Frej wzmocnił załogę Słonima przybyłymi z Wołkowyska 5/Mińskiego ps, 2 kompanią ckm-ów i jedną kompanię Kowieńskiego pułku strzelców. 8 marca nieprzyjaciel uderzył na przedmoście Słonima. Atak strzelców wspierały dwa samochody pancerne. W tym samym czasie wyprowadzone zostało także sowieckie natarcie na przeprawę pod Szydłowiczami. Przeprawy skutecznie bronił Wileński pułk strzelców. Oba nieprzyjacielskie ataki zostały odparte.
9 marca sowieckie pułki, złożone w większości z Polaków, po raz kolejny próbowały odbić miasto. Po południu czerwonoarmiści przełamali obronę na lewym skrzydle obrony przedmościa, opanowali jeden z mostów i wdarli się do miasta. Dopiero kontratak odwodowej kompanii Mińskiego pułku strzelców pod dowództwem por. Wojciecha Korsaka odrzucił przeciwnika poza rogatki. Obie strony poniosły wysokie straty.
Również nocą nieprzyjaciel prowadził działania ofensywne. Pododdziały sowieckiego Warszawskiego pułku strzelców przeniknęły przez rzadko obsadzony front na północny wschód od Słonima, lasami obeszły miasto i o świcie zaatakowały je. Dopiero po trzech godzinach walk ulicznych udało się nieprzyjaciela odrzucić. Także podjęta przez czerwonoarmistów próba obejścia Słonima od południa nie powiodła się. Tu tamę nie do przebycia stanowił półszwadron por. Stanisława Czuczełowicza. 12 marca oddziały Armii Czerwonej rozpoczęły odwrót znad Szczary w kierunku Baranowicz.

</doc>
<doc id="5041429" url="https://pl.wikipedia.org/wiki?curid=5041429" title="Jurkauka (przystanek kolejowy)">
Jurkauka (przystanek kolejowy)

Jurkauka (; ) – przystanek kolejowy w pobliżu miejscowości Jurkauka, w rejonie krzyczewskim, w obwodzie mohylewskim, na Białorusi. Położony jest na linii Osipowicze – Mohylew – Krzyczew.

</doc>
<doc id="5041435" url="https://pl.wikipedia.org/wiki?curid=5041435" title="USS Sanderling (AM-37)">
USS Sanderling (AM-37)

USS Sanderling (AM-37) – amerykański trałowiec z okresu międzywojennego, jeden z 51 zbudowanych okrętów typu "Lapwing". Okręt został zwodowany 2 września 1918 roku w stoczni Todd Pacific w Brooklynie, a w skład US Navy został przyjęty 4 grudnia 1918 roku. Okręt wycofano ze służby 2 maja 1922 roku, po czym przeniesiono do rezerwy. 26 czerwca 1937 roku jednostka zatonęła w wypadku.
Projekt i budowa.
Projekt trałowców typu "Lapwing" powstał w 1916 roku. Początkowo miały to być uniwersalne jednostki łączące cechy trałowca i holownika, osiągające prędkość 16 węzłów (10 węzłów podczas trałowania), jednak przyjęte założenia okazały się niemożliwe do realizacji. W maju 1917 roku Sekretarz Marynarki Wojennej Stanów Zjednoczonych zaaprobował projekt trałowca o wyporności 950 ton i prędkości 14 węzłów, składając zamówienie na 14 okrętów. Ostatecznie zamówiono 54 jednostki, z czego zbudowano 49.
USS „Sanderling” ("Minesweeper No. 37") zbudowany został w stoczni Todd Pacific Shipyards w Brooklynie. Stępkę okrętu położono 27 maja 1918 roku, zaś zwodowany został 2 września 1918 roku.
Dane taktyczno-techniczne.
USS „Sanderling” był trałowcem o długości całkowitej 57,6 metra, szerokości 10,8 metra i zanurzeniu 3,8 metra. Wyporność normalna wynosiła 950 ton, a pełna 1400 ton. Okręt napędzany był przez pionową maszynę parową potrójnego rozprężania o mocy 1400 KM, do której parę dostarczały dwa kotły Babcock &amp; Wilcox. Jednośrubowy układ napędowy pozwalał osiągnąć prędkość 13,5–14 węzłów. Zasięg wynosił 6850 Mm przy prędkości 8 węzłów.
Uzbrojenie artyleryjskie jednostki składało się z dwóch pojedynczych dział kalibru 76 mm L/50 oraz dwóch pojedynczych karabinów maszynowych kalibru 7,62 mm L/90. Wyposażenie trałowe obejmowało trał mechaniczny; okręt mógł też przenosić miny.
Załoga okrętu składała się z 85 oficerów, podoficerów i marynarzy.
Służba.
4 grudnia 1918 roku w Nowym Jorku USS „Sanderling” został wcielony do US Navy. Pierwszym dowódcą jednostki został kpt. mar. (ang. "Lieutenant") Stanley Danielak. Okręt operował na wodach nieopodal Nowego Jorku od stycznia lutego 1919 roku. 14 kwietnia 1919 roku „Sanderling” wyruszył w rejs do Europy, docierając 29 kwietnia do Kirkwall. Do września 1919 roku okręt uczestniczył w neutralizacji liczącej 70 000 min Zagrody Minowej Morza Północnego, odbywając sześć misji i lokalizując wraz z siostrzanym USS „Heron” wrak niemieckiego okrętu podwodnego SM UB-127. 1 października jednostka wyruszyła w rejs do kraju, osiągając Nowy Jork 19 listopada. 25 marca 1920 roku „Sanderling” udał się do Charleston na gruntowny remont. 17 lipca 1920 roku jednostce nadano oznaczenie AM-37.
3 sierpnia 1920 roku okręt przepłynął do Norfolk, skąd 31 sierpnia udał się do Kalifornii, osiągając 28 października San Diego. Jednostka operowała na Zachodnim Wybrzeżu do początku 1921 roku, przybywając 21 stycznia do Pearl Harbor. Aktywną służbę „Sanderling” pełnił do 11 maja, a 2 maja 1922 roku został wycofany ze służby i przeniesiony do rezerwy. Stacjonujący w Pearl Harbor okręt zatonął w wyniku wypadku 26 czerwca 1937 roku.

</doc>
<doc id="5041439" url="https://pl.wikipedia.org/wiki?curid=5041439" title="Kościół św. Szczepana w Schuylerville">
Kościół św. Szczepana w Schuylerville

Kościół św. Szczepana – episkopalna świątynia we wsi Schuylerville, w stanie Nowy Jork.
Historia.
Parafię powołano 2 marca 1846. Kamień węgielny pod budowę kościoła wmurowano 2 czerwca 1868 roku. W Wielkanoc w 1869 zainstalowano organy, a 18 maja 1869 roku zawieszono dzwon. 24 lutego 1870 William Croswell Doane, biskup Albany, konsekrował budowlę.

</doc>
<doc id="5041441" url="https://pl.wikipedia.org/wiki?curid=5041441" title="José Lello">
José Lello

José Manuel Lello Ribeiro de Almeida (ur. 18 maja 1944 w Porto, zm. 14 października 2016 tamże) – portugalski polityk, menedżer i samorządowiec, deputowany, sekretarz stanu, w latach 2000–2002 minister młodzieży i sportu.
Życiorys.
Z wykształcenia inżynier mechanik. Zajmował stanowiska menedżerskie w różnych przedsiębiorstwach, m.in. w Philips Portuguesa. Był wiceprezesem arabsko-portugalskiej izby handlowo-przemysłowej.
Zaangażował się w działalność polityczną w ramach Partii Socjalistycznej, był członkiem władz krajowych tego ugrupowania. W 1976 wybrany do zgromadzenia miejskiego Porto. Poseł do Zgromadzenia Republiki w III, IV, V, VI, VII, VIII, IX, X, XI i XII kadencji.
W latach 1995–2000 zajmował stanowisko sekretarza stanu w ministerstwie spraw zagranicznych. Od grudnia 2000 do kwietnia 2002 pełnił funkcję ministra młodzieży i sportu w drugim rządzie Antónia Guterresa. Od 2007 przez rok przewodniczył Zgromadzeniu Parlamentarnemu NATO.

</doc>
<doc id="5041444" url="https://pl.wikipedia.org/wiki?curid=5041444" title="Superliga bułgarska w piłce siatkowej mężczyzn (2020/2021)">
Superliga bułgarska w piłce siatkowej mężczyzn (2020/2021)

Superliga bułgarska w piłce siatkowej mężczyzn 2020/2021 – 77. sezon mistrzostw Bułgarii w piłce siatkowej. Za jego organizację odpowiadała Nacionalna Wolejbolna Liga ("Национална Волейболна Лига"). Zainaugurowany został 14 października 2020 roku i trwał do 15 kwietnia 2021 roku.
W bułgarskiej Superlidze w sezonie 2020/2021 uczestniczyło 16 drużyn. Do najwyższej klasy rozgrywkowej dołączyły cztery kluby z wyższej ligi: , , oraz .
Rozgrywki składały się z fazy wstępnej, fazy zasadniczej, w której drużyny podzielone zostały na dwie grupy na podstawie wyników fazy wstępnej, oraz fazy play-off. W ramach fazy play-off rozegrano 1/8 finału, ćwierćfinały, półfinały i finały. Faza play-off sponsorowana była przez przedsiębiorstwo bukmacherskie WinBet.
Po raz pierwszy mistrzem Bułgarii został , który w finałach fazy play-off pokonał . Trzecie miejsce zajął . Do wyższej ligi spadły , oraz po barażach .
W sezonie 2020/2021 w eliminacjach do Ligi Mistrzów Bułgarię reprezentował , w Pucharze CEV – i , natomiast w Pucharze Challenge – .
System rozgrywek.
Bułgarska Superliga w sezonie 2020/2021 składa się z: fazy wstępnej, fazy zasadniczej oraz fazy play-off.
Faza wstępna.
W fazie wstępnej zespoły rywalizują o rozstawienie w grupie I lub grupie II fazy zasadniczej.
Drużyny podzielone zostają na cztery grupy (A, B, C i D) za pomocą tzw. systemu serpentyny na podstawie wyników osiągniętych w sezonie 2019/2020. W ramach grupy organizowany jest turniej, w ramach którego zespoły rozgrywają między sobą po jednym spotkaniu. Organizatorem turnieju jest drużyna najwyżej rozstawiona w grupie.
Zwycięzcy poszczególnych grup uzyskują bezpośredni awans do grupy I fazy zasadniczej. Drużyny z miejsc 2-3 rywalizują między sobą w rundzie play-off, natomiast ostatnie zespoły trafiają do grupy II fazy zasadniczej.
W rundzie play-off rywalizacja toczy się do dwóch wygranych spotkań, z tym że wliczany jest wynik meczu rozegranego pomiędzy drużynami w fazie grupowej. Gospodarzem pierwszego meczu jest drużyna, która zajęła 3. miejsce w grupie, natomiast potencjalnego drugiego meczu – ta, która zajęła 1. miejsce w grupie. Zwycięzcy w poszczególnych parach uzyskują awans do grupy I fazy zasadniczej, natomiast przegrani trafiają do grupy II fazy zasadniczej.
Faza zasadnicza.
W fazie zasadniczej drużyny podzielone zostają na dwie grupy (I i II) na podstawie wyników fazy wstępnej. W ramach grupy zespoły rozgrywają między sobą po dwa spotkania systemem kołowym (każdy z każdym – mecz u siebie i rewanż na wyjeździe).
Sześć najlepszych zespołów grupy I uzyskuje bezpośredni awans do ćwierćfinałów fazy play-off. Drużyny z miejsc 7-8 grupy I oraz dwie najlepsze drużyny z grupy II rywalizują w 1/8 finału fazy play-off. Zespoły z miejsc 3-4 grupy II kończą rozgrywki odpowiednio na miejscach 11-12, zespoły z miejsc 5-6 grają w barażach o utrzymanie w Superlidze, natomiast dwie ostatnie drużyny spadają do wyższej ligi. 
Faza play-off.
Faza play-off składa się z 1/8 finału, ćwierćfinałów, półfinałów i finałów.
1/8 finału
W 1/8 finału uczestniczą drużyny z miejsc 7-8 grupy I oraz dwie najlepsze drużyny z grupy II fazy zasadniczej. Pary tworzone są według klucza:
Rywalizacja toczy się do dwóch wygranych meczów ze zmianą gospodarza po każdym meczu. Gospodarzami pierwszych spotkań są zespoły z grupy I fazy zasadniczej. Zwycięzcy w poszczególnych parach uzyskują awans do ćwierćfinałów.
Ćwierćfinały
W ćwierćfinałach uczestniczą zwycięzcy w parach 1/8 finału oraz sześć najlepszych drużyn grupy I fazy zasadniczej. Pary tworzone są według klucza:
Rywalizacja toczy się do dwóch wygranych meczów ze zmianą gospodarza po każdym meczu. Gospodarzami pierwszych spotkań są zespoły z grupy I fazy zasadniczej albo te, które w grupie I fazy zasadniczej zajęły wyższe miejsce. Zwycięzcy w poszczególnych parach uzyskują awans do półfinałów.
Półfinały
W półfinałach uczestniczą zwycięzcy w parach ćwierćfinałowych. Pary tworzone są według klucza:
Rywalizacja toczy się do dwóch wygranych meczów ze zmianą gospodarza po każdym meczu. Gospodarzami pierwszych spotkań są zespoły z grupy I fazy zasadniczej albo te, które w grupie I fazy zasadniczej zajęły wyższe miejsce. Zwycięzcy w poszczególnych parach uzyskują awans do finałów.
Finały
O mistrzostwo grają zwycięzcy w parach półfinałowych. Rywalizacja toczy się do trzech wygranych meczów ze zmianą gospodarza po dwóch spotkaniach. Gospodarzem pierwszych dwóch meczów jest zespół z grupy I fazy zasadniczej albo ten, który w grupie I fazy zasadniczej zajął wyższe miejsce.
Klasyfikacja końcowa
Zwycięzca fazy play-off zostaje mistrzem Bułgarii i zajmuje 1. miejsce w klasyfikacji końcowej. Finalista fazy play-off zostaje wicemistrzem Bułgarii i zajmuje 2. miejsce w klasyfikacji końcowej. Pozostałe miejsca w klasyfikacji końcowej ustalane są na podstawie miejsc zajętych przez poszczególne drużyny w fazie zasadniczej.
Baraże.
W barażach uczestniczą drużyny z miejsc 5-6 grupy II fazy zasadniczej oraz zespoły, które zajęły trzecie i czwarte miejsce w klasyfikacji końcowej wyższej ligi. Tworzą one pary według klucza:
W ramach par drużyny rozgrywają jedno spotkanie na neutralnym terenie, które decyduje o prawie udziału w Superlidze w sezonie 2021/2022.
Drużyny uczestniczące.
Uwagi:
Faza wstępna.
Grupa A.
Miejsce turnieju: Hala sportowa "Mładost", Burgas
Tabela
Wyniki spotkań
Grupa B.
Miejsce turnieju: Hala sportowa "Wasił Lewski", Pazardżik
Tabela
Wyniki spotkań
Grupa C.
Miejsce turnieju: Hala sportowa "Dobrotica", Dobricz
Tabela
Wyniki spotkań
Grupa D.
Miejsce turnieju: Hala sportowa "Mładost", Montana
Tabela
Wyniki spotkań
Baraże.
Miejsce: Hala sportowa "Iwan Wazow", Stara Zagora

</doc>
<doc id="5041455" url="https://pl.wikipedia.org/wiki?curid=5041455" title="Pole golfowe w Mikołowie">
Pole golfowe w Mikołowie



</doc>
<doc id="5041468" url="https://pl.wikipedia.org/wiki?curid=5041468" title="Miasta Australii">
Miasta Australii



</doc>
<doc id="5041473" url="https://pl.wikipedia.org/wiki?curid=5041473" title="Billboard Hot 100 Airplay">
Billboard Hot 100 Airplay



</doc>
<doc id="5041475" url="https://pl.wikipedia.org/wiki?curid=5041475" title="Marble Arch Cave">
Marble Arch Cave

Marble Arch Cave – jaskinia krasowa w Wielkiej Brytanii, w Irlandii Północnej.
Marble Arch Cave została utworzona w płaskowyżu zbudowanym z wapieni karbońskich przez podziemne przepływy potoków spływających z masywu Cuilcagh.
W Marble Arch Cave występuje bogata szata naciekowa m.in. stalaktyty oraz wodospady naciekowe.

</doc>
<doc id="5041477" url="https://pl.wikipedia.org/wiki?curid=5041477" title="Buszkayłk">
Buszkayłk



</doc>
<doc id="5041478" url="https://pl.wikipedia.org/wiki?curid=5041478" title="Greckie">
Greckie

Greckie (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 124 osoby, 2 były wyznania rzymskokatolickiego, 122 prawosławnego, a 2 mojżeszowego. Jednocześnie 2 mieszkańców zadeklarowało polską przynależność narodową, 120 białoruską, a 2 żydowską. Były tu 22 budynki mieszkalne. W 1931 w 23 domach zamieszkiwało 139 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeress.

</doc>
<doc id="5041479" url="https://pl.wikipedia.org/wiki?curid=5041479" title="Molinella Calcio 1911">
Molinella Calcio 1911



</doc>
<doc id="5041481" url="https://pl.wikipedia.org/wiki?curid=5041481" title="Paolo Mazza (trener)">
Paolo Mazza (trener)

Paolo Mazza (ur. 21 lipca 1901 w Vigarano Mainarda; zm. 31 grudnia 1981 w Ferrarze) – włoski piłkarz, grający na pozycji obrońcy lub pomocnika, trener piłkarski.
Kariera piłkarska.
Podczas swojej kariery piłkarza występował w drużynie Portuense.
Kariera trenerska.
W 1933 rozpoczął pracę trenerską w zespole Portuense. Potem prowadził kluby SPAL i Molinella. W 1946 roku został prezesem klubu piłkarskiego SPAL z Ferrari, wniósł znaczący wkład w rozwój infrastruktury klubowej. W dużej mierze dzięki pracy Mazziego, prowincjonalny zespół z Ferrari przedostał się do elitarnej Serie A na początku lat pięćdziesiątych, gdzie przetrwał ponad 10 lat. W 1962 wspólnie z Giovanni Ferrari stał na czele reprezentacji Włoch na mistrzostwach świata w 1962 w Chile.
Po jego śmierci stadion piłkarski Ferrary został nazwany jego imieniem w 1982 roku, a następnie, dla wielu chłopców w szkole założonej przez Mazzę, klub zaczął każdej wiosny organizować poświęcony mu turniej piłki nożnej.

</doc>
<doc id="5041484" url="https://pl.wikipedia.org/wiki?curid=5041484" title="Maria Berkan-Jabłońska">
Maria Berkan-Jabłońska

Maria Katarzyna Berkan-Jabłońska (ur. 1970) – polska historyczka literatury, profesor Uniwersytetu Łódzkiego.
Życiorys.
W 1994 roku ukończyła studia magisterskie w dziedzinie filologii polskiej na Wydziale Filologicznym Uniwersytetu Łódzkiego. Doktoryzowała się w 2003 roku na podstawie pracy "Od małych mistrzów do Francisa Bacona… Odwołania do sztuk plastycznych w twórczości Zbigniewa Herberta i Tadeusza Różewicza", której promotorem był prof. Jerzy Poradecki. Dwa lata później rozpoczęła pracę na stanowisku adiunkta w katedrze Literatury i Tradycji Romantyzmu UŁ. W 2016 roku uzyskała habilitację na macierzystej uczelni, na podstawie pracy "Arystokratka i biedermeier. Rzecz o Gabrieli z Güntherów Puzyninie (1815–1869)". Jest członkinią Interdyscyplinarnego Centrum Badań Humanistycznych UŁ.
W 2016 roku została członkinią Komisji Badań Genetycznych i Dokumentacyjnych nad Literaturą łódzkiego oddziału Polskiej Akademii Nauk. W tym samym roku objęła funkcję przewodniczącego łódzkiego oddziału Towarzystwa Literackiego im. Adama Mickiewicza.
Jest zastępcą redaktor naczelnej czasopisma naukowego „Czytanie Literatury. Łódzkie Studia Literaturoznawcze”. Zasiadała w redakcji od początku istnienia periodyku.
Jej obszarem zainteresowania jest literatura dziewiętnastowieczna, a w szczególności historia kobiecego pisania; interesuje się także literaturą popularną tego okresu. W twórczości badawczej zajmuje się również polskim romantyzmem i biedermeierem oraz odbiorem literatury polskiej za granicą.

</doc>
<doc id="5041485" url="https://pl.wikipedia.org/wiki?curid=5041485" title="Molinella Calcio">
Molinella Calcio



</doc>
<doc id="5041490" url="https://pl.wikipedia.org/wiki?curid=5041490" title="Potoccy herbu Szreniawa">
Potoccy herbu Szreniawa

Potoccy herbu Szreniawa – polski ród szlachecki wywodzący się z województwa krakowskiego.

</doc>
<doc id="5041491" url="https://pl.wikipedia.org/wiki?curid=5041491" title="Jan Leś">
Jan Leś



</doc>
<doc id="5041492" url="https://pl.wikipedia.org/wiki?curid=5041492" title="Robert Sandager">
Robert Sandager

Robert Keith „Sandy” Sandager (ur. 24 grudnia 1914 w Lisbon, zm. 25 marca 2010 w Minneapolis) – amerykański strzelec, olimpijczyk, medalista mistrzostw świata i igrzysk panamerykańskich.
Życiorys.
Strzelectwo zaczął uprawiać w dzieciństwie. Podjął studia na Uniwersytecie Minnesoty, gdzie był kapitanem uniwersyteckiej drużyny w strzelaniu karabinowym. Na tej uczelni w 1937 roku uzyskał Bachelor of Science z zarządzania biznesem. Podczas II wojny światowej był kapitanem w batalionie artylerii przeciwlotniczej w 30 Dywizji Piechoty US Army. Za prowadzenie obrony blokady drogowej we Francji i schwytanie ponad 100 żołnierzy armii nieprzyjaciela został odznaczony Brązową Gwiazdą. Przez 39 lat był inspektorem kredytowym w First National Bank of Minneapolis, aż do przejścia na emeryturę w 1979 roku.
Uczestnik Letnich Igrzysk Olimpijskich 1952, podczas których wystartował wyłącznie w karabinie dowolnym w trzech postawach z 300 m. Zajął 6. miejsce, będąc najlepszym amerykańskim strzelcem w tej konkurencji. W 1949 roku został drużynowym wicemistrzem świata w karabinie małokalibrowym leżąc z 50 i 100 m (skład zespołu: Arthur Cook, Arthur Jackson, Robert Sandager, Emmett Swanson, August Westergaard). Sandager ma w dorobku także 2 medale na Igrzyskach Panamerykańskich 1955. Za osiągnięcia w strzelectwie został wyróżniony odznaką wybitnego strzelca międzynarodowego (U.S. Distinguished International Shooter Badge).
Pod koniec II wojny światowej stacjonował na zamku Friedensburg w Niemczech, gdzie poznał 20-letnią Austriaczkę Brigitte Hedbawny. Pozostawał z nią w korespondencji listownej do 1969 roku, po czym pobrali się, gdy Hedbawny przeprowadziła się do Rumunii.
Wyniki.
Medale mistrzostw świata.
"Opracowano na podstawie materiałów źródłowych:"
Medale igrzysk panamerykańskich.
"Opracowano na podstawie materiałów źródłowych:"

</doc>
<doc id="5041495" url="https://pl.wikipedia.org/wiki?curid=5041495" title="Nototenia">
Nototenia



</doc>
<doc id="5041501" url="https://pl.wikipedia.org/wiki?curid=5041501" title="Ilmowiki">
Ilmowiki

Ilmowiki (; ) – wieś na Białorusi, w obwodzie witebskim, w rejonie miorskim, w sielsowiecie Uźmiony.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwały tu 82 osoby, 1 była wyznania rzymskokatolickiego, 71 prawosławnego a 10 mojżeszowego. Jednocześnie wszyscy mieszkańcy zadeklarowali białoruską przynależność narodową. Było tu 14 budynków mieszkalnych. W 1931 w 16 domach zamieszkiwały 84 osoby.
Wierni należeli do parafii rzymskokatolickiej i prawosławnej w Leonpolu. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR. Do 1962 wieś w składzie sielsowietu Malce.
Od 1991 w składzie niepodległej Białorusi.

</doc>
<doc id="5041502" url="https://pl.wikipedia.org/wiki?curid=5041502" title="Clinch River">
Clinch River

Clinch River – rzeka w stanach Tennessee i Wirginia w Stanach Zjednoczonych. Jej źródła znajdują się w pobliżu Tazewell w Wirginii. Płynie przez około 480 km do ujścia do Tennessee w Kingston.
Nazwa rzeki pochodzi od nazwiska odkrywcy, członka 19-osobowej wyprawy do Clinch Mountains i okolic. Etymologia ludowa wskazuje jednak pochodzenie od historii Irlandczyka, członka wyprawy Daniela Boone'a, który przy przekraczaniu rzeki wypadł z tratwy, krzycząc „clinch me!”, co miało oznaczać „chwyćcie mnie”.
Na rzece znajdują się dwie zapory wodne: Norris oraz Melton Hill. Wśród ważniejszych dopływów znajdują się: Powell River, Coal Creek, Hinds Creek, Bull Run Creek Beaver Creek i Poplar Creek.

</doc>
<doc id="5041503" url="https://pl.wikipedia.org/wiki?curid=5041503" title="Clinch (rzeka)">
Clinch (rzeka)



</doc>
<doc id="5041504" url="https://pl.wikipedia.org/wiki?curid=5041504" title="Myślenie dydaktyczne">
Myślenie dydaktyczne

Myślenie dydaktyczne – pojęcie z zakresu dydaktyki. Obejmuje wizję roli nauczyciela w procesie dydaktycznym, a co za tym idzie jego zadań oraz organizacji lekcji.
Strategie myślenia dydaktycznego.
U podłoża strategii myślenia dydaktycznego można wyszczególnić 3 pytania:
Wokół tych 3 pytań wykształciło się kilka różnych strategii, z czego wyróżnić można 3 najwyraźniej ukształtowane:
Dydaktyczne myślenie wdrożeniowe.
Myślenie to zakłada w swoich podstawach, że dydaktyka ma za zadanie wskazać instrumentalnie rozumiane metody działania, które służą arbitralnie ustalonym celom nauczania. W myśleniu wdrożeniowym program, formuła lekcji, podręczniki itp. są ujednolicone i odgórnie zdefiniowane przez program kształcenia; zaś dydaktyka jako taka jest odpowiedzialna jedynie za ich wdrożenie.
W myśleniu dydaktycznym nacisk kładziony jest na nauczanie, a nie na podmiotowe uczenie się przez uczniów. W szczególności nauczyciel jest w nim odpowiedzialny za szczegółowe planowanie i implementowanie do praktyki działań nauczyciela – nauczyciel pełni tu rolę kierowniczą.
Zgodnie z dydaktycznym myśleniem wdrożeniowym, to nauczyciel wywołuje u ucznia czynności i aktywności poznawcze. Przebieg lekcji jest tu ściśle zaplanowany w treści scenariusza, zwanego też konspektem.
Ściśle określone są też:
Niezależnie od tego, czy dydaktyk wdrożeniowy jest nauczycielem-praktykiem, czy naukowcem-teoretykiem, jego misją jest wypracowywanie zasad i metod osiągania założonych w odgórnie celów.
O jakości lekcji decyduje tu zgodność z konspektem – jakość lekcji jest tym wyższa, im lekcja jest bardziej zgodna z treścią konspektu.
Przebieg lekcji podlega ścisłej kontroli, co podyktowane jest troską o to, by podczas zajęć zdarzyło się dokładnie to, co zostało zaplanowane, i w sposób, jaki został zaplanowany.
Dydaktyczne myślenie interpretacyjno-konstruktywistyczne.
W dydaktycznym myśleniu interpretacyjnym skoncentrujemy się bardziej na procesie uczenia się niż na jednokierunkowym procesie nauczania przez nauczyciela. Istotne jest tu obserwacja i refleksyjne badanie zdarzeń poznawczych i społecznych, które przebiegają w toku działań:
W wyniku obserwacji działania nauczyciela ulegają silnej modyfikacji, a wraz tymi działaniami również modyfikuje się projektowanie lekcji.
Duży wpływ na przebieg lekcji ma uczeń, od jego aktywności zależy to, jakie cele obierze nauczyciel w bliskiej przyszłości. W związku z tym cele kształcenia są traktowane elastycznie i w sposób względnie otwarty. Cele są współtworzone razem z uczniami.
Wraz z uczniami są nie tylko cele, ale również zagadnienia i projekty do opracowania. Niczym naukowiec, nauczyciel staje się badaczem sytuacji na lekcji, na którą to sytuację składają się:
Zakłada się tu, że działania nauczyciela mają wywoływać zmiany w wiedzy i zachowaniach ucznia, ale ich kształt nie jest ściśle determinowany według woli nauczyciela – uczeń ma pewną swobodę interpretacyjną i może wyrazić własną inwencję.
Według koncepcji interpretacyjno-konstruktywistycznej dobry nauczyciel to nauczyciel refleksyjny, który zastanawia się nad poszczególnymi aspektami swoich interakcji z uczniami i własnego warsztatu pracy.
Lekcja podlega kontroli nauczyciela, lecz jej celem nie jest zapewnienie realizacji ściśle określonego programu, ale chęć zrozumienia uczniów.
Badacz akademicki, który pracuje w orientacji interpretacyjno-konstruktywistycznej, zadaje sobie podobne pytanie jak to zadawane przez nauczyciela. Analizuje on jednak rzeczywistość edukacyjną z perspektywy bardziej zdystansowanej i obejmuje w swojej analizie szerszy kontekst nauczania. Uwagę nauczyciela obejmuje kontekst zdarzeń na lekcji, a który składają się między innymi takie elementy jak:
Dydaktyczne myślenie krytyczne.
Ten rodzaj myślenia skupia się na rozpoznawaniu uwikłania nauczania w interesy władzy.
Nauczyciel, działający zgodnie ze strategią dydaktycznego myślenia krytycznego, analizuje program nauczania oraz dokonuje jego przekształceń dla celów emancypacyjnych. Cele te związane są z budowaniem u uczniów:
Nauczyciel w ten sposób ujmujący sens nauczania to nauczyciel transformatywny.
W myśleniu krytycznym zmiana, do której dąży nauczyciel, dotyczy nie tyle poszczególnych uczniów, co otaczającej uczniów i nauczyciela sytuacji społeczno-politycznej. Aby nauczyciel mógł doprowadzać do zmian na tym poziomie, musi rozumieć już nie tylko samą szkołę, ale też panujące poza nią stosunki władzy.
Z punktu widzenia nauczyciela krytycznego, można podejść sceptycznie i zakwestionować altruistyczny charakter szkoły, która nie koniecznie musi służyć realizacji dobra społecznego. Nauczyciel krytyczny dopuszcza ewentualność, że szkoła może też być w istocie narzędziem do osiągnięcia władzy i dominacji.
W ujęciu krytycznym rola nauczyciela, programu nauczania i projektu zajęć szkolnych skupiają się nie na wdrożeniu ściśle zaplanowanych celów, albo wpłynięciu na pojedynczego ucznia. Skupiają się one na zmianie stosunków społecznych. Cele realizowane przez nauczyciela krytycznego nie wynikają z odgórnie narzuconego wzorca, ale z norm etycznych indywidualnie przyjętych przez nauczyciela.
W związku ze świadomością powiązania nauczania i szkoły z polityką oraz interesami grup rządzących, w myśleniu krytycznym wyłania się tendencja do poszukiwania rozwiązań, które nie stanowią elementu edukacji państwowej. Rozwiązania, które są tu poszukiwane, skupiają się na potrzebach i inicjatywach oddolnych, które wyrastające z odmiennych oczekiwań różnych grup społecznych. W ten sposób pojmowane kształcenie podlega zasadom preferencji rynkowych, które są uwolnione od wpływów władzy państwowej.
Dydaktyka w ujęciu krytycznym nabiera silnie zindywidualizowanego rysu, bazującego na szkołach eksperymentalnych tworzonych według autorskich koncepcji edukacji.
Model krytyczny realizowany jest w niektórych szkołach społecznych i prywatnych.
Porównanie strategii myślenia dydaktycznego.
W przedstawionych powyżej podejściach widoczne są pewne wspólne elementy, do których zaliczyć można m. in.:
Z drugiej strony wyżej wymienione elementy tylko pozornie są zbieżne, gdyż założenia leżące u podstaw tych podejść oraz
cele, stawiane przez ich reprezentantów, przejawiają tak znaczące i daleko posunięte różnice, że owe elementy stają się czymś innym i są traktowane bardzo odmiennie. 
Przykład różnic w podejściu:
Do innych aspektów myślenia dydaktycznego, które różnicują wyżej wymienione podejścia zaliczamy te, które odnoszą się do następujących pytań:
W związku z powyższymi pytaniami, jakie można postawić, konieczne jest pamiętanie o tym, że poszczególnych elementów procesu dydaktycznego nie da się rozpatrywać w izolacji. Rozumienie każdego takiego elementu, zależy od całego kontekstu założeń i systemu pojęć, które składają się na określony sposób myślenia dydaktycznego.

</doc>
<doc id="5041505" url="https://pl.wikipedia.org/wiki?curid=5041505" title="Ofo">
Ofo



</doc>
<doc id="5041506" url="https://pl.wikipedia.org/wiki?curid=5041506" title="Mayaguana">
Mayaguana

Mayaguana – nizinna wyspa w archipelagu Wysp Bahama.
Mayaguana jest otoczona rafami koralowymi.
Na wyspie rozwinęła się turystyka.

</doc>
<doc id="5041507" url="https://pl.wikipedia.org/wiki?curid=5041507" title="Harpiogłów">
Harpiogłów



</doc>
<doc id="5041509" url="https://pl.wikipedia.org/wiki?curid=5041509" title="Harpiocephalus harpia">
Harpiocephalus harpia



</doc>
<doc id="5041516" url="https://pl.wikipedia.org/wiki?curid=5041516" title="Swati Mohan">
Swati Mohan

Swati Mohan (ur. 1983, w Bengaluru, Karnataka, Indie) - dr, hindusko-amerykańska inżynier lotnictwa, sprawowała nadzór nad wytycznymi i kontrolą operacji podczas misji NASA Mars 2020. 
Młodość i wykształcenie.
Swati Mohan urodziła się w Bengaluru w Indiach, skąd rodzina wyemigrowała po roku do Stanów Zjednoczonych. Wychowywała się w północnej Wirginii, w rejonie DC Washington. Kosmosem zainteresowała się w wieku 9 lat, oglądając "Star Trek". Początkowo planowała zostać pediatrą, ale mając 16 lat wybrała zajęcia z fizyki, a następnie zdecydowała się pogłębiać wiedzę o przestrzeni kosmicznej. Studiowała inżynierię mechaniczną i lotniczą na Cornell University, uzyskując następnie tytuł magistra i wreszcie - w 2010 r.- doktora na Massachusetts Institute of Technology (MIT) za doktorat z aeronautyki i astronautyki. Wspólnie z profesorem Dave`em Millerem badała operacje na orbicie w Space Systems Laboratory MIT. Pracowała również z zespołem SPHERES i nad środowiskiem testowym projektów MIT takich jak SWARM i ALMOST. Ze SPHERES wykonała dużo testów na Międzynarodowej Stacji Kosmicznej (ISS) oraz pracowała nad organizowanym przez zespół konkursem „Zero Robotics” skierowanym do uczniów klas gimnazjalnych i licealnych. 
W MIT była zaangażowana w działania Rady Absolwentów (Graduate Student Council), Sidney-Pacific Residence Hall (w tym Sidney-Pacific Intercultural Exchange (SPICE)) oraz Stowarzyszenie Absolwentów Aeronautyki i Astronautyki (Graduate Association of Aeronautics and Astronautics) (GA ^ 3).
Praca w NASA.
Swati Mohan pracuje w Laboratorium Napędu Odrzutowego (Jet Propulsion Laboratory) NASA w Pasadenie w Kalifornii i jest kierowniczką operacji Guidance &amp; Controls Operations dla misji Mars 2020. Do zespołu dołączyła w 2013 r. Jej rolą było zapewnienie właściwej orientacji statku kosmicznego, przewożącego na pokładzie łazika Perseverance podczas podróży na Marsa i doprowadzenie do bezpiecznego lądowania na powierzchni planety. 
Relację na żywo z lądowaniu łazika na Marsie 18 lutego 2021 r. nadawała bezpośrednio z Centrum Kontroli Misji. Po wypowiedzianych przez nią słowach "Przyziemienie potwierdzone", Centrum Kontroli Misji JPL wybuchło świętowaniem, klaskaniem i wzajemnymi gratulacjami (z zachowaniem dystansu społecznego z powodu COVID-19). 
Mohan tak wyjaśniła system nawigacji podczas lądowania: „Perseverance będzie pierwszą misją wykorzystującą Terrain-Relative Navigation [system nawigacji zależnej od terenu]. Opadając na spadochronie, będzie robić zdjęcia powierzchni Marsa i decydować, dokąd się udać, na podstawie tego, co widzi. To wreszcie będzie jak lądowanie z otwartymi oczami - posiadanie tej nowej technologii naprawdę pozwala wylądować na znacznie trudniejszym terenie niż [to było w przypadku] Curiosity czy jakiejkolwiek poprzedniej misji na Marsa".
Wcześniej pracowała nad misją Cassini na Saturna i GRAIL, parą małych statków kosmicznych, które mapowały pole grawitacyjne Księżyca.
Rodzina.
Dr Mohan jest żoną dr Santhosha Nadipurama, lekarza pediatry zajmującego się chorobami zakaźnymi i naukowca z Cedars-Sinai w Los Angeles, który również zajmuje się chorobami zakaźnymi u dzieci w David Geffen School of Medicine na UCLA. Para ma dwie córki, z których jedna urodziła się po tym, jak w 2013 r, dr Mohan rozpoczęła pracę nad projektem Mars 2020. Ojciec Swati,Srinivas Mohan Prabandham i matka, Jyoti Mohan, mieszkają na Florydzie.

</doc>
<doc id="5041519" url="https://pl.wikipedia.org/wiki?curid=5041519" title="Jakubowszczyzna (rejon miorski)">
Jakubowszczyzna (rejon miorski)

Jakubowszczyzna (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dziśnieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 107 osób, wszystkie były wyznania prawosławnego i zadeklarowały białoruską przynależność narodową. Były tu 22 budynki mieszkalne. W 1931 w 26 domach zamieszkiwało 125 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR. W latach 1959 – 1992 w składzie sielsowietu Jakubowszczyzna. Od 1959 do 1974 siedziba władz sielsowietu.
Od 1991 w składzie niepodległej Białorusi. Od 1992 do 2004 w składzie sielsowietu Czeress.

</doc>
<doc id="5041520" url="https://pl.wikipedia.org/wiki?curid=5041520" title="August Westergaard">
August Westergaard

August T. „Augie” Westergaard, zapisywany także jako August Westgaard (ur. 7 marca 1921 w Whiting, zm. 2 marca 2008 w Onawie) – amerykański strzelec, mistrz świata.
Życiorys.
Urodził się w wiejskiej rodzinie Chrisa i Flory. W 1939 roku ukończył Whiting High School. Przez całe życie był rolnikiem. Zasiadał w lokalnych instytucjach, głównie na szczeblu hrabstwa. Był członkiem National Rifle Association of America i American Single Shot Rifle Association.
Westergaard zdobył 4 medale w karabinie małokalibrowym na mistrzostwach świata, w tym 3 w konkurencjach drużynowych. Jedyne indywidualne podium wywalczył na zawodach w 1954 roku, gdy zdobył brąz w karabinie małokalibrowym 60-strzałowym leżąc z 50 m (przegrał wyłącznie z Gilmourem Boą i Kurtem Johanssonem). Wraz z drużyną osiągnął w tej konkurencji swoje jedyne zwycięstwo na mistrzostwach świata (skład zespołu: Arthur Cook, Arthur Jackson, August Westergaard, Verle Wright).
Był rezerwowym amerykańskiej reprezentacji na Letnich Igrzyskach Olimpijskich 1952. Westergaard ma w dorobku medale igrzysk panamerykańskich. Podczas turnieju w 1955 roku zdobył przynajmniej 3 medale w zawodach drużynowych, w tym dwa złota (karabin dowolny w trzech postawach z 300 m i karabin małokalibrowy leżąc z 50 m) i 1 brąz (karabin standardowy w trzech postawach z 300 m).
W 1950 roku poślubił Carolyn Reese, z którą miał 4 synów.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5041521" url="https://pl.wikipedia.org/wiki?curid=5041521" title="Dariusz Klechowski">
Dariusz Klechowski

Dariusz Klechowski (ur. 1966) – polski polonista, dyrektor Instytutu Polskiego w Moskwie (2015–2019).
Życiorys.
Dariusz Klechowski ukończył studia polonistyczne na Wydziale Filologicznym Uniwersytetu Łódzkiego (1991). Uczył w łódzkich szkołach, a następnie był wykładowcą w Syberyjskim Uniwersytecie Federalnym w Krasnojarsku. W latach 2009–2015 odpowiadał za organizację wydarzeń kulturalnych w Rosji i Białorusi w ramach Instytutu Adama Mickiewicza. Od 2015 do 2018 był dyrektorem Instytutu Polskiego w Moskwie.
Zajmuje się twórczością Witolda Gombrowicza i Juliana Stryjkowskiego. Występował także jako aktor w teatrze pantomimy oraz zajmował się reżyserią w teatrze młodzieżowym.

</doc>
<doc id="5041522" url="https://pl.wikipedia.org/wiki?curid=5041522" title="Ian Garrison">
Ian Garrison

Ian Garrison (ur. 14 kwietnia 1998 w Decatur) – amerykański kolarz szosowy.
Osiągnięcia.
Opracowano na podstawie:

</doc>
<doc id="5041528" url="https://pl.wikipedia.org/wiki?curid=5041528" title="Trygław (czasopismo)">
Trygław (czasopismo)

Trygław. Kwartalnik metapolityczny – czasopismo będące organem prasowym stowarzyszenia „Niklot”. 
Pierwszy numer czasopisma, z podtytułem „Sława Polsce – Sława Bohaterom!”, ukazał się jesienią 1997 roku. „Trygław” jest najdłużej ukazującym się pismem o tematyce zadrużnej i rodzimowierczej w Polsce. Redaktorem naczelnym jest Tomasz Szczepański.

</doc>
<doc id="5041529" url="https://pl.wikipedia.org/wiki?curid=5041529" title="Álvaro José Hodeg">
Álvaro José Hodeg



</doc>
<doc id="5041530" url="https://pl.wikipedia.org/wiki?curid=5041530" title="Edmund Jenings Randolph">
Edmund Jenings Randolph



</doc>
<doc id="5041536" url="https://pl.wikipedia.org/wiki?curid=5041536" title="Louis Fenton">
Louis Fenton

Louis Ferenc Puskas Fenton (ur. 3 kwietnia 1993 w Wellington) – nowozelandzki piłkarz pochodzenia węgierskiego występujący na pozycji prawego obrońcy w nowozelandzkim klubie Wellington Phoenix.
Kariera klubowa.
Team Wellington.
1 lipca 2011 podpisał kontrakt z klubem Team Wellington. Zadebiutował 23 października 2011 w meczu New Zealand Premiership przeciwko Southern United (2:0). Pierwszą bramkę zdobył 15 stycznia 2012 w meczu ligowym przeciwko Hawke's Bay United (2:6), w którym zdobył cztery bramki. W sezonie 2011/12 jego zespół zajął drugie miejsce w tabeli zdobywając wicemistrzostwo Nowej Zelandii.
Wellington Phoenix.
19 września 2012 przeszedł do drużyny Wellington Phoenix. Zadebiutował 6 października 2012 w meczu A-League przeciwko Sydney FC (2:0), w którym zdobył swoją pierwszą bramkę.
Team Wellington.
13 września 2017 podpisał kontrakt z zespołem Team Wellington. Zadebiutował 5 listopada 2017 w meczu New Zealand Premiership przeciwko Hawke's Bay United (1:1). Pierwszą bramkę zdobył 7 stycznia 2018 w meczu ligowym przeciwko Wellington Phoenix Reserves (4:1).
Wellington Phoenix.
1 lipca 2018 przeszedł do klubu Wellington Phoenix. Zadebiutował 21 października 2018 w meczu A-League przeciwko Newcastle United Jets (2:1). Pierwszą bramkę zdobył 15 grudnia 2018 w meczu ligowym przeciwko Central Coast Mariners (2:0).
Kariera reprezentacyjna.
Nowa Zelandia U-20.
W 2013 roku otrzymał powołanie do reprezentacji Nowej Zelandii U-20. Zadebiutował 21 marca 2013 w meczu fazy grupowej Mistrzostw Oceanii U-20 2013 przeciwko reprezentacji Papui-Nowej Gwinei U-20 (0:5), w którym zdobył dwie bramki. 21 maja 2013 otrzymał powołanie na Mistrzostwa Świata U-20 2013. Na Mundialu U-20 2013 zadebiutował 23 czerwca 2013 w meczu fazy grupowej przeciwko reprezentacji Uzbekistanu U-20 (0:3).
Nowa Zelandia U-23.
W 2012 roku otrzymał powołanie do reprezentacji Nowej Zelandii U-23. Zadebiutował 16 marca 2012 w meczu fazy grupowej eliminacji OFC na Igrzyska Olimpijskie 2012 przeciwko reprezentacji Papui-Nowej Gwinei U-23 (1:0). Pierwszą bramkę zdobył 21 marca 2012 w meczu eliminacji OFC na Igrzyska Olimpijskie 2012 przeciwko reprezentacji Tonga U-23 (0:10).
Nowa Zelandia.
W 2013 roku otrzymał powołanie do reprezentacji Nowej Zelandii. Zadebiutował 20 listopada 2013 w finale baraży interkontynentalnych o awans na Mistrzostwa Świata w Piłce Nożnej 2014 przeciwko reprezentacji Meksyku (2:4).
Życie prywatne.
Fenton urodził się w Wellington, w Nowej Zelandii. Jego matka jest Węgierką, a on sam posiada dwa obywatelstwa. Fenton nosi imię na cześć węgierskiego piłkarza Ferenca Puskása.

</doc>
<doc id="5041543" url="https://pl.wikipedia.org/wiki?curid=5041543" title="Elisabeth Schumann">
Elisabeth Schumann

Elisabeth Schumann (ur. 13 czerwca 1888 w Merseburgu, zm. 23 kwietnia 1952 w Nowym Jorku) – niemiecka śpiewaczka, sopran.
Życiorys.
Była prawnuczką Henrietty Sontag. Studiowała w Dreźnie u Natalie Haenisch, w Berlinie u Marie Dietrich oraz w Hamburgu u Almy Schadow. Zadebiutowała w 1909 roku w Stadttheater w Hamburgu w roli Pasterza w "Tannhäuserze" Richarda Wagnera. W 1914 roku wystąpiła po raz pierwszy w Metropolitan Opera w Nowym Jorku w roli Zofii w "Kawalerze srebrnej róży" Richarda Straussa, w tej samej roli debiutowała w 1924 roku w londyńskim Covent Garden Theatre. W latach 1919–1938 związana była z Operą Wiedeńską. Od 1922 do 1936 roku regularnie występowała na festiwalu w Salzburgu, w latach 1924–1931 występowała też w mediolańskiej La Scali. W 1921 roku odbyła wielkie tournée koncertowe po Stanach Zjednoczonych, wspólnie z akompaniującym jej jako pianista Richardem Straussem. Po aneksji Austrii przez III Rzeszę w 1938 roku wyemigrowała do USA, w 1944 roku przyznano jej amerykańskie obywatelstwo. Wykładała w Curtis Institute of Music w Filadelfii. W 1945 roku wystąpiła w Royal Albert Hall w Londynie, a w 1947 roku na pierwszym festiwalu w Edynburgu.
Jej popisową partią była rola Zofii w "Kawalerze srebrnej róży" Richarda Straussa, ceniono ją też za rolę Ewy w "Śpiewakach norymberskich" Richarda Wagnera. Ponadto miała w swoim repertuarze role z oper W.A. Mozarta, Beethovena, Gounoda, Meyerbeera, Lortzinga i Humperdincka, a także pieśni Schuberta, Schumanna, Wolfa i R. Straussa. Dokonała licznych nagrań płytowych.
Odznaczona została orderem Legii Honorowej, otrzymała też tytuł Kammersängerin. Opublikowała pracę "German Song" (wyd. Londyn 1948).

</doc>
<doc id="5041546" url="https://pl.wikipedia.org/wiki?curid=5041546" title="Agnieszka Pollo">
Agnieszka Pollo

Agnieszka Maria Pollo (ur. 11 stycznia 1972) – polska astrofizyczka, pracowniczka Obserwatorium Astronomicznego Uniwersytetu Jagiellońskiego i Narodowego Centrum Badan Jądrowych.
Życiorys.
Agnieszka Pollo w 2000 obroniła w Centrum Astronomicznym im. Mikołaja Kopernika Polskiej Akademii Nauk napisaną pod kierunkiem Romana Juszkiewicza pracę doktorską "Testowanie teorii niestabilności grawitacyjnej przy pomocy dwuwymiarowych katalogów galaktyk". W 2011 habilitowała się na Uniwersytecie Jagiellońskim w dziedzinie nauk fizycznych, dyscyplinie astronomia. W 2021 otrzymała tytuł naukowy profesora nauk ścisłych i przyrodniczych.
Zawodowo związana z Wydziałem Fizyki, Astronomii i Informatyki Stosowanej UJ oraz Narodowym Centrum Badań Jądrowych, gdzie kieruje Zakładem Astrofizyki. Pracowała także w we Włoszech i w we Francji.
Zainteresowania naukowe i prace badawcze.
Zajmuje się kosmologią obserwacyjną i astrofizyką pozagalaktyczną. Bada, jak na podstawie rozkładu widocznych w różnych zakresach promieniowania galaktyk odtworzyć własności całego Wszechświata i rozkład ciemnej materii. Współtworzyła głęboki przegląd galaktyk . Kierowała polską komórką głębokiego przeglądu nieba VIMOS Public Extragalactic Redshift Survey (VIPERS). Zebrane dane pozwoliły stworzyć największą trójwymiarową mapę Wszechświata z czasów, gdy był dwa razy młodszy niż obecnie. Wykorzystuje klasyczne metody statystyczne oraz nowoczesne algorytmy uczenia maszynowego.
Koordynuje działania polskiej części szwajcarsko-polsko-chińsko-niemieckiego zespołu, który buduje eksperyment POLAR-2, w którym od 2024 roku z pokładu chińskiej stacji kosmicznej będą obserwowane rozbłyski gamma. Wraz z zespołem uczestniczy też w badaniach galaktyk i kwazarów w „oknie na pozagalaktyczny świat” na północnym biegunie ekliptycznym.
Agnieszka Pollo prowadzi aktywną działalność popularyzującą astronomię, gości w programach radiowych i telewizyjnych.
Członkini Komitetu Astronomii PAN od roku 2020 oraz Komitetu Ewaluacji Jednostek Naukowych – Komisji do spraw Grupy Nauk Ścisłych i Inżynierskich MNiSW w latach 2012-2014.
Córka Iwo Polla oraz Zofii z d. Boczkowskiej. Ma brata Rafała (ur. 1980).

</doc>
<doc id="5041553" url="https://pl.wikipedia.org/wiki?curid=5041553" title="Tiya Sircar">
Tiya Sircar

Tiya Sircar (ur. 16 maja 1982 w Teksasie) – amerykańska aktorka, która wystąpiła m.in. w serialu "".

</doc>
<doc id="5041555" url="https://pl.wikipedia.org/wiki?curid=5041555" title="Hikvision">
Hikvision

Hikvision (), pełna nazwa Hangzhou Hikvision Digital Technology Co., Ltd. (chiń. ) – chińskie przedsiębiorstwo elektroniczne. Jego portfolio obejmuje kamery, programy do rozpoznawania twarzy i sprzęt do wideomonitoringu. Przedsiębiorstwo zostało założone w 2001 roku, a swoją siedzibę ma w Hangzhou (prowincja Zhejiang).
Spółka zależna Hikstorage (zał. 2017) zajmuje się produkcją kart pamięci, przenośnych nośników danych, dysków SSD oraz urządzeń pokrewnych, skierowanych do graczy bądź do zastosowania w systemach monitoringu.
Stany Zjednoczone zarzucają koncernowi udział w łamaniu praw człowieka. Zdaniem Amerykanów ich urządzenia są wykorzystywane w represjach wobec mniejszości etnicznych w ChRL, zwłaszcza mniejszości ujgurskiej. W sierpniu 2019 r. wszedł w życie zakaz stosowania rozwiązań Hikvision przez rząd USA, a w październiku 2019 r. firma trafiła na „czarną listę” amerykańskiego departamentu handlu.

</doc>
<doc id="5041562" url="https://pl.wikipedia.org/wiki?curid=5041562" title="You Still Touch Me">
You Still Touch Me

You Still Touch Me – piosenka napisana i nagrana przez brytyjskiego muzyka Stinga, którą wydano w 1996 roku na drugim singlu, który promował jego piąty solowy album "Mercury Falling" (1996). 
W lutym 1996 roku, przed wydaniem albumu i singla, Sting wykonał tę piosenkę (i „Let Your Soul Be Your Pilot”) na żywo podczas amerykańskiego programu telewizyjnego "Saturday Night Live" (sez. 21, odc. 14), który wyemitowano na kanale NBC.
Piosenkę umieszczono na dwupłytowej wersji albumu kompilacyjnego "The Best of 25 Years" (2011), który zawierał głównie solowe nagrania Stinga (pozostałe to utwory koncertowe „Message in a Bottle” i „Demolition Man” z dyskografii zespołu The Police).
Wypowiedzi i opinie.
W 1996 roku w kanadyjskim czasopiśmie muzycznym „RPM” w rubryce dotyczącej nowych wydawnictw dziennikarz Ron Rogers napisał o tym utworze: „Zbyt często piosenki takie jak «You Still Touch Me» i «I Was Brought to My Senses» wydają się płytkie, pozbawione mocnych haczyków i dużej dawki energii. Niektórzy mogą czuć rozczarowanie tą płytą, zapewne z powodu jego [dotychczas] niewyczerpanej reputacji jako autora piosenek”. Z kolei na łamach ogólnoeuropejskiego czasopisma muzycznego „Music &amp; Media”, w podsumowaniu nowo wydanych albumów, napisano o dwu utworach z "Mercury Falling": „Podnoszący na duchu klimat gospel pierwszego singla «Let Your Soul Be Your Pilot» i klasyczna dusza «You Still Touch Me» tworzą wspaniałe utwory radiowe”. W amerykańskim periodyku muzycznym „Network 40” John Kilgo zaznaczył, że według tamtejszych radiowców „[«You Still Touch Me»] ma zdecydowanie bardziej popowe brzmienie niż jego poprzedni singiel; to świetna piosenka”, a sam dziennikarz dodał, że to „przystępny numer”.
W amerykańskim czasopiśmie branżowym „Billboard” Larry Flick napisał o singlu z tą piosenką: „Świetny nowy singiel Stinga «You Still Touch Me» w formacie CD zawiera kilka bonusowych przysmaków, które warto prześledzić, w tym uroczą, krótką «Lullabye to Anxious Child» i poetycką balladę «The Pirate’s Bride». Uważajcie jednak na figlarną, rozkołysaną tajną broń «Twenty-Five to Midnight», która wcześniej pojawiła się w zagranicznej wersji najnowszego zestawu Stinga, "Mercury Falling"”.

</doc>
<doc id="5041563" url="https://pl.wikipedia.org/wiki?curid=5041563" title="Aleksander Grądkowski">
Aleksander Grądkowski

Aleksander Grądkowski (ur. 10 października 1916 w Orszy, Białoruś, zm. marzec 1978 w Warszawie) – polski bokser, reprezentant Polski.
Kariera.
Naukę boksu rozpoczął w 1932 roku w klubie YMCA Warszawa, w 1937 reprezentował barwy warszawskich Czechowic. Startując w mistrzostwach kraju, w kategorii półśredniej dwukrotnie zdobył wicemistrzostwo Polski w 1939 i 1946, ten drugi medal w mistrzostwach wywalczył przenosząc się po wojnie do Katowic dla klubu WMKS Katowice. W latach 1945–1946 dwukrotnie wystąpił w reprezentacji Polski odnosząc 2 zwycięstwa. Karierę sportową zakończył w klubie Pogoń Katowice w 1948 roku, zarazem rozpoczynając pracę szkoleniową w tym klubie. Trenował kluby: Budowlanych Bytom, CWKS Warszawa, Stali Stalowa Wola, Moto Jelcz Oława i Broni Radom.
W ringu stoczył 150 walk, odnosząc 130 zwycięstw,2 remisy, przy 18 przegranych.

</doc>
<doc id="5041564" url="https://pl.wikipedia.org/wiki?curid=5041564" title="Brill Publishers">
Brill Publishers

Brill Publishers – holenderskie wydawnictwo specjalizujące się w wydawaniu publikacji naukowych. Jego początki sięgają 1683 roku. Jego roczny program wydawniczy składa się z ponad 20 czasopism, 20 roczników i ok. 120 nowych tytułów książkowych.

</doc>
<doc id="5041565" url="https://pl.wikipedia.org/wiki?curid=5041565" title="Lyn Jacenko">
Lyn Jacenko

Lynette Marie Jacenko, z domu Tillett (ur. 15 sierpnia 1953) – australijska lekkoatletka, specjalistka skoku w dal, sprinterka i wieloboistka, medalistka igrzysk Wspólnoty Narodów, olimpijka.
Kariera sportowa.
W wieku 17 lat 22 listopada 1970 w Sydney ustanowiła nieoficjalny rekord świata w biegu na 60 metrów czasem 7,1 s.
Zajęła 16. miejsce w pięcioboju i odpadła w kwalifikacjach skoku w dal na igrzyskach olimpijskich w 1972 w Monachium. Zwyciężyła w sztafecie 4 × 100 metrów i zajęła 2. miejsce w skoku w dal na igrzyskach Konferencji Pacyfiku w 1973 w Toronto. Zajęła 5. miejsce w skoku w dal na igrzyskach Brytyjskiej Wspólnoty Narodów w 1974 w Christchurch. Zwyciężyła w skoku w dal i w sztafecie 4 × 100 metrów na igrzyskach Konferencji Pacyfiku w 1977 w Canberze.
Zwyciężyła w skoku w dal w zawodach pucharu świata w 1977 w Düsseldorfie. Zdobyła brązowy medal w sztafecie 4 × 100 metrów (w składzie: Colleen Beazley, Denise Boyd, Jacenko i Roxanne Gelle) oraz zajęła 8. miejsce w skoku w dal na igrzyskach Wspólnoty Narodów w 1978 w Edmonton. Zajęła 7. miejsce w skoku w dal w zawodach pucharu świata w 1979 w Montrealu.
Była mistrzynią Australii w skoku w dal w 1971/1972, 1976/1977, 1977/1978 i 1978/1979, wicemistrzynią w tej konkurencji w 1972/1973 i 1973/1974 oraz brązową medalistką w 1979/1980. Była również mistrzynią swego kraju w pięcioboju w 1971/1972 oraz wicemistrzynią w biegu na 100 metrów przez płotki w 1972/1973. 
Dwukrotnie poprawiała rekord Australii w skoku w dal do rezultatu 6,70 m, uzyskanego 18 marca 1978 w Brisbane, a także trzykrotnie w pięcioboju do wyniku 4283 pkt, uzyskanego 23 marca 1972 w Perth.

</doc>
<doc id="5041569" url="https://pl.wikipedia.org/wiki?curid=5041569" title="Lyn Tillett">
Lyn Tillett



</doc>
<doc id="5041578" url="https://pl.wikipedia.org/wiki?curid=5041578" title="Roman Strzemiecki">
Roman Strzemiecki

Roman Józef Strzemiecki (ur. 23 lutego 1948) – polski dziennikarz i dyplomata, ambasador RP w Tanzanii (2000–2004).
Życiorys.
Roman Strzemiecki był przez pięć i pół roku korespondentem bliskowschodnim Polskiej Agencji Prasowej w Bejrucie i Kairze. Przez 3 lata pracował w dziale zagranicznym „Polityki”. W latach 2000–2004 ambasador RP w Tanzanii. Był doradcą politycznym polskich generałów w Iraku przez trzy lata (ok. 2008) oraz zastępcą ambasadora w Kuwejcie.
Skazany za kłamstwo lustracyjne.

</doc>
<doc id="5041579" url="https://pl.wikipedia.org/wiki?curid=5041579" title="Oak Creek (Arizona)">
Oak Creek (Arizona)

Kanion Oak Creek, położony w północnej Arizonie pomiędzy miastami Flagstaff i Sedona. Jest często opisywany jako mniejszy kuzyn Wielkiego Kanionu Kolorado. Droga stanowa 89A wjeżdża do kanionu na jego północnym krańcu, a następnie przemierza dno kanionu przez około 21 kilometrów, aż do wjazdu do miasta Sedona.
Geologia.
Dowody geologiczne sugerują powstanie pierwotnego kanionu około osiemośmiu do dziesięciu milionów lat temu. Przodek Oak Creek Canyon został następnie wypełniony przez osady żwirowe i lawy w okresie od 6 do 8 milionów lat temu w epoce miocenu. 
Spektakularnie wyerodowane ściany kanionu zbudowane są głównie z paleozoicznych skał osadowych. Najmłodsze skały odsłonięte w kanionie to seria bazaltowych law, które tworzą wschodnią krawędź i ich wiek szacuje się na 6 milionów lat.
Rekreacja.
Oak Creek Canyon znajduje się na terenie Coconino National Forest. Części kanionu zostały wyznaczone jako federalne obszary dzikiej przyrody w ramach Red Rock-Secret Mountain Wilderness. Służba Leśna Stanów Zjednoczonych zarządza kilkoma kempingami, miejscami piknikowymi i terenami rekreacyjnymi w kanionie. Teren jest popularnym miejscem wędrówek górskich po wielu szlakach prowadzących do bocznych kanionów lub na obrzeża kanionu. Najpopularniejszy jest szlak prowadzący przez pierwsze 5 km w górę West Fork of Oak Creek, wąskiej odnogi bocznej kanionu.

</doc>
<doc id="5041582" url="https://pl.wikipedia.org/wiki?curid=5041582" title="Maria Schayer-Gorska">
Maria Schayer-Gorska

Maria Schayer-Gorska (ur. 3 września 1876 we Lwowie, zm. 1944 w Warszawie) – polska malarka.
Lata edukacji.
Maria Schayer-Gorska była córką lwowskiego kupca i działacza społecznego Juliana Schayera, jej brat Lilian również był malarzem. Była osobą głuchoniemą. W latach 1884–1891 pobierała nauki w Zakładzie Głuchoniemych we Lwowie. W latach 1888–1889 i 1891–1894 studiowała malarstwo, rysunek i zdobnictwo we lwowskiej Szkole Przemysłowej pod kierunkiem Władysława Kłapkowskiego i Tadeusza Rybkowskiego. W 1894 roku otrzymała nagrodę za swoją pracę – malowany stolik, na wystawie na lwowskiej Powszechnej Wystawie Krajowej. W latach 1895–1898 pobierała nauki malarstwa w pracowniach Marcelego Harasimowicza i Aleksandra Augustynowicza. W 1900 wyjechała do Paryża, gdzie przez trzy kolejne lata uczęszczała na studia malarskie w paryskiej Académie de la Grande Chaumière. Z tego okresu pochodzą jej prace: pastele "Japonka", "Podlotek czytający", "Dziewczyna z chryzantemami" – wszystkie w 1902 roku zostały wysłane na wystawę Towarzystwa Przyjaciół Sztuk Pięknych we Lwowie. Ponadto podczas paryskich studiów Maria Schayer-Gorska namalowała kopię obrazu Leonarda da Vinci "La Belle Ferronière" a w latach 1903–1904 pastel "Holenderka" oraz kompozycje figuralne i pejzaże. 
Działalność twórcza.
W 1904 roku Maria Schayer-Gorska powróciła do Lwowa, gdzie udzielała lekcji rysunki i malarstwa. W 1909 roku wyszła za mąż za Wacława Światopełk-Gorskiego i przeprowadziła się do Warszawy. Po I wojnie światowej Gorska pracowała jako nauczycielka rysunku w warszawskim Instytucie Głuchoniemych. Do 1944 roku mieszkała w Warszawie; prawdopodobnie zginęła podczas powstania warszawskiego. W latach 1925–1939 była członkiem rzeczywistym TZSP. 
W pierwszych latach po powrocie do Lwowa Górska tworzyła prace na zamówienie, głównie portrety w oleju i pastelach m.in. "Portret hrabiny Sz." (1905), "Portret adm. Horowitza", "Portret prof. Kazimierza Twardowskiego" (olej, 1906). W 1905 roku namalowała cykl obrazów olejnych o tematyce szpitalnej: "Klinika dr. Rydygiera we Lwowie", "Sala kliniczna we Lwowie", "Przy chorej".
Wystawy.
Od 1905 do 1908 oraz w 1910 roku Maria Schayer-Gorska wystawiała swoje prace w lwowskiej TPSP. Ponadto w 1907 roku wystawiała swoje prace powstałe w okresie paryskim i w Normandii. W 1917 roku na lwowskiej wystawie został sprzedany jej obraz pt. "Paryż" ofiarowany przez artystkę jako dar. Po I wojnie światowej, wystawiała swoje prace głównie w Towarzystwie Zachęty Sztuk Pięknych w Warszawie. Wraz z Marylą Szczytt-Lednicką jest współautorką projektu grobowca rodziny Lednickich na warszawskich Powązkach powstałego w 1925 roku. W 1933 uczestniczyła w wystawie zbiorowej prac artystów głuchoniemych zorganizowanej z okazji 50-lecia istnienia Towarzystwa Głuchoniemych „Opatrzność”. Do najlepszych jej prac zalicza się obraz pt. "Kobieta idąca" wystawiany na wystawie w lwowskiej TPSP w 1908 roku oraz obraz "Przerwana modlitwa" z 1916 wystawiany w TZSP. Jej obrazy "Park w nocy" (1904), "Popiersie dziewczynki" (1907) znajdują się w Muzeum Narodowym w Krakowie; obraz "Żaglówki i łodzie na rzece" (olej, 1904) znajduje się w Muzeum Narodowym w Warszawie. 

</doc>
<doc id="5041583" url="https://pl.wikipedia.org/wiki?curid=5041583" title="Aniela Walewska">
Aniela Walewska

Aniela Walewska, z domu Kuszel, ps. „Wanda Odrowąż”, „Bożenna” (ur. 1826, zm. 25 sierpnia 1873) – polska pisarka, autorka wspomnień.
Życiorys.
Urodziła się w 1826 roku, pochodziła z Krakowa. Jej rodzicami byli pułkownik Wojska Polskiego Antoni Kuszel i Teresa z de Rivière Załuskich. Wyszła za mąż za hrabiego Stanisława Walewskiego.
Posługiwała się pseudonimami „Wanda Odrowąż” i „Bożenna”. Między styczniem 1847 roku a majem 1848 roku odbyła podróż po Włoszech, prawdopodobnie po części, by wyjechać z Galicji po klęsce powstania krakowskiego. Brała udział w miejscowym życiu kulturalnym, utrzymując jednocześnie mocne więzi z polskim środowiskiem. Na podstawie swoich doświadczeń opublikowała w 1850 roku wspomnienia "Kilka chwil we Włoszech w latach 1847 i 1848", które są znaczącym źródłem wiedzy na temat pobytu Adama Mickiewicza w Rzymie. Choć Walewska skupiła się na opisywaniu swoich wrażeń estetycznych, poświęcając wiele miejsca włoskiej przyrodzie i sztuce, na drugim planie wyraźnie zarysował się obraz gorącej atmosfery politycznej we Włoszech, którą autorka wyczuwała np. w kuluarach teatrów. Jednocześnie, pomimo licznych atrakcji czasu podróży, Walewska wracała myślami do trudnej sytuacji ojczyzny.
Jej następne dzieło "Stefania. Powieść dzisiejsza" (1853) zostało ostro skrytykowane na łamach „Gazety Warszawskiej”, a w obronę wziął je redaktor dziennika „Czas”. Pozytywnie o powieści wypowiedzieli się Antoni Jaksa-Marcinkowski i Józef Ignacy Kraszewski.
Zmarła 25 sierpnia 1873 roku, pochowano ją na cmentarzu Powązkowskim w Warszawie.

</doc>
<doc id="5041584" url="https://pl.wikipedia.org/wiki?curid=5041584" title="HMAS Darwin (1982)">
HMAS Darwin (1982)

HMAS Darwin (FFG 04) – australijska fregata rakietowa, czwarty okręt typu "Adelaide", pełniący służbę w latach 1984–2017.
Skrócony opis.
W latach siedemdziesiątych XX wieku, dowództwo Royal Australian Navy planowało wprowadzić do służby nowy typ okrętów w celu zastąpienia przestarzałych jednostek typu "Daring" i typu "River". Rozważano dwie opcje zakupowe, pierwszą był zakup brytyjskich niszczycieli rakietowych "typu 42", a drugą amerykańskie fregaty typu "Oliver Hazard Perry". Finalnie zdecydowano się zakupić i wybudować na licencji fregaty typu "Oliver Hazard Perry".
W kwietniu 1974 roku zatwierdzona została decyzja o nabyciu od Stanów Zjednoczonych dwóch jednostek. W 1977 zamówienie rozszerzono o zakup dodatkowych dwóch okrętów. Wszystkie jednostki konstruowane były w stoczni w Seattle, w stanie Waszyngton, należącej do Todd Shipyards Corporation (obecnie Todd Pacific Shipyards Corporation).
Uzbrojenie i wyposażenie.
Na uzbrojenie fregaty składały się jedna, pojedyncza wyrzutnia pocisków rakietowych Mk 13 Mod. 4 GMLS (Guided Missile Launching Systems). Jednostka ognia wynosiła 4 przeciwokrętowe pociski manewrujące RGM-84L Harpoon Block 2 oraz 36 rakiet przeciwlotniczych RIM-66L-2 Standard MR. Dodatkowo okręt posiadał wielokomorową wyrzutnię pionowego startu Mark 41 Vertical Launching System oraz pociski przeciwlotnicze ESSM. Uzbrojenie artyleryjskie stanowiła armata uniwersalna Mk 75 kalibru 76 mm, armata przeciwlotnicza CIWS Phalanx Block 1B, zaś broń przeciwpodwodną stanowiły dwie wyrzutnie torpedowe kalibru 324 mm dla torped Mk 32.
Okręt wyposażony był m.in. w radar dozoru powietrznego dalekiego zasięgu AN/SPS-49A(V)1, radar dozoru nawodnego i nawigacyjny AN/SPS-55, holowany, pasywny system elektro-akustyczny AN/SLQ-25 Nixie oraz wyrzutnie celów pozornych kalibru 130 mm Mk 137.
Budowa HMAS „Darwin” rozpoczęła się 3 lipca 1981 roku położeniem stępki. Wodowanie odbyło się 26 marca 1982 roku, zaś uroczyste wcielenie okrętu do służby w Royal Australian Navy 21 lipca 1984 roku.
Przebieg służby.
HMAS „Darwin” (FFG 04) wcielony został do służby w Royal Australian Navy 21 lipca 1984 roku. Na przełomie lat dziewięćdziesiątych i dwutysięcznych, planowano modernizację czterech z sześciu okrętów typu Adelaide. Wśród czterech zmodernizowanych jednostek znalazł się FFG 04. W wyniku modernizacji okręt został doposażony w wyrzutnię pionowego startu Mark 41 Vertical Launching System oraz uzbrojony w pociski przeciwlotnicze RIM-162 Evolved Sea Sparrow, pociski SM-1MR zostały zastąpione nowocześniejszą konstrukcją SM-2MR. Dodatkowo zmodernizowano wyposażenie elektroniczne okrętu, m.in. systemy dowodzenia i systemy hydrolokacyjne.
Okręt wycofano ze służby 9 grudnia 2017 roku.

</doc>
<doc id="5041588" url="https://pl.wikipedia.org/wiki?curid=5041588" title="HMAS Darwin (FFG 04)">
HMAS Darwin (FFG 04)



</doc>
<doc id="5041590" url="https://pl.wikipedia.org/wiki?curid=5041590" title="Infinix Mobile">
Infinix Mobile

Infinix Mobile – chiński producent telefonów komórkowych z siedzibą w Hongkongu. Stanowi spółkę zależną Transsion.
Marka powstała po nabyciu francuskiej firmy Sagem Wireless w 2011 roku.
Przedsiębiorstwo zostało założone w 2013 roku. Według danych Infinix Mobile przedsiębiorstwo ma lokalne oddziały w ponad 60 krajach.
Na przełomie lipca i sierpnia 2022 przedsiębiorstwo weszło do Polski i Czech.

</doc>
<doc id="5041591" url="https://pl.wikipedia.org/wiki?curid=5041591" title="Adam Szczuciński">
Adam Szczuciński

Adam Szczuciński (ur. 1978) – polski lekarz neurolog i eseista. 
W latach 2014–2018 członek zespołu redakcyjnego „Zeszytów Literackich”. Laureat Nagrody „Zeszytów Literackich” za debiut im. Konstantego A. Jeleńskiego (2003). W 2008 roku nakładem Zeszytów Literackich ukazał się tom jego szkiców "Włoskie miniatury". Jego drugą książkę "Paradiso" w marcu 2021 roku wydało wydawnictwo Próby. 
Mieszka i pracuje w Poznaniu. 
Twórczość.
Debiutował w 2001 roku w 73 numerze „Zeszytów Literackich” artykułem pt. "San Michele". Publikowane na przestrzeni lat minieseje w wydaniu książkowym ukazały się nakładem Zeszytów Literackich w 2008 roku pod tytułem "Włoskie miniatury." Książka jest poświęcona współczesnym podróżom do Włoch (Wenecja, Florencja, Rzym, Neapol i Sycylia), Hiszpanii i Tunezji. Zawiera opis wędrówek, spotkań z ludźmi, sztuką i literaturą. Pokazuje, jak odnajdywać ślady przeszłości w dzisiejszym krajobrazie Włoch.
„Chciałbym oszukać czas. Odnaleźć ścieżki, którymi wędrowali pisarze. Zobaczyć podobny krajobraz, podobny horyzont. Móc kiedyś powiedzieć, jak Jan Kott: «Parę razy w życiu udało mi się dotknąć tego kawałka materii, od którego zaczynał się świat pisarzy».”
Zafascynowany twórczością Josifa Brodskiego, w wydanym w 2021 roku tomie "Paradiso" opisuje swoje wyprawy do Wenecji śladami noblisty. Podobnie jak "Włoskie miniatury", "Paradiso" składa się ze szkiców z podróży, zarówno rzeczywistych, jak i wyobrażonych. Twarze pasażerów pociągu, załamanie światła na weneckim murze, smak porannej kawy stają się przedłużeniem czytanego przed snem wiersza. Autor wędruje po Wenecji śladami Brodskiego (zawsze z książkami ulubionego poety w kieszeni). Z zachwytem przygląda się dziełom sztuki, naturze. Dociera też do Wilna, Rzymu, Monterchi, Paryża. Tworzy wielobarwną mozaikę ludzkich historii, by wydobyć z pokładów niepamięci to, co jednostkowe, kruche, ulotne.
„Wzruszają mnie opłotki Wenecji. Pusty skwer na wyspie San Pietro, stare kościoły – nikt już ich nie otwiera, nikt już się w nich nie modli. Ogrody pełne porzuconych ułomków, pękniętych rzeźb. Dawne szpitale, warsztaty. Próbuję wykroić dla siebie fragment tej niezwykłej przestrzeni, znaleźć miejsca, których nikt nie chce, nie pragnie. Rok przed śmiercią Josif Brodski nazwał Wenecję ziemskim rajem, wychwalał jej czyste powietrze, «którego wdychaniem nie podobna się znudzić, szczególnie pod koniec». Chodząc po Wenecji, rozmawiam z Brodskim.”

</doc>
<doc id="5041593" url="https://pl.wikipedia.org/wiki?curid=5041593" title="Władysław Gniewosz (1829–1901)">
Władysław Gniewosz (1829–1901)

Władysław Eustachy Rajmund Gniewosz z Oleksowa herbu Rawicz (ur. 1829, zm. w październiku 1901) – pułkownik C. K. Armii, c. k. podkomorzy i c. k. tajny radca.
Życiorys.
Władysław Eustachy Rajmund Gniewosz urodził się w 1829. Był jednym z ośmiorga dzieci Wiktora Gniewosza (1792-1840, właściciel dóbr Nowosielce i tamtejszego dworu, Gniewosz, Tokarnia, Karlików) i Łucji (1802-1894, córka Sebastiana Ostaszewskiego). Jego braćmi byli: Edward (1822-1906, poseł na Sejm Krajowy i do Rady Państwa), Zygmunt (1827-1909, c. k. generał i szambelan cesarski), Feliks (1836-1897, właściciel dóbr, urzędnik). Miał także trzy siostry. Był też stryjeczno-ciotecznym bratem (kuzynem) Włodzimierza Gniewosza oraz dalszym kuzynem Jana Nepomucena Gniewosza. 
Został oficerem Armii Cesarstwa Austriackiego. Przed 1850 został podporucznikiem 1 klasy w 63 pułku piechoty w Tarnopolu, około 1850 awansowany na nadporucznika. Od około 1852 służył w 55 pułku piechoty w Monza, po czym około 1853 został przeniesiony do 43 pułku piechoty w Bergamo. Od około 1859 w stopniu kapitana 1 klasy był oficerem utworzonego w tym roku 76 pułku piechoty w Oedenburgu, około 1868 w Klagenfurcie. W tym okresie, podczas wojny prusko-austriackiej brał udział w bitwie pod Custozą 24 czerwca 1866, a za swoje bohaterstwo został odznaczony. Po utworzeniu C. K. Armii został zweryfikowany w stopniu kapitana 1 klasy piechoty liniowej ze starszeństwem z dniem 5 kwietnia 1859. Pozostawał oficerem 76 Węgierskiego pułku piechoty ze sztabem w Trieście. Następnie został awansowany na majora z dniem 16 czerwca 1870. Od tego czasu był oficerem sztabu 76 pułku piechoty, od około 1872 ze sztabem w Cattaro, od około 1873 w Zara, a od około 1874 w Wiedniu.
Został awansowany na stopień podpułkownika w korpusie sztabu generalnego (piechoty, strzelców i pionierów) z dniem 1 listopada 1876. Od tego czasu był oficerem 45 pułku piechoty ze sztabem w Brünn oraz z komandem rezerwy i stacją okręgu uzupełnień w Sanoku (tj. nieopodal rodzinnych stron Gniewoszów). W sierpniu 1878 został mianowany rezerwowym komendantem 10 pułku piechoty, ze sztabem w Jarosławiu, a od około 1879 w Przemyślu. Został awansowany na stopień pułkownika z dniem 15 listopada 1879. Od października 1880 był komendantem 20 pułku piechoty ze sztabem w Olmütz oraz komandem rezerwy i okręgu uzupełniającego w Nowym Sączu. Na własną prośbę i po uzyskaniu wyników superarbitrażu w marcu 1882 jako inwalida został przeniesiony w stan spoczynku, zaś ogłoszono wówczas oficjalnie "wyrazy najwyższego zadowolenia w uznaniu jego stale wyśmienitej służby, wypróbowanej tak w czasie pokoju jak i w obliczu wroga".
Po odejściu z czynnej służby wojskowej na emeryturę jako pozasłużbowy pułkownik od około 1882 zamieszkiwał w Wiedniu (był tam także jego brat, gen.-mjr Zygmunt Gniewosz, który również zakończył służbę w armii). Od około 1885 kresu życia przebywał w rodzinnych Nowosielcach-Gniewosz (Zygmunt początkowo też).
14 marca 1859 został mianowany c. k. podkomorzym (przyrzeczenie złożył 1 lipca 1859). Także w 1859 otrzymał godność c. k. tajnego radcy.
Zmarł w pierwszej połowie października 1901 w swoim majątku pod Sanokiem. Został pochowany na cmentarzu przy Cerkwi św. Jana Chrzciciela w Odrzechowej.
Odznaczenia.
austro-węgierskie
inne

</doc>
<doc id="5041594" url="https://pl.wikipedia.org/wiki?curid=5041594" title="Władysław Gniewosz">
Władysław Gniewosz



</doc>
<doc id="5041596" url="https://pl.wikipedia.org/wiki?curid=5041596" title="Hyacinthella">
Hyacinthella

Hyacinthella – rodzaj roślin z rodziny szparagowatych. Obejmuje 17 gatunków występujących we wschodniej i południowo-wschodniej Europie oraz w Zakaukaziu i zachodniej Azji. Gatunek "H. leucophaea" został introdukowany do Czech. W Polsce nie występuje.
Nazwa naukowa rodzaju jest formą żeńską zdrobnienia nazwy rodzaju hiacynt ("Hyacinthus").

</doc>
<doc id="5041599" url="https://pl.wikipedia.org/wiki?curid=5041599" title="Transsion">
Transsion

Transsion (), pełna nazwa Shenzhen Transsion Holdings Co Ltd (chiń. ) – chińskie przedsiębiorstwo zajmujące się produkcją telefonów komórkowych.
Do Transsion należą marki Infinix, Itel i Tecno.
Przedsiębiorstwo zostało założone w 2006 roku, a swoją siedzibę ma w Shenzhen (prowincja Guangdong).

</doc>
<doc id="5041600" url="https://pl.wikipedia.org/wiki?curid=5041600" title="Infinix">
Infinix



</doc>
<doc id="5041603" url="https://pl.wikipedia.org/wiki?curid=5041603" title="Peter Kaiser (historyk)">
Peter Kaiser (historyk)

Peter Kaiser (ur. 1 października 1793 w Mauren, zm. 23 lutego 1864 w Chur) – liechtensteiński i szwajcarski pedagog, historyk, pisarz, polityk i dyplomata, autor pierwszego opracowania historii Księstwa Liechtensteinu z 1847 roku"", które jest jedną z najważniejszych książek dla Liechtensteińczyków oraz ich tożsamości narodowej.
Życiorys.
Peter urodził się 1 października 1793 roku w liechtensteińskim Mauren. Pochodził z szanowanej rodziny i był synem Michaela oraz Marii Anny z domu Matt.
Młodość i edukacja.
Początkowo uczył się w rodzinnym Mauren, a potem jeszcze w austriackim Feldkirch. Od roku 1810 uczęszczał do liceum w Wiedniu, gdzie od 1814 roku rozpoczął studia z filozofii. W latach 1815-1817 przebywał na wyjeździe we Włoszech, a po powrocie, kiedy nie zdobył pracy na dworze książęcym, rozpoczął studia prawnicze, historyczne i filozoficzne"" na Uniwersytecie we Fryburgu, nie istnieją jednak dowody na zdobycie przez Kaisera jakichkolwiek tytułów naukowych. Na studiach był członkiem stowarzyszeń studenckich (niem. "Burschenschaft") związanych z tzw. "liberalizmem badeńskim" (niem. "Badischer Liberalismus"), gdzie zasłynął jako wspaniały mówca. Studiował wraz z jednym z czołowych przedstawicieli tego ruchu politycznego – Karlem von Rotteckiem.
Kariera oświatowa.
Od 1819 roku Peter Kaiser pracował jako nauczyciel historii oraz języków (znał łacinę i grekę) w szwajcarskich Hofwil i Yverdonie. W latach 1827-1835 pracował w stanowej szkole średniej kantonu Argowia i pełnił tam w latach 1829-1831 funkcję rektora. W 1835 roku rozpoczął pracę w Disentis/Mustér, a następnie od 1842 w Chur. Intensywnie działał na rzecz poprawy stanu edukacji w Liechtensteinie oraz w Gryzonii, co wraz z liberalnymi poglądami powodowało, że był mocno krytykowany przez Kościół. W latach 1849-1850 był dyrektorem szkoły stanowej w Chur, a następnie uczył w niej do swojej śmierci. Jego działania przyczyniły się do znacznego rozwoju oświaty wśród ludzi biedniejszych w Gryzonii i w Księstwie.
Kariera historyczna.
Jeszcze w latach 30. XIX wieku, podczas swojej kariery nauczycielskiej, Kaiser prowadził również liczne badania historyczne i pisał wiele prac naukowych. W późniejszych latach przynależał również do lokalnego towarzystwa historycznego, któremu nawet przewodniczył w latach 1849-1851 i 1853-1854. Był bardzo szanowanym historykiem, specjalizującym się w historii Gryzonii i Liechtensteinu, przez co przylgnął do niego przydomek "Historiographen der rhätischen Lande" (dosł. "historiograf ziem retyckich").
"Geschichte des Fürstenthums Liechtenstein".
Największym dziełem Petera Kaisera było opracowanie historii Księstwa wydane w Chur w 1847 roku pt. "Geschichte des Fürstenthums Liechtenstein nebst Schilderungen aus Chur-Rätien's Vorzeit". W książce Kaiser skupił się przede wszystkim na ludzie i na jego relacjach z monarchami. Był to okres sporów i zawirowań politycznych związanych z wiosną ludów i rewolucją marcową 1848 roku, która odbijała się również na sytuacji w Liechtensteinie, dlatego też książka została zakazana przez władze Księstwa w grudniu 1847 roku, jednak niespełna miesiąc później (15 stycznia 1848 roku) książę Alojzy II odwołał decyzję i opracowanie trafiło do sprzedaży w Liechtensteinie.
Działalność polityczna.
Peter Kaiser miał reprezentować lud podczas zaplanowanej na 1840 r. wizyty księcia Alojzego. Kiedy jednak nie doszła ona do skutku, Kaiser udał się wraz z dwoma innymi Liechtensteińczykami do Wiednia, gdzie złożyli postulaty na ręce monarchy. Od tamtej pory Kaiser był postrzegany jako wichrzyciel i potencjalny przywódca powstania. Dzięki pokojowemu podejściu Petera Kaisera udało się uspokoić niestabilną sytuację polityczną po wybuchu rewolucji w Niemczech i dojść do pokojowego konsensusu w sporze z absolutystyczną monarchią. Opracował on założenia pierwszej konstytucji Księstwa, jednak sam nie uczestniczył w procesie jej tworzenia. Ponadto Peter w 1848 r. reprezentował z woli księcia Liechtenstein wraz z doktorem Karolem Schädlerem w parlamencie frankfurckim. W 1849 objął urząd landrata Liechtensteinu, jednak rok później zrezygnował i całkowicie odszedł z polityki Księstwa.
Końcowe lata życia.
W roku 1856 przyznane zostało mu obywatelstwo kantonu Gryzonii, co wiązało się ze zrzeknięciem się obywatelstwa liechtensteińskiego.
Peter Kaiser zachorował w 1863 roku i niespełna rok później – 23 lutego 1864 zmarł w szwajcarskim Chur. Został pochowany w tamtejszej katedrze.
Kaiser był krytykowany za swojego życia za swoje bardzo liberalne poglądy przez konserwatywne grupy polityczne, ale również Kościół. Po jego śmierci został zapomniany zarówno przez Szwajcarów jak i Liechtensteińczyków, a ponowne „odkrycie” Kaisera i wykreowanie go na bohatera narodowego Liechtensteinu zaszło dopiero w XX wieku. Aktualnie bezsprzeczne pozostają jego zasługi dla edukacji w Księstwie, tożsamości narodowej Liechtensteińczyków oraz historiografii Liechtensteinu, za której twórcę jest uważany. 
Upamiętnienie.
Imieniem Petera Kaisera został nazwany najważniejszy plac w stolicy kraju – Vaduz, przy którym znajdują się siedziby rządu i Landtagu.
Ponadto jego imieniem nazwano jedną z głównych ulic jego rodzinnej miejscowości – Mauren, a także siedzibę rady tej gminy. Tam też znajduje się pomnik Kaisera.

</doc>
<doc id="5041604" url="https://pl.wikipedia.org/wiki?curid=5041604" title="Lista produkcji studia Outerbanks Entertainment">
Lista produkcji studia Outerbanks Entertainment

Chronologiczna lista produkcji wyprodukowanych przez studio Outerbanks Entertainment:

</doc>
<doc id="5041605" url="https://pl.wikipedia.org/wiki?curid=5041605" title="Tecno Mobile">
Tecno Mobile

Tecno Mobile – chiński producent telefonów komórkowych z siedzibą w Shenzhen. Stanowi spółkę zależną Transsion.
Pod koniec 2016 r. marka miała 40-procentowy udział w rynku telefonów komórkowych w Afryce.

</doc>
<doc id="5041607" url="https://pl.wikipedia.org/wiki?curid=5041607" title="Transsion Holdings">
Transsion Holdings



</doc>
<doc id="5041612" url="https://pl.wikipedia.org/wiki?curid=5041612" title="Conotrachelus adaequatus">
Conotrachelus adaequatus

Conotrachelus adaequatus – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Brazylii i Kolumbii.
Budowa ciała.
Pokrywy w przedniej części znacznie szersze od przedplecza.
Ubarwienie ciała czarne z pomarańczowymi i białymi plamkami, w tym dwiema większymi przy przedniej krawędzi pokryw.

</doc>
<doc id="5041619" url="https://pl.wikipedia.org/wiki?curid=5041619" title="Conotrachelus aequicostatus">
Conotrachelus aequicostatus

Conotrachelus aequicostatus – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Brazylii.

</doc>
<doc id="5041620" url="https://pl.wikipedia.org/wiki?curid=5041620" title="Janowo (rejon miorski)">
Janowo (rejon miorski)

Janowo – dawna wieś. Obecnie część Sławszczyzny na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 29 osób, 1 była wyznania rzymskokatolickiego, 24 prawosławnego, a 4 mojżeszowego. Jednocześnie 1 mieszkaniec zadeklarował polską przynależność narodową, 24 białoruską, 4 żydowską. Były tu 4 budynki mieszkalne. W 1931 w 4 domach zamieszkiwało 12 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5041624" url="https://pl.wikipedia.org/wiki?curid=5041624" title="Conotrachelus albatus">
Conotrachelus albatus

Conotrachelus albatus – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Brazylii.
Budowa ciała.
Przednie krawędzie pokryw z ostrymi zakończeniami, przedplecze zwężone z przodu.

</doc>
<doc id="5041625" url="https://pl.wikipedia.org/wiki?curid=5041625" title="Kaworu Nagisa">
Kaworu Nagisa

, właściwie – postać fikcyjna z serii Neon Genesis Evangelion. Kaworu jest Piątym Dzieckiem wysłanym do NERV-u przez SEELE jako nowy pilot Jednostki 02, zastępujący Asukę Langley Soryu. Kaworu ujawnia się jako siedemnasty anioł, Tabris, włamując się do Terminal Dogma, żeby połączyć się z Adamem. Po odkryciu, że ukrywany tam anioł to tak naprawdę Lilith, prosi Shinjiego Ikari, by go zabić. Kaworu pojawia się też podczas Trzeciego Uderzenia w "Air/Magokoro o, kimi ni", gdzie razem z Rei/Lilith komunikuje się z Shinjim, pytając o to, czego on naprawdę chce.
Pomimo tego, że bardzo krótko występował w serialu (tylko w dwóch przedostatnich odcinkach, przy czym w tym drugim był tylko wspomniany), Kaworu stał się popularną i rozpoznawalną postacią, częściowo ze względu na jego atrakcyjność. Ankieta "Newtype" w 2010 r. uznała go za drugą najpopularniejszą męską postać anime z lat 90.
Koncepcja.
Pomimo tego, że Kaworu pojawia się w jednym z ostatnich odcinków serii, Hideaki Anno chciał, żeby projektant postaci Yoshiyuki Sadamoto narysował postać już na potrzeby kadru w openingu (Anno uważał, że potem nastąpiły niewielkie zmiany w stosunku do faktycznego wyglądu w serii). Pomysł Anno na Kaworu polegał na stworzeniu wyidealizowanej wersji Shinjiego Ikari. Na początkowych etapach Kaworu był nowym uczniem w szkole, który nosił ze sobą wszędzie kota. Anno planował, że Kaworu miał się pojawiać w epizodycznie przed swoim faktycznym debiutem, ale ostatecznie ograniczył rolę postaci do jednego odcinka. Anno rozważał także rozszerzenie roli Kaworu w wersji reżyserskiej odcinka 24, ale postanowił skupić się na wyjaśnieniu związków Kaworu z SEELE. We wczesnych projektach Kaworu był przedstawiany jako chłopiec w wieku szkolnym z kotem – aniołem, manipulującym ludzką postacią swojego „właściciela”.
W dziewiątym tomie mangi jest rysunek Sadamoto – portret Kaworu ubranego na czarno i trzymającego czarnego kota. Podczas tworzenia mangi Sadamoto stwierdził, że nie rozumie prawdziwej osobowości Kaworu ze względu na to, jak przedstawia się go jako antagonistę, i scharakteryzował związek Shinjiego i Kaworu jako napisany jako podziw młodszego ucznia dla starszego.
Kaworu został nazwany przez scenarzystę Akio Satsukawa. Nazwisko Kaworu „Nagisa” pochodzi od japońskiego słowa 渚 (nagisa -brzeg wody), drugą inspiracją był reżyser Nagisa Ōshima.
Studio Gainax konsekwentnie zapisuje imię w rōmaji jako „Kaworu”, zgodnie z japońską pisownią używającą archaicznej kany „wo” (ヲ), a nie „Kaoru”, jak zazwyczaj romanizuje się to imię w większości schematów. Przyczyny tej różnicy nie zostały szczegółowo określone przez twórców serii; jedna teoria głosi, że imię oparte jest na oryginalnej kanie imienia Kaoru Genji, jednego z bohaterów "Genji monogatari"
W mediach.
"Neon Genesis Evangelion".
Kaworu pojawia się w dwudziestym czwartym odcinku "Neon Genesis Evangelion" jako pilot zastępujący Rei Ayanami i Asukę Langley Soryu, które nie są w stanie pilotować swoich Evangelionów. Na zrujnowanym polu bitwy z poprzednim Aniołem spotyka pilota Evangeliona Shinjiego Ikariego i rozmawia z nim o osiągnięciach kulturalnych człowieka, takich jak muzyka (Kaworu nuci na początku IX Symfonię Beethovena). Kaworu i osamotniony Shinji szybko nawiązują przyjaźń; razem odwiedzają publiczną łaźnię, a Shinji śpi w mieszkaniu Kaworu. Kaworu komentuje kruchość ludzi. Natura związku Kaworu i Shinjiego została przedstawiona w niejednoznaczny sposób – Kaworu używa frazy "sukitte", żeby opisać swoje uczucia do Shinjiego; wyrażenie to może oznaczać relacje od intymności lub przyjaźni po miłość.
Misato Katsuragi jest podejrzliwa wobec nagłego przybycia Kaworu, braku dokumentacji na jego temat i jego natychmiastowych wysokich wskaźników synchronizacji z Jednostką 02 Asuki, a później śledzi go, gdy spotyka się z SEELE. W punkcie kulminacyjnym odcinka NERV zostaje powiadomiony, że Jednostka 02 została aktywowana bez pilota i że Kaworu, zidentyfikowany jako Siedemnasty i ostatni Anioł, schodzi do Terminal Dogma, aby spotkać Adama. Shinji podąża za nim w Jednostce 01, ale przeszkadzają mu Pole AT Kaworu i Jednostka 02. Kiedy Kaworu dociera do Terminal Dogma, zdaje sobie sprawę, że uwięzionym Aniołem jest Lilith i prosi Shinjiego, żeby go zabił. Shinji niechętnie się zgadza i miażdży go ręką Jednostki 01. Później Shinji żałuje swojego czynu, ale Misato mówi mu, że zrobił właściwą rzecz
"Air/Magokoro o, kimi ni".
Kaworu pojawia się podczas inicjacji Projektu Dopełnienia Ludzkości, dzieląc ciało wraz z Rei jako gigantyczna Lilith. Zniekształcony wygląd Rei w Lilith przeraża już zszokowanego Shinjiego, ale Kaworu go uspokaja. Yui pyta go, czego sobie życzy, a Shinji wkracza do Projektu. Kaworu jest widoczny także dla ojca Shinjiego, Gendo podczas Dopełnienia, wraz z Rei i żoną Gendo Yui, oskarżając Gendo o ucieczkę przez jego emocjonalne oderwanie od Shinjiego. Gdy Dopełnienie zbliża się ku końcowi, Kaworu i Rei pytają Shinjiego o przyszłość ludzkości i czy Shinji chce zaakceptować ten proces; Shinji odrzuca Dopełnienie mówiąc, że Rei i Kaworu to tylko „pozory”, a w rzeczywistości przynajmniej wiedziałby, że jego uczucia są prawdziwe.
"Rebuild of Evangelion".
W pierwszym filmie Kaworu pojawia się krótko pod koniec, prowadząc tajemniczą rozmowę z SEELE na powierzchni Księżyca. W drugim filmie Gendo i Fuyutsuki podróżują na Księżyc, aby obserwować budowę Jednostki 06; ku zaskoczeniu Fuyutsukiego, widzą Kaworu siedzącego nago na Evie w próżni. Odwraca się do nich i nazywa kogoś ojcem. W końcu Kaworu schodzi z Księżyca z Jednostki 06 i przebija Jednostkę 01, przerywając Trzecie Uderzenie, gdy Kaji stwierdza, że „SEELE nie będzie za tym stać”. Potem mówi, że nadszedł obiecany czas i że tym razem przyniesie szczęście Shinjiemu.
W trzecim filmie, czternaście lat po akcji drugiego, Kaworu zdaje się pracować dla NERV. Kiedy Shinji przybywa do NERV, Gendo mówi mu, że on i Kaworu będą pilotować Jednostkę 13. Podczas pobytu w NERV Shinji nawiązuje przyjaźń z Kaworu, który uczy go gry na pianinie i patrzy z nim w gwiazdy. Później, gdy Shinji pyta, co się stało z ludźmi, których znał, Kaworu zabiera go do ruin Geofront i Tokio-3, wyjaśniając, że przebudzenie Shinjiego w Jednostce 01 było „katalizatorem” Trzeciego Uderzenia i jeszcze bardziej zdziesiątkowało świat. Ujawnia także cel trwającego Projektu Dopełnienia Ludzkości: zabić całe życie na Ziemi, pozwalając na stworzenie istot, które zrodzą Owoc Życia.
Kiedy Fuyutsuki ujawnia, że Yui Ayanami jest w Unit-01 i klonach Rei, Shinji przeżywa załamanie psychiczne. W dniu projektu Shinji nie ma pewności, czy zastosować się do poleceń Gendo, czy prośby Misato, by nie pilotować ponownie, więc Kaworu zdejmuje choker Shinjiego, który, jak twierdzi, został pierwotnie dla niego stworzony, i ubiera go jako znak zaufania. Później Shinji i Kaworu pilotują Jednostkę 13 do Terminal Dogma, ponieważ Kaworu twierdzi, że może użyć Włó Kasjusza i Longinusa, aby cofnąć Trzecie Uderzenie; Rei śledzi Mark.9. Kiedy JEdnostka-13 dociera do zwłok Lilith, Kaworu zdaje sobie sprawę, że obie włócznie są podobne.
Pomimo próśb Kaworu i Asuki Shinji usuwa włócznie, powodując, że Lilith eksploduje w LCL. Mark.09 ścina Mark.06, uwalniając Dwunastego Anioła, który jest pochłaniany przez Unit-13. Przebudzona Jednostka 13 wylatuje z Geofrontu i unosi się w niebo, rozpoczynając Czwarte Uderzenie. Kaworu ujawnia, że jest Pierwszym Aniołem, teraz „zrzuconym” do Trzynastego. Choker wykrywa przebudzenie Unit-13 i aktywuje się. Aby powstrzymać Czwarte Uderzenie, Kaworu pozwala wybuchającemu chokerowi go zabić na oczach Shinjiego, chociaż to zostaje osiągnięte dopiero wtedy, gdy Mari wyrzuca Shinjiego ręcznie z Unit-13. Przed śmiercią oświadcza, że on i Shinji spotkają się ponownie.
W innych mediach.
Kaworu pojawia się w innych spin-offach "Neon Genesis Evangelion", w tym w różnych dramatach audio i muzycznych płytach CD oraz mangowej adaptacji anime Yoshiyukiego Sadamoto. Kaworu jest tu przedstawiany jako nieświadomy ludzkich emocji, przestrzeni osobistej i tabu dotyczących interakcji społecznych. Jego rola jest bardzo podobna do roli jego odpowiednika w anime, chociaż niektóre szczegóły zostają zmienione (na przykład dynamika przyjaźni z Shinjim). Oprócz mangi Sadamoto, Kaworu występuje również jako postać drugoplanowa w innych tytułach, takich jak "Shinji Ikari Raising Project." W tych spin-offach Kaworu jest zwykle przedstawiany w jaśniejszym świetle niż w serialu.
Związek z Shinjim.
Podobnie jak z wieloma innymi postaci, interakcje Kaworu z Shinjim były tematem debaty wśród fanów Neon Genesis "Evangelion" od premiery serii. Seksualność Kaworu jest niejednoznaczna, ale romantyczna, homoseksualna interpretacja relacji Kaworu i Shinjiego pojawiała się wśród fanów od 1997 roku. W związku z tym anglojęzyczne napisy i dubbing Netflixa, używające fraz „you’re worthy of my grace, it means i like you”, spotkały się z powszechną krytyką.
Niektóre gry wideo pozwalają mu być możliwą romantyczną opcją dla Shinjiego, a także dla wielu kobiecych postaci, jak w "Shinji Ikari Raising Project" i "Girlfriend of Steel 2". Spinoffy takie jak "Angelic Days" stawiają go w bardziej komediowym lub romantycznym świetle, chociaż nadal ma mniej miejsca niż inne postacie poboczne, szczególnie Asuka lub Rei.

</doc>
<doc id="5041628" url="https://pl.wikipedia.org/wiki?curid=5041628" title="Shelby Houlihan">
Shelby Houlihan

Shelby Houlihan (ur. 8 lutego 1993 w Sioux City) – amerykańska lekkoatletka specjalizująca się w biegach średnich oraz długich. 
W 2014 roku zdobyła złoto w biegu na 800 metrów podczas młodzieżowych mistrzostw NACAC w Kamloops. Rok później wywalczyła srebrny medal w biegu na 1500 metrów podczas Mistrzostwa NACAC w San José. W 2016 wzięła udział w igrzyskach olimpijskich zajmując 11. miejsce w biegu na 5000 metrów. Podczas mistrzostw świata w Londynnie zajęła 13. miejsce w biegu na 5000 metrów. W 2018 roku brała udział w halowych mistrzostwach świata w Birmingham, gdzie zajęła 4. miejsce w biegu na 1500 metrów i 5. miejsce w biegu na 3000 metrów, oraz w rozgrywanym w Ostrawie pucharze interkontynentalnym, gdzie zajęła 2. miejsce w biegu na 1500 metrów. 21 lipca 2018 roku w Heusden-Zolder, biegnąc 14:34,45, ustanowiła rekord Ameryki Północnej w biegu na 5000 metrów. Na mistrzostwach świata w 2019 roku w Dausze w biegu na 1500 metrów pobiła rekord Ameryki Północnej i zajęła 4. miejsce. 10 lipca 2020 roku podczas mitingu w Portland, pobiegła w biegu na 5000 metrów w czasie 14:23,92, poprawiając swój własny rekord Ameryki Północnej.

</doc>
<doc id="5041629" url="https://pl.wikipedia.org/wiki?curid=5041629" title="Milena Ratajczak">
Milena Ratajczak

Milena Ratajczak (ur. 4 września 1984) – polska astronomka.
Życiorys.
Ukończyła studia magisterskie na Uniwersytecie im. Adama Mickiewicza w Poznaniu. W 2015 obroniła w Centrum Astronomicznym im. Mikołaja Kopernika Polskiej Akademii Nauk napisany pod kierunkiem Macieja Konackiego doktorat "Precyzyjne wyznaczanie wartości parametrów gwiazd-olbrzymów w układach podwójnych".
Jej zainteresowania naukowe obejmują tematykę gwiazd zmiennych. Członkini grupy OGLE oraz projektu Solaris, współpracowniczka konsorcjum programu BRITE.
Pracowała w Instytucie Astronomicznym Wydziału Fizyki i Astronomii Uniwersytetu Wrocławskiego oraz na Uniwersytecie Karola w Pradze. Związana następnie z Obserwatorium Astronomicznym Uniwersytetu Warszawskiego.
Sekretarz Polskiego Towarzystwa Astronomicznego, członkini Międzynarodowej Unii Astronomicznej oraz komisji rewizyjnej Fundacji Astronomii Polskiej im. Mikołaja Kopernika. Zasiada także we władzach fundacji New Space oraz MultiŚwiat. Współzałożycielka studia kreatywnego Science Now specjalizującego się w komunikacji naukowej oraz rozwoju nowych przedsięwzięć na styku nauki, edukacji, sztuki i rozrywki. Współpracuje z pismami popularnonaukowymi, redaguje książki i gry o tematyce astronomicznej, organizuje wydarzenia popularnonaukowe, a także pełni rolę konsultanta artystycznych projektów kosmicznych. Koordynatorka edukacyjnego program UNAWE w Polsce.
Znalazła się na liście Kobiety Roku 2020 Forbes Women.

</doc>
<doc id="5041630" url="https://pl.wikipedia.org/wiki?curid=5041630" title="Leon Theremin">
Leon Theremin



</doc>
<doc id="5041631" url="https://pl.wikipedia.org/wiki?curid=5041631" title="Conotrachelus albipunctatus">
Conotrachelus albipunctatus

Conotrachelus albipunctatus – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Wenezueli.
Budowa ciała.
Pokrywy i przedplecze pokryte dużymi, postrzępionymi guzkami.
Ubarwienie ciała szarobrązowe z jasnobrązowymi guzkami. Na pokrywach żółte plamki oraz białe, poprzeczne pręgi.

</doc>
<doc id="5041636" url="https://pl.wikipedia.org/wiki?curid=5041636" title="Chery eQ1">
Chery eQ1

Chery eQ1 – elektryczny samochód osobowy klasy najmniejszej produkowany pod chińską marką Chery od 2016 roku.
Historia i opis modelu.
Niewielki, trzydrzwiowy hatchback o nazwie Chery @Ant powstał jako koncepcja niewielkiego, miejskiego samochodu elektrycznego o przystępnej cenie. Ostatecznie, producent zdecydował się nadać nazwę Chery eQ1, jako najmniejszy i najtańszy pojazd w gamie napędzanych prądem pojazdów w ofercie chińskiego producenta.
Charakterystycznymi cechami wizualnymi eQ1 stała się krągła, dwubryłowa sylwetka z wysoko osadzonymi obłymi reflektorami i dwubarwnym malowaniem nadwozia. Rozwiązanie to zastosowano także w tonacji kabiny pasażerskiej, gdzie deskę rozdzielczą zdominował pionowy, wyświetlacz dotykowy pozwalający na sterowanie m.in. systemem multimedialnym. Za projekt stylistyczny elektrycznego pojazdu odpowiadał amerykański projektant i szef działu projektowego Chery Automobile, James Hope.
Lifting.
W czerwcu 2019 roku Chery eQ2 przeszedł drobną restylizację, w ramach której reflektory zyskały ciemne wkłady i nowy układ soczewek. W przednim zderzaku pojawiły się ponadto diody LED do jazdy dziennej, a praca układu napędowego została zoptymalizowana pod kątem m.in. czasu ładowania.
Sprzedaż.
Przez pierwsze 6 lat rynkowej obecności, Chery eQ1 był samochodem produkowanym i sprzedawanym wyłącznie na wewnętrznym rynku chińskim, gdzie jego popularność zaczęła dynamicznie rosnąć na przełomie drugiej i trzeciej dekady XXI wieku. W czerwcu 2022 zasięg rynkowy samochodu został poszerzony o Brazylię, gdzie pod nazwą Chery iCar poszerzył on lokalną ofertę. W tym samym miesiącu włoskie przedsiębiorstwo DR Automobiles pod nową marką Sportequipe ogłosiło, że poczynając od września 2022 samochód można nabyć także w tym kraju pod nazwą Sportequipe S1.
Dane techniczne.
Układ napędowy Chery eQ1 utworzył silnik elektryczny o mocy 41 KM, pozwalając na rozpędzenie się maksymalnie do 100 km/h. Bateria o pojemności 35 kWh pozwala rozwinąć na jednym ładowaniu zasięg do 150 kilometrów.

</doc>
<doc id="5041639" url="https://pl.wikipedia.org/wiki?curid=5041639" title="Conotrachelus alboannulatus">
Conotrachelus alboannulatus

Conotrachelus alboannulatus – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Brazylii.
Budowa ciała.
Ubarwienie ciała czarne z drobnymi, pomarańczowymi plamkami. Na przedniej krawędzi pokryw dwie duże, a w tylnej części dwie małe pomarańczowe plamy.

</doc>
<doc id="5041643" url="https://pl.wikipedia.org/wiki?curid=5041643" title="Maślak szary">
Maślak szary



</doc>
<doc id="5041648" url="https://pl.wikipedia.org/wiki?curid=5041648" title="Modroborowik">
Modroborowik



</doc>
<doc id="5041650" url="https://pl.wikipedia.org/wiki?curid=5041650" title="Borowik gładkotrzonowy">
Borowik gładkotrzonowy



</doc>
<doc id="5041655" url="https://pl.wikipedia.org/wiki?curid=5041655" title="Chery eQ2">
Chery eQ2

Chery eQ2 – elektryczny samochód osobowy klasy miejskiej produkowany pod chińską marką Chery od 2018 roku.
Historia i opis modelu.
W październiku 2018 roku Chery zdecydowało się opracować własną wersję modelu Cowin C3 w bliźniaczego wariantu o napędzie czysto elektrycznym. Pod kątem wizualnym odróżnił się on jedynie innymi logotypami producenta, diodami LED w przednim zderzaku, większym rozmiarem alufelg i przemodelowanymi diodami LED w tylnych lampach.
Zastosowanie.
Chery eQ2 zostało skonstruowane specjalnie z myślą o chińskich szkołach nauki jazdy, wyróżniając się nietypowym dla samochodów elektrycznych rozwiązaniem w postaci tzw. fałszywej, 5-biegowej manualnej przekładni. 
Choć specyfika układu napędowego pojazdów z silnikami elektrycznymi nie wymaga użycia przekładni, to pojazd imituje zmianę przełożeń przy pomocy drążka i pedału sprzęgła, aby spełniać swoją funkcję dla kursantów uczących się jazdy samochodem. Na wyświetlaczu, oprócz prędkościomierza i wskaźnika stanu naładowania, znalazła się również imitacja obrotomierza. Pojazd został opracowany aby obniżyć emisję szkodliwych substancji przez chińskie ośrodki nauki jazdy.
Dane techniczne.
Chery eQ2 jest samochodem w pełni elektrycznym, który napędzany jest przez 57-konny silnik elektryczny. Na jednym ładowaniu według chińskiej procedury pomiarowej NEDC jest w stanie rozwinąć około 402 ilometrów.

</doc>
<doc id="5041659" url="https://pl.wikipedia.org/wiki?curid=5041659" title="Juńce">
Juńce

Juńce (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 79 osób, 12 było wyznania rzymskokatolickiego, 60 prawosławnego, a 7 staroobrzędowego. Jednocześnie 26 mieszkańców zadeklarowało polską, a 53 białoruską przynależność narodową. Było tu 18 budynków mieszkalnych. W 1931 w 16 domach zamieszkiwały 83 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR. Do 1971 wieś wchodziła w skład sielsowietu Miory, a do 2004 w skład sielsowietu Dworne Sioło.
Od 1991 w składzie niepodległej Białorusi.

</doc>
<doc id="5041661" url="https://pl.wikipedia.org/wiki?curid=5041661" title="Kvamsøya">
Kvamsøya

Kvamsøya – wyspa w gminie Sande w okręgu Møre og Romsdal w Norwegii. Znajduje się 6 kilometrów na wschód od półwyspu Stad w gminie Selje i około 7 kilometrów na zachód od miejscowości Larsnes na wyspie Gurskøya.
Wyspa leży w Vanylvsgapet, wejściu do Vanylvsfjorden.
Wyspa była zamieszkana od bardzo dawna. Na wyspie znaleziono osady z epoki brązu. Kvamsøya ma powierzchnię 7,8 kilometrów kwadratowych. Liczba ludności w 2020 wynosiła 226 osób z których wszyscy mieszkają wzdłuż linii brzegowej. Największym ośrodkiem populacji na wyspie jest wioska Bringsinghaug. Istnieje połączenie promowe z Bringsinghaug do Voksa i dalej do Åram w gminie Vanylve, a następnie do Larsnes. Wyspa jest górzysta i znajduje się na niej bardzo niewiele drzew. Najwyższym punktem jest Nonshornet o wysokości 289 m n.p.m.

</doc>
<doc id="5041664" url="https://pl.wikipedia.org/wiki?curid=5041664" title="Borowik ponury">
Borowik ponury



</doc>
<doc id="5041668" url="https://pl.wikipedia.org/wiki?curid=5041668" title="Ludność Kamiennej Góry">
Ludność Kamiennej Góry

Ludność Kamiennej Góry – wynosi obecnie według stanu z 30 czerwca 2020 roku 18 728. Miasto od około 30 lat odnotowuje spadek ludności, w latach 2002–2019 liczba mieszkańców zmalała o 14,1%, a w latach 2004–2020 o 14,26%, co było największym spadkiem w kategorii miast powiatowych w Polsce.

</doc>
<doc id="5041670" url="https://pl.wikipedia.org/wiki?curid=5041670" title="Ernest Wyciszkiewicz">
Ernest Wyciszkiewicz

Ernest Wyciszkiewicz (ur. 1977) – polski politolog, od 2016 dyrektor Centrum Polsko-Rosyjskiego Dialogu i Porozumienia.
Życiorys.
Ernest Wyciszkiewicz ukończył stosunki międzynarodowe na Uniwersytecie Łódzkim i program Dual Diploma Université Marc Bloch (Strasburg) i UŁ w zakresie współczesnej translatoryki. W 2017 na Uniwersytecie Marii Curie-Skłodowskiej uzyskał stopień doktora nauk społecznych w dyscyplinie nauk o polityce na podstawie napisanej pod kierunkiem Marka Pietrasia dysertacji "Współzależność energetyczna Unii Europejskiej i Federacji Rosyjskiej".
W latach 2001–2011 pracował w Polskim Instytucie Spraw Międzynarodowych, gdzie był koordynatorem programu ds. bezpieczeństwa energetycznego, zmian klimatu i prawa międzynarodowego. Od 2011 zastępca dyrektora, a od 2016 dyrektor Centrum Polsko-Rosyjskiego Dialogu i Porozumienia.
W latach 2003–2008 był sekretarzem redakcji rosyjskojęzycznego kwartalnika „Jewropa”. Redaktor naczelny miesięcznika „Nowaja Polsza”. Członek redakcji Polskiego Przeglądu Dyplomatycznego. W marcu 2017 został członkiem Polsko-Rosyjskiej Grupy do Spraw Trudnych.
Specjalizuje się w polityce energetycznej Rosji i Unii Europejskiej, relacjach Unia Europejska-Rosja, polityce zagranicznej Rosji i międzynarodowych negocjacjach klimatycznych. Współautor i redaktor książek „Geopolityka rurociągów. Współzależność energetyczna a relacje międzypaństwowe na obszarze postsowieckim” oraz „Energy Security and Climate Change: Double Challenge for Policymakers”.

</doc>
<doc id="5041673" url="https://pl.wikipedia.org/wiki?curid=5041673" title="Guruh Sukarnoputra">
Guruh Sukarnoputra

Guruh Sukarnoputra, właśc. Muhammad Guruh Irianto Sukarnoputra (ur. 13 stycznia 1953 w Dżakarcie) – indonezyjski muzyk i polityk.
Jest synem pierwszego prezydenta Indonezji Sukarno.
Stworzony przez niego utwór „Renjana” został sklasyfikowany na 95. pozycji w zestawieniu 150 indonezyjskich utworów wszech czasów, ogłoszonym na łamach lokalnego wydania magazynu „Rolling Stone”.
23 marca 2011 r. otrzymał nagrodę Nugraha Bhakti Musik Indonesia (NBMI) od stowarzyszenia PAPPRI (Persatuan Artis Penyanyi, Pencipta Lagu, dan Penata Musik Rekaman Indonesia).

</doc>
<doc id="5041675" url="https://pl.wikipedia.org/wiki?curid=5041675" title="Guruh Soekarnoputra">
Guruh Soekarnoputra



</doc>
<doc id="5041678" url="https://pl.wikipedia.org/wiki?curid=5041678" title="Émilien Cabuchet">
Émilien Cabuchet

Émilien Cabuchet (ur. 1819 w Bourg-en-Bresse, zm. 24 lutego 1902 tamże) – francuski rzeźbiarz, autor dzieł o tematyce religijnej. Najbardziej znany jako autor popiersia św. Jana Vianneya – proboszcza z Ars.
Biografia.
Urodził się w Bourg-en-Bresse w 1819 roku w rodzinie inteligenckiej. Kształcił się w szkołach jezuickich się w Chambéry, później w Hiszpanii. Po powrocie do Francji uczył się w Beaux Arts w Lyonie. Ostatecznie jednak zainteresował się rzeźbą. Studiował ją w Paryżu i Rzymie.
Wykonał kilka rzeźb, które uczyniły go znanym jako twórcę dzieł sakralnych. Były to m.in. pomnik św. Wincentego a Paulo w Châtillon-sur-Chalaronne, św. Marty w Marsylii, czy Panny z Dzieciątkiem w Gap.
W 1858 roku, ksiądz Toccanier, przyjaciel Jana Vianneya, zlecił rzeźbiarzowi zadanie wykonania popiersia proboszcza z Ars, którego już wówczas wielu uważało za świętego. Jednak Vianney konsekwentnie odmawiał pozowania do rzeźby. Wówczas Émilien Cabuchet udał się do kościoła na rekolekcje prowadzone przez proboszcza. Mieszając się z tłumem pielgrzymów, przez 8 dni pracował nad swoim małym woskowym popiersiem, który ostatecznie udało mu się wykonać. Po śmierci przyszłego świętego zrealizował swoje najsłynniejsze dzieło, przedstawiające Jana Vianneya na kolanach podczas modlitwy.
Prywatnie Émilien Cabuchet był ożeniony od 1877 z Marguerite de Fresquet. Miał czwórkę dzieci.

</doc>
<doc id="5041681" url="https://pl.wikipedia.org/wiki?curid=5041681" title="Zygmunt Wikliński">
Zygmunt Wikliński

Zygmunt Wikliński (ur. 15 marca 1923 w Grudziądzu, zm. 18 grudnia 1975 w Grudziądzu) – polski bokser.
Kariera.
Naukę boksu rozpoczął w rodzinnym mieście w 1937 roku w klubie GKS Grudziądz, po wojnie wznowił swoją karierę w grudziądzkim klubie OM TUR. Startując w mistrzostwach Polski, zdobył brązowy medal w 1946, w kategorii półśredniej. W następnym roku przeniósł się do Zjednoczonych Bydgoszcz walcząc w jego barwach. Karierę sportową kontynuował i zakończył w klubie Stal Grudziądz. 
W pierwszych latach powojennych wyróżniał się w Polsce, wśród walczących zawodników w szermierce na pięści. 

</doc>
<doc id="5041682" url="https://pl.wikipedia.org/wiki?curid=5041682" title="Stachan Rachimow">
Stachan Rachimow

Stachan Rachimow, (ur. 17 grudnia 1937 w Andiżanie, zm. 12 marca 2021 w Moskwie) – radziecki i rosyjski piosenkarz estradowy, Ludowy Artysta Federacji Rosyjskiej (2002). 
Zmarł 40 dni po śmierci żony, Ałły Ioszpe, z którą wspólnie występował na scenie od 1963. Dziesięcioletnia przerwa w ich karierze estradowej miała miejsce od 1979, gdy wyjechali na leczenie Ałły do Izraela. Pochowany na Cmentarzu Wostriakowskim w Moskwie.

</doc>
<doc id="5041683" url="https://pl.wikipedia.org/wiki?curid=5041683" title="Artur Pendragon">
Artur Pendragon



</doc>
<doc id="5041686" url="https://pl.wikipedia.org/wiki?curid=5041686" title="Siege Bell War Memorial">
Siege Bell War Memorial

Siege Bell War Memorial, także Siege Bell Memorial () – pomnik w Valletcie na Malcie, upamiętniający ponad 7000 ofiar oblężenia Malty w latach 1940–1942.
Tło historyczne.
Podczas II wojny światowej Malta przeżyła drugie oblężenie. Była w tym czasie brytyjską kolonią, a Lascaris War Rooms działało jako brytyjska kwatera główna. Siły Osi próbowały przejąć wyspę i wykorzystać ją jako swoją bazę. Następnego dnia po ogłoszeniu wojny włoskie lotnictwo przypuściło bezwzględny atak na Maltę. Wyspa wkrótce stała się najbardziej bombardowanym miejscem podczas drugiej wojny światowej, co poskutkowało ponad 7000 ofiar, tak wśród żołnierzy, marynarzy, jak i osób cywilnych. W 1942 roku król Jerzy VI odznaczył Maltę Krzyżem Jerzego, by symbolicznie uhonorować bohaterstwo obrońców i mieszkańców. 
Projekt, budowa i odsłonięcie.
Idea zbudowania pomnika wyszła od George Cross Island Association, założonej w 1987 przez wciąż żyjących uczestników konwojów morskich na Maltę podczas jej oblężenia. Głównym wnioskodawcą był były ambasador Malty w Rzymie Philo Pullicino, który podnosił, że tak ważne wydażenie, jakim było oblężenie, a potem oswobodzenie Malty, które pochłonęło tyle ofiar, powinno mieć swój pomnik.
Pomnik został zaprojektowany przez , profesora rzeźby w Państwowej Akademii Sztuk Pięknych w Karlsruhe w Niemczech. Kiedy zdecydowano o budowie pomnika, ciężar organizacji spadł na barki Valletta Rehabilitation Committee z koordynatorem Rayem Bondinem. Darowizny na budowę pomnika przekazało 171 darczyńców indywidualnych oraz 66 firm. Fundusze nadeszły z również z innych źródeł, w tym z George Cross Island Memorial Siege Bell Trust oraz od rządów brytyjskiego i maltańskiego. Rząd Malty, który podarował miejsce na lokalizację pomnika, również przyjął odpowiedzialność za jego budowę oraz późniejsze utrzymanie.
Wojna, której przypomnieniem jest pomnik, dała o sobie znać zaraz po rozpoczęciu prac ziemnych. Wykonawcy, firma Vassallo Builders, odkopali niewybuch niemieckiej bomby lotniczej. 
Uroczystego odsłonięcia pomnika dokonała 29 maja 1992, w 50. rocznicę „Operacji Pedestal” znanej na Malcie jako „Santa Marija Convoy”, brytyjska królowa Elżbieta II .
Pomnik.
Pomnik w formie neoklasycznej świątyni z 11–tonowym dzwonem wewnątrz i, znajdującą się przed nią, wykonaną z brązu figurą leżącą na katafalku, góruje ponad 30 metrów nad falami. Dominuje on nad wejściem do Grand Harbour, jednego z najładniejszych naturalnych portów na świecie.
Do budowy pomnika użyte zostały trzy podstawowe rodzaje materiałów: pierwszej jakości twardy kamień, znany na Malcie jako "qawwi tal-prima"; powszechny na wyspie kamień "franka" oraz wzmocniony beton.
Pierwszy z nich wykorzystany został do budowy zewnętrznej okładziny murów, belkowania kolumn oraz dojścia do schodów. Kamień "franka" użyty został do wewnętrznych ścian dolnej sali, zaś beton do wewnętrznego szkieletu podtrzymującego kopułę i dzwon.
Budowa pochłonęła około 400 000 LM (ponad 690 000 funtów), obejmując jedynie koszty właściwego pomnika oraz podstawy pod katafalk, z wyłączeniem kosztów dzwonu wraz z mechanizmem, katafalku oraz prac związanych z szeroko pojętą architekturą krajobrazu. 
Lokalizacja.
Pomnik postawiony jest na niższym poziomie bastionu św. Krzysztofa, sąsiadując z górującymi nad nim Lower Barrakka Gardens. Podstawa pomnika obejmuje powierzchnię ok. 2400 m². Jest wysoka na 14,3 m, szeroka na 10 m, długa zaś na 19,1 m.
Umiejscowienie pomnika w tak prominentnym miejscu w wejściu do Wielkiego Portu ma również wady. Jedną z nich jest 
wyeksponowanie na najbardziej niekorzystne warunki pogodowe panujące na Malcie. Miejsce to jest wystawione na działanie dwóch najsilniejszych i przeważających tu wiatrów, północno-zachodniego "majjistral" i północno-wschodniego "grigal", które bardzo często w ciągu roku wieją silnie przez dłuższe okresy, wysyłając wysoko w powietrze słone rozbryzgi uderzającego o brzeg morza. To sprawiło, że aby zmniejszyć do minimum ryzyko zniszczenia podjęto specjalne środki ostrożności, wymagające użycia najwyższej jakości twardego kamienia na wszystkich odsłoniętych powierzchniach.
Kopuła.
Kopuła usytuowana jest na bastionie ponad 30 metrów nad poziomem morza. Jej wymiary to: wysokość 15,2 m, oś mała 8,07 m, oś wielka 9,57 m. Konstrukcja wykonana została ze wzmocnionego betonu pokrytego twardym kamieniem z Gozo. Wykonawcą była firma "Vassallo Builders Group" z Valletty pod nadzorem inżynierów z "Raniolo and Bencini" z Valletty.
Kopuła zbudowana jest na planie elipsy. Jej styl jest syntezą architektury militarnej i kościelnej, z lekkim akcentem rzymskim. Budowla składa się z dziesięciu prostokątnych w przekroju kolumn ustawionych na wysokich cokołach, zwieńczonych fryzem i płytkim eliptycznym hełmem. Całość stoi na dużej owalnej bazie, w którą wkomponowany jest również "George Cross". Do wnętrza kopuły wiodą od podstawy dwa zewnętrzne ciągi schodów; trzeci, wewnętrzny wiedzie z pomieszczenia znajdującego się w bazie, bezpośrednio pod dzwonem.
Dzwon.
Dzwon znajdujący się wewnątrz kopuły odlany został z brązu przez w Loughborough w Wielkiej Brytanii 10 lutego 1992. Jego wysokość wynosi 2,13 m, zaś średnica to 2,64 m. Dzwon waży 10898 kg i jest największym dzwonem na Malcie.
Ideą do umieszczenia dzwonu w pomniku były dzwony okrętowe Royal Navy oraz marynarki handlowej, których okrętów i statków załogi wykazały olbrzymie poświęcenie w zaopatrywaniu obleganej Malty, ponosząc ciężkie straty w ludziach i sprzęcie, walcząc o dotarcie do obrońców. Bezpośrednią inspiracją było nagranie dźwięku ponad 500–letniego dzwonu "Maria Gloriosa" katedry w Erfurcie. Dzwon War Memorial ma wysokość tonu Es, nieco głębszą niż dzwon katedralny. Na płaszczu dzwonu znajduje się z jednej strony płaskorzeźba Madonny w otoczeniu ognistej aureoli, z drugiej zaś znak "George Cross Island Association". Łaciński napis wokół dzwonu, fragment psalmu 140,8 głosi: "MEUM OBUMBRASTI SUPER CAPUT IN DIE BELLI MCMXL–MCMXLIII" (Ty osłaniasz głowę moją w dzień walki 1940–1943). Dębowa belka (jarzmo dzwonu), na której zawieszony jest instrument ma długość 4 m, grubość 1 m. Dzwon, zgodnie z wolą projektanta pomnika, zawieszony jest na sposób europejski, tzn. przymocowany bezpośrednio do prostej i masywnej belki dębowej, co pozwala na większy łuk wahnięcia dzwonu, w konsekwencji znacząco uwydatnia jego dźwięk.
Katafalk.
Ta część Siege Bell War Memorial znana jest również jako "Pomnik Nieznanego Żołnierza". Katafalk jest długi na 6,1 m, szeroki na 1,82 m, zaś jego waga wynosi 4 tony. Odlany został w w Basingstoke w Anglii.
Figura na ceremonialnym katafalku wykonana z brązu symbolicznie przedstawia wszystkie śmiertelne ofiary oblężenia Malty. Może być interpretowana zależnie od wyboru patrzącego: jako poległy żołnierz, poległy marynarz, ale również jako ofiara cywilna. Przedstawia osobę zmarłą z otrzymanych ran podczas oblężenia, wykazującą również objawy skrajnego niedożywienia. Jak wiadomo, największym problemem obrońców wyspy, poza nalotami, był brak żywności.
Ochrona dziedzictwa kulturowego.
Maltański Urząd ds. Środowiska i Planowania (MEPA) w dniu 8 maja 2012, zgodnie z zawiadomieniem rządowym nr 522/12, wpisał pomnik na listę zabytków narodowych klasy drugiej.

</doc>
<doc id="5041689" url="https://pl.wikipedia.org/wiki?curid=5041689" title="Jurkowszczyzna (rejon miorski)">
Jurkowszczyzna (rejon miorski)

Jurkowszczyzna – dawna wieś. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Turkowo.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 46 osób, wszystkie były wyznania prawosławnego i zadeklarowały białoruską przynależność narodową. Było tu 8 budynków mieszkalnych. W 1931 w 8 domach zamieszkiwało 50 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5041690" url="https://pl.wikipedia.org/wiki?curid=5041690" title="Pałac Andafiavaratra">
Pałac Andafiavaratra

Pałac Andafiavaratra – pałac położony na najwyższym wzgórzu stolicy Madagaskaru, Antananarywy.
Obiekt był rezydencją premiera kraju Rainilaiarivony w latach 1864–1895. Budynek służy obecnie jako muzeum i jest tu przechowywane 1466 obiektów, które zostały uratowane z pożaru Pałacu Królowej w 1995 roku.
Na tylnym dziedzińcu muzeum znajduje się zespół tradycyjnych drewnianych chat z pięciu regionów Madagaskaru zbudowany przed wizytą prezydenta Francji, Jacques'a Chiraca.

</doc>
<doc id="5041693" url="https://pl.wikipedia.org/wiki?curid=5041693" title="Jurkowszczyzna">
Jurkowszczyzna



</doc>
<doc id="5041707" url="https://pl.wikipedia.org/wiki?curid=5041707" title="Navy-Marine Corps Memorial Stadium">
Navy-Marine Corps Memorial Stadium

Navy-Marine Corps Memorial Stadium – stadion sportowy w Annapolis, w Stanach Zjednoczonych. Został otwarty 26 września 1959 roku. Może pomieścić 34 000 widzów. Obiekt należy do Akademii Marynarki Wojennej Stanów Zjednoczonych. Wykorzystywany jest przez drużyny futbolu akademickiego i lacrosse uniwersyteckiego klubu sportowego Navy Midshipmen, grają na nim również zawodnicy zespołu Chesapeake Bayhawks występującego w Major League Lacrosse.
Stadion pełni funkcję pomnika poświęconego osobom w służbie marynarki wojennej i Korpusu Piechoty Morskiej. Obiekt pełen jest tablic pamiątkowych poświęconych pamięci żołnierzy czy bitew stoczonych z udziałem U.S. Navy i Marines.
Historia.
W połowie lat 50. XX wieku zaczęto myśleć o budowie nowego stadionu dla drużyny futbolu akademickiego Navy Midshipmen reprezentującej Akademię Marynarki Wojennej Stanów Zjednoczonych. Dotychczasowy obiekt, użytkowany od 1912 roku Thompson Stadium, był już przestarzały i potrzebował następcy. Dzięki datkom udało się zebrać potrzebne do budowy 3 mln $. Prace ruszyły na początku 1959 roku. Otwarcie stadionu miało miejsce 26 września 1959 roku, a na inaugurację futboliści Navy Midshipmen pokonali zespół William &amp; Mary Tribe reprezentujący College of William &amp; Mary 29:2.
Stadion był jedną z aren turnieju piłkarskiego podczas Letnich Igrzysk Olimpijskich 1984. Rozegrano na nim sześć spotkań fazy grupowej tych zawodów. Na początku XXI wieku obiekt został zmodernizowany. W 2005 roku stadion gościł spotkania siódmej edycji kobiecych Mistrzostw Świata w lacrosse. Od 2009 roku na arenie swoje spotkania rozgrywają także zawodnicy zespołu Chesapeake Bayhawks występującego w Major League Lacrosse. Od roku 2013 stadion jest corocznym gospodarzem posezonowego meczu rozgrywek futbolu akademickiego, tzw. Military Bowl.

</doc>
<doc id="5041717" url="https://pl.wikipedia.org/wiki?curid=5041717" title="Navy–Marine Corps Memorial Stadium">
Navy–Marine Corps Memorial Stadium



</doc>
<doc id="5041722" url="https://pl.wikipedia.org/wiki?curid=5041722" title="Justyna Porazińska">
Justyna Porazińska

Justyna Porazińska z domu Brzozowska – polska dyplomatka, chargé d’affaires a.i. RP w Libii (2019–2022), ambasador w Tunezji (od 2022). 
Życiorys.
W 1996 została absolwentką studiów arabistycznych na Uniwersytecie Warszawskim.
W 1995 rozpoczęła pracę w Krajowej Izbie Gospodarczej. W latach 2001–2002 była rzeczniczką prasową Urzędu Miejskiego w Łomiankach. W 2004, po ukończeniu Krajowej Szkoły Administracji Publicznej, została zatrudniona w Departamencie Afryki i Bliskiego Wschodu Ministerstwa Spraw Zagranicznych na stanowisku do spraw arabskich państw Zatoki Perskiej. W latach 2005–2010 kierowała Referatem ds. Polityczno-Ekonomicznych Ambasady RP w Damaszku. Następnie powróciła do Departamentu Afryki i Bliskiego Wschodu MSZ, gdzie odpowiadała za współpracę z krajami Maghrebu. W latach 2014–2019 w stopniu radcy-ministra kierowała Wydziałem Polityczno-Ekonomicznym Ambasady RP w Kairze. Od 1 września 2019 do czerwca 2022 pełniła funkcję chargé d’affaires a.i. RP w Państwie Libia, rezydującą w Tunisie. 1 lipca 2022 objęła stanowisko ambasador RP w Tunezji.
Mówi biegle po arabsku, angielsku oraz francusku. Posługuje się również włoskim i rosyjskim.

</doc>
<doc id="5041725" url="https://pl.wikipedia.org/wiki?curid=5041725" title="Dorce Gamalama">
Dorce Gamalama

Dorce Gamalama (ur. 21 lipca 1963 w Solok, zm. 16 lutego 2022 w Dżakarcie) – indonezyjska transpłciowa piosenkarka, aktorka i osobowość telewizyjna.
Życiorys.
Urodziła się jako mężczyzna Dedi Yuliardi Ashadi 21 lipca 1963 r. w Solok. Po osieroceniu przez rodziców wychowywała ją babcia oraz ciocia. Karierę muzyczną rozpoczęła w młodym wieku. Jeszcze jako uczennica szkoły podstawowej zaczęła występować z grupą Bambang Brothers.
W wieku około 7 lat zaczęła czuć się uwięziona we własnym ciele. W 1986 roku przeszła operację korekty płci.
Szerszą rozpoznawalność zyskała występując na antenie TVRI. Powstały także filmy "Dorce Sok Akrab" i "Dorce Ketemu Jodoh". W latach 2005–2009 prowadziła program Dorce Show na antenie stacji Trans TV.
Chorowała na cukrzycę oraz zdiagnozowano u niej chorobę Alzheimera. Zmarła 16 lutego 2022 roku przez komplikacje wywołane wirusem Covid-19.

</doc>
<doc id="5041726" url="https://pl.wikipedia.org/wiki?curid=5041726" title="Ludmiła Ladowa">
Ludmiła Ladowa

Ludmiła Aleksiejewna Ladowa, (ur. 29 marca 1925 w Swierdłowsku, zm. 12 marca 2021 w Moskwie) – radziecka i rosyjska kompozytorka, pianistka, piosenkarka estradowa, Zasłużony Działacz Sztuk RFSRR (1975), Ludowy Artysta RFSRR (1984).
Była córką śpiewaka operowego i chórmistrzyni. Uczyła się w szkole muzycznej w klasie fortepianu, w 1948 ukończyła konserwatorium w Swierdłowsku (obecnie Jekaterynburg). W 1951 została przyjęta do Związku Kompozytorów ZSRR i przeniosła się do Moskwy. W 2015 otrzymała honorowe obywatelstwo obwodu swierdłowskiego.
Zmarła w wyniku powikłań spowodowanych infekcją koronawirusem. Pochowana na Cmentarzu Kuncewskim w Moskwie.

</doc>
<doc id="5041735" url="https://pl.wikipedia.org/wiki?curid=5041735" title="Sojuz MS-22">
Sojuz MS-22

Sojuz MS-22 – misja statku Sojuz do Międzynarodowej Stacji Kosmicznej, z trzyosobową załogą wystrzelony z kosmodromu Bajkonur w dniu 21 września 2022 r. która dostarczyła połowę jej stałej załogi.
15 grudnia 2022 r. w trakcie przygotowań do przeprowadzenia rosyjskiego spaceru kosmicznego doszło do uszkodzenia załogowego statku Sojuz MS-22 zadokowanego do Międzynarodowej Stacji Kosmicznej. W wyniku uszkodzenia wystąpił wyciek chłodziwa z systemu kontroli termicznej statku. Chłodziwo uchodziło w przestrzeń kosmiczną przez około 3 godzin - prawdopodobnie aż do opróżnienia całej pętli kontroli termicznej.
Kapsuła wróciła na Ziemię w trybie bezzałogowym 28 marca 2023 r., z ładunkiem 218 kilogramów zawierających wyniki eksperymentów naukowych oraz ze sprzętem ze stacji.

</doc>
<doc id="5041742" url="https://pl.wikipedia.org/wiki?curid=5041742" title="Betrideildin kvinnur (2021)">
Betrideildin kvinnur (2021)

W roku 2021 odbyła się 37. edycja Betrideildin kvinnur – pierwszej ligi piłki nożnej kobiet na Wyspach Owczych. W rozgrywkach wzięło udział 8 klubów z całego archipelagu. Tytuł mistrzowski obroniła drużyna KÍ Klaksvík. W 2018 roku sponsorem tytularnym rozgrywek został bank Betri. Nowa nazwa obowiązywać będzie do roku 2022.
Najlepsza drużyna awansowała do Ligi Mistrzyń UEFA. Choć istnieje niższy poziom rozgrywek na archipelagu żadna z drużyn nie jest do niego relegowana.
Wyniki spotkań.
Regularne spotkania.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Dodatkowe spotkania.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Najlepsi strzelcy.
"Stan na 18 października 2021"

</doc>
<doc id="5041744" url="https://pl.wikipedia.org/wiki?curid=5041744" title="Passiflora sanctaebarbarae">
Passiflora sanctaebarbarae



</doc>
<doc id="5041745" url="https://pl.wikipedia.org/wiki?curid=5041745" title="Korwety rakietowe typu Skjold">
Korwety rakietowe typu Skjold

Korwety rakietowe typu Skjold – norweskie korwety rakietowe, poduszkowce bocznościenne, które zaczęły wchodzić do służby w Norweskiej Królewskiej Marynarce Wojennej w 1999 roku. Zbudowano sześć okrętów tego typu.
Projekt i budowa.
W 1995 roku norweska stocznia Kvaerner Mandal oddała do służby ostatni z czterech niszczycieli min typu "Oksøy". Okręty zbudowano jako poduszkowce bocznościenne, których kadłuby wykonano głównie z tworzyw sztucznych. W tym czasie Norweska Marynarka Wojenna opracowała specyfikację małych szybkich okrętów rakietowych znanych jako "Project SMP 6081". Zlecenie na budowę pierwszej prototypowej jednostki tego typu otrzymała stocznia z Mandal, ponieważ posiadała doświadczenie w budowie małych innowacyjnych jednostek, szczególnie w układzie poduszkowców bocznościennych. Kontrakt został przyznany 30 sierpnia 1996 roku. Budowa okrętu, któremu nadano imię „Skjold” i numer taktyczny P960, rozpoczęła się 4 sierpnia 1997 roku. Wodowanie nastąpiło 22 sierpnia 1998 roku, wejście do służby 17 kwietnia 1999 roku. W 2001 roku „Skjold” został użyczony US Navy, w celu badania jego parametrów i potencjalnego wykorzystania jego rozwiązań technicznych w projektowaniu przyszłych okrętów. 
W związku z pozytywnym przebiegiem testów jednostki prototypowej, w czerwcu 2002 roku norweski rząd zatwierdził budowę kolejnych pięciu okrętów typu "Skjold". Wartość zamówienia to 4,6 mld NOK (637 milionów dolarów). Oddzielnie podpisano kontrakt o wartości 1,3 mld NOK na pociski przeciwokrętowe NSM dla nowych okrętów.

</doc>
<doc id="5041747" url="https://pl.wikipedia.org/wiki?curid=5041747" title="Mistrzostwa Estonii w Skokach Narciarskich 2021">
Mistrzostwa Estonii w Skokach Narciarskich 2021

Mistrzostwa Estonii w Skokach Narciarskich 2021 – zawody mające na celu wyłonić mistrza Estonii, które rozegrane zostały 13 marca w Otepää na skoczni normalnej Tehvandi.
Zmagania w rywalizacji indywidualnej mężczyzn wygrał Artti Aigro, który uzyskał przewagę 20,3 punktu nad drugim Kevinem Maltsevem, a na trzecim miejscu uplasował się Kristjan Ilves. W przypadku kobiet zorganizowano wyłącznie kategorię juniorską, w której wystartowała tylko Annemarii Bendi. Drużynowo zwyciężyła drużyna Elva Suusaklubi (Andreas Ilves, Kevin Maltsev i Kristjan Ilves) przed gospodarzami z Põhjakotkas Otepää (Andero Kapp, Markkus Alter i Artti Aigro) oraz drużyną Võru SK/ Andsumäe SK (Markus Pungar, Sten-Jorgen Leis i Martti Nõmme).
Wyniki.
Konkurs indywidualny (13.03.2021).
Opracowano na podstawie:
Konkurs drużynowy (13.03.2021).
Opracowano na podstawie:

</doc>
<doc id="5041748" url="https://pl.wikipedia.org/wiki?curid=5041748" title="Sanktuarium Matki Bożej Fatimskiej w Gdańsku Żabiance">
Sanktuarium Matki Bożej Fatimskiej w Gdańsku Żabiance

Sanktuarium Matki Bożej Fatimskiej w Gdańsku Żabiance – rzymskokatolickie sanktuarium maryjne. Mieści się na osiedlu Żabianka przy placu Kard. Stefana Wyszyńskiego w gdańskiej dzielnicy Żabianka-Wejhera-Jelitkowo-Tysiąclecia, w województwie pomorskim. Należy do dekanatu Gdańsk Przymorze w archidiecezji gdańskiej.
Historia.
Od 1996 figura Matki Bożej z Fatimy, która znajduje się w sanktuarium, a uprzednio peregrynująca po archidiecezji jest jako wotum przekazane przez abpa Tadeusza Gocłowskiego, metropolitę gdańskiego.
Figurę poświęcił 27 listopada 1965 papież Paweł VI.
W 2004 wybudowano kaplicę boczną Matki Bożej Fatimskiej, do której przeniesiono figurę Matki Bożej. Od tego czasu codziennie jest tam odprawiana wieczorna msza.
Jedne z ważniejszych wydarzeń w życiu kościoła parafialnego, były: 7 XI 2000: otrzymanie specjalnego błogosławieństwa podpisanego przez papieża Jana Pawła II; 2003: sanktuarium otrzymało od Jana Pawła II świecę z łacińskim tekstem „"Ojcze Nasz"”; 2003: abp Gocłowski, przekazał sanktuarium papieską piuskę; 14 V 2016: abp Sławoj Leszek Głódź, metropolita gdański, dokonał konsekracji sanktuarium oraz koronacji figury Matki Bożej Fatimskiej; 13 V 2017: wokół figury Matki Bożej zostały umieszczone tablice zawierające wota dziękczynne parafian.

</doc>
<doc id="5041751" url="https://pl.wikipedia.org/wiki?curid=5041751" title="Grzegorz Woźniak (harcmistrz)">
Grzegorz Woźniak (harcmistrz)

Grzegorz Woźniak – instruktor harcerski, harcmistrz, w latach 2021–2022 naczelnik Związku Harcerstwa Polskiego.
Życiorys.
Jest rodowitym płocczaninem. Z harcerstwem związany jest od lat 60. XX wieku, był zuchem w gromadzie zuchowej „Płockie Orlęta” w Szkole Podstawowej nr 2 i harcerzem w tamtejszej drużynie harcerskiej, a następnie w 135 Wodnej Drużynie Harcerskiej działającej przy płockim technikum mechanicznym, której był drużynowym. Organizował obozy żeglarskie.
Był pilotem Chorągwi Płockiej ZHP. Od 1981 pełnił funkcję zastępcy komendanta, a od 1987 – komendanta tej chorągwi, następnie był komendantem Chorągwi Mazowieckiej. W 2016 po rezygnacji komendantki Chorągwi Lubelskiej ZHP przez kilka miesięcy był w niej pełnomocnikiem Głównej Kwatery ZHP. W 2019 był pełnomocnikiem GK ZHP i kuratorem sądowym dla Chorągwi Ziemi Lubuskiej, w 2020 został wybrany jej komendantem i pełnił tę funkcję do 20 marca 2021 roku. Pod względem stażu na funkcjach komendantów chorągwi nie ma równego sobie w całym kraju. 
W latach 2007–2017 był członkiem Głównej Kwatery ZHP kierowanej przez hm. Małgorzatę Sinicę. 
W dniu 13 marca 2021 został wybrany przez Radę Naczelną ZHP na funkcję Naczelnika ZHP. Nie otrzymał absolutorium za swoją pracę 20 maja 2022 roku, na 42 Zjeździe Zwyczajnym ZHP.

</doc>
<doc id="5041752" url="https://pl.wikipedia.org/wiki?curid=5041752" title="Cerastium semidecandrum">
Cerastium semidecandrum



</doc>
<doc id="5041753" url="https://pl.wikipedia.org/wiki?curid=5041753" title="Rangitaiki (rzeka)">
Rangitaiki (rzeka)

Rangitaiki - rzeka w Nowej Zelandii, na Wyspie Północnej. Liczy sobie 155 km długości, co czyni ją najdłuższą rzeką uchodzącą do Zatoki Obfitości.
Źródła w górach Raukumara, w pasmie Ahimanawa, ok. 40 km na południowy wschód od brzegu jeziora Taupo i niespełna 10 km na południe od maleńkiej osady Rangitaiki (od której wzięła nazwę), na południe od drogi nr 5, w niezamieszkałym terenie na samej granicy regionów administracyjnych Bay of Plenty i Hawke’s Bay.
Spływa generalnie w kierunku północnym. Początkowo płynie, silnie meandrując, przez wulkaniczny płaskowyż Kāingaroa, przyjmując dopływy, zwłaszcza Wheao i Whirinaki (od wschodu). Przepływa kolejno przez dwa zbiorniki zaporowe: Aniwaniwa i Matahina.
W Matahina rzeka opuszcza płaskowyż i wypływa na Równinę Rangitaiki, która była pierwotnie rozległym mokradłem. Rangitaiki nie wpływała tak jak dziś wprost do Zatoki Obfitości, lecz ok. 2 km wcześniej, przed wałem nadbrzeżnych wydm, skręcała ku zachodowi. Tam łączyła się z Tarawerą i obie uchodziły do Zatoki Obfitości w rejonie dzisiejszej miejscowości Matata.
Próby osuszenia tych terenów podejmowano od lat 90. XIX wieku. Pierwsze prace zmierzające do przekierowania rzeki sztucznym kanałem przez wał wydmowy w Thornton wprost do oceanu podjęto 16 marca 1911 r. Od 19 maja 1914 r. rzeka płynie już do Zatoki Obfitości nowym kanałem. Pozostałości dawnego koryta Rangitaiki widoczne są do dziś w postaci pasa starorzeczy i mokradeł, biegnącego wzdłuż wybrzeża między aktualnymi ujściami Tarawery i Rangitaiki. Mokradła zostały następnie osuszone i zamienione na pola uprawne. Równiny Rangitāiki stały się jednym z najbardziej produktywnych regionów mleczarskich w tej części wyspy.

</doc>
<doc id="5041754" url="https://pl.wikipedia.org/wiki?curid=5041754" title="Jekatierina Gradowa">
Jekatierina Gradowa

Jekatierina Gradowa, (ur. 6 października 1946 w Moskwie, zm. 22 lutego 2021 tamże) – radziecka i rosyjska aktorka teatralna i filmowa, Zasłużony Artysta RFSRR (1983).
Odtwórczyni roli radiotelegrafistki Katii w serialu Siedemnaście mgnień wiosny.
Pochowana na Cmentarzu Trojekurowskim w Moskwie.

</doc>
<doc id="5041759" url="https://pl.wikipedia.org/wiki?curid=5041759" title="FC Forlì">
FC Forlì

FC Forlì (wł. Football Club Forlì S.r.l.) – włoski klub piłkarski, mający siedzibę w mieście Forlì, w północnej części kraju, grający od sezonu 2017/18 w rozgrywkach Serie D.
Historia.
Chronologia nazw: 
Klub sportowy US Forti e Liberi został założony w miejscowości Forlì w 1919 roku. Wkrótce dołączył do FIGC i w sezonie 1919/20 debiutował w Terza Categoria Emilia (D3), awansując do Promozione Emilia. W sezonie 1920/21 po wygraniu grupy C "Promozione Emilia", potem zajął trzecie miejsce w grupie finałowej. 24 lipca 1921 roku, podczas zgromadzenia na którym przedstawiono "Projekt Pozzo", plan reformy mistrzostw, który przewidywał zmniejszenie mistrzostw Pierwszej Dywizji Północnej do zaledwie 24 uczestników w porównaniu z 64 uczestnikami mistrzostw sezonu 1920/21, 24 największe włoskie kluby odłączyli się od FIGC, tworząc federację (CCI) i mistrzostwo ("Prima Divisione", znane również jako "Torneo delle 24"). Klub zdecydował się pozostać w szeregach FIGC, zajmując w sezonie 1921/22 czwarte miejsce w grupie finałowej, po wygraniu wcześniej grupy B "Promozione Emilia". Przed rozpoczęciem sezonu 1922/23 ze względu na "kompromis Colombo" dotyczący restrukturyzacji mistrzostw, klub został zakwalifikowany do Terza Divisione Emilia (D3). Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" klub w sezonie 1926/27 wygrał najpierw grupę C "Terza Divisione Emilia", a potem zajął drugie miejsce w finałowej grupie C "Terza Divisione Nord" (D4) i wrócił do trzeciego poziomu. W 1927 klub zmienił nazwę na AS Forlì. W sezonie 1927/28 zwyciężył w grupie E Seconda Divisione Nord i został promowany do Prima Divisione Nord. W sezonie 1929/30 po podziale najwyższej dywizji na Serie A i Serie B poziom "Prima Divisione" został zdegradowany do trzeciego stopnia. W sezonie 1935/36 jako trzeci poziom została wprowadzona Serie C, a liga została zdegradowana do czwartego poziomu. W 1936 zespół awansował do "Serie C". W trzeciej lidze występował do 1943 roku, aż do rozpoczęcia na terenie Włoch działań wojennych II wojny światowej, wskutek czego mistrzostwa 1943/44 zostały odwołane. W 1944 startował w wojennych rozgrywkach "Campionato Misto di Guerra del Direttorio VI Zona (Emilia)", plasując się na piątej pozycji w grupie B.
Po zakończeniu II wojny światowej, klub wznowił działalność w 1945 roku jako US Forti e Liberi i został zakwalifikowany do Serie B-C Alta Italia. W 1946 klub awansował do Serie B, ale po zajęciu 19.pozycji w grupie B "Serie B" w sezonie 1946/47 spadł z powrotem do "Serie C". W 1948 roku w wyniku reorganizacji systemu lig został zdegradowany do Promozione Centro. W 1950 wrócił do "Serie C", po czym zmienił nazwę na AC Forlì. W 1952 po kolejnej reorganizacji systemu lig klub spadł do IV Serie, która w 1957 zmieniła nazwę na "Campionato Interregionale - Prima Categoria". W 1958 klub otrzymał promocję do "Serie C", ale w 1965 spadł do Serie D. W 1968 na rok zespół awansował do "Serie C". W 1977 ponownie zdobył awans do "Serie C". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego klub został zakwalifikowany do "Serie C1". W 1983 klub został zdegradowany do "Serie C2", po czym zmienił nazwę na Calcio Forlì. W 1990 spadł do Campionato Interregionale, które w 1990 zmieniło nazwę na Campionato Nazionale Dilettanti. W 1993 zespół wrócił do "Serie C2", a w 1997 spadł z powrotem do "Campionato Nazionale Dilettanti", które w 1999 zmieniło nazwę na "Serie D". W 2002 ponownie awansował do "Serie C2", ale potem klub został postawiony w stan likwidacji.
Latem 2002 powstał nowy klub o nazwie AC Forlì S.r.l., który uzyskał od FIGC przeniesienie tytułu sportowego i zawodników ze zlikwidowanego związku. Po czterech sezonach w "Serie C2", zespół w 2006 został zdegradowany do "Serie D", a następnie zbankrutował z powodu problemów finansowych.
W 2006 roku klub został reaktywowany jako ASD Nuovo Forlì 1919 i rozpoczął występy od najniższej ligi - Terza Categoria Ravenna (D10).
W 2007 roku inny klub z miasta "ASD AC Sporting Forlì", który występował w Promozione Emilia-Romagna (D7) został reorganizowany, zmieniając nazwę na FC Forlì S.r.l. Dilettantistica. W 2008 roku zespół awansował do Eccellenza Emilia-Romagna, w 2010 do "Serie D", a w 2012 do Lega Pro Seconda Divisione. W 2012 klub przyjął nazwę FC Forlì S.r.l. Przed rozpoczęciem sezonu 2014/15 wprowadzono reformę systemy lig, wskutek czego klub został zakwalifikowany do Lega Pro. W 2015 klub został zdegradowany do "Serie D", a w 2016 wrócił do "Lega Pro". W sezonie 2016/17 zajął 18.miejsce w grupie B "Prima Categoria Emilia-Romagna" i po przegranych barażach został zdegradowany do "Serie D".
Barwy klubowe, strój.
Klub ma barwy biało-czerwone. Zawodnicy swoje domowe spotkania zazwyczaj grają w pasiastych pionowo biało-czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Tullo Morgagni w mieście Forlì o pojemności 3,5 tys. widzów.

</doc>
<doc id="5041760" url="https://pl.wikipedia.org/wiki?curid=5041760" title="Forlì FC">
Forlì FC



</doc>
<doc id="5041764" url="https://pl.wikipedia.org/wiki?curid=5041764" title="Barbara Kwilecka">
Barbara Kwilecka

Barbara Kwilecka, z domu Mańkowska (ur. 8 grudnia 1845 w Źrenicy, zm. 31 października 1910 w Poznaniu) – polska działaczka narodowa i społeczna w Wielkopolsce.
Życiorys.
Urodziła się 8 grudnia 1845 roku w rodzinnym majątku w Źrenicy jako córka pisarki i pamiętnikarki Bogusławy z Dąbrowskich oraz ziemianina i założyciela domów handlowych Teodora Mańkowskiego. Była wnuczką Jana Henryka Dąbrowskiego. Urodziła się jako piąte dziecko, miała sześcioro rodzeństwa: brata (najstarszego, Napoleona Ksawerego, który uczestniczył w powstaniu styczniowym) i pięć sióstr.
Od około 1850 roku Mańkowscy mieszkali w Rudkach, które Teodor Mańkowski odkupił od spokrewnionej z nim Teodory Węgierskiej z Cieleckich, wdowy po generale Emilianie Węgierskim. W 1855, w wieku 10 lat, Barbara straciła ojca, którego stratowały konie, spłoszone przez burzę. Część młodości spędziła w Paryżu, w zakładzie sióstr sercanek.
W czasie powstania styczniowego razem z siostrą jeździła do obozów powstańczych w okolicy Kalisza i przemycała broń dla powstańców.
3 czerwca 1866 roku w kościele św. Marcina w Poznaniu poślubiła Stefana Kwileckiego. Mieli sześciu synów. Kwilecki był dziedzicem rozległego majątku Dobrojewo. Prócz administrowania gospodarstwem zajmował się działalnością publiczną: w Centralnym Towarzystwie Gospodarczym i w kółkach rolniczych. Po kilku latach Kwileccy z synami przenieśli się do Wrocławia. Barbara wyjeżdżała również w tym okresie z mężem do Berlina, gdzie ten sprawował mandat posła w Reichstagu.
Była także aktywna społecznie. Przewodniczyła Towarzystwie Czytelni Ludowych, od 1880 roku wchodziła w skład dyrekcji Towarzystwa Pomocy Naukowej dla dziewcząt polskich w Wielkim Księstwie Poznańskim.
Najbardziej zaangażowała się w utworzenie tzw. szkoły elewek w Dobrojewie. Instytucję tę założyła około 1883 roku i prowadziła ją przez 20 lat. Szkoła ta przygotowywała młode dziewczęta, głównie córki gospodarzy lub drobnych rzemieślników, do roli praczek, gospodyń czy kucharek.
W 1907 roku przeniosła się do Poznania, a rodzinne Dobrojewo objął syn Franciszek. Szkołę elewek prowadziła natomiast jej synowa – Jadwiga z Lubomirskich. W Poznaniu w swoim mieszkaniu, w tzw. Domu Przemysłowym przy Wilhelmsplatz, prowadziła salon intelektualny, zwany „salonem pani Barbary”, przyjmując artystów, naukowców i działaczy społecznych. Zmarła 31 października 1910 roku w Poznaniu.

</doc>
<doc id="5041765" url="https://pl.wikipedia.org/wiki?curid=5041765" title="FC Forli">
FC Forli



</doc>
<doc id="5041772" url="https://pl.wikipedia.org/wiki?curid=5041772" title="1. deild kvinnur (2021)">
1. deild kvinnur (2021)

W roku 2021 odbyła się 36. edycja 1. deild kvinnur Wysp Owczych – drugiej ligi piłki nożnej kobiet na Wyspach Owczych. W rozgrywkach wzięło udział 10 klubów z całego archipelagu.
Wyniki spotkań.
 
 
 1
 1
 
 
 
 
 
 1
 1
 
 
 
 1
 1
 
 
 
 
 
 1
 
 
 
 1
 1
 1
 
 
 
 
 
 
 
 
 
 1
 
 
 
 1
 
 
 1
 1
 
 
 2
 
 
 
Objaśnienia:

</doc>
<doc id="5041776" url="https://pl.wikipedia.org/wiki?curid=5041776" title="Jerzy Skorupa">
Jerzy Skorupa

Jerzy Skorupa (ur. 9 listopada 1926 w Strumieniu, zm. 11 grudnia 1996) – polski piłkarz i trener piłkarski, dwukrotny mistrz Polski.
Życiorys.
W 1949 roku został zawodnikiem Ruchu Chorzów. W barwach tego klubu w latach 1949–1953 rozegrał szesnaście meczów w I lidze, w których strzelił trzy gole. W sezonach 1951 i 1953 zdobył z chorzowskim klubem mistrzostwo Polski.
Po zakończeniu kariery piłkarskiej był między innymi trenerem Warty Zawiercie. W sezonie 1963/1964 piłkarze Warty pod wodzą Skorupy zajęli pierwsze miejsce w III lidze, ale przegrali baraże o awans.

</doc>
<doc id="5041784" url="https://pl.wikipedia.org/wiki?curid=5041784" title="Aspergillus fumigatus">
Aspergillus fumigatus



</doc>
<doc id="5041786" url="https://pl.wikipedia.org/wiki?curid=5041786" title="Aspergillus ochraceus">
Aspergillus ochraceus



</doc>
<doc id="5041788" url="https://pl.wikipedia.org/wiki?curid=5041788" title="Chrząszcze Wenezueli">
Chrząszcze Wenezueli

Chrząszcze Wenezueli, koleopterofauna Wenezueli – ogół taksonów owadów z rzędu chrząszczy ("Colepotera"), których występowanie stwierdzono na terenie Wenezueli.
Myxophaga.
"Lepiceridae".
W Wenezueli stwierdzono m.in.:
Chrząszcze wielożerne ("Polyphaga").
Kobielatkowate ("Anthribidae").
W Wenezueli stwierdzono m.in.:
Podryjowate ("Attelabidae").
W Wenezueli stwierdzono m.in.:
Kapturnikowate ("Bostrichidae").
W Wenezueli stwierdzono m.in.:
"Brachyceridae".
W Wenezueli stwierdzono m.in.:
"Brentidae".
W Wenezueli stwierdzono m.in.:
"Cavognathidae".
W Wenezueli stwierdzono m.in.:
Kózkowate ("Cerambycidae".
W Wenezueli stwierdzono m.in.:
Stonkowate ("Chrysomelidae").
W Wenezueli stwierdzono m.in.:
"Clambidae".
W Wenezueli stwierdzono m.in.:
Przekraskowate ("Cleridae").
W Wenezueli stwierdzono m.in.:
Biedronkowate ("Coccinellidae").
W Wenezueli stwierdzono m.in.:
Ryjkowcowate ("Curculionidae").
W Wenezueli stwierdzono m.in.:
Skórnikowate ("Dermestidae").
W Wenezueli stwierdzono m.in.:
Sprężykowate ("Elateridae").
W Wenezueli stwierdzono m.in.:
Gnojarzowate ("Geotrupidae").
W Wenezueli stwierdzono m.in.:
Różnorożkowate ("Heteroceridae").
W Wenezueli stwierdzono m.in.:
"Limnichidae".
W Wenezueli stwierdzono m.in.:
Grzybinkowate ("Leiodidae").
W Wenezueli stwierdzono m.in.:
Jelonkowate ("Lucanidae").
W Wenezueli stwierdzono m.in.:
"Lutrochidae".
W Wenezueli stwierdzono m.in.:
Skałubnikowate ("Nosodendridae").
W Wenezueli stwierdzono m.in.:
Zalęszczycowate ("Oedemeridae").
W Wenezueli stwierdzono m.in.:
Pustoszowate ("Ptinidae").
W Wenezueli stwierdzono m.in.:
Omarlicowate ("Silphidae").
W Wenezueli stwierdzono m.in.:
"Telegeusidae".
W Wenezueli stwierdzono m.in.:
Modzelatkowate ("Trogidae").
W Wenezueli stwierdzono m.in.:
"Trogossitidae".
W Wenezueli stwierdzono m.in.:

</doc>
<doc id="5041790" url="https://pl.wikipedia.org/wiki?curid=5041790" title="Rabotniczesko deło">
Rabotniczesko deło

Rabotniczesko deło () – bułgarski dziennik komunistyczny wydawany w latach 1927–1990 w Sofii, oficjalny organ Komitetu Centralnego Bułgarskiej Partii Komunistycznej.
Historia.
Pierwszy numer gazety Rabotniczesko deło ukazał się 5 marca 1927. Gazeta była następcą powstałej w 1897 gazety Rabotniczeski westnik, będącej organem prasowym Bułgarskiej Robotniczej Partia Socjaldemokratycznej (tesniaków).
Do 1929 gazeta ukazywała się 1–3 razy w tygodniu, potem stała się dziennikiem. W kolejnych latach druk numerów był wielokrotnie przerywany przez cenzurę.
Po przewrocie wojskowym 19 maja 1934 Bułgarska Partia Robotnicza (komunistów) i gazeta zostały zdelegalizowane. Delegalizacja została zniesiona 9 września 1944. Od 1938 pod gazeta ukazywała się pod nazwą Rabotniczeski westnik. W 1939 stała się centralnym organem BRP (k). Podczas drugiej wojny światowej była głównym organem prasowym komunistycznego ruchu oporu w Bułgarii. Za jej nielegalną publikację skazano na karę więzienia 36 redaktorów gazety.
Po wyzwoleniu w 1944 gazeta stała się oficjalnym organem BPK.
Publikację gazety zakończono w 1990. Jej tradycje kontynuuje od tegoż roku gazeta Duma. 
Siedziba.
Siedziba Rabotniczesko deła mieściła się w Sofii przy bulwarze Lenina (Булевард “Ленин”) 47, obecnie Carigradsko szose (Цариградско шосе).

</doc>
<doc id="5041791" url="https://pl.wikipedia.org/wiki?curid=5041791" title="Test Manna-Whitneya-Wilcoxona">
Test Manna-Whitneya-Wilcoxona



</doc>
<doc id="5041793" url="https://pl.wikipedia.org/wiki?curid=5041793" title="Johann Bernhard Busse">
Johann Bernhard Busse

Johann Bernhard Busse (ur. 1788, zm. 5 stycznia 1835 w Braniewie) – niemiecki ksiądz katolicki i teolog; dziekan wydziału teologicznego w Liceum Hosianum w Braniewie w Prusach Wschodnich.
Życiorys.
Johann Busse pochodził z Westfalii, ze szkoły Overberga. Po tym jak 19 maja 1817 została podjęta decyzja o utworzeniu w Braniewie wyższej uczelni z wydziałami filozoficznym i teologicznym, w dniu 1 grudnia tegoż roku przybyli do Braniewa pierwsi profesorowie z Münster: Johann Heinrich Achterfeld, Franz Neuhaus oraz Johann Busse. 19 maja król Prus Fryderyk Wilhelm III wydał zgodę na powołanie uczelni, którą nazwano Liceum Hosianum. Johann Busse wykładał w nim historię Kościoła, prawo kościelne i języki bliskowschodnie.
Zmarł nieoczekiwanie w wieku niespełna 57 lat na zawał serca. Pochowany został, jak wielu innych braniewskich profesorów, na cmentarzu św. Jana. Po śmierci uczniowie szkoły urządzili zbiórkę pieniędzy na zbudowanie pomników na cmentarzu upamiętniających dwóch zmarłych przedwcześnie i podobnym czasie profesorów Bussego i Scheilla. Zebrano kwotę aż 745 talarów, z czego na pomniki wydano 166 talarów. Pozostałą kwotę przeznaczono na założenie fundacji o nazwie utworzonej od nazwisk obu profesorów "Scheill-Bussesche Stiftung" (lub po łacinie "Scheill-Busseanum") wspierającej materialnie zdolnych studentów uczelni.

</doc>
<doc id="5041812" url="https://pl.wikipedia.org/wiki?curid=5041812" title="Pałac Buchholtzów">
Pałac Buchholtzów

Pałac Buchholtzów (także: Pałac Buchholca) – zabytkowy pałac w Supraślu wzniesiony na przełomie XIX i XX w., okazała rezydencja niemieckiej rodziny fabrykanckiej, obecnie siedziba Państwowego Liceum Sztuk Plastycznych im. Artura Grottgera.
Pałac Buchholtzów.
Pałac wzniesiony na przełomie XIX i XX w. przez Adolfa Gustawa Buchholtza i jego żonę - Adelę Marię, którzy z Łodzi wyjechali do Supraślu dla prowadzenia tutaj działalności przemysłowej (włókiennictwo) bliżej rosyjskich rynków zbytu. Adela Maria (1859–1933) była córką najpoważniejszego łódzkiego fabrykanta Karola Wilhelma Scheiblera (1820-1881). Brak jest informacji o autorze projektów całego zespołu.
Początkowo był to niewielki pałacyk, usytuowany w pobliżu fabryki, który w późniejszym okresie został rozbudowany, poprzez dodanie od strony zachodniej skrzydła bocznego oraz wieży. Przy okazji zmieniono wystrój pałacu zarówno wewnętrzny jak i zewnętrzny.
Po II wojnie światowej pałac został przeznaczony na cele szkolnictwa średniego. W pierwszych latach po wojnie użytkowany był przez Technikum Finansowe, a w roku 1959 pałac przekazano Liceum Plastycznemu.
Pałac wchodzi w skład zespołu pałacowo – parkowego. Jest to budynek murowany z cegły, otynkowany, z dachem krytym blachą miedzianą. Prawie wszystkie stropy są drewniane, wzmocnione prętami. Wyjątek stanowią tylko stropy nad piwnicami, gdzie sklepienia są ceglane. Schody z białego marmuru, jednobiegowe. Rzut pałacu ma kształt litery „L” (korpus główny i skrzydło). W miejscu złączenia znajduje się czterokondygnacyjna wieża, kryta dachem czterospadowym. Oba budynki są dwukondygnacyjne, podpiwniczone, kryte mansardowymi, łamanymi dachami. Korpus główny jest dwutraktowy zaś skrzydło jednotraktowe.
Na osi korpusu głównego znajduje się portyk balkonowy (we frontonie), wsparty w pierwszej kondygnacji na dwóch parach filarów z głowicami, a w drugiej występują kolumny z głowicami. Facjata zakończona jest szczytem architektonicznym z blendą (wnęką) okienną ujętą w parę pilastrów i wolut.
Pałac posiada bardzo bogaty wystrój w stylu secesyjnym. 1 lutego 1978 r. została podjęta decyzja o renowacji i ewentualnej modernizacji pałacu pod kierownictwem Pracowni Konserwacji Zabytków w Białymstoku.
Pałac Buchholtzów pod nadzorem konserwatora zabytków, przy udziale funduszy z Unii Europejskiej, odzyskuje aktualnie dawną świetność. W ramach prac remontowych odnowiono plafonierię w obecnej czytelni, część polichromii, odrestaurowano elewację zgodnie z oryginalną kolorystyką, a także zrekonstruowano atlanty na kolumnach portalu.
Architektura.
Architektura pałacu wzorowana jest na renesansowych rezydencjach Włoch i Francji, podobnie zresztą jak architektura wielu ówczesnych pałaców, to jego ornamentyka jest wyraźnie secesyjna, wzbogacona tylko o motywy renesansowe, barokowe czy rokokowe. Płyciny podokienne, fryz wieńczący elewację, tympanony i kapitele pokryte są bujną dekoracją floralną złożoną z wici roślinnej, gałęzi jabłoni, kwiatów słonecznika, róż i maków. Uzupełniają ją bawiące się putta, ptaki, kobiece główki, a nawet maszkarony. Dekoracja ta przenosi się do wnętrza pałacu, gdzie wzbogacona zostaje o charakterystyczne dla Art Noveau motywy kwiatów lilii i wstęg, oraz mięsiste festony i girlandy, bukiety kwiatów i sceny alegoryczne. Reprezentacyjny salon zdobią dwie hermy przedstawiające półnagie kobiety owinięte w udrapowane płaszcze.
Budynek stróża.
Budynek stróża został wybudowany prawdopodobnie między 1910 a 1920 rokiem, jako najmłodsza budowla zespołu pałacowo-parkowego. Jego powstanie wiąże się z działalnością Adeli Buchholtz. Po śmierci męża w 1904 roku, Adela sprzedała fabrykę Szymonowi Cytronowi, a za otrzymane pieniądze zakończyła rozpoczęte inwestycje, w tym między innymi budowę stajni i kordegardy.
Jest to budynek wolno stojący, jednokondygnacyjny, niepodpiwniczony z użytkowym poddaszem i czterospadowym dachem. Rzut budynku jest prostokątny, z płaskimi ryzalitami z czterech stron. Posiada dwa mieszkania: od strony zachodniej o czterech pomieszczeniach i o dwóch pomieszczeniach od wschodu. Obecnie budynek jest nieużywany.
Koniusznia.
Budynek został zrealizowany prawdopodobnie w 1903 roku (data potwierdzona na chorągiewce wieży). Na planie z 1892 roku w miejscu lokalizacji koniuszni zaznaczono budynek na planie prostokąta. Przypuszcza się, iż w 1903 roku budynek ten rozebrano i postawiono nowy, lub gruntownie przebudowano, ponieważ aktualna koniusznia ma w planie kształt litery „L”.
Po 1960 roku budynek zaadaptowano na warsztaty Liceum Plastycznego. Obecnie większą część okupują tkacze, a część parteru przeznaczono na salę gimnastyczną. W okresie od lutego 1988 do sierpnia 1991 wykonano gruntowny remont.
Koniusznia położona jest na zachód od pałacu i stróżówki. Fundament budynku wykonany został z kamienia polnego na zaprawie, górna część z cegły. Dach pokryty jest dachówką ceramiczną. Na dachu wieży jest blacha miedziana kładziona w „łuskę”. Więź dachowa w skrzydle dłuższym jest drewniana, konstrukcji krokwiowo-jętkowej, w skrzydle krótszym – kleszczowo-płatwiowej. Dach w skrzydle dłuższym jest dwuspadowy, w wieży – namiotowy. Bryła dachu urozmaicona jest lukarnami oraz daszkami pulpitowymi.

</doc>
<doc id="5041820" url="https://pl.wikipedia.org/wiki?curid=5041820" title="Bourride">
Bourride

Bourride (prowans. "bourrido," oksyt. "borrida") – tradycyjna potrawa kuchni prowansalskiej, śródziemnomorskiej i langwedockiej, oparta na rybach, owocach morza i warzywach, w połączeniu z aioli i oliwą.
Nazwę zapożyczono z prowansalskiego "bourrido" ("borrida" w klasycznym oksytańskim), co pochodzi od "bouri/bouli" ("borit/bolit") – fr. "bouilli" – ugotowany. 
Ta pochodząca z Prowansji i Langwedocji potrawka lub zupa rybna, będąca odmianą bouillabaisse bądź zupy rybnej à la sétoise, jest szczególnie popularna na obszarze od Tulonu (Var) aż po Agde (Hérault).
Składniki i sposób przygotowania.
Podstawowymi składnikami przepisu są białe ryby lub śródziemnomorskie owoce morza (barwena, makrela, labraks, witlinek, konger, dorada, dorsz, turbot, piotrosz, żabnica) oraz pokrojone w kostkę "brunoise" warzywa (seler, koper włoski, por, marchew, cebula, bouquet garni) i sos aioli.
W zależności od wariantu przepisu rybę i warzywa gotuje się osobno lub razem, jako potrawkę. Pod koniec gotowania aioli i oliwa nabierają rybnego aromatu. Podobnie jak bouillabaisse, w zależności od gustów i lokalnych zwyczajów, rybę podaje się z dodatkowym aioli, jako potrawkę z ryżem, ziemniakami lub jako ratatouille, polane sosem z aioli i warzywami, albo też w postaci zupy rybnej. Wszystkie warianty są podawane z grzankami natartymi czosnkiem. Odmiana bourride à la sétoise jest tradycyjnie przygotowywana z miętusa.

</doc>
<doc id="5041823" url="https://pl.wikipedia.org/wiki?curid=5041823" title="Bartosz Niebielecki">
Bartosz Niebielecki

Bartosz Niebielecki, ps. Mr. Shuffle (ur. 18 lutego 1984 we Wrocławiu) – polski perkusista, multiinstrumentalista, muzyk sesyjny, kompozytor, producent muzyczny, współzałożyciel zespołu HooDoo Band. 
Życiorys.
Pierwszy koncert zagrał w wieku 12 lat. Ma na swym koncie współpracę z takimi solistami i formacjami jak: Jacek Baran (na przełomie lat 60. i 70. XX w. muzyk zespołów Romuald &amp; Roman i Nurt), The Crackers, J.J. Band, Leszek Cichoński, Wojciech Karolak, Marek Raduli, Jacek Krzaklewski, Roman „Pazur” Wojciechowski, Jorgos Skolias, Apostolis Anthimos, Jerzy Styczyński, Leszek Możdżer, Michał Urbaniak, Zbigniew Namysłowski, Sławek Jaskułke, Alicja Janosz, L.U.C., Anita Lipnicka, Carlos Johnson, Tim Gant, Stan Skibby, Roland Parker, Big Blues Orchestra i wielu innych. Współtworzył oprawę muzyczną programów telewizyjnych „Bar” i „On i ona” oraz prowadził warsztaty bluesowe dla perkusistów w Puławach. Zagrał setki koncertów w kraju i za granicą.
Życie prywatne.
Od 31 lipca 2010 roku jest mężem Alicji Janosz. 16 września 2014 roku przyszedł na świat ich syn Tymon.

</doc>
<doc id="5041826" url="https://pl.wikipedia.org/wiki?curid=5041826" title="Chilijskie Siły Powietrzne">
Chilijskie Siły Powietrzne



</doc>
<doc id="5041830" url="https://pl.wikipedia.org/wiki?curid=5041830" title="Encyklopedia odkryć i wynalazków">
Encyklopedia odkryć i wynalazków

Encyklopedia odkryć i wynalazków. Chemia, fizyka, medycyna, rolnictwo, technika – popularnonaukowa polska encyklopedia techniczna wydana przez wydawnictwo Wiedza Powszechna w okresie PRL.
Historia.
Encyklopedia opracowana została przez komitet redakcyjny złożony z naukowców oraz ekspertów z poszczególnych dziedzin. Wydało ją wydawnictwo Wiedza Powszechna w Warszawie w latach 1979-1991. Przeznaczona jest dla osób interesujących się historią nauki oraz techniki. Stanowi popularno-naukowe kompendium wiedzy z zakresu wynalazków oraz postępu technicznego. Encyklopedia miała 4 wydania w latach 1979-1991: 1979, 1988, 1990 oraz 1991.
Zobacz też.
Encyklopedia fizyki współczesnej

</doc>
<doc id="5041834" url="https://pl.wikipedia.org/wiki?curid=5041834" title="Ziarnojadek bagienny">
Ziarnojadek bagienny

Ziarnojadek bagienny ("Sporophila palustris") – gatunek małego ptaka z rodziny tanagrowatych (Thraupidae). Występuje w Ameryce Południowej. Jest zagrożony wyginięciem.
Taksonomia.
Gatunek został odkryty przez Waltera B. Barrowsa i opisany przez niego w 1883 roku pod nazwą "Spermophila palustris". Obecnie jest umieszczany w rodzaju "Sporophila". Nie wyróżnia się podgatunków.
Morfologia.
Długość ciała około 10 cm. Występuje wyraźny dymorfizm płciowy w upierzeniu. Samiec ma białe gardło, policzki i górną część piersi, silnie kontrastujące z rudokasztanową dolną częścią spodu ciała i kuprem. Szary wierzch głowy i płaszcz. Skrzydła i ogon nieco ciemniejsze, z jaśniejszymi obrzeżeniami. Biała łata u nasady lotek I rzędu. Samice podobne do innych samic rodzaju "Sporophila".
Występowanie i środowisko.
Ziarnojadek bagienny gniazduje na wilgotnych łąkach i bagnach nizinnych obszarów Argentyny, Urugwaju, skrajnie południowej Brazylii (Rio Grande do Sul), być może także południowo-wschodniego Paragwaju. W okresie zimowym migruje na niewielkie odległości na północ – na łąki południowej Brazylii, prawdopodobnie także północno-wschodniego Paragwaju, gdzie jednak odnotowano niewiele stwierdzeń.
Status i ochrona.
W Czerwonej księdze gatunków zagrożonych IUCN ziarnojadek bagienny klasyfikowany jest jako gatunek zagrożony (EN, "Endangered") nieprzerwanie od 1994 roku. Populacja wstępnie szacowana jest na 600–1700 dorosłych osobników. Szacuje się, że populacja systematycznie maleje z powodu zawężania się, fragmentacji i zanikania jego naturalnych siedlisk oraz wyłapywania ptaków w celach ich sprzedaży hodowcom.
Ostojami ptaków IBA, w których występuje ten gatunek, są według BirdLife International m.in.: w Argentynie – Park Narodowy Chaco, Park Narodowy Mburucuyá i Park Narodowy El Palmar, w Urugwaju – łąki i bagna w basenie Rio Negro, łąki Bella Unión, w Paragwaju – Park Narodowy San Rafael, a w Brazylii – Park Narodowy Emas, Monumento Natural das Árvores Fossilizadas do Tocantins.

</doc>
<doc id="5041836" url="https://pl.wikipedia.org/wiki?curid=5041836" title="Luis Guillermo Perinat y Elío">
Luis Guillermo Perinat y Elío

Luis Guillermo Perinat y Elío (ur. 27 października 1923 w Madrycie) – hiszpański polityk i dyplomata, senator i deputowany, od 1986 do 1989 eurodeputowany II kadencji, były ambasador Hiszpanii w Wielkiej Brytanii i ZSRR.
Życiorys.
Syn rzeźbiarza i polityka Luisa de Périnata i arystokratki Any Maríi de Elío y Gaztelu. Po śmierci ojca jego matka wyszła za szlachcica Valentína Menéndeza y San Juana. Ukończył studia prawnicze na Uniwersytecie w Madrycie i szkołę dyplomatyczną, kształcił się też w Centro Superior de Estudios de la Defensa Nacional. Od 1948 związany z hiszpańskim ministerstwem spraw zagranicznych, od 1971 w randze ministra pełnomocnego, został dyrektorem generalnym departamentu Ameryki Północnej i spraw atlantyckich. W latach 1976–1981 był ambasadorem Hiszpanii w Wielkiej Brytanii, następnie do 1983 w Związku Radzieckim (akredytowany także w Mongolii). Autor publikacji książkowych, m.in. wspomnień.
W 1983 uzyskał mandat w zgromadzeniu wspólnoty autonomicznej Madrytu z ramienia prawicowej Coalició Popular (AP-PDP-PL), został szefem frakcji radnych. Związał się z Alianza Popular. W latach 1983–1987 zasiadał w Senacie II i III kadencji. Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej, w 1987 wybrano go w wyborach powszechnych. Przystąpił do Europejskich Demokratów, będąc od 1986 do 1987 jej wiceprzewodniczącym. Od stycznia 1987 do lipca 1989 pozostawał też wiceprzewodniczącym PE. W 1989 uzyskał mandat w Kongresie Deputowanych IV kadencji. W latach 1990–1993 zasiadał także w Zgromadzeniu Parlamentarnym Rady Europy. W 1992 przyjęto go do Zakonu Maltańskiego.
Żonaty z markizą Blanką Escrivá de Romani y Morenes, doczekał się trójki dzieci.
Odznaczenia.
Odznaczony Wielkim Krzyżem Orderu Zasługi Cywilnej (1973) i Krzyż Zasługi Wojskowej z odznaką białą, a także odznaczeniami zagranicznymi, m.in. Świętym Konstantyńskim Orderem Wojskowym Świętego Jerzego.

</doc>
<doc id="5041837" url="https://pl.wikipedia.org/wiki?curid=5041837" title="Luis Guillermo Perinat Elio">
Luis Guillermo Perinat Elio



</doc>
<doc id="5041839" url="https://pl.wikipedia.org/wiki?curid=5041839" title="Peşteră Meziad">
Peşteră Meziad

Peștera Meziad – jaskinia krasowa w północno-zachodniej Rumunii, w pasmie górskim Pădurea Craiului.
W Peștera Meziad występuje interesująca szata naciekowa oraz duże misy naciekowe.

</doc>
<doc id="5041840" url="https://pl.wikipedia.org/wiki?curid=5041840" title="Basztowy Taras">
Basztowy Taras

Basztowy Taras – środkowa część wschodniej ściany Pośredniej Baszty w Grani Baszt w słowackich Tatrach Wysokich. Jest to olbrzymi, jednostajnie nachylony, piarżysty i niezbyt stromy taras. Z prawej strony (patrząc od dołu) opada ścianką do Czerwonego Żlebu, z lewej do Szerokiego Żlebu płytowymi ściankami. Z dolnego lewego końca tarasu wyrastają dwa żebra. Lewe żebro zanika w kosodrzewinie na wysokości około 1750 m. Pomiędzy żebrami znajduje się żleb; w górnej części szeroki i trawiasty, na końcowym 50-metrowym odcinku o dnie złożonym z gładkich i mało stromych płyt. Po lewej stronie tego żlebu wznoszą się pionowe ścianki tworzące załupę.
Nazwę tarasu utworzył Władysław Cywiński w 15. tomie przewodnika wspinaczkowego "Tatry. Grań Baszt".
Przez Basztowy Taras prowadzi droga wspinaczkowa "Droga Jurzycy przez Basztowy Taras" (I, miejsca II w skali tatrzańskiej, czas wyjścia z Szerokiego Żlebu na Pośrednią Basztę 1 godz.).

</doc>
<doc id="5041841" url="https://pl.wikipedia.org/wiki?curid=5041841" title="Puchar Świata w biathlonie 2020/2021 – Nové Město na Moravě">
Puchar Świata w biathlonie 2020/2021 – Nové Město na Moravě

Zawody Pucharu Świata w biathlonie w Novym Měscie w dniach 4-7 marca 2021 roku były dziewiątymi w sezonie 2020/2021 w tej dyscyplinie sportu. Rywalizacja odbyła się w sprincie, biegu pościgowym i sztafetach.

</doc>
<doc id="5041842" url="https://pl.wikipedia.org/wiki?curid=5041842" title="Jan Wężyk Osiński">
Jan Wężyk Osiński

Jan Wężyk Osiński herbu Wąż (zm. w 1649/1650 roku) – chorąży mniejszy sieradzki w latach 1633-1649, łowczy sieradzki w latach 1629-1633.
Poseł na sejm koronacyjny 1633 roku.
Podpisał "pacta conventa" Władysława IV Wazy w 1632 roku.

</doc>
<doc id="5041856" url="https://pl.wikipedia.org/wiki?curid=5041856" title="Adam Wężyk">
Adam Wężyk

Adam Wężyk herbu Wąż (zm. w 1648/1649 roku) – skarbnik łęczycki w latach 1619-1648.
Poseł na sejm zwyczajny 1635 roku.
Podpisał "pacta conventa" Władysława IV Wazy w 1632 roku.

</doc>
<doc id="5041858" url="https://pl.wikipedia.org/wiki?curid=5041858" title="Carmen Romero">
Carmen Romero

Carmen Romero Ferrer (ur. 6 października 1950 w Santiago de Cuba) – kubańska lekkoatletka, specjalistka rzutu dyskiem, trzykrotna mistrzyni igrzysk panamerykańskich, dwukrotna olimpijka.
Kariera sportowa.
Zdobyła brązowy medal w rzucie dyskiem na igrzyskach Ameryki Środkowej i Karaibów w 1966 w San Juan. Zwyciężyła w tej konkurencji na mistrzostwach Ameryki Środkowej i Karaibów w 1969 w Hawanie. Na igrzyskach Ameryki Środkowej i Karaibów w 1970 w Panamie zdobyła złoty medal w rzucie dyskiem i brązowy medal w pchnięciu kulą, a na mistrzostwach Ameryki Środkowej i Karaibów w 1971 w Kingston zwyciężyła w obu tych konkurencjach.
Zwyciężyła w rzucie dyskiem (przed swą rodaczką Maríą Betancourt i Carol Martin z Kanady) oraz zajęła 5. miejsce w pchnięciu kulą na igrzyskach panamerykańskich w 1971 w Cali. Zdobyła złote medale w rzucie dyskiem na mistrzostwach Ameryki Środkowej i Karaibów w 1973 w Maracaibo i na igrzyskach Ameryki Środkowej i Karaibów w 1974 w Santo Domingo. 
Ponownie zwyciężyła w rzucie dyskiem (wyprzedzając Maríę Betancourt i Kanadyjkę Jane Haist) na igrzyskach panamerykańskich w 1975 w Meksyku. Zajęła 9. miejsce w tej konkurencji na igrzyskach olimpijskich w 1976 w Montrealu. Zdobyła złoty medal w rzucie dyskiem na igrzyskach Ameryki Środkowej i Karaibów w 1978 w Medellín.
Po raz trzeci zdobyła złoty medal w rzucie dyskiem (znowu przed Maríą Betancourt i reprezentantką Kanady Carmen Ionesco) na igrzyskach panamerykańskich w 1979 w San Juan. Na igrzyskach olimpijskich w 1980 w Moskwie zajęła 10. miejsce w tej konkurencji. Zajęła 4. miejsce w rzucie dyskiem w zawodach pucharu świata w 1981 w Rzymie. Zdobyła srebrne medale w tej konkurencji na mistrzostwach Ameryki Środkowej i Karaibów w 1981 w Santo Domingo i na igrzyskach Ameryki Środkowej i Karaibów w 1982 w Hawanie (przegrywając oba razy z Betancourt) i złoty medal na kolejnych mistrzostwach Ameryki Środkowej i Karaibów w 1983 w Hawanie.
Szesnaście razy z rzędu poprawiała rekord Kuby w rzucie dyskiem od wyniku 48,88 m, osiągniętego 10 czerwca 1968 w Hawanie do rezultatu 69,08 m, uzyskanego 17 kwietnia 1976 również w Hawanie.

</doc>
<doc id="5041877" url="https://pl.wikipedia.org/wiki?curid=5041877" title="Rozmowy Rolowane">
Rozmowy Rolowane



</doc>
<doc id="5041884" url="https://pl.wikipedia.org/wiki?curid=5041884" title="Dekanat gdański">
Dekanat gdański

Dekanat Gdański (właśc. Protoprezbiterat Gdański) – jeden z 4 dekanatów (protoprezbiteratów) greckokatolickich eparchii olsztyńsko-gdańskiej utworzony 13 marca 2021, obejmujący obszar zachodniej części eparchii – województwo pomorskie. Dziekanem (protoprezbiterem) od 13 marca 2021 jest ks. Stefan Prychożdenko – proboszcz parafii św. Jerzego w Bytowie.
Parafie.
W skład dekanatu wchodzi 11 parafii i placówek duszpasterskich:
Sąsiednie dekanaty.
Dekanat Elbląski, Dekanat Słupski "(epar. wrocławsko-koszalińska)", Dekanat Poznański "(epar. wrocławsko-koszalińska)"

</doc>
<doc id="5041891" url="https://pl.wikipedia.org/wiki?curid=5041891" title="Dywizja Piechoty Donau">
Dywizja Piechoty Donau

Dywizja Piechoty Donau (niem. "Infanterie-Division Donau") – niemiecka dywizja szkieletowa piechoty sformowana 18 marca 1945 r. 12 kwietnia tego samego roku została rozwiązana, jej żołnierzy skierowano do 26 Dywizji Grenadierów Ludowych.

</doc>
<doc id="5041896" url="https://pl.wikipedia.org/wiki?curid=5041896" title="Puchar Świata w biathlonie 2020/2021 – Nové Město na Moravě II">
Puchar Świata w biathlonie 2020/2021 – Nové Město na Moravě II

Zawody Pucharu Świata w biathlonie w Novym Měscie w dniach 11-14 marca 2021 roku były dziesiątymi w sezonie 2020/2021 w tej dyscyplinie sportu. Rywalizacja odbyła się w sprincie, biegu pościgowym, sztafecie mieszanej oraz pojedynczej sztafecie mieszanej.

</doc>
<doc id="5041911" url="https://pl.wikipedia.org/wiki?curid=5041911" title="Dywizja Piechoty Groß-Görschen">
Dywizja Piechoty Groß-Görschen



</doc>
<doc id="5041912" url="https://pl.wikipedia.org/wiki?curid=5041912" title="Kartawy">
Kartawy

Kartawy (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Dawniej używane nazwy – Kartowy.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwały tu 122 osoby, 5 było wyznania rzymskokatolickiego a 117 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 23 budynki mieszkalne. W 1931 w 24 domach zamieszkiwało 139 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Dworne Sioło.

</doc>
<doc id="5041915" url="https://pl.wikipedia.org/wiki?curid=5041915" title="Mistrzostwa Świata w Narciarstwie Dowolnym i Snowboardingu 2021 – slopestyle kobiet (narciarstwo dowolne)">
Mistrzostwa Świata w Narciarstwie Dowolnym i Snowboardingu 2021 – slopestyle kobiet (narciarstwo dowolne)

Rywalizacja kobiet w narciarskim slopestyle'u podczas mistrzostw świata w Aspen została rozegrana na torze o nazwie Buttermilk Slopestyle. Kwalifikacje rozegrano 11 marca o 9:40, z kolei finał 13 marca o 9:30. Złoty medal wywalczyła Chinka Eileen Gu, która pokonała drugą Mathilde Gremaud oraz trzecią Megan Oldham.

</doc>
<doc id="5041916" url="https://pl.wikipedia.org/wiki?curid=5041916" title="Fraktalny książę">
Fraktalny książę

Fraktalny książę (ang. "The Fractal Prince") – powieść science fiction autorstwa Hannu Rajaniemi, będąca drugą książką, w której występuje postczłowiek i złodziej, Jean le Flambeur. Została wydana przez brytyjskie wydawnictwo Gollancz oraz przez Tor w USA w 2012. 
Odbiór.
Powieść otrzymała przede wszystkim pozytywne recenzje. Krytyka skupiała się głównie na tym, że Rajaniemi ma tendencje do pokazywania, a nie wyjaśniania działania świata. Zauważyła to m.in. Amy Goldschlager, pisząca dla Los Angeles Review of Books.

</doc>
<doc id="5041946" url="https://pl.wikipedia.org/wiki?curid=5041946" title="Karabin dowolny">
Karabin dowolny

Karabinek dowolny – typ karabinu, w którym dokładnie oraz precyzyjnie wykonana jest lufa. 
Karabin używany jest podczas zawodów sportowych. Ze względu na tak precyzyjnie wykonaną lufę charakteryzuje się podczas strzelania dobrym skupieniem, a w związku z tym małym rozrzutem oraz statecznością. Jego masa wynosi od 5 do 9 kilogramów. Wyposażenie karabinka stanowią: urządzenie spustowe posiadające przyspiesznik, celownik dioptryjny, muszka, kolba, łoże. Karabinki dowolne przeważnie są jednostrzałowe, z wyjątkiem karabinu, który posiada magazynek, a ma zastosowanie do strzelania do celów ruchomych, np. do tarczy typu „biegnący jeleń”. Podczas zawodów strzeleckich można stosować wszystkie rodzaje tego typu karabinków, ale pod warunkiem ich bezpiecznego użycia i mającego kaliber nie większy niż 9 mm. Ich masa nie może przekraczać 9 kg łącznie z akcesoriami oraz muszą posiadać otwarte przyrządy celownicze.

</doc>
<doc id="5041947" url="https://pl.wikipedia.org/wiki?curid=5041947" title="‽">
‽



</doc>
<doc id="5041948" url="https://pl.wikipedia.org/wiki?curid=5041948" title="Interabang">
Interabang



</doc>
<doc id="5041954" url="https://pl.wikipedia.org/wiki?curid=5041954" title="Nectandra bicolor">
Nectandra bicolor



</doc>
<doc id="5041960" url="https://pl.wikipedia.org/wiki?curid=5041960" title="María Betancourt">
María Betancourt

Imię i nazwisko María Betancourt nosiły lub noszą m.in.:

</doc>
<doc id="5041961" url="https://pl.wikipedia.org/wiki?curid=5041961" title="Jackie Galloway">
Jackie Galloway

Jaqueline „Jackie” Rose Sanchez Galloway (ur. 27 grudnia 1995 w Crown Point) – amerykańska zawodniczka taekwondo pochodzenia meksykańskiego, brązowa medalistka olimpijska z Rio de Janeiro (2016), dwukrotna medalistka mistrzostw świata.
W 2012 roku była rezerwową zawodniczką reprezentacji Meksyku na igrzyska olimpijskie w Londynie. Cztery lata później wystąpiła w ekipie amerykańskiej podczas igrzysk w Rio de Janeiro. Zdobyła brązowy medal olimpijski w kategorii powyżej 67 kg. W półfinale pokonała ją późniejsza wicemistrzyni olimpijska María del Rosario Espinoza, w repasażach zwyciężyła w pojedynku z Gwladys Épangue). 
W 2015 roku zdobyła brązowy, a w 2017 roku srebrny medal mistrzostw świata, w 2012 roku brązowy medal mistrzostw świata juniorów, a w 2014 roku złoty medal akademickich mistrzostw świata. W 2015 roku została mistrzynią igrzysk panamerykańskich, w 2014 roku zdobyła złoty, a w 2016 roku srebrny medal mistrzostw panamerykańskich.

</doc>
<doc id="5041962" url="https://pl.wikipedia.org/wiki?curid=5041962" title="Jacqueline Galloway">
Jacqueline Galloway



</doc>
<doc id="5041968" url="https://pl.wikipedia.org/wiki?curid=5041968" title="Jerzy Szarlip">
Jerzy Szarlip

Jerzy Marian Szarlip (ur. 10 lipca 1900 w Baku, zm. ok. 1947) – starszy żandarm Wojska Polskiego.
Życiorys.
Urodził się 10 lipca 1900 w Baku, w rodzinie Konstantego i Walerii z Broczkowskich. Ukończył cztery klasy gimnazjum rosyjskiego w Zamościu.
28 października 1915, w czasie I wojny światowej, wstąpił do Legionów Polskich i przydzielony do Baonu Uzupełniającego Nr 2. W szeregach 7. kompanii 2 Pułku Piechoty odbył kampanię wołyńską. W listopadzie 1917, po złożeniu przysięgi, został przyjęty do Polskiego Korpusu Posiłkowego i mianowany sekcyjnym. W kwietniu 1918 awansował na plutonowego.
3 listopada 1918 wstąpił jako ochotnik do Żandarmerii Krajowej powiatu hrubieszowskiego w szarży starszego żandarma. W lipcu 1922 został mianowany pełniącym obowiązki urzędnika w XI stopniu służbowym w „Urzędzie Starościńskim” w Zamościu. W 1927 został przeniesiony do Starostwa Powiatowego w Hrubieszowie. Dwa lata później jako rejestrator starostwa hrubieszowskiego awansował do X stopnia służbowego, a w styczniu 1930 został mianowany sekretarzem w X stopniu służbowym. Z dniem 1 kwietnia 1937 został przeniesiony w stan spoczynku na podstawie orzeczenia komisji lekarskiej. Był członkiem komisji rewizyjnej miejscowego Oddziału Związku Legionistów Polskich.

</doc>
<doc id="5041970" url="https://pl.wikipedia.org/wiki?curid=5041970" title="Istarsko Proljeće">
Istarsko Proljeće

Istarsko Proljeće, znany również jako Istrian Spring Trophy – kolarski wyścig wieloetapowy, rozgrywany w Chorwacji. 
Pierwsza edycja imprezy odbyła się w 1961. Od 2000 znajduje się w kalendarzu UCI, początkowo z kategorią 2.5, a od 2005 z kategorią 2.2 zaliczany jest do cyklu UCI Europe Tour. Do 2005 wyścig nosił nazwę Jadranska Magistrala.
Zwycięzcy.
Opracowano na podstawie:

</doc>
<doc id="5041971" url="https://pl.wikipedia.org/wiki?curid=5041971" title="Istrian Spring Trophy">
Istrian Spring Trophy



</doc>
<doc id="5041972" url="https://pl.wikipedia.org/wiki?curid=5041972" title="Jadranska Magistrala">
Jadranska Magistrala



</doc>
<doc id="5041974" url="https://pl.wikipedia.org/wiki?curid=5041974" title="Cowin C3">
Cowin C3

Cowin C3 – samochód osobowy klasy miejskiej produkowany pod chińską marką Cowin w latach 2014–2017.
Historia i opis modelu.
Miejski model C3 zadebiutował podczas wystawy samochodowej Chengdu Auto Show w sierpniu 2014 roku, na której równocześnie debiut miała nowa marka Cowin. Została ona utworzona przez chiński koncern Chery Automobile w celu zaoferowania budżetowych modeli samochodów skierowanych do młodych nabywców na dynamicznie rozwijającym się chińskim rynku samochodowym.
Cowin C3 przyjął postać 4-drzwiowego sedana, charakteryzującego się wąską, smukłą sylwetką, której właściwości zostały zoptymalizowane pod kątem przestrzeni dla pięciu pasażerów. Kabina pasażerska została utrzymana w wielobarwnej tonacji, gdzie połączono ze sobą m.in. imitację aluminium i skóry.
C3R.
Równolegle z 4-drzwiowym sedanem zadebiutował 5-drzwiowy hatchback pod nazwą Cowin C3R. Samochód przyjął charakterystyczną, krągła dwubryłową sylwetkę z inną stylizacją przedniej części nadwozia, którą przyozdobiły bardziej zaokrąglone reflektory i mniejsza atrapa chłodnicy. 
C3R EV.
W sierpniu 2016 przedstawiony został model Cowin C3R EV, który opracowany został na bazie 5-drzwiowego hatchbacka. Samochód wyposażony został w pełni elektryczny napęd, który utworzył silnik elektryczny o mocy 57 KM rozwijający maksymalnie 100 km/h. Zasięg pojazdu na jednym ładowaniu określono na ok. 200 kilometrów.

</doc>
<doc id="5041976" url="https://pl.wikipedia.org/wiki?curid=5041976" title="Konachy">
Konachy

Konachy (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 218 osoby, 17 było wyznania rzymskokatolickiego, 154 prawosławnego a 47 mojżeszowego. Jednocześnie 20 mieszkańców zadeklarowało polską a 198 białoruską przynależność narodową. Było tu 38 budynków mieszkalnych. W 1931 w 41 domach zamieszkiwało 238 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.
Urodził się tu Uładzimir Skawarodka deputowany do Izby Reprezentantów Zgromadzenia Narodowego Republiki Białorusi III i IV kadencji.

</doc>
<doc id="5041977" url="https://pl.wikipedia.org/wiki?curid=5041977" title="Cowin C3R">
Cowin C3R



</doc>
<doc id="5041978" url="https://pl.wikipedia.org/wiki?curid=5041978" title="Cowin C3R EV">
Cowin C3R EV



</doc>
<doc id="5041979" url="https://pl.wikipedia.org/wiki?curid=5041979" title="Minye">
Minye

Minye – jaskinia krasowa znajdująca się w Papui-Nowej Gwinei.
W Minye znajduje się rozległy ciąg obszernych korytarzy oraz komór.

</doc>
<doc id="5041982" url="https://pl.wikipedia.org/wiki?curid=5041982" title="382 Szkolna Dywizja Polna">
382 Szkolna Dywizja Polna

382 Polna Dywizja Szkoleniowa (niem. "382. Feldausbildungs-Division") – jedna z niemieckich formacji szkoleniowych. 
Dywizję zorganizowano 8 września 1942 r. w Rosji na tyłach Grupy Armii B. Jednostkę stworzono z jednostek dostarczonych z kilku różnych okręgów wojskowych oraz członków Reichsarbeitsdienst (RAD, Służba Pracy Rzeszy). Dywizja zajmowała się szkoleniem uzupełnień do 25 lutego 1943, gdy została rozwiązana a jej pododdziały przejęły inne związki taktyczne (213 Dywizja Bezpieczeństwa i Grupa Armijna Fetter-Pico ("Armeeabteilung Fretter-Pico"). Jedynym dowódcą dywizji był Generalmajor Paul Hoffmann.

</doc>
<doc id="5041983" url="https://pl.wikipedia.org/wiki?curid=5041983" title="Arboretum d'Antsokay">
Arboretum d'Antsokay



</doc>
<doc id="5041985" url="https://pl.wikipedia.org/wiki?curid=5041985" title="Browar Szczytno">
Browar Szczytno



</doc>
<doc id="5041988" url="https://pl.wikipedia.org/wiki?curid=5041988" title="António Couto dos Santos">
António Couto dos Santos

António Fernando Couto dos Santos (ur. 18 maja 1949 w Esposende) – portugalski polityk, inżynier, menedżer i działacz gospodarczy, deputowany oraz minister.
Życiorys.
Z wykształcenia inżynier chemik, absolwent Instituto Superior Técnico na Universidade Técnica de Lisboa. Pracował jako inżynier, m.in. w Arsenal do Alfeite. Działał w organizacji skupiającej inżynierów. Polityk Partii Socjaldemokratycznej. Od 1983 związany z administracją rządową. W latach 1985–1987 pełnił funkcję sekretarza stanu do spraw młodzieży. W latach 1987–1991 był ministrem delegowanym do spraw młodzieży w drugim rządzie Aníbala Cavaco Silvy. W trzecim gabinecie tegoż premiera sprawował urząd ministra delegowanego do spraw kontaktów z parlamentem (1991–1992) oraz ministra edukacji (1992–1993). Był też deputowanym do Zgromadzenia Republiki VI kadencji.
W latach 1995–2007 pełnił funkcję dyrektora generalnego organizacji gospodarczej Associação Empresarial de Portugal. Obejmował różne stanowiska menedżerskie, zarządzał np. salą koncertową Casa da Música. Powrócił na pewien czas do aktywności politycznej, zasiadając w parlamencie XI i XII kadencji. Zajął się też działalnością konsultingową (w sektorze ochrony środowiska, zdrowia i energii odnawialnych). Powołany na wiceprezesa APD Portugal, organizacji zrzeszającej dyrektorów przedsiębiorstw. Uczestnik World Business Angel Investment Forum.

</doc>
<doc id="5041989" url="https://pl.wikipedia.org/wiki?curid=5041989" title="Polska okresu wolnej elekcji">
Polska okresu wolnej elekcji



</doc>
<doc id="5041991" url="https://pl.wikipedia.org/wiki?curid=5041991" title="Gouffre Mirolda">
Gouffre Mirolda

Gouffre Mirolda – jaskinia krasowa we Francji, w Alpach Sabaudzkich. Była ona najgłębszą jaskinią na świecie od 26 stycznia 1998 r. do sierpnia 1998 roku (z głębokością -1610 m), a następnie od stycznia 2003 roku do lipca 2004 r., kiedy to na czoło wysunęła się gruzińska Jaskinia Krubera w Abchazji.
Położenie.
Jaskinia (obecnie jako "System Lucien Bouclier") znajduje się w gminie Samoëns we francuskim departamencie Górna Sabaudia. Jej korytarze są rozwinięte w masywie Aouille de Criou (2227 m n.p.m.) - Pointe Rousse (2577 m n.p.m.) w grupie górskiej Massif du Giffre w Prealpach Sabaudzkich.
Nazwa.
Nazwa "Mi-Rol-Da" została nadana jaskini dla upamiętnienia trzech speleologów (Michel Schmidt, Roland Chenevier i Daniel Trouilleux), którzy zginęli w zalanej nagłym przypływem wód jaskini Gournier w dolinie Choranche, w masywie Vercors, w 1976 r.
Historia.
Pierwsze wejście do jaskini, położone na wysokości 1880 m n.p.m. (obecnie otwór CD11), został odkryty przez młodego pasterza imieniem Marc w 1971 r. Działalność w jaskini pierwsi podjęli speleolodzy z klubu "Aven" z Lyonu. Już w następnym roku osiągnięto w jaskini głębokość -127 m oraz odkryto na wysokości 2336 m n.p.m. wejście do jaskini Lucien Bouclier. W 1992 r. speleolodzy z lyońskiego klubu "Ursus" dokonali połączenia obu jaskiń, osiągając głębokość -1436 m. W 1999 r. głębokość jaskini wzrosła do -1616 m. Aktualny rekord głębokości w jaskini, wynoszący -1733 m, został osiągnięty przez grupę 4 speleologów po pokonaniu dawnego „końcowego” syfonu w 2003 r.

</doc>
<doc id="5041995" url="https://pl.wikipedia.org/wiki?curid=5041995" title="Mistrzostwa Świata w Narciarstwie Dowolnym i Snowboardingu 2021 – half-pipe kobiet (snowboarding)">
Mistrzostwa Świata w Narciarstwie Dowolnym i Snowboardingu 2021 – half-pipe kobiet (snowboarding)

Rywalizacja kobiet w snowboardowym half-pipe'ie podczas mistrzostw świata w Aspen została rozegrana na obiekcie o nazwie Buttermilk Halfpipe. Kwalifikacje planowano rozegrać rozegrać 11 marca o 9:55, jednak przełożono je na ten sam dzień na 8:45. Z kolei finał odbył się 13 marca o 13:00. Złoty medal wywalczyła Amerykanka Chloe Kim, która pokonała drugą Maddie Mastro oraz trzecią Queralt Castellet.

</doc>
<doc id="5041996" url="https://pl.wikipedia.org/wiki?curid=5041996" title="María Cristina Betancourt">
María Cristina Betancourt

María Cristina Betancourt Ramírez (ur. 15 grudnia 1947 w Hawanie) – kubańska lekkoatletka, specjalistka rzutu dyskiem, trzykrotna wicemistrzyni igrzysk panamerykańskich, dwukrotna olimpijka.
Kariera sportowa.
Zdobyła srebrny medal w rzucie dyskiem na mistrzostwach Ameryki Środkowej i Karaibów w 1969 w Hawanie, przegrywając jedynie ze swą rodaczką Carmen Romero. Srebrne medal w tej konkurencji, zawsze za Romero, zdobywała również na igrzyskach Ameryki Środkowej i Karaibów w 1970 w Panamie i na mistrzostwach Ameryki Środkowej i Karaibów w 1971 w Kingston.
Zdobyła srebrny medal (za Romero, a przed Carol Martin z Kanady) na igrzyskach panamerykańskich w 1971 w Cali. Zdobyła srebrne medale w rzucie dyskiem na mistrzostwach Ameryki Środkowej i Karaibów w 1973 w Maracaibo i na igrzyskach Ameryki Środkowej i Karaibów w 1974 w Santo Domingo. 
Ponownie zdobyła srebrny medal w rzucie dyskiem (za Romero, a przed Kanadyjką Jane Haist) na igrzyskach panamerykańskich w 1975 w Meksyku. Zajęła 7. miejsce w tej konkurencji na igrzyskach olimpijskich w 1976 w Montrealu. Zdobyła srebrny medal na igrzyskach Ameryki Środkowej i Karaibów w 1978 w Medellín.
Po raz trzeci zdobyła srebrny medal w rzucie dyskiem (znowu za Romero, a przed reprezentantką Kanady Carmen Ionesco) na igrzyskach panamerykańskich w 1979 w San Juan. Zajęła 3. miejsce w zawodach pucharu świata w 1979 w Montrealu. Na igrzyskach olimpijskich w 1980 w Moskwie odpadła w kwalifikacjach rzutu dyskiem. Zwyciężyła w tej konkurencji na mistrzostwach Ameryki Środkowej i Karaibów w 1981 w Santo Domingo i na igrzyskach Ameryki Środkowej i Karaibów w 1982 w Hawanie (wyprzedzając oba razy Romero).
Zwyciężyła w rzucie dyskiem na igrzyskach panamerykańskich w 1983 w Caracas, lecz następnie została pozbawiona medalu i zdyskwalifikowana z powodu dopingu.
Rekord życiowy Maríi Cristiny Betancourt w rzucie dyskiem wynosi 66,54 m, ustanowiony 13 lutego 1981 w Hawanie.

</doc>
<doc id="5042039" url="https://pl.wikipedia.org/wiki?curid=5042039" title="Cerkiew Narodzenia NMP w Darowicach">
Cerkiew Narodzenia NMP w Darowicach



</doc>
<doc id="5042040" url="https://pl.wikipedia.org/wiki?curid=5042040" title="Jaskinia Mladecka">
Jaskinia Mladecka

Jaskinia Mladecka – jaskinia krasowa w Czechach, w północnych Morawach.
Jaskinia Mladecka posiada 3-piętrowy system korytarzy oraz komór utworzonych w dolnodewońskich wapieniach. W jaskini występuje bogata szata naciekowa m.in. stalagmity, wodospady naciekowe. 

</doc>
<doc id="5042041" url="https://pl.wikipedia.org/wiki?curid=5042041" title="Karpaczowo (kolonia)">
Karpaczowo (kolonia)

Karpaczowo – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Dawniej używana nazwa – Korpaczowo.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 26 osób, 21 było wyznania prawosławnego a 5 mojżeszowego. Jednocześnie wszyscy mieszkańcy zadeklarowali białoruską przynależność narodową. Były tu 4 budynki mieszkalne. W 1931 w 6 domach zamieszkiwało 31 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5042042" url="https://pl.wikipedia.org/wiki?curid=5042042" title="Alfred Grohman">
Alfred Grohman

Alfred Wilhelm Grohman (ur. 24 maja 1874 w Łodzi, zm. 13 marca 1934 w Bad Nauheim) – polski przemysłowiec, strażak, filantrop.
Życiorys.
Urodził się 24 maja 1874 w Łodzi, w rodzinie Ludwika, zasłużonego łódzkiego fabrykanta, i Pauliny Adeliny z Trenklerów, jako jeden z pięciu ich synów. Ukończył szkołę średnią na Łotwie i odbył służbę wojskową a następnie rozpoczął studia w Charlottenburgu i Monachium, ukończył je w 1900 otrzymując tytuł doktora filozofii.
W 1901 śladem swojego ojca Ludwika, pierwszego komendanta Łódzkiej Ochotniczej Straży Pożarnej, wstępuje w szeregi łódzkiej straży pożarnej. W 1913 zostaje zastępcą komendanta. Po wybuchu I wojny światowej znalazł się na terenie Niemiec, w 1915 powrócił do Łodzi i rozpoczął organizowanie pomocy dla głodujących mieszkańców miasta. W tym samym roku został komendantem Łódzkiej Ochotniczej Straży Pożarnej. W listopadowych dniach 1918 brał udział w rozbrajaniu okupantów i urządził skład broni w swoim mieszkaniu. W 1920 wstępuje do czynnej służby wojskowej i bierze udział w wojnie polsko-bolszewickiej.
Przed I wojną światową pracował nad zjednoczeniem polskiego strażactwa, w 1916 brał udział w organizacji I Ogólnokrajowego Zjazdu Straży Ogniowych z Królestwa Polskiego. Był powołany do Zarządu Głównego powstałego na tym zjeździe Związku Floriańskiego. Położył duże zasługi w powstaniu we wrześniu 1921 Głównego Związku Straży Pożarnych Rzeczypospolitej Polskiej. Pracował we władzach Związku Straży Pożarnych Województwa Łódzkiego.
Dzięki jego zaangażowaniu, zdolnościom szkoleniowym i organizacyjnym pożarnicy polscy odnieśli spektakularne zwycięstwo w Turynie podczas międzynarodowych zawodów pożarniczych w 1928.
Równolegle udzielał się w działalności społecznej i publicznej. W 1914 działał w Głównym Komitecie Obywatelskim oraz kierował Komitetem Pomocy Więźniom.
W 1922 był w składzie Centralnego Komitetu Polskiej YMCA oraz współfinansował budowę jej siedziby w Łodzi, należał do założycieli Związku Przemysłu Włókienniczego i działał jako sędzia Sądu Handlowego. W 1927 był w składzie Rady Miasta, działał m.in. w Chrześcijańskim Towarzystwie Dobroczynności, Domu Miłosierdzia. Był założycielem i kierował w latach 1920–1923 Zarządem Łódzkiego Okręgowego Związku Piłki Nożnej.
Żonaty z Gabrielą ze Schrothów, z którą miał dwoje dzieci: Felicitas Luizę oraz Alfreda Ludwika.
Zmarł dnia 13 marca 1934 w Bad Neuheim, pochowany został z honorami na Starym Cmentarzu w Łodzi.

</doc>
<doc id="5042045" url="https://pl.wikipedia.org/wiki?curid=5042045" title="Kaiyi Showjet">
Kaiyi Showjet

Cowin Showjet – samochód osobowy typu crossover klasy kompaktowej produkowany pod chińską marką Cowin w latach 2020–2022 i jako Kaiyi Showjet od 2022 roku.
Historia i opis modelu.
W ostatnich dniach grudnia 2019 roku Cowin, budżetowa marka koncernu Chery, przedstawiła nowy model kompaktowego crossovera mającego na celu rozbudzić zastygły popyt na produkty tej filii. Samochód powstał jako bliźniaczy wariant wobec produkowanego od 2017 roku pojazdu macierzystego koncernu, Chery Tiggo 5x.
Pod kątem wizualnym Cowin Showjet został wyróżniony poprzez inny wygląd przedniej części nadwozia, zdominowanej przez duży wlot powietrza zintegrowany z agresywnie stylizowanymi reflektorami. Tylną część nadwozia połączył z kolei świetlisty pas wykonany w technologii LED, który połączył lampy.
Sprzedaż pojazdu w jednej odmianie silnikowej w postaci 1,5-litrowego silnika benzynowego o mocy 118 KM, rozpoczęła się na rynku chińskim pół roku po debiucie, w czerwcu 2020 roku.
Showjet Pro.
W marcu 2021 roku przedstawiona została topowa odmiana Cowin Showjet Pro z inną stylizacją pasa przedniego, który zdominował duży wlot powietrza w kształcie trapezu. Ponadto, wyposażenie pojazdu zostało wzbogacone o rozbudowane elementy i nowocześniejszy system multimedialny, z kolei ten sam czterocylindrowy silnik benzynowy o pojemności 1,5-litra zyskał większą moc 168 KM.
W połowie 2021 roku oferta modelu Showjet po restylizacji miała zostać poszerzona o wariant w pełni elektryczny o nazwie Cowin Showjet Pro EV. Pod kątem wizualnym zyskał on przeprojektowany pas przedni z zaślepkami w miejscu wlotów powietrza, a układ elektryczny utworzył silnik o mocy 163 KM. Samochód nie trafił jednak do produkcji.

</doc>
<doc id="5042046" url="https://pl.wikipedia.org/wiki?curid=5042046" title="Maria Paczowska">
Maria Paczowska

Maria Paczowska (ur. 26 stycznia 1932 we Lwowie, zm. 2 marca 2019 w Luksemburgu) – polska pisarka i eseistka; wieloletnia przyjaciółka Rity Gombrowicz i Witolda Gombrowicza, prywatnie żona architekta Bohdana Paczowskiego.
Życiorys.
Maria Błeszyńska urodziła się 26 stycznia 1932 roku we Lwowie. Od lat 40. mieszkała w Krakowie, gdzie wyszła za mąż za architekta Bohdana Paczowskiego. W latach 1960–1980 roku przebywała we Włoszech; m.in. pracowała jako lektorka wewnętrzna wydawnictwa Mondadori w Mediolanie. Później mieszkała w Paryżu, a następnie w latach 90. osiadła w Luksemburgu.
W 1960 roku wydała swoją jedyną powieść "Sentymenty" w Wydawnictwie Literackim. 
W latach 60. poznała Ritę i Witolda Gombrowiczów, z którymi utrzymywała bliskie relacje, m.in. bogatą korespondencję listowną. Po śmierci Witolda Gombrowicza była bliską przyjaciółką i powierniczką Rity Gombrowicz.
Była razem z mężem Bohdanem świadkami na ślubie Rity i Witolda, który odbył się 28 grudnia 1968 roku w Vence na południu Francji."Maria jest kobietą z dobrej rodziny, z manierami damy oraz głosem aktorki. Elegancka w nowoczesnym stylu, z włoskim akcentem, a jej niezależność podkreślają krótkie włosy. Jest trzy lata starsza od Rity i ma za sobą pisarski debiut w Polsce („Sentymenty”, 1960), który Witold nawet skomplementował."Utrzymywała stały kontakt z polskim środowiskiem pisarzy i artystów na emigracji; w tym związanymi z paryskim miesięcznikiem „Kultura” i „Zeszytami Literackimi”. 
Laureatka Nagrody im. Krzysztofa Junga Przyjaciół „Zeszytów Literackich” w 2012.
Zmarła 2 marca 2019 w wieku 87 lat w Luksemburgu.

</doc>
<doc id="5042047" url="https://pl.wikipedia.org/wiki?curid=5042047" title="Cowin Showjet Pro">
Cowin Showjet Pro



</doc>
<doc id="5042050" url="https://pl.wikipedia.org/wiki?curid=5042050" title="HMAS Melbourne (1989)">
HMAS Melbourne (1989)

HMAS Melbourne (FFG 05) – australijska fregata rakietowa, piąty okręt typu "Adelaide", pełniący służbę w Royal Australian Navy w latach 1992–2019. Od 2020 roku okręt służy w Armada de Chile jako FFG-14 „Almirante Latorre”.
Skrócony opis.
W latach siedemdziesiątych XX wieku, dowództwo Royal Australian Navy planowało wprowadzić do służby nowy typ okrętów w celu zastąpienia przestarzałych jednostek typu "Daring" i typu "River". Rozważano dwie opcje zakupowe, pierwszą był zakup brytyjskich niszczycieli rakietowych "typu 42", a drugą amerykańskie fregaty typu "Oliver Hazard Perry". Finalnie zdecydowano się zakupić i wybudować na licencji fregaty typu "Oliver Hazard Perry".
W kwietniu 1974 roku zatwierdzona została decyzja o nabyciu od Stanów Zjednoczonych dwóch jednostek. W 1977 zamówienie rozszerzono o zakup dodatkowych dwóch okrętów. Wszystkie jednostki konstruowane były w stoczni w Seattle, w stanie Waszyngton, należącej do Todd Shipyards Corporation (obecnie Todd Pacific Shipyards Corporation).
W 1983 roku australijski rząd podjął decyzję o budowie kolejnych dwóch fregat, które tym razem miały zostać skonstruowane w Australii. Ostatecznie okręty zbudowano w australijskich stoczniach. Stępka pod pierwszy z dwóch dodatkowych okrętów, którym był właśnie HMAS „Melbourne” położona została 12 lipca 1985, natomiast kadłub zwodowano 5 maja 1989 roku.
Uzbrojenie i wyposażenie.
Na uzbrojenie fregaty składały się jedna, pojedyncza wyrzutnia pocisków rakietowych Mk 13 Mod. 4 GMLS (Guided Missile Launching Systems). Jednostka ognia wynosiła 4 przeciwokrętowe pociski manewrujące RGM-84L Harpoon Block 2 oraz 36 rakiet przeciwlotniczych RIM-66L-2 Standard MR. Dodatkowo okręt posiadał wielokomorową wyrzutnię pionowego startu Mark 41 Vertical Launching System oraz pociski przeciwlotnicze ESSM. Uzbrojenie artyleryjskie stanowiła armata uniwersalna Mk 75 kalibru 76 mm, armata przeciwlotnicza CIWS Phalanx Block 1B, zaś broń przeciwpodwodną stanowiły dwie wyrzutnie torpedowe kalibru 324 mm dla torped Mk 32.
Okręt wyposażony był m.in. w radar dozoru powietrznego dalekiego zasięgu AN/SPS-49A(V)1, radar dozoru nawodnego i nawigacyjny AN/SPS-55, holowany, pasywny system elektro-akustyczny AN/SLQ-25 Nixie oraz wyrzutnie celów pozornych kalibru 130 mm Mk 137.
Przebieg służby w Królewskiej Australijskiej Marynarce Wojennej.
HMAS „Melbourne” (FFG 05) wcielony został do służby w Royal Australian Navy 15 lutego 1992. Na przełomie lat dziewięćdziesiątych i dwutysięcznych, planowano modernizację czterech z sześciu okrętów typu Adelaide. Wśród czterech zmodernizowanych jednostek znalazł się FFG 05. W wyniku modernizacji okręt został doposażony w wyrzutnię pionowego startu Mark 41 Vertical Launching System oraz uzbrojony w pociski przeciwlotnicze RIM-162 Evolved Sea Sparrow, pociski SM-1MR zostały zastąpione nowocześniejszą konstrukcją SM-2MR. Dodatkowo zmodernizowano wyposażenie elektroniczne okrętu, m.in. systemy dowodzenia i systemy hydrolokacyjne.
Okręt wycofano ze służby 26 października 2019 roku.
Przebieg służby w Chilijskiej Marynarce Wojennej.
W 2020 roku Armada de Chile przejęła dwa ostatnie okręty typu Adelaide. Dawny HMAS „Melbourne” został 15 kwietnia 2020 wcielony do służby w tamtejszej marynarce wojennej i przemianowany na FFG-14 „Almirante Latorre”.

</doc>
<doc id="5042053" url="https://pl.wikipedia.org/wiki?curid=5042053" title="Mistrzostwa Europy w Short Tracku 2000">
Mistrzostwa Europy w Short Tracku 2000

4. edycja Mistrzostw Europy w Short Tracku odbyła się w dniach 21–23 stycznia 2000 we włoskim Bormio.
Klasyfikacja medalowa.
Pogrubieniem oznaczono kraj gospodarza imprezy (Włochy):

</doc>
<doc id="5042054" url="https://pl.wikipedia.org/wiki?curid=5042054" title="Eduardo Catroga">
Eduardo Catroga

Eduardo de Almeida Catroga (ur. 14 listopada 1942 w Abrantes) – portugalski menedżer i przedsiębiorca, w latach 1993–1995 minister finansów.
Życiorys.
Absolwent Instituto Superior de Ciências Económicas e Financeiras na Universidade Técnica de Lisboa, pracował w tym instytucie przez kilka lat jako asystent. Ukończył również Harvard Business School. Był zatrudniony w koncernie chemicznym Companhia União Fabril, w którym doszedł do stanowiska dyrektora wykonawczego do spraw finansowych. Pod koniec lat 70. był wiceprezesem kompanii Quimigal, a od 1981 dyrektorem generalnym przedsiębiorstwa Sapec. W 1990 został wykładowcą w Instituto Superior de Economia e Gestão.
W latach 1993–1995 sprawował urząd ministra finansów w trzecim rządzie Aníbala Cavaco Silvy. Powrócił później do działalności w biznesie, m.in. jako dyrektor w Nutrinveste i Banco Finantia. Przez kilkanaście lat do 2021 zasiadał w radzie nadzorczej Energias de Portugal, przez pewien czas jako jej przewodniczący. Współpracował z Partią Socjaldemokratyczną, w tym jako koordynator jej programu wyborczego w 2011.

</doc>
<doc id="5042055" url="https://pl.wikipedia.org/wiki?curid=5042055" title="Rapide Oued Zem">
Rapide Oued Zem

Rapide Club Oued Zem (arab. سريع وادي زم) – marokański klub piłkarski z siedzibą w Oued Zem. W sezonie 2020/2021 gra w GNF 1. 
Opis.
Klub został założony w 1926 roku. Jego najlepszym wynikiem w GNF 1 było 8. miejsce, a w pucharze kraju ćwierćfinał w 2019 roku. Ponadto zespół jeden raz wygrał GNF 2 – wydarzenie to nastąpiło w sezonie 2016/2017. Trenerem od 25 lutego 2021 roku jest Azzeddine Belkebir. Prezesem klubu jest Amine Nouara. Drużyna swoje mecze rozgrywa na Stade Municipal de Oued Zem, który może pomieścić 3000 widzów. 
Piłkarze.
Obecny skład.
"Stan na 2 czerwca 2021"
Reprezentanci kraju grający w klubie.
"Stan na 2 czerwca 2021"

</doc>
<doc id="5042057" url="https://pl.wikipedia.org/wiki?curid=5042057" title="Rapide Club Oued Zem">
Rapide Club Oued Zem



</doc>
<doc id="5042059" url="https://pl.wikipedia.org/wiki?curid=5042059" title="Mistrzostwa Świata w Narciarstwie Dowolnym i Snowboardingu 2021 – half-pipe mężczyzn (snowboarding)">
Mistrzostwa Świata w Narciarstwie Dowolnym i Snowboardingu 2021 – half-pipe mężczyzn (snowboarding)

Rywalizacja mężczyzn w snowboardowym half-pipe'ie podczas mistrzostw świata w Aspen została rozegrana na obiekcie o nazwie Buttermilk Halfpipe. Kwalifikacje planowano rozegrać 11 marca o 12:35, jednak przełożono je na ten sam dzień na 10:40. Z kolei finał odbył się 13 marca o 13:00. Złoty medal wywalczył Japończyk Yūto Totsuka, która pokonał drugiego Scotty'ego Jamesa oraz trzeciego Jana Scherrera.

</doc>
<doc id="5042062" url="https://pl.wikipedia.org/wiki?curid=5042062" title="Tomasa Núñez">
Tomasa Núñez

Tomasa Ana Núñez Abreu (ur. 17 kwietnia 1951 w Yaguajay, zm. 30 grudnia 1981 w Hawanie) – kubańska lekkoatletka, specjalistka rzutu oszczepem, mistrzyni igrzysk panamerykańskich
Kariera sportowa.
Zdobyła srebrny medal w rzucie oszczepem na mistrzostwach Ameryki Środkowej i Karaibów w 1969 w Hawanie. Zwyciężyła w tej konkurencji na igrzyskach Ameryki Środkowej i Karaibów w 1970 w Panamie i na mistrzostwach Ameryki Środkowej i Karaibów w 1971 w Kingston.
Zdobyła złoty medal (wyprzedzając Amerykanki Sherry Calvert i Robertę Brown) na igrzyskach panamerykańskich w 1971 w Cali. Zwyciężyła w rzucie oszczepem na mistrzostwach Ameryki Środkowej i Karaibów w 1973 w Maracaibo i na igrzyskach Ameryki Środkowej i Karaibów w 1974 w Santo Domingo. 
24 stycznia 1970 w Hawanie ustanowiła rekord Kuby rzutem na odległość 54,64 m.
Zmarła w wieku 30 lat w 1981. Pochowana na cmentarzu Colón w Hawanie.

</doc>
<doc id="5042067" url="https://pl.wikipedia.org/wiki?curid=5042067" title="Aleksander Treter">
Aleksander Treter

Aleksander Stanisław z Łoń Treter herbu Szreniawa bez krzyża (zm. 1855) – właściciel ziemski.
Życiorys.
Aleksander Stanisław z Łoń Treter wywodził się z rodziny nobilitowanej w Polsce 1669 i używającej herbu Szreniawa bez krzyża. Jego przodkiem był kanonik Tomasz Treter. Był wnukiem Mikołaja (zm. 1775) oraz synem Baltazara (major gwardii litewskiej, zm. 1819) i Salomei z domu Gniewczyńskiej. Miał brata Wiktoryna.
Był członkiem Stanów Galicyjskich. Do końca życia był właścicielem dóbr Łonie.
Był żonaty z Konstancją z domu Łodyńską herbu Sas. Mieli syna Hilarego (1825-1892).
Zmarł w 1855. Po jego śmierci dobra w Łoniu objęli jego spadkobiercy.

</doc>
<doc id="5042068" url="https://pl.wikipedia.org/wiki?curid=5042068" title="Kostoczyno">
Kostoczyno

Kostoczyno – dawna wieś. Tereny na których leżała znajdują się obecnie na Białorusi, w obwodzie witebskim, w rejonie miorskim, w sielsowiecie Miory.
Dawniej używana nazwa – Kostoczyn.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwało tu 89 osób, wszystkie były wyznania prawosławnego zadeklarowały białoruską przynależność narodową. Było tu 20 budynków mieszkalnych. W 1931 w 21 domach zamieszkiwało 105 osób.
Wierni należeli do parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5042069" url="https://pl.wikipedia.org/wiki?curid=5042069" title="HMAS Newcastle">
HMAS Newcastle

HMAS Newcastle (FFG 06) – australijska fregata rakietowa, szósty i ostatni okręt typu "Adelaide", pełniący służbę w Royal Australian Navy w latach 1993–2019. Od 2020 roku okręt służy w Armada de Chile jako FFG-11 „Capitán Prat”.
Skrócony opis.
W latach siedemdziesiątych XX wieku, dowództwo Royal Australian Navy planowało wprowadzić do służby nowy typ okrętów w celu zastąpienia przestarzałych jednostek typu "Daring" i typu "River". Rozważano dwie opcje zakupowe, pierwszą był zakup brytyjskich niszczycieli rakietowych "typu 42", a drugą amerykańskie fregaty typu "Oliver Hazard Perry". Finalnie zdecydowano się zakupić i wybudować na licencji fregaty typu "Oliver Hazard Perry".
W kwietniu 1974 roku zatwierdzona została decyzja o nabyciu od Stanów Zjednoczonych dwóch jednostek. W 1977 zamówienie rozszerzono o zakup dodatkowych dwóch okrętów. Wszystkie jednostki konstruowane były w stoczni w Seattle, w stanie Waszyngton, należącej do Todd Shipyards Corporation (obecnie Todd Pacific Shipyards Corporation).
W 1983 roku australijski rząd podjął decyzję o budowie kolejnych dwóch fregat, które tym razem miały zostać skonstruowane w Australii. Ostatecznie okręty zbudowano w australijskich stoczniach. Stępka pod ostatni z dwóch dodatkowych okrętów, którym był właśnie HMAS „Newcastle” położona została 21 lipca 1989, natomiast kadłub zwodowano 21 lutego 1992 roku.
Uzbrojenie i wyposażenie.
Na uzbrojenie fregaty składały się jedna, pojedyncza wyrzutnia pocisków rakietowych Mk 13 Mod. 4 GMLS (Guided Missile Launching Systems). Jednostka ognia wynosiła 4 przeciwokrętowe pociski manewrujące RGM-84L Harpoon Block 2 oraz 36 rakiet przeciwlotniczych RIM-66L-2 Standard MR. Dodatkowo okręt posiadał wielokomorową wyrzutnię pionowego startu Mark 41 Vertical Launching System oraz pociski przeciwlotnicze ESSM. Uzbrojenie artyleryjskie stanowiła armata uniwersalna Mk 75 kalibru 76 mm, armata przeciwlotnicza CIWS Phalanx Block 1B, zaś broń przeciwpodwodną stanowiły dwie wyrzutnie torpedowe kalibru 324 mm dla torped Mk 32.
Okręt wyposażony był m.in. w radar dozoru powietrznego dalekiego zasięgu AN/SPS-49A(V)1, radar dozoru nawodnego i nawigacyjny AN/SPS-55, holowany, pasywny system elektro-akustyczny AN/SLQ-25 Nixie oraz wyrzutnie celów pozornych kalibru 130 mm Mk 137.
Przebieg służby w Królewskiej Australijskiej Marynarce Wojennej.
HMAS „Newcastle” (FFG 06) wcielony został do służby w Royal Australian Navy 11 grudnia 1993. Na przełomie lat dziewięćdziesiątych i dwutysięcznych, planowano modernizację czterech z sześciu okrętów typu Adelaide. Wśród czterech zmodernizowanych jednostek znalazł się FFG 06. W wyniku modernizacji okręt został doposażony w wyrzutnię pionowego startu Mark 41 Vertical Launching System oraz uzbrojony w pociski przeciwlotnicze RIM-162 Evolved Sea Sparrow, pociski SM-1MR zostały zastąpione nowocześniejszą konstrukcją SM-2MR. Dodatkowo zmodernizowano wyposażenie elektroniczne okrętu, m.in. systemy dowodzenia i systemy hydrolokacyjne.
Okręt wycofano ze służby 30 czerwca 2019 roku.
Przebieg służby w Chilijskiej Marynarce Wojennej.
W 2020 roku Armada de Chile przejęła dwa ostatnie okręty typu Adelaide. Dawny HMAS „Newcastle” został 15 kwietnia 2020 wcielony do służby w tamtejszej marynarce wojennej i przemianowany na FFG-11 „Capitán Prat”.

</doc>
<doc id="5042071" url="https://pl.wikipedia.org/wiki?curid=5042071" title="Darliwaje (przystanek kolejowy)">
Darliwaje (przystanek kolejowy)

Darliwaje (; ) – przystanek kolejowy w pobliżu miejscowości Harbatka, w rejonie krzyczewskim, w obwodzie mohylewskim, na Białorusi. Położony jest na linii Osipowicze – Mohylew – Krzyczew.
Nazwa pochodzi od oddalonej o 3,1 km wsi Darliwaje.

</doc>
<doc id="5042072" url="https://pl.wikipedia.org/wiki?curid=5042072" title="HMAS Newcastle (FFG 06)">
HMAS Newcastle (FFG 06)



</doc>
<doc id="5042073" url="https://pl.wikipedia.org/wiki?curid=5042073" title="Kaiyi X3">
Kaiyi X3

Cowin X3 – samochód osobowy typu SUV klasy miejskiej produkowany pod chińską marką Cowin w latach 2016–2022 i jako Kaiyi X3 od 2022 roku.
Historia i opis modelu.
Wiosną 2016 roku podczas wystawy samochodowej Beijing Auto Show chińska marka Cowin przedstawiła nowy model niewielkiego SUV-a X3, który powstał jako najmniejszy tego typu pojazd w ofercie budżetowej dywizji koncernu Chery.
Pod kątem wizualnym Cowin X3 zyskał krągłą sylwetkę zdobioną chromowanymi akcentami, wielokątnymi wzorami na alufelgach oraz przymocowanym do klapy bagażnika kołem zapasowym zamkniętym pod obudową w kolorze nadwozia.
W podobnym wzornictwie utrzymano także projekt deski rozdzielczej, gdzie konsolę centralną przyozdobiły potrójne nawiewy w okrągłym kształcie, a także dotykowym wyświetlaczem systemu multimedialnego. 
Sprzedaż.
Cowin X3 powstał z myślą o wewnętrznym rynku chińskim, gdzie kierowany jest do młodych nabywców z miast średniej wielkości. Sprzedaż pojazdu rozpoczęła się w lipcu 2016 roku.

</doc>
<doc id="5042074" url="https://pl.wikipedia.org/wiki?curid=5042074" title="Grotta della Mottera">
Grotta della Mottera

Grotta della Mottera – jaskinia krasowa w północno-zachodnich Włoszech, w Alpach Liguryjskich.
W Grotta della Mottera znajdują się 2 rozległe ciągi korytarzy oraz kominów, natomiast dnem płynie potok.

</doc>
<doc id="5042075" url="https://pl.wikipedia.org/wiki?curid=5042075" title="HMAS Newcastle (1992)">
HMAS Newcastle (1992)



</doc>
<doc id="5042076" url="https://pl.wikipedia.org/wiki?curid=5042076" title="Depo (przystanek kolejowy na Białorusi)">
Depo (przystanek kolejowy na Białorusi)

Depo (; ) – przystanek kolejowy w miejscowości Krzyczew, w rejonie krzyczewskim, w obwodzie mohylewskim, na Białorusi.

</doc>
<doc id="5042077" url="https://pl.wikipedia.org/wiki?curid=5042077" title="Józef Szarota">
Józef Szarota

Józef Szarota (ur. 16 lipca 1896 w Chrzanowie, zm. 12 października 1941 w Krakowie) – kapitan piechoty Wojska Polskiego.
Życiorys.
Urodził się 16 lipca 1896 w Chrzanowie, ówczesnym mieście powiatowym Królestwa Galicji i Lodomerii, w rodzinie Józefa.
W czasie I wojny światowej pełnił służbę w Legionach Polskich.
21 grudnia 1920 został zatwierdzony z dniem 1 kwietnia 1920 w stopniu porucznika, w piechocie, w grupie oficerów byłych Legionów Polskich. 1 czerwca 1921 pełnił służbę w Oddziale V Sztabu Ministerstwa Spraw Wojskowych, a jego oddziałem macierzystym był 3 Pułk Piechoty Legionów. 3 maja 1922 został zweryfikowany w stopniu porucznika ze starszeństwem z 1 czerwca 1919 i 957. lokatą w korpusie oficerów piechoty. W 1923 był odkomenderowany z macierzystego pułku w Jarosławiu do Oficerskiej Szkoły Topografów w charakterze ucznia dwuletniego kursu. W następnym roku wrócił do pułku. 3 maja 1926 został mianowany kapitanem ze starszeństwem z 1 lipca 1925 i 58. lokatą w korpusie oficerów piechoty. W czerwcu 1930 został przeniesiony do 12 Pułku Piechoty w Wadowicach. W grudniu 1931 został zwolniony z zajmowanego stanowiska i oddany do dyspozycji dowódcy Okręgu Korpusu Nr V, a z dniem 31 maja 1932 przeniesiony w stan spoczynku.
Zmarł 12 października 1941 w Krakowie. Został pochowany na cmentarzu wojskowym przy ul. Prandoty w Krakowie.

</doc>
<doc id="5042079" url="https://pl.wikipedia.org/wiki?curid=5042079" title="Bitwa pod Antopolem">
Bitwa pod Antopolem

Bitwa pod Antopolem – walki polskiej grupy mjr. Aleksandra Narbutta-Łuczyńskiego z sowieckim 2 Poleskim pułkiem strzelców toczone w początkowym okresie wojny polsko-bolszewickiej.
Geneza.
W ostatnich miesiącach 1918 i w pierwszych 1919 na wschodnich krańcach odradzającej się Rzeczypospolitej stacjonowały wojska niemieckie Ober-Ostu. Ich ewakuacja powodowała, że opuszczane przez nie tereny od wschodu zajmowała Armia Czerwona. Jednocześnie od zachodu podchodziły oddziały odradzającego się Wojska Polskiego. W lutym 1919 oddziały polskie weszły w kontakt bojowy z jednostkami Armii Czerwonej. Rozpoczęła się nigdy nie wypowiedziana wojna polsko-bolszewicka. W tym okresie oddziały polskie prowadziły ograniczone działania zaczepne. W połowie lutego front polsko-sowiecki ustalił się na linii rzeki Szczary.
W końcu II dekady lutego 1919 sytuacja na froncie polsko-sowieckim przedstawiała się następująco: na linii Włodzimierz Wołyński - Kowel stała grupa gen. Edwarda Rydza-Śmigłego. W rejonie Brześcia koncentrowała się grupa gen. Antoniego Listowskiego. Zabezpieczała ona linię Kobryń - Prużany. Miała wysunięte pododdziały w Mokranach, Kobryniu i Prużanie. W Wołkowysku koncentrowała się grupa gen. Wacława Iwaszkiewicza, posiadająca wysunięte oddziały nad Zelwianką i w Mostach nad Niemnem. Na wschód i północ od Grodna stały jeszcze wojska niemieckie. Siły frontu przeciwsowieckiego nie przekraczały w tym czasie 12 batalionów, 12 szwadronów i 3 baterii artylerii. Ich stan wynosił około 500 oficerów i 7000 szeregowych.
Walki pod Antopolem.
Po zajęciu Brześcia 34 pułk piechoty mjr. Aleksandra Narbutta-Łuczyńskiego został przetransportowany koleją do Kobrynia i tam zorganizował obronę bez styczności z nieprzyjacielem na linii Muchawca. 
Oddziały Armii Czerwonej, maszerując wzdłuż linii kolejowej Pińsk - Brześć, były przekonane, że Kobryń i Brześć znajdują się w rękach Ukraińców i zamierzały zająć te miasta. 17 lutego batalion sowieckiego 2 pułku poleskiego, liczący około 500 żołnierzy i 6 ckm-ów, opanował Antopol, wypierając z niego pluton 2 pułku ułanów. Dowódca 34 pułku piechoty mjr Łuczyński postanowił odbić miejscowość. Sformował on grupę złożoną z 11/34 pułku piechoty, legii rosyjskiej i 4/2 pułku ułanów, liczącą w sumie około 400 ludzi i 6 ckm-ów, pod dowództwem rtm. Kazimierza Żelisławskiego, która nocą z 17 na 18 lutego podeszła pod Antopol i o świcie uderzyła na miasteczko. Jako pierwsza zaatakowała kompania 34 pułku piechoty nacierająca wzdłuż drogi Horodec – Antopol. Walki uliczne zakończyły się po dwóch godzinach rozbiciem sowieckiego batalionu, a szwadron 2 pułku ułanów ruszył w pościg za uchodzącymi czerwonoarmistami.
Bilans walk.
Walka o Antopol była pierwszym starciem regularnych oddziałów Wojska Polskiego i Armii Czerwonej. Wzięto ponad 200 jeńców, w tym dowódcę batalionu i dowódców kompanii. Straty polskie to 1 poległy i 6 rannych, w tym pięciu lekko rannych żołnierzy 11 kompanii 34 pułku piechoty.

</doc>
<doc id="5042080" url="https://pl.wikipedia.org/wiki?curid=5042080" title="Kowalewszczyzna Mała">
Kowalewszczyzna Mała

Kowalewszczyzna Mała (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 52 osoby, 1 była wyznania rzymskokatolickiego, a 51 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 7 budynków mieszkalnych. W 1931 w 12 domach zamieszkiwało 65 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeress.

</doc>
<doc id="5042081" url="https://pl.wikipedia.org/wiki?curid=5042081" title="Oued Zem">
Oued Zem

Oued Zem (arab. وادي زم) – miasto w Maroku. Według stanu na 2014 rok liczyło 95,267 mieszkańców. W mieście działa klub piłkarski – Rapide Oued Zem, który w sezonie 2020/2021 gra w GNF 1. Podczas kolonizacji francuskiej, Francuzi nazwali miasto „małym Paryżem” i stworzyli jezioro w kształcie mapy Francji.

</doc>
<doc id="5042084" url="https://pl.wikipedia.org/wiki?curid=5042084" title="Czternaście Słów">
Czternaście Słów



</doc>
<doc id="5042086" url="https://pl.wikipedia.org/wiki?curid=5042086" title="Cowin X5">
Cowin X5

Cowin X5 – samochód osobowy typu SUV klasy kompaktowej produkowany pod chińską marką Cowin w latach 2017–2020.
Historia i opis modelu.
Cowin X5 zadebiutował wiosną 2017 roku jako kolejny SUV w ofercie taniej marki koncernu Chery Automobile, plasując się powyżej tańszego X3. Podobnie jak inne pojazdu, został on skierowany do młodych nabywców.
Pojazd powstał jako bliźniacza konstrukcja wobec przedstawionego w 2013 roku Chery Tiggo 5, odróżniając się od niego innymi logotypami oraz detalami nadwozia. Zmodyfikowano atrapę chłodnicy i zderzaki, a także zastosowano charakterystyczną ciemną blendę pomiędzy tylnymi lampami optycznie wydłużającą szybę bagażnika.
Gamę jednostek napędowych utworzyły dwa benzynowe, czterocylindrowe silniki o pojemności 1,5-litra lub 2,0-litra. Pod kątem przekładni do wyboru udostępniono 5-biegową manualną skrzynię biegów lub automatyczną, bezstopniową przekładnię CVT.
Sprzedaż.
Cowin X5, podobnie jak inne modele budżetowej marki Cowin, powstał z myślą o wewnętrznym rynku chińskim. Dostawy pierwszych egzemplarzy do nabywców rozpoczęły się w sierpniu 2017 roku, a najwyższą sprzedaż osiągnięto w kolejnym, 2018 roku sprzedaży.

</doc>
<doc id="5042088" url="https://pl.wikipedia.org/wiki?curid=5042088" title="Estera Malka Schmorak">
Estera Malka Schmorak

Estera Malka Schmorak (Schmorakówna, po mężu Bernzweig) tożsama z: Mela Berencwejk, Estera Ber(e)ncwejg, Mala Schmercek, Estera Amalia Bernzweig (ur. 15 października 1914 w Wiedniu, zm. 1943 w Białymstoku) – polska malarka żydowskiego pochodzenia.
Życiorys.
Lata edukacji.
Estera Malka (Amalia) Schmorak pochodziła z zamożnej rodziny żydowskiej. Jej ojcem był adwokat Wolf Schmorak (1882–1942), matką Fanny z domu Frish. W 1931 roku ukończyła naukę w prywatnym gimnazjum humanistycznym im. Adama Mickiewicza we Lwowie. Jej rodzina mieszkała wówczas w miejscowości Bursztyn k. Rohatynia. W 1932 roku Schmorak rozpoczęła studia na Akademii Sztuk Pięknych w Krakowie na wydziale malarstwa, w pracowni Władysława Jarockiego (dwa lata), a w latach 1934–1936 w pracowni Fryderyka Pautscha. Była wyróżniającą się studentką, w jej dokumentacji na ASP zachowała się informacja, że w roku akademickim 1933/1934 otrzymała pochwałę za studium aktu. Studia ukończyła w 1937 roku. W tym samym roku wraz z mężem, prawnikiem Benonem Bernzweigiem, wyjechała do Białegostoku, gdzie zastała ją II wojna światowa. 
II wojna światowa.
W 1941 roku, po zajęciu Białegostoku przez wojska niemieckie, trafiła do tamtejszego getta. Według malarza Izaaka Celnikiera w getcie Estera Bernzweig, wraz z żoną jednego z braci Seidenbeutlów, pracowała jako służąca w niemieckim domu. Okoliczności śmierci malarki nie są jasne. Według Celnikiera zarówno on sam, jak i malarka wraz ze swoją bratową, uciekli z getta podczas jego likwidacji w roku 1943, ale z powodu załamania nerwowego obie kobiety popełniły samobójstwo. Według innej wersji wspomnień z tego okresu malarka zginęła podczas drugiej akcji oporu w getcie przy ulicy Kupieckiej.
Działalność twórcza.
Po ukończeniu studiów Estera Schmorak tworzyła na zamówienie obrazy portretowe, na tyle realistyczne, że bogate klientki nie przyjmowały ukończonych prac. W 1939 roku dołączyła do grupy malarzy, którzy uciekli z Warszawy i Łodzi; zaprzyjaźniła się z braćmi Efraimem i Menaszem Seidenbeutlami. Po zajęciu Białegostoku przez armię sowiecką we wrześniu 1939 roku Estera Schmorak utrzymywała się z malowania podobizn radzieckich przywódców i białostockich osobistości. Nie były to portrety pozowane, a tworzone z fotografii. W celu jak najlepszego odwzorowania podobieństwa do fotograficznego pierwowzoru malarka starannie kratkowała podobrazie, by móc wiernie przenieść najmniejsze detale wizerunku. Żartowała, że po kilku godzinach takiej żmudnej pracy widziała wokół siebie pokratkowany świat. Mimo że portrety te cieszyły się wówczas dużym zainteresowaniem, nie są znane ani żadne szczegóły na ich temat, ani dalszy los obrazów.
W zajętym przez Sowietów Białymstoku jeszcze w 1939 roku utworzono Związek Radzieckich Artystów Białoruskiej Socjalistycznej Republiki Radzieckiej. Prezydium tego związku wytypowało kilka obrazów Estery Bernzweig do wysłania w czerwcu 1940 roku na wystawę "Sztuka Białoruskiej Socjalistycznej Republiki Radzieckiej". Było to wielkie przedsięwzięcie mające być ekspozycją sztuki białoruskiej. Wśród prezentowanych prac znalazł się namalowany jeszcze przed wojną portret jej siostry Ilany Maschler-Schmorak, odpoczywającej na hamaku w ogrodzie, opatrzony przez organizatorów wystawy nowym tytułem, który miał odpowiadać aktualnej rzeczywistości – "Odpoczywająca kołchoźnica" (34 × 42 cm). Na wystawie zaprezentowano wówczas również dwa inne obrazy olejne Estery Schmorak – "Dwie dziewczynki" (96 × 72,5 cm) i "Pejzaż" (31 × 43 cm). Pozostałością po wystawie jest dość okazały katalog, zawierający kilkanaście czarno-białych reprodukcji, zredagowany przez pracowników naukowych ówczesnej Państwowej Galerii Malarstwa Republiki Białoruskiej i Galerii Trietiakowskiej w Moskwie.
W 1941 roku dzieła Estery Schmorak "Jasełka", "Pejzaż", "Portret dziewczynki z martwą naturą" i "Parniki" wystawiano w Domu Artysty w Brześciu. Artystkę wymieniono również w katalogu wystawy. W listopadzie 1941 odmówiono jej przyjęcia do Związku Artystów ZSRR.

</doc>
<doc id="5042091" url="https://pl.wikipedia.org/wiki?curid=5042091" title="Centrum Eksploatacji Kolei Dużych Prędkości w Radomiu">
Centrum Eksploatacji Kolei Dużych Prędkości w Radomiu



</doc>
<doc id="5042092" url="https://pl.wikipedia.org/wiki?curid=5042092" title="Trofej Umag - Umag Trophy">
Trofej Umag - Umag Trophy



</doc>
<doc id="5042093" url="https://pl.wikipedia.org/wiki?curid=5042093" title="Hieronim Jełowicki">
Hieronim Jełowicki



</doc>
<doc id="5042095" url="https://pl.wikipedia.org/wiki?curid=5042095" title="Paryż-Troyes">
Paryż-Troyes

Paryż-Troyes, znany w wersji oryginalej jako Paris-Troyes – kolarski wyścig jednodniowy, rozgrywany we Francji na trasie między Paryżem a Troyes. 
Wyścig, z przerwami, odbywa się od końcówki pierwszej dekady XX wieku. Do 2004 organizowany poza kalendarzem UCI, a od 2005 włączony został do cyklu UCI Europe Tour, w którym otrzymał kategorię 1.2.
Zwycięzcy.
Opracowano na podstawie:

</doc>
<doc id="5042096" url="https://pl.wikipedia.org/wiki?curid=5042096" title="Paris-Troyes">
Paris-Troyes



</doc>
<doc id="5042099" url="https://pl.wikipedia.org/wiki?curid=5042099" title="Rimma Kazakowa">
Rimma Kazakowa

Rimma Fiodorowna Kazakowa (ur. 27 stycznia 1932 w Sewastopolu, zm. 19 maja 2008 w Moskwie) – rosyjska poetka, autorka tekstów piosenek.
Życie i twórczość.
Urodziła się 27 stycznia 1932 w Sewastopolu. Jej ojciec Fiodor był wojskowym, a jej matka, Sofia, pracowała jako sekretarka-maszynistka. Rodzice nadali jej imię Remo (), co oznaczało Rewolucja, Elektryfikacja, Światowy Październik (). W wieku 20 lat zmieniła imię na Rimma.
W 1954 ukończyła studia na wydziale historycznym Uniwersytetu Leningradzkiego.
Jako poetka debiutowała w 1955. Pierwszy zbiór poezji lirycznej "Spotkamy się na wschodzie" () opublikowała w 1958. 
W 1959 została przyjęta do Związku Pisarzy, a w latach 1976–1981 była sekretarzem zarządu Związku Pisarzy ZSRR. 
Kolejne zbiory: "Tam gdzie ty" (, 1960), "Piątki" (, 1965), "Zielone świerki" (, 1969), "Pamiętam" (, 1974), "Kraj miłości" (, 1980), "Zejdź ze wzgórza" (, 1984) i inne zapewniły jej znaczące miejsce wśród współczesnych poetów rosyjskich. Duży wpływ na jej twórczość wywarło wojenne dzieciństwo. Jej ulubionym bohaterem lirycznym jest jednak współczesny młody człowiek, często będący z zawodu marynarzem, myśliwym, rybakiem. To człowiek odważny, kochający życie, garnący się do pracy i ludzi. Ta część jej twórczości może być określona jako wierszowana publicystyka z nalotem liryzmu. 
Kazakowa przez 7 lat mieszkała na Dalekim Wschodzie. Pracowała m.in. jako redaktor w Chabarowsku. W jej poezji tego okresu istotna jest symbolika przyrody, widoczne są inspiracje romantyką egzotycznych dla Europejki krain wybrzeża Pacyfiku oraz bezkresnych lasów Syberii.
Istotna w twórczości Kazakowej jest liryka miłosna z powtarzającymi się motywami poszukiwań i marzeń charakterystyczne dla całej jej poezji.
W październiku 1993 roku była jednym z sygnatariuszy „Listu 42”.
W ostatnich latach życia była pierwszym sekretarzem Związku Pisarzy Moskiewskich.
Zmarła 19 maja 2008 w obwodzie moskiewskim. Pochowana na Cmentarzu Wagańkowskim w Moskwie.

</doc>
<doc id="5042101" url="https://pl.wikipedia.org/wiki?curid=5042101" title="Śliwa lubaszka">
Śliwa lubaszka



</doc>
<doc id="5042103" url="https://pl.wikipedia.org/wiki?curid=5042103" title="Cowin V3">
Cowin V3

Cowin V3 – samochód osobowy typu minivan klasy kompaktowej produkowany pod chińską marką Cowin w latach 2016 – 2018
Historia i opis modelu.
W sierpniu 2016 roku oferta budżetowej marki Cowin została poszerzona przez kompaktowego minivana V3, który podobnie jak inne produkty tego producenta powstał jako bliźniacza konstrukcja macierzystego koncernu Chery. Za bazę posłużył model użytkowej marki Karry w postaci równolegle debiutującego K60.
Pod kątem wizualnym Cowin V3 odróżnił się inną stylizacją przedniej części nadwozia, z imitacją wlotów powietrza w zderzaku oraz dużą atrapą chłodnicy otoczoną chromowaną obwódką oraz centralnie umieszczonym logo marki Cowin.
Gamę jednostek napędowych Cowina V3 utworzyła jedna, benzynowa czterocylindrowa jednostka spalinowa o pojemności 1,5-litra oraz o mocy 109 KM. Do wyboru klienci uzyskami manualną lub automatyczną przekładnię biegów.
Sprzedaż.
Wzorem innych modeli marki Cowin, V3 trafił do sprzedaży wyłącznie na wewnętrznym rynku chińskim. Pojazd nie zdobył jednak dużej popularności i już po dwóch latach od debiutu popyt na pojazd drastycznie spadł do poziomu mniej niż 100 sztuk rocznie, znikając z rynku w 2018 roku.

</doc>
<doc id="5042104" url="https://pl.wikipedia.org/wiki?curid=5042104" title="Kowalewszczyzna Wielka">
Kowalewszczyzna Wielka

Kowalewszczyzna Wielka (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 112 osób, wszystkie były wyznania prawosławnego i zadeklarowały białoruską przynależność narodową. Było tu 25 budynków mieszkalnych. W 1931 w 25 domach zamieszkiwało 132 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeress.

</doc>
<doc id="5042105" url="https://pl.wikipedia.org/wiki?curid=5042105" title="Mistrzostwa Europy w Short Tracku 2006">
Mistrzostwa Europy w Short Tracku 2006

10. edycja Mistrzostw Europy w short tracku odbyła się w dniach 20–22 stycznia 2006. Ich gospodarzem było małopolskie miasto Krynica-Zdrój.

</doc>
<doc id="5042106" url="https://pl.wikipedia.org/wiki?curid=5042106" title="Gujana na Mistrzostwach Świata w Lekkoatletyce 2019">
Gujana na Mistrzostwach Świata w Lekkoatletyce 2019

Gujana na Mistrzostwach Świata w Lekkoatletyce 2019 – reprezentacja Gujany podczas mistrzostw świata w Doha liczyła 2 zawodników i 1 zawodniczkę.

</doc>
<doc id="5042110" url="https://pl.wikipedia.org/wiki?curid=5042110" title="Ziarnojadek moczarowy">
Ziarnojadek moczarowy

Ziarnojadek moczarowy ("Sporophila ruficollis") – gatunek małego ptaka z rodziny tanagrowatych (Thraupidae). Występuje w środkowej części Ameryki Południowej. Waży średnio około 9 g. Bliski zagrożenia wyginięciem.
Taksonomia.
Gatunek ten został po raz pierwszy opisany przez Jeana Cabanisa w 1851 roku. Holotyp pochodził z Montevideo w Urugwaju. Nie wyróżnia się podgatunków.
Występowanie i środowisko.
Ziarnojadek moczarowy rozmnaża się na łąkach i suchych sawannach obszarów północnej Argentyny, Boliwii, południowej Brazylii, Paragwaju i Urugwaju. Występuje do wysokości około 1200 m n.p.m. Migruje na niewielkie odległości na północ od zasięgu lęgowego.
Status i ochrona.
W Czerwonej księdze gatunków zagrożonych IUCN ziarnojadek moczarowy klasyfikowany jest jako gatunek bliski zagrożenia (NT, "Near Threatened") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity, ale rozmieszczony plamowo. Szacuje się, że populacja systematycznie maleje z powodu zawężania się i zanikania jego naturalnego siedliska oraz wyłapywania ptaków w celach ich sprzedaży hodowcom.
BirdLife International wymienia 69 ostoi ptaków IBA, w których ten gatunek występuje, są to m.in.: w Argentynie – Park Narodowy Ansenuza, Park Narodowy Chaco, Park Narodowy Mburucuyá i Park Narodowy El Palmar, w Urugwaju – łąki i bagna w dorzeczu Río Negro, łąki Bella Unión, a w Boliwii – Estacion Biosferica del Beni, Park Narodowy Kaa-Iya.

</doc>
<doc id="5042111" url="https://pl.wikipedia.org/wiki?curid=5042111" title="Wacław Hryniewicz">
Wacław Hryniewicz



</doc>
<doc id="5042114" url="https://pl.wikipedia.org/wiki?curid=5042114" title="Bażyna obupłciowa">
Bażyna obupłciowa



</doc>
<doc id="5042116" url="https://pl.wikipedia.org/wiki?curid=5042116" title="Hilary Treter">
Hilary Treter

Hilary Jan z Lubomierza Treter herbu Szreniawa bez krzyża (ur. 1825 w Łoniu, zm. w grudniu 1892 we Lwowie) – właściciel ziemski, przedsiębiorca, działacz gospodarczy i samorządowy.
Życiorys.
Hilary Jan z Lubomierza Treter urodził się w 1825 w Łoniu. Wywodził się z rodziny nobilitowanej w Polsce 1669 i używającej herbu Szreniawa bez krzyża. Jego przodkiem był kanonik Tomasz Treter. Był prawnukiem Mikołaja (zm. 1775), wnukiem Baltazara (major gwardii litewskiej, zm. 1819) oraz synem Aleksandra (zm. 1855) i Konstancji z domu Łodyńskiej herbu Sas). Miał braci Konstantego (ur. 1826, właściciel dóbr Remizowce) i Mieczysława (ur. 1832, właściciel Dźwiniacza).
Uczył się w Akademii Terezjańskiej w Wiedniu, lecz edukacji tam nie ukończył. Na początku 1846 uczestniczył w spisku niepodległościowym, po czym w lutym tego roku wraz z Władysławem Czerkawski i hr. Ludwikiem Koziebrodzkim zbiegł ze szkoły i usiłował przedostać się do powstańców krakowskich. Na granicy z Węgrami zostali oni schwytani przez chłopów, a następnie przez pół roku byli osadzeni w więzieniu w Wiedniu. Potem wszyscy trzej zostali ułaskawieni. W trakcie Wiosny Ludów 1848 w randze porucznika Legii Akademickiej był w składzie deputacji do studentów Uniwersytetu Wiedeńskiego celem nawiązania z nimi kontaktów w imię równości i wolności (wraz z Mikołajem Zyblikiewiczem, Łukaszem Soleckim, Franciszkiem Siemianowskim).
Po 1848 ukończył studia na Wydziale Prawa Uniwersytetu Lwowskiego, uzyskując dekret "pro judice civili et criminali". Był egzaminowanym sędzią. Należał do Towarzystwa Prawnikow we Lwowie. Jednakże nie podjął kariery prawniczej. 
Poślubił swoją kuzynkę Józefę Małgorzatę (córkę stryja Wiktoryna Tretera i Leokadii z domu Łodyńskiej herbu Jastrzębiec). Miał z nią synów Piotra (ur. 1857) i Adama (ur. 1859). Objął we władanie dziedziczne majątki Łonie i Niwki. Razem ze swoim stryjem Wiktorynem Treterem, a zarazem teściem, władał także dobrami Zalipie. Był również właścicielem dóbr Dźwiniacz Górny. Pozostawał patronem cerkwi św. Michała Archanioła w Dźwiniaczu Górnym z 1789. W 1863 nabył od Sołtykowa (Moskala) wieś Laszki Królewskie i tam się przeprowadził.
Popierał przemysł krajowy, był wspólnikiem fabryki likieru w Lipowcach, fabryki krochmalu w Świrzu. Odkrył złoża gipsu i produkował go jako nawóź i materiał budowlany. Po nastaniu autonomii galicyjskiej (1867) poświęcił się także pracy publicznej. Przez 12 lat był prezesem Rady c. k. powiatu przemyślańskiego. Jego staraniem powstały pierwsze szutrowane drogi, był fundatorem szkół i kas gminnych. Był członkiem Galicyjskiego Towarzystwa Gospodarskiego, Towarzystwa Wzajemnych Ubezpieczeń w Krakowie, Galicyjskiego Towarzystwa Kredytowego Ziemskiego i innych. Był autorem broszur oraz pisał artykuły drukowane w „Gazecie Narodowej”.
Zmarł pod koniec grudnia 1892 we Lwowie. Został pochowany na tamtejszym Cmentarzu Janowskim 29 grudnia 1892. Jego majątek ziemski odziedziczyli synowie.

</doc>
<doc id="5042117" url="https://pl.wikipedia.org/wiki?curid=5042117" title="Krzyczew II">
Krzyczew II

Krzyczew II (; ) – nieczynna stacja kolejowa w miejscowości Kryczau ІІ, w rejonie krzyczewskim, w obwodzie mohylewskim, na Białorusi.
Stacja została zamknięta 30 października 2020.

</doc>
<doc id="5042118" url="https://pl.wikipedia.org/wiki?curid=5042118" title="Luís Mira Amaral">
Luís Mira Amaral

Luis Fernando de Mira Amaral (ur. 4 grudnia 1945 w Amadorze) – portugalski inżynier, ekonomista, menedżer i polityk, deputowany, w latach 1985–1995 minister.
Życiorys.
Z wykształcenia inżynier elektryk, absolwent Instituto Superior Técnico na Universidade Técnica de Lisboa (1969). Uzyskał magisterium z ekonomii na Universidade Nova de Lisboa (1982), kształcił się również na Uniwersytecie Stanforda. Pracował jako asystent w IST oraz jako inżynier w dyrekcji generalnej do spraw lotnictwa cywilnego oraz w EDP. Był też zatrudniony w sektorze bankowym. Był prezesem instytutu Instituto de Gestão Financeira da Segurança Social. Od 1983 wykładał na Universidade Nova de Lisboa.
Wchodził w skład wszystkich trzech rządów, którymi kierował Aníbal Cavaco Silva. Pełnił funkcję ministra pracy i ochrony socjalnej (1985–1987) oraz ministra przemysłu i energii (1987–1995). W 1995 z ramienia Partii Socjaldemokratycznej uzyskał mandat posła do Zgromadzenia Republiki VII kadencji.
Był później wiceprezesem i prezesem wykonawczym Caixa Geral de Depósitos, a także dyrektorem w różnych przedsiębiorstwach. Kontynuował także działalność akademicką. Do 2016 kierował bankiem Banco BIC Português.

</doc>
<doc id="5042123" url="https://pl.wikipedia.org/wiki?curid=5042123" title="Wiktoryn Treter">
Wiktoryn Treter

Wiktoryn Baltazar Spirydion Treter herbu Szreniawa bez krzyża – kapitan wojsk polskich, powstaniec listopadowy, właściciel ziemski.
Życiorys.
Wiktoryn Baltazar Spirydion Treter wywodził się z rodziny nobilitowanej w Polsce 1669 i używającej herbu Szreniawa bez krzyża. Jego przodkiem był kanonik Tomasz Treter. Był wnukiem Mikołaja (zm. 1775) oraz synem Baltazara (major gwardii litewskiej, zm. 1819) i Salomei z domu Gniewczyńskiej. Miał brata Aleksandra (zm. 1855).
W stopniu kapitana uczestniczył w powstaniu listopadowym 1830. Otrzymał Order Virtuti Militari.
W trakcie Wiosny Ludów 1848 objął stanowisko wiceprezesa Wydziału Ekonomicznego Rady Narodowej obwodu tarnowskiego. Był członkiem Stanów Galicyjskich. 
Był właścicielem dóbr Niwki, jednym ze współwłaścicieli Zgłobic, a razem ze swoim bratankiem Hilarym Treterem władał dobrami Zalipie.
Jego pierwszą żoną była Leokadia z domu Łodyńska herbu Jastrzębiec, z którą miał córkę Józefę Małgorzatę (została żoną jego bratanka, Hilarego Tretera). Jego drugą żoną została baronówna Maria Lassolay, z którą miał córkę Aleksandrę (wzg. Olgę, została żoną Henryka Hallera de Hallenburg).
Został pochowany w Zbylitowskiej Górze.

</doc>
<doc id="5042124" url="https://pl.wikipedia.org/wiki?curid=5042124" title="Śliwa mirabelka">
Śliwa mirabelka



</doc>
<doc id="5042129" url="https://pl.wikipedia.org/wiki?curid=5042129" title="Natálie Taschlerová">
Natálie Taschlerová

Natálie Taschlerová (ur. 9 grudnia 2001 w Brnie) – czeska łyżwiarka figurowa startująca w parach tanecznych z bratem Filipem Taschlerem. Uczestniczka igrzysk olimpijskich (2022), uczestniczka mistrzostw Europy i mistrzostw świata juniorów, medalistka zawodów z cyklu Challenger Series, dwukrotna mistrzyni Czech seniorów (2022, 2023) i trzykrotna mistrzyni Czech juniorów (2018–2020).
Osiągnięcia.
Z Filipem Taschlerem
Programy.
Natálie Taschlerová / Filip Taschler

</doc>
<doc id="5042130" url="https://pl.wikipedia.org/wiki?curid=5042130" title="Kościół ewangelicko-augsburski Zbawiciela w Żorach">
Kościół ewangelicko-augsburski Zbawiciela w Żorach



</doc>
<doc id="5042131" url="https://pl.wikipedia.org/wiki?curid=5042131" title="Natalie Taschlerova">
Natalie Taschlerova



</doc>
<doc id="5042132" url="https://pl.wikipedia.org/wiki?curid=5042132" title="Filip Taschler">
Filip Taschler

Filip Taschler (ur. 29 sierpnia 1999 w Brnie) – czeski łyżwiarz figurowy startujący w parach tanecznych z siostrą Natálie Taschlerovą. Uczestnik igrzysk olimpijskich (2022), uczestnik mistrzostw Europy i mistrzostw świata juniorów, medalista zawodów z cyklu Challenger Series, dwukrotny mistrz Czech seniorów (2022, 2023) i trzykrotny mistrz Czech juniorów (2018–2020).
Osiągnięcia.
Z Natálie Taschlerovą
Programy.
Natálie Taschlerová / Filip Taschler

</doc>
<doc id="5042133" url="https://pl.wikipedia.org/wiki?curid=5042133" title="Danilith Nokere Koerse">
Danilith Nokere Koerse



</doc>
<doc id="5042134" url="https://pl.wikipedia.org/wiki?curid=5042134" title="Droga A130 (Rosja)">
Droga A130 (Rosja)

Droga A130 – droga federalna, znajdująca się na terytorium Rosji.
Geografia.
Droga przebiega od granicy Moskwy i obwodu kałuskiego przez północną część obwodu kałuskiego (Obninsk, Małojarosławiec) i południową część smoleńskiego obwodu (pobliże Diesnogorska, Rosław) do granicy z Białorusią (potem biał. R43 na Bobrujsk, Słuck).
Historia.
Poprzednia nazwa drogi to „A101” – nowa uprawomocniła się w 2010 roku. Od 1 stycznia 2018 r. skończył się okres przejściowy, w którym mogły być używane obie nazwy.

</doc>
<doc id="5042137" url="https://pl.wikipedia.org/wiki?curid=5042137" title="Cowin E5">
Cowin E5

Cowin E5 – elektryczny samochód osobowy klasy kompaktowej wyprodukowany pod chińską marką Cowin w 2020 roku.
Historia i opis modelu.
We wrześniu 2020 roku Cowin poszerzył swoją ofertę o pierwszy model oferowany wyłącznie z napędem elektrycznym w postaci kompaktowego sedana E5. Samochód powstał jako bliźniacza konstrukcja wobec oferowanego od 2016 roku elektrycznego modelu Chery Arizzo 5e, wywodzącego się ze spalinowego Arizzo 5. 
Pod kątem wizualnym Cowin E5 zyskał drobne wizualne różnice względem macierzystego modelu Chery, zyskując jedynie inne oznazenia producenta. Pod logo między reflektorami umieszczono port do ładowania układu elektrycznego, zakrywanego odchylaną klapką.
Sprzedaż.
Cowin E5 trafił do sprzedaży na wewnętrznym rynku chińskim kilka dni po debiucie, we wrześniu 2020 roku. Gamę wariantów wyposażeniowych utworzyły dwie odmiany wycenione na 139 800 lub 145 800 juanów chińskich.
Dane techniczne.
Układ napędowy Cowina E5 utworzył silnik elektryczny o mocy 163 KM i maksymalnym momencie obrotowym 205 Nm. Dzięki baterii o pojemności 53,6 kWh, pojazd może przejechać na jednym ładowaniu maksymalnie 401 kilometrów według chińskiej procedury pomiarowej NEDC.

</doc>
<doc id="5042138" url="https://pl.wikipedia.org/wiki?curid=5042138" title="QuickBasic">
QuickBasic



</doc>
<doc id="5042141" url="https://pl.wikipedia.org/wiki?curid=5042141" title="Manuel Dias Loureiro">
Manuel Dias Loureiro

Manuel Joaquim Dias Loureiro (ur. 18 grudnia 1951 w Aguiar da Beira) – portugalski polityk, prawnik i menedżer, deputowany, sekretarz generalny Partii Socjaldemokratycznej, minister.
Życiorys.
Z wykształcenia prawnik, w 1976 ukończył studia na Uniwersytecie w Coimbrze. Należał do ruchu katolickiego Juventude Universitária Católica. Podjął praktykę w zawodzie adwokata, zajął się również działalnością biznesową.
Działacz Partii Socjaldemokratycznej. Od 1981 do 1983 stał na czele administracji dystryktu Coimbra. W latach 1985–1990 pełnił funkcję sekretarza generalnego PSD, był również wiceprzewodniczącym tego ugrupowania. W 1985, 1987, 2002 i 2005 uzyskiwał mandat posła do Zgromadzenia Republiki. Wchodził w skład dwóch rządów Aníbala Cavaco Silvy. Sprawował urząd ministra do spraw kontaktów z parlamentem (1989–1991) oraz ministra administracji i spraw wewnętrznych (1991–1995).
W 2001 został dyrektorem w przedsiębiorstwie Sociedade Lusa de Negócios. Od 2006 do 2009 zasiadał w Radze Państwa, organie doradczym prezydenta Portugalii. Zajął się działalnością konsultingową w ramach firmy DL-Gestão e Consultoria, prowadził działalność biznesową w Luandzie. W 2014 objął stanowisko dyrektora w przedsiębiorstwie Lagoon.

</doc>
<doc id="5042142" url="https://pl.wikipedia.org/wiki?curid=5042142" title="Fermana FC">
Fermana FC

Fermana FC (wł. Fermana Football Club S.r.l.) – włoski klub piłkarski, mający siedzibę w mieście Fermo, w środkowej części kraju, grający od sezonu 2017/18 w rozgrywkach Serie C.
Historia.
Chronologia nazw: 
Klub sportowy SS La Fermo został założony w miejscowości Fermo w 1920 roku. Początkowo zespół występował w lokalnych turniejach towarzyskich. W 1923 roku, po walnym zebraniu członków klubu, doszło do rozłamu, wskutek czego powstał Fermo FC. W następnym 1924 roku oba kluby połączyły się w US Fermana. W latach 1925-1930 drużyna rozgrywała tylko mecze towarzyskie, a następnie w 1930 roku klub dołączył do FIGC i w sezonie 1930/31 debiutował w Seconda Divisione Marche-Umbria-Abruzzo (D4). W sezonie 1931/32 z powodu zaległości finansowych klub po 16 kolejce został wykluczony z "Seconda Divisione Marche", ale wkrótce odrodził się pod nową nazwą Polisportiva Fermana i kontynuował grę w "Seconda Divisione Marche", awansując do Prima Divisione. W sezonie 1935/36 jako trzeci poziom została wprowadzona Serie C, a klub został zakwalifikowany do niej. Sezon 1935/36 zespół zakończył na 14.pozycji w grupie D "Serie C" i został zdegradowany do "Prima Divisione", ale z powodu problemów finansowych klub został rozwiązany.
W 1937 klub został odrodzony jako GIL Fermo i w sezonie 1937/38 startował w "Seconda Divisione Marche". W 1939 klub został promowany do "Prima Divisione", po czym wrócił do nazwy US Fermana. Po mistrzostwach 1939/40 klub zawiesił swoją działalność.
Po zakończeniu II wojny światowej, klub wznowił działalność w 1946 roku jako AC Fermana i został zakwalifikowany do Serie C. W 1948 roku w wyniku reorganizacji systemu lig został zdegradowany do Promozione Centro, po czym wrócił znów do nazwy US Fermana. W 1950 wrócił do "Serie C". W 1952 po kolejnej reorganizacji systemu lig klub spadł do IV Serie, a w 1955 do Promozione Marche. W 1957 liga zmieniła nazwę na "Campionato Dilettanti Marche", a w 1959 klub otrzymał promocję do Serie D. Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego poziom "Serie D" został zdegradowany do piątego stopnia. W 1981 "Serie D" przyjęła nazwę "Campionato Interregionale". W 1984 klub awansował do "Serie C2", po czym zmienił nazwę na Fermana Calcio. Po roku spadł z powrotem do "Campionato Interregionale". Pod koniec sezonu 1988 klub został wykluczony z następnych mistrzostw z powodu niewypłacalności finansowych, startując w sezonie 1988/89 ponownie z historyczną nazwą US Fermana w rozgrywkach Promozione Marche (D6). W 1989 roku awansował do "Campionato Interregionale", które w 1992 zmieniło nazwę na "Campionato Nazionale Dilettanti". W 1994 zespół wrócił do "Serie C2", zmieniając swoją nazwę na Fermana Calcio S.p.A. W 1996 został promowany do "Serie C1", a w 1999 do "Serie B". W sezonie 1999/2000 zajął 20.miejsce w "Serie B" i spadł z powrotem do "Serie C1". W 2005 klub przyjął nazwę Fermana Calcio S.r.l. W sezonie 2005/06 zajął 18.miejsce w grupie A "Serie C1" i został zdegradowany do "Serie C2", ale potem klub nie został dopuszczony do następnych mistrzostw i postawiony w stan likwidacji.
24 lipca 2006 roku klub został reaktywowany jako US Fermana SSD i rozpoczął występy od najniższej ligi - Prima Categoria Marche (D8). W 2007 roku klub awansował do Promozione Marche, w 2009 roku awansował do Eccellenza Marche. Po zakończeniu sezonu 2012/13 klub zdobył awans do "Serie D", ale z powodu problemów finansowych nie został dopuszczony do następnych mistrzostw.
Latem 2013 w wyniku fuzji klubów "ACF Fermo" i "Montegranaro Calcio Provincia Fermana" powstał nowy klub o nazwie SD Montegranaro Calcio Fermana FC, który uzyskał od FIGC przeniesienie tytułu sportowego i zawodników ze zlikwidowanego związku. Zespół w 2013/14 startował w "Serie D". Przed rozpoczęciem sezonu 2014/15 wprowadzono reformę systemy lig, wskutek czego "Serie D" awansowała na czwarty poziom. W sezonie 2016/17 zwyciężył w grupie F "Serie D" i zdobył awans do "Serie C". W 2017 klub zmienił nazwę na Montegranaro Calcio Fermana FC, a w 2018 na Fermana FC.
Barwy klubowe, strój.
Klub ma barwy żółto-niebieskie. Zawodnicy swoje domowe spotkania zazwyczaj grają w żółtych koszulkach, niebieskich spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Bruno Recchioni w mieście Fermo o pojemności 8 920 widzów.

</doc>
<doc id="5042144" url="https://pl.wikipedia.org/wiki?curid=5042144" title="Fermana Calcio">
Fermana Calcio



</doc>
<doc id="5042146" url="https://pl.wikipedia.org/wiki?curid=5042146" title="Ginter Powała">
Ginter Powała

Ginter Powała (ur. 31 stycznia 1924 w Dębie, zm. 1981) – polski piłkarz, występujący na pozycji napastnika.
Życiorys.
W okresie II wojny światowej był zawodnikiem LSV Reinecke Brieg. Po zakończeniu wojny, do 1951 roku Powała występował w Stali Sosnowiec. W 1950 roku był najlepszym strzelcem Stali w II lidze, zdobywając 11 goli. W 1952 roku przeszedł do Budowlanych Chorzów. W klubie tym występował do 1954 roku. W jego barwach strzelił 19 goli w 44 meczach w I lidze. Następnie był grającym trenerem Warty Zawiercie, z którą w sezonie 1956 wywalczył awans do III ligi.

</doc>
<doc id="5042147" url="https://pl.wikipedia.org/wiki?curid=5042147" title="Kowalki (Białoruś)">
Kowalki (Białoruś)

Kowalki (; ) – chutor na Białorusi, w obwodzie witebskim, w rejonie miorskim, w sielsowiecie Uźmiony.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwało tu 31 osób, wszystkie były wyznania prawosławnego i zadeklarowały białoruską przynależność narodową. Były tu 4 budynki mieszkalne. W 1931 w 6 domach zamieszkiwało 31 osób.
Wierni należeli parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5042148" url="https://pl.wikipedia.org/wiki?curid=5042148" title="Argentyna na Mistrzostwach Świata w Lekkoatletyce 2019">
Argentyna na Mistrzostwach Świata w Lekkoatletyce 2019

Argentyna na Mistrzostwach Świata w Lekkoatletyce 2019 – reprezentacja Argentyny podczas mistrzostw świata w Doha liczyła 1 zawodnika i 2 zawodniczki.

</doc>
<doc id="5042156" url="https://pl.wikipedia.org/wiki?curid=5042156" title="Cowin E3">
Cowin E3

Cowin E3 – samochód osobowy klasy kompaktowej produkowany pod chińską marką Cowin w latach 2017 – 2018.
Historia i opis modelu.
W listopadzie 2017 roku przedstawiono kolejny model poszerzający ofertę modelową marki Cowin w postaci sedana E3, który powstał jako bliźniacza konstrukcja wobec przedstawionego w 2013 modelu Chery E3. Pod kątem wizualnym samochód odróżnił się innym wyglądem atrapy chłodnicy z chromowaną obwódką oraz pozostałymi detalami jak m.in. kształt zderzaków i kierownicy w kabinie pasażerskiej.
Gamę jednostek napędowych utworzyły dwie jednostki napędowe: 1,5-litrowy czterocylindrowy silnik benzynowy o mocy 109 KM lub 1,6-litrowy o mocy 110 KM. Pojazd dostępny był w trzech wariantach wyposażeniowych: Comfort, Deluxe oraz Premium.
Sprzedaż.
Cowin E3 oferowany był na rodzimym rynku chińskim jedynie przez rok, pozostając w sprzedaży do końca 2018 roku. Producent próbował wzbudzić szerokie zainteresowanie nabywców poprzez różne pakiety finansowania zakupu oraz wydłużone oferty gwarancyjne na 1 milion kilometrów lub 10 lat użytkowania.

</doc>
<doc id="5042160" url="https://pl.wikipedia.org/wiki?curid=5042160" title="Róża Branicka">
Róża Branicka

Róża Branicka, de domo Potocka, primo voto Potocka (ur. 1780 w Tulczynie, zm. 20 października 1862 w Paryżu) – polska arystokratka, artystka amatorka.
Życiorys.
Urodziła się w 1780 roku w Tulczynie w rodzinie Stanisława Szczęsnego Potockiego i Józefiny Amalii z Mniszchów. 
Jej pierwsze małżeństwo – z Antonim Potockim, z którym miała córkę – zakończyło się rozwodem w 1812 roku. Wyszła później za mąż za Władysława Grzegorza Branickiego, z którym miała siedmioro dzieci: Ksawerego, Elżbietę, Aleksandra, Zofię, Konstantego, Katarzynę i Władysława. Matka Branickiego była przeciwna małżeństwu i odmawiała spotkania z Różą do 1831 roku. Po śmierci Branickiego, Róża wyjechała do Francji. W 1849 roku kupiła dla syna Ksawerego zamek i połowę nieruchomości w Montrésor, a także 2300 hektarów okolicznej ziemi. Na zamku zgromadzono liczne poloniki. W miejscowości Branicka ufundowała szkołę. 
Amatorsko zajmowała się rysunkiem i akwarelą. W dzieciństwie prawdopodobnie brała udział w rodzinnym wyszywaniu chorągwi, które zostały przekazane Stanisławowi Augustowi Poniatowskiemu podczas jego odwiedzin w Tulczynie, gdy wracał ze spotkania z Katarzyną II. W zbiorach Muzeum Narodowego w Warszawie znajdują się dwa portrety, które Branicka wykonała techniką akwarelową: "Portret Zofii Żółtowskiej" (29 x 21,6 cm) oraz "Portret Bernarda Potockiego" (30,2 x 22,6 cm). W muzeum znajduje się także portret Branickiej pędzla Ary Scheffera. Jej córki Elżbieta, Zofia i Katarzyna również zostały artystkami amatorkami. 
Branicka pojawiała się w listach Zygmunta Krasińskiego, którego była teściową, pod pseudonimem „Fregata”. 
Posiadała najwyższy rosyjski order kobiecy. W kwietniu 1837 została odznaczona małym krzyżem orderu św. Katarzyny.
Zmarła 20 października 1862 w Paryżu. Początkowo jej szczątki spoczęły na cmentarzu w Montrésor, po czym zostały przeniesione do Krzeszowic.

</doc>
<doc id="5042167" url="https://pl.wikipedia.org/wiki?curid=5042167" title="Antigua i Barbuda na Mistrzostwach Świata w Lekkoatletyce 2019">
Antigua i Barbuda na Mistrzostwach Świata w Lekkoatletyce 2019

Antigua i Barbuda na Mistrzostwach Świata w Lekkoatletyce 2019 – reprezentacja Antigua i Barbudy podczas mistrzostw świata w Doha liczyła tylko jednego zawodnika.

</doc>
<doc id="5042169" url="https://pl.wikipedia.org/wiki?curid=5042169" title="Álvaro Laborinho Lúcio">
Álvaro Laborinho Lúcio

Álvaro José Brilhante Laborinho Lúcio (ur. 1 grudnia 1941 w Nazaré) – portugalski prawnik i nauczyciel akademicki, deputowany, w latach 1990–1995 minister sprawiedliwości.
Życiorys.
Absolwent prawa na Uniwersytecie w Coimbrze, uzyskał magisterium z zakresu prawa cywilnego. Pracował jako prokurator, doszedł do stanowiska zastępcy prokuratora generalnego. Był dyrektorem Centro de Estudos Judiciários, instytucji kształcącej sędziów i prokuratorów. Pełnił funkcję sekretarza stanu w administracji rządowej. W latach 1990–1995 sprawował urząd ministra sprawiedliwości w dwóch rządach, którymi kierował Aníbal Cavaco Silva. Był też deputowanym do Zgromadzenia Republiki VII kadencji z ramienia Partii Socjaldemokratycznej oraz przewodniczącym zgromadzenia miejskiego w Nazaré. W latach 2003–2006 pełnił funkcję ministra republiki do spraw Azorów.
Współtworzył stowarzyszenie Associação Portuguesa de Apoio à Vítima. Jako nauczyciel akademicki związany z Universidade Autónoma de Lisboa, przewodniczył radzie generalnej Uniwersytetu Minho. Orzekał w Najwyższym Trybunale Sprawiedliwości, wchodził w skład Najwyższej Rady Sądownictwa.
Autor publikacji książkowych, m.in. "Do fundamento e da dispensa da colação" i "O julgamento: uma narrativa crítica da justiça". Opublikował także powieści "O chamador" i "O homem que escrevia azulejos".

</doc>
<doc id="5042173" url="https://pl.wikipedia.org/wiki?curid=5042173" title="Linia kolejowa Krzyczew – Szasciorauka">
Linia kolejowa Krzyczew – Szasciorauka

Linia kolejowa Krzyczew – Szasciorauka – linia kolejowa na Białorusi łącząca stację Krzyczew I ze ślepą stacją Szasciorauka.
Linia położona jest w obwodzie mohylewskim. W całości jest niezelektryfikowana i jednotorowa.
Historia.
Dawniej linia biegła dalej do Rosławia w Rosji. Obecnie odcinek transgraniczny linii jest nieprzejezdny.
Obecnie na linii nie jest prowadzony ruch pasażerski. Połączenia pasażerskie z Szasciorauką istniały na pewno w 2012. Dla późniejszych lat brak danych.

</doc>
<doc id="5042175" url="https://pl.wikipedia.org/wiki?curid=5042175" title="Paweł Kaczmarski">
Paweł Kaczmarski

Paweł Kaczmarski (ur. 1991) – polski krytyk literacki, redaktor, tłumacz. Związany z Uniwersytetem Wrocławskim. Członek redakcji czasopisma naukowego „Praktyka Teoretyczna”. Redaktor 8. Arkusza „Odry”, młodopoetyckiego dodatku do miesięcznika „Odra”.
Zajmuje się przede wszystkim polską poezją współczesną oraz społeczno-politycznym wymiarem literatury. Zredagował (wraz z Martą Koronkiewicz) antologię młodej polskiej poezji „Zebrało się śliny” (2016). Teksty krytyczne publikował m.in. w „FA-arcie”, „Odrze”, „Nowym Obywatelu”, „Małym Formacie”, „Arteriach”, „Dwutygodniku”, „Tygodniku Powszechnym”, „Nowym Napisie”. 
W latach 2014–2015 dyrektor programowy Międzynarodowego Festiwalu Młodej Poezji „Mikrofestiwal”.
Współtłumacz książek:
W 2015 i 2016 roku nominowany do WARTO – nagrody kulturalnej Gazety Wyborczej – Wrocław. Laureat Nagrody im. Adama Włodka za rok 2020.
Publikacje.
Redakcje książek:

</doc>
<doc id="5042178" url="https://pl.wikipedia.org/wiki?curid=5042178" title="Cycloneda polita">
Cycloneda polita

Cycloneda polita – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1899 roku przez Thomasa Lincolna Caseya. Jako miejsce typowe wskazał on Hrabstwo Marin. Epitet gatunkowy oznacza po łacinie „wypolerowana”. W 1943 roku Philip Hunter Timberlake opisał na podstawie okazów z Alamedy podgatunek "Cycloneda polita flava". Różnił się on jednak od formy nominatywnej tylko ubarwieniem, w związku z czym został z nią zsynonimizowany w 1985 roku przez Roberta D. Gordona.
Morfologia.
Chrząszcz o zaokrąglonym w zarysie, wysklepionym ciele długości od 3,5 do 6,2 mm i szerokości od 3 do 4 mm. Przedplecze jest białawe z czarną łatą wciętą pośrodku przedniej krawędzi i parą czarnych kropek bocznych, które mogą być połączone z łatą szypułką lub od niej odizolowane; biaława barwa tworzy w częściach bocznych przedplecza wzór w kształcie liter „C” lub pełne pierścienie; brzegi boczne i przedni zawsze są białawe. Pokrywy mają ubarwienie żółte, pomarańczowe lub czerwone, czasem z rozjaśnionymi brzegami; są całkowicie pozbawione kropek. Boczne krawędzie pokryw są lekko rozpłaszczone. Przedpiersie ma wąski wyrostek międzybiodrowy z dobrze wykształconą listewką środkową i uwstecznionymi żeberkami bocznymi. Odnóża środkowej i tylnej pary mają po dwie ostrogi na goleni. Pazurki stóp mają duże zęby nasadowe. Genitalia samca są symetrycznie zbudowane.
Ekologia i występowanie.
Owady dorosłe w południowej części zasięgu są aktywne od marca do listopada.
Gatunek nearktyczny. W Kanadzie znany jest z Kolumbii Brytyjskiej. W Stanach Zjednoczonych zamieszkuje Waszyngton, Oregon, Idaho, Montanę, Wyoming, Kalifornię, Nevadę, Utah, Kolorado i północny Nowy Meksyk. Według R.D. Gordona zasięg ma charakter allopatryczny z podobnym "C. munda", natomiast według innych autorów z dużym prawdopodobieństwem zasięgi tych gatunków pokrywają się gdzieniegdzie na obszarze Wielkich Równin.

</doc>
<doc id="5042179" url="https://pl.wikipedia.org/wiki?curid=5042179" title="Stade Municipal de Oued Zem">
Stade Municipal de Oued Zem

Stade Municipal – stadion piłkarski w Oued Zem, w Maroku. Obiekt może pomieścić 3000 widzów. Swoje spotkania rozgrywają na nim piłkarze klubu Rapide Oued Zem.

</doc>
<doc id="5042181" url="https://pl.wikipedia.org/wiki?curid=5042181" title="Grzybówka bukowa">
Grzybówka bukowa

Grzybówka bukowa ("Mycena fagetorum" (Fr.) Gillet) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson ten opisał w Franz Xaver Rudolf von Höhnel 1838 r. nadając mu nazwę "Agaricus excisus" subsp. "fagetorum". Obecną, uznaną przez Index Fungorum nazwę nadał mu w 1876 r. Claude-Casimir Gillet.
Maria Lisiewska nadała mu w 1987 r. nazwę polską grzybówka buczynowa. Władysław Wojewoda w 2003 r. zaproponował nazwę grzybówka bukowa.
Morfologia.
Średnica 10–30 mm, początkowo szeroko dzwonkowaty, potem mniej lub bardziej wypukły, przeważnie z niskim garbkiem, lekko spłaszczony lub lekko wklęsły, płytko bruzdowany, półprzezroczyście prążkowany. Powierzchnia naga, lekko klejąca w stanie wilgotnym, w bardzo młodych stadiach szarobrązowa z białą obwódką, przechodząca w bladoszarobrązową, ciemniejsza w środku. Czasem z wiekiem poplamiony czerwono-brązowymi plamami.
W liczbie 23–29 dochodzących do trzonu, wąsko przyrośnięte, zbiegających lub zbiegające ząbkiem, o barwie od bladoszarej do brązowawej.
Wysokość 30–70 mm, grubość 1–2 mm, walcowaty, pusty w środku, prosty lub nieco wygięty, chrząstkowy, kruchy. Powierzchnia oprószona, błyszcząca, szarobrązowa do ciemnobrązowej, nieco jaśniejsza na szczycie. Podstawa przyczepiona do liści buka mocną włókienkowatą grzybnią.
Zapach niewyraźny lub mączny, po pewnym czasie przypominający rzodkiewkę.
Podstawki 22–28 × 5,5–7 µm, maczugowate, 4-zarodnikowe, ze sterygmami o długości 4–5,5 µm. Zarodniki 8–10,9 × 3,5–4,9 µm, wąsko pipetowate do prawie cylindrycznych, gładkie, amyloidalne. Cheilocystydy 13,5–40 × 4,5–10 µm, maczugowate lub nieregularne, pokryte rzadkimi i nierównomiernie rozrzuconymi, raczej grubymi, prostymi lub słabo rozgałęzionymi, czasami wygiętymi naroślami. Pleurocystyd brak. Strzępki w skórce trzonu o szerokości 2–3 µm, gładkie lub nieco chropowate, pokryte prostymi lub bardzo rozgałęzionymi naroślami mającymi tendencję do tworzenia gęstych mas. Sprzążek występują w strzępkach wszystkich części grzyba.
Występowanie i siedlisko.
"Mycena fagetorum" znana jest w Ameryce Północnej i Europie. Władysław Wojewoda w zestawieniu grzybów wielkoowocnikowych Polski w 2003 r. przytacza 6 stanowisk z uwagą, że rozprzestrzenienie i stopień zagrożenia nie są znane. 
Grzyb saprotroficzny. Występuje w lasach liściastych, na opadłych liściach buka mocno do nich przyczepiony gęstą grzybnią. Typowy dla wrzosowisk. Czasami owocnikuje w setkach tworząc na ziemi dywany. Owocniki pojawiają się jesienią.
Gatunki podobne.
Podłoże – opadłe liście buka – jest charakterystyczne dla tego gatunku, ale na liściach tych występują także inne gatunki grzybówek (na przykład (np. grzybówka mleczajowa "Mycena galopus"). Jednak na odróżnienie tego gatunku od innych podobnych wystarczy zestaw cech: siedlisko, chrząstkowy trzon, który zwykle jest wyraźnie zakrzywiony w dolnej części, cheilocystydy z palcowatymi naroślami, wąskie zarodniki i (głównie) mączny zapach. Czasami razem z grzybówką bukową występuje grzybówka żółtawa ("Mycena flavescens", ale można ją rozpoznać po słabej żółtawej blaszkowatej krawędzi, po posiadaniu bardziej kruchych owocników i cystyda ch pokrytych brodawkami i krótkimi naroślami.

</doc>
<doc id="5042182" url="https://pl.wikipedia.org/wiki?curid=5042182" title="Mycena fagetorum">
Mycena fagetorum



</doc>
<doc id="5042183" url="https://pl.wikipedia.org/wiki?curid=5042183" title="Grzybówka buczynowa">
Grzybówka buczynowa



</doc>
<doc id="5042184" url="https://pl.wikipedia.org/wiki?curid=5042184" title="Katedra w Uzès">
Katedra w Uzès

Katedra w Uzès (fr. "Cathédrale Saint-Théodorit d'Uzès") – dawna katedra pod wezwaniem Teodoreta, w Uzès, departament Gard, region Oksytania, Francja. Aktualnie kościół parafialny.
Wewnątrz katedry znajdują się zabytkowe XVII-wieczne organy składające się z 2 772 piszczałek. 

</doc>
<doc id="5042186" url="https://pl.wikipedia.org/wiki?curid=5042186" title="José Vera Jardim">
José Vera Jardim

José Eduardo Vera Cruz Jardim (ur. 2 stycznia 1939 w Ponte de Sor) – portugalski polityk i prawnik, parlamentarzysta, w latach 1995–1999 minister sprawiedliwości.
Życiorys.
Ukończył studia prawnicze na Uniwersytecie Lizbońskim. Podjął praktykę w zawodzie adwokata. Działacz Partii Socjalistycznej. Współtworzył stowarzyszenie DECO zajmujące się ochroną praw konsumentów. Był sekretarzem stanu do spraw handlu zagranicznego w drugim i trzecim rządzie tymczasowym. Z ramienia socjalistów wchodził w skład Zgromadzenia Republiki V, VI, VII, VIII, IX, X i XI kadencji (po raz ostatni wybrany na posła w 2009). Od października 1995 do października 1999 sprawował urząd ministra sprawiedliwości w rządzie Antónia Guterresa. W 2016 powołany na przewodniczącego Comissão da Liberdade Religiosa, państwowej komisji do spraw wolności religijnej.

</doc>
<doc id="5042191" url="https://pl.wikipedia.org/wiki?curid=5042191" title="Oswobodzenie Pragi">
Oswobodzenie Pragi

Oswobodzenie Pragi () – czechosłowacki propagandowy film wojenny w reżyserii Otakara Vávry, zrealizowany w 1977.

</doc>
<doc id="5042195" url="https://pl.wikipedia.org/wiki?curid=5042195" title="TVP Eszkoła Domowe Przedszkole">
TVP Eszkoła Domowe Przedszkole



</doc>
<doc id="5042196" url="https://pl.wikipedia.org/wiki?curid=5042196" title="Katarzyna Kasia">
Katarzyna Kasia

Katarzyna Ida Kasia (ur. 31 stycznia 1978 w Warszawie) – polska filozofka, wykładowczyni akademicka, publicystka i dziennikarka radiowo-telewizyjna; doktor nauk filozoficznych.
Życiorys.
Urodziła się 31 stycznia 1978 w Warszawie, gdzie ukończyła Liceum im. Stefana Batorego, a następnie Wydział Filozofii i Socjologii Uniwersytetu Warszawskiego (2002). W 2006 uzyskała na UW stopień doktor nauk humanistycznych w dyscyplinie filozofii na podstawie dysertacji "Koncepcja formy w ujęciu Luigi Pareysona" (promotorka – Alicja Kuczyńska).
Była stypendystką m.in. Ministerstwa Spraw Zagranicznych Republiki Włoskiej i The Kościuszko Foundation. W latach 2016-2020 była prodziekanką Wydziału Zarządzania Kulturą Wizualną Akademii Sztuk Pięknych w Warszawie. W Akademii Sztuk Pięknych w Warszawie prowadzi zajęcia z historii filozofii, estetyki i filozofii kultury. Prowadzi też zajęcia w Akademii Teatralnej w Warszawie.
Od 12 kwietnia 2019 występuje jako komentatorka w audycji TVN24 „Szkło Kontaktowe”, a od lutego 2020 dołączyła do grona prowadzących program. Razem z Grzegorzem Markowskim jest również prowadzącą program "Nowy świt", który jest emitowany w internetowym radiu Nowy Świat. Stała publicystka „Kultury Liberalnej” oraz członkini zespołu redakcyjnego „Przeglądu Filozoficzno-Literackiego”. Członkini Team Europe. Wraz z Karoliną Wigurą prowadzi videopodcast "Widok z K2".
Od 2021 zasiada w kapitule konkursu Literacka Podróż Hestii.
Tłumaczyła też teksty włoskich filozofów (Luigi Pareyson, Gianni Vattimo i in.).
Życie prywatne.
Jest córką Andrzeja Kasi i Barbary Czerskiej.
Publikacje.
Tłumaczenia

</doc>
<doc id="5042197" url="https://pl.wikipedia.org/wiki?curid=5042197" title="Stade Saniat Rmel">
Stade Saniat Rmel

Stade Saniat Rmel – stadion sportowy w Tetuanie, w Maroku. Został otwarty w 1913 roku. Może pomieścić 10 000 widzów. Swoje spotkania rozgrywają na nim piłkarze klubu Moghreb Tétouan.

</doc>
<doc id="5042199" url="https://pl.wikipedia.org/wiki?curid=5042199" title="Robert Erskine Childers">
Robert Erskine Childers

Erskine Childers, wł. Robert Erskine Childers (ur. 25 czerwca 1870 w Londynie, zm. 24 listopada 1922 w Dublinie) – irlandzki pisarz, polityk, działacz nacjonalistyczny, żołnierz, bojownik o niepodległość Irlandii.
Życiorys.
Urodził się 25 czerwca 1870 r. w Londynie, jego ojciec Robert Caesar Childers był tłumaczem orientalistą, a matka Anna pochodziła z zamożnej, protestanckiej rodziny Bartonów. Po śmierci obojga rodziców, od dwunastego roku życia, wychowywał się wraz z czwórką rodzeństwa w rezydencji rodziny matki. Ukończył Haileybury College i Trinity College w Cambridge, gdzie studiował prawo i był redaktorem uniwersyteckiego "Cambridge Review". Pracował jako urzędnik w Izbie Gmin od ukończenia studiów (1895) do 1910 r.. W tym okresie życia, gdy jego kuzyn, poseł Hugh Childers, lobbował w parlamencie na rzecz autonomii Irlandii, Robert Erskine Childers był temu pomysłowi zdecydowanie przeciwny.
W 1898 r. wstąpił do Londyńskich Ochotników Imperialnych. Pracę w parlamencie przerwał w czasie II wojny burskiej, kiedy podjął ochotniczo służbę jako artylerzysta. To prawdopodobnie w Transwalu, być może podczas rozmów z burskimi jeńcami, zaczął zrażać się do brytyjskiego imperializmu.
Po 1910 r. zrezygnował z pracy w Londynie i poświęcił się walce o niepodległość Irlandii. W lipcu 1914 r. przeszmuglował do Howth własnym jachtem ładunek broni zakupionej w Niemczech i przekazał go Irlandzkim Ochotnikom. Pomimo zaangażowania w antybrytyjską działalność w Irlandii, Childers uwierzył, że Ententa poprze irlandzką sprawę. W związku z tym służył w brytyjskich siłach zbrojnych podczas I wojny światowej, będąc oficerem wywiadu i rozpoznania lotniczego. Uzyskał odznaczenie Distinguished Service Cross, jednak brutalna reakcja władz na powstanie wielkanocne zaburzyła jego wiarę w przychylność Wielkiej Brytanii, a ustawa rozszerzająca pobór do wojska w Irlandii doprowadziła do całkowitego porzucenie dotychczasowych nadziei
W 1919 r., po ciężkim ataku grypy, został zwolniony z wojska. Wyjechał do rodziny matki, gdzie kuzyn Robert Barton poznał go z Michaelem Collinsem, a ten z kolei z Éamonem de Valerą. Pod wpływem tych znajomości porzucił koncepcję autonomii irlandzkiej, a całkowicie poparł ideę pełnej niezależności i utworzenia Republiki Irlandzkiej. W 1921 r. został wybrany z hrabstwa Wicklow posłem do Zgromadzenia Irlandzkiego z ramienia Sinn Féin i został ministrem propagandy. W tym samym roku był sekretarzem irlandzkiej delegacji negocjującej traktat angielsko-irlandzki. Sprzeciwiając się ustępstwom, które przywódcy delegacji, Griffith i Collins, poczynili na rzecz Brytyjczyków, Childers użył aparatu propagandy do wsparcia Irlandzkiej Armii Republikańskiej w rozpoczynającej się wówczas wojnie domowej.
Pojmany przez irlandzkie siły rządowe, został skazany na śmierć za nielegalne posiadanie broni i rozstrzelany 24 listopada 1922 r. w Dublinie.
Najbardziej znanym utworem w jego twórczości jest "The Riddle of the Sands: A Record of Secret Service" (1903), powieść szpiegowska, która cieszyła się bardzo dużą popularnością w Wielkiej Brytanii. W książce tej Childers przewidział wybuch wojny brytyjsko-niemieckiej. "The Observer" umieścił powieść na liście 100 największych powieści wszech czasów. Był zapalonym i doświadczonym żeglarzem, posiadał własny jacht, żeglował nim do Niemiec i Skandynawii. Jacht "Asgard" Childersa stanowi element kolekcji National Museum of Ireland.
W 1904 r. ożenił się z pochodzącą z Bostonu Mary Ellen Osgood, z którą miał dwóch synów. Starszy z nich, Erskine Hamilton Childers, został czwartym prezydentem Irlandii.

</doc>
<doc id="5042202" url="https://pl.wikipedia.org/wiki?curid=5042202" title="Kościół Świętych Apostołów Piotra i Pawła w Twardowie">
Kościół Świętych Apostołów Piotra i Pawła w Twardowie

Kościół Świętych Apostołów Piotra i Pawła w Twardowie – rzymskokatolicki kościół parafialny należący do parafii pod tym samym wezwaniem (dekanat Jarocin diecezji kaliskiej).
Jest to świątynia wzniesiona w latach 1885–1896 z fundacji ówczesnego właściciela majątku Karola
Żychlinskiego. Kościół jest utrzymany w dobrym stanie technicznym, prowadzone są przy nim na bieżąco naprawy i remonty. W latach 80. XX wieku zostało wykonane nowe pokrycie wieży
z blachy cynkowej. W 2003 roku zostało przeprowadzone malowanie i renowacja wnętrza kościoła, a w 2005 roku wyremontowano więźbę i zmieniono pokrycie dachowe. W 2006 roku został zmieniony kształt dachu nad prezbiterium świątyni. 
Kościół posiada interesujący jednorodny stylistycznie zespół wyposażenia i wystroju. Obejmuje on kilkadziesiąt obiektów dotychczas zewidencjonowanych na 20 kartach ewidencyjnych. Składa się m.in.
z interesujących polichromii na ścianach i sklepieniu świątyni, sprzętów w stylu neogotyckim oraz
witraży heraldycznych umieszczonych w oknach prezbiterium świątyni.

</doc>
<doc id="5042203" url="https://pl.wikipedia.org/wiki?curid=5042203" title="Castel di Sangro Cep 1953">
Castel di Sangro Cep 1953

Castel di Sangro Cep 1953 (wł. Associazione Calcistica Dilettantistica Castel di Sangro Cep 1953) – włoski klub piłkarski, mający siedzibę w mieście Castel di Sangro, w środkowej części kraju, grający od sezonu 2020/21 w rozgrywkach Eccellenza Molise.
Historia.
Chronologia nazw: 
Klub sportowy PS CEP został założony w miejscowości Castel di Sangro w 1953 roku. CEP - ro skrót od "Centro di Educazione Popolare" (Centrum Edukacji Powszechnej). Ale już od lat 20. XX wieku w mieście istniała drużyna amatorska, która występowała w lokalnych turniejach towarzyskich. Wkrótce klub dołączył do FIGC i w sezonie 1954/55 debiutował w Terza Categoria Abruzzo (D8). W 1964 awansował do Seconda Categoria Abruzzo, a w 1965 do Prima Categoria Abruzzo. W 1971 zespół został zdegradowany do "Seconda Categoria Abruzzo". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego poziom "Seconda Categoria" został zdegradowany do ósmego stopnia. W 1983 klub otrzymał promocję do "Prima Categoria Abruzzo", w 1985 do Promozione Abruzzo, a w 1986 do Campionato Interregionale. W 1986 klub przyjął nazwę Castel di Sangro Calcio, a w 1989 awansował do "Serie C2". W 1995 został promowany do "Serie C1", a w 1996 do "Serie B". W sezonie 1996/97 zajął 15.miejsce, a w następnym 1997/98 20.miejsce w "Serie B" i spadł z powrotem do "Serie C1". W 2002 został zdegradowany do "Serie C2". W sezonie 2004/05 zajął 18.miejsce w grupie C "Serie C2" i spadł do "Serie D", ale potem klub z powodu problemów finansowych ogłosił upadłość.
W 2005 roku klub został reaktywowany jako ASD Pro Castel di Sangro i rozpoczął występy w "Promozione Abruzzo" (D7). W 2007 roku zespół awansował do Eccellenza Abruzzo. W 2008 klub zmienił nazwę na ASD Castel di Sangro. Po zakończeniu sezonu 2011/12 klub został zdegradowany do "Promozione Abruzzo", ale z powodu problemów finansowych nie został dopuszczony do następnych mistrzostw.
Latem 2012 powstał nowy klub o nazwie ACD Castel di Sangro Cep 1953, który startował w sezonie 2012/13 w "Seconda Categoria Molise". Przed rozpoczęciem sezonu 2014/15 wprowadzono reformę systemy lig, wskutek czego "Seconda Categoria" awansowała na ósmy poziom. W 2017 zespół awansował do "Prima Categoria Molise", a w 2018 do "Promozione Molise". W sezonie 2019/20 zajął drugie miejsce w "Promozione Molise" i zdobył awans do "Eccellenza Molise".
Barwy klubowe, strój.
Klub ma barwy czerwono-żółte. Zawodnicy swoje domowe spotkania zazwyczaj grają w czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Teofilo Patini w mieście Castel di Sangro o pojemności 7 220 widzów. Podczas renowacji stadionu grał na Complesso Polisportivo Erba Sintetica.

</doc>
<doc id="5042205" url="https://pl.wikipedia.org/wiki?curid=5042205" title="St. Petersburg Ladies Trophy 2021">
St. Petersburg Ladies Trophy 2021

St. Petersburg Ladies Trophy 2021 – tenisowy turniej WTA kategorii WTA 500 w sezonie 2021 z cyklu St. Petersburg Ladies Trophy rozgrywany w dniach 15–21 marca 2021 roku w Petersburgu na kortach twardych w hali o puli nagród wynoszącej 565 530 dolarów amerykańskich.

</doc>
<doc id="5042206" url="https://pl.wikipedia.org/wiki?curid=5042206" title="Marcello Caetano">
Marcello Caetano



</doc>
<doc id="5042209" url="https://pl.wikipedia.org/wiki?curid=5042209" title="Kobieta cierpiąca na niemoc">
Kobieta cierpiąca na niemoc

Kobieta cierpiąca na niemoc – nieznana z imienia kobieca postać biblijna (nowotestamentalna) opisywana w Ewangelii według św. Łukasza (13, 10-17). Przypowieść o niej znana jest jako "Uzdrowienie kobiety w szabat".
Opis uzdrowienia kobiety.
Kobieta od osiemnastu lat pozostawała we władaniu złego ducha niemocy, który wpędził ją w kalectwo. "Była pochylona i w żaden sposób nie mogła się wyprostować". Dostrzegł ją Jezus, podczas jednej z przemów w synagodze. Przywołał ją do siebie i położył na niej ręce, uzdrawiając ją. 
Spotkanie Jezusa z kobietą cierpiącą na niemoc miało miejsce podczas wędrówki Chrystusa do Jerozolimy. Św. Łukasz umieścił opis wydarzenia w kontekście serii nauk wzywających do nawrócenia oraz przypowieści o niepłodnym drzewie figowym. Po przypowieści o kobiecie umieszczona jest inna, o Królestwie Bożym oraz mowa Jezusa o zmartwychwstaniu.
Symbolika.
W innym epizodzie, gdy Jezus wystąpił wobec Żydów, św. Łukasz podkreślił Jego przywiązanie do tradycji judaistycznych. Był niewątpliwie pobożnym Żydem i często nauczał w synagogach. W starożytnych kulturach bliskowschodnich oraz w tradycji greckiej choroba była skutkiem działania złego ducha, demona albo też znakiem nieprzychylności bóstw. Jezus usuwa więc nie tylko chorobę, ale też leczy duszę kobiety. Dzięki temu może ona stanąć prosto i spojrzeć w oczy współwyznawców. Św. Łukasz użył czasownika "apolyō", co oznacza dosłownie „"uwalniać"”, czy też „"rozwiązywać więzy"”.
Jezus dostrzegając kobietę sam wyszedł z inicjatywą, by do niego podeszła, ponieważ głęboko jej współczuł. Kobiety tradycyjnie były w synagogach oddalone od miejsca, z którego odczytywało się teksty, stały z tyłu. Chrystus zatem nobilitował kobietę, wprowadzając ją w rytualną przestrzeń przeznaczoną wyłącznie dla mężczyzn. Radość kobiety była w tym kontekście potrójna:
Egzegeci zwracają uwagę na użycie słowa "anorthoō" (czasownik w trybie biernym), zatem „"przywrócona do zdrowia"” przez samego Boga. Jej radość objawiła się w dziękczynieniu.
Uczynek Jezusa nie wywołał jednak entuzjazmu wszystkich uczestników zdarzenia. Przełożony synagogi uznał go za pracę w szabat, mimo że uzdrawianie nie pozostawało wśród 39 czynności zakazanych w to święto. Nagany udzielił jednak nie kobiecie, czy Jezusowi, ale ludowi obecnemu w świątyni. Chrystus nazywa krytyków "obłudnikami" i porównuje kobietę do zwierząt, które można poić w szabat (ona jest jednak spragniona zdrowia ciała i ducha, a dzień święty jest odpowiedni do uzdrawiania). Chrystus odniósł więc tryumf nad przeciwnikami, "a lud cały cieszył się ze wszystkich wspaniałych czynów, dokonywanych przez Niego".
Celem Jezusa nie było w kontekście uzdrowienia kobiety zakwestionowanie świętości szabatu, ponieważ sam był głęboko wierzącym Żydem. Przyczyną Jego kłótni z kapłanami było inne pojmowanie istoty odpoczynku. Szabat nie jest dniem odpoczynku obudowanego listą obwarowań i przepisów, ale dniem wyzwolenia spod mocy tego, co człowieka zniewala, przytłacza i ogranicza. Cud szabatowy dokonuje się na osobie kobiety, przygniecionej ciężarami życia i grzechów. Waga tych czynników powodowała, że dosłownie nie mogła się wyprostować. Nie mogła zatem skierować wzroku ku niebu, ani spojrzeć w oczy innym wiernym. Jezus, poprzez duchowe i fizyczne uzdrowienie wlał w jej serce wielowymiarową radość. Czyn ten zapowiedział wieczną szczęśliwość eschatologiczną i podkreślił znaczenie dnia świętego. To właśnie w nim Bóg wzywa człowieka do prawdziwej, nie zakłóconej grzechami i zbrodniami radości.

</doc>
<doc id="5042210" url="https://pl.wikipedia.org/wiki?curid=5042210" title="Castel di Sangro Calcio">
Castel di Sangro Calcio



</doc>
<doc id="5042211" url="https://pl.wikipedia.org/wiki?curid=5042211" title="José Veiga Simão">
José Veiga Simão

José Veiga Simão (ur. 2 stycznia 1929 w m. Guarda, zm. 3 maja 2014 w Lizbonie) – portugalski polityk, fizyk i nauczyciel akademicki, profesor, minister.
Życiorys.
Absolwent nauk fizycznych i chemicznych na Uniwersytecie w Coimbrze (1951), doktoryzował się na tej uczelni w 1957. W tym samym roku uzyskał też doktorat z fizyki jądrowej na University of Cambridge. Pracował jako nauczyciel akademicki na Uniwersytecie w Coimbrze, w 1961 objął na nim stanowisko profesora. W latach 1963–1970 pełnił funkcję rektora Universidade Eduardo Mondlane.
Od 1970 do 1974 sprawował urząd ministra edukacji w ostatnim przed rewolucją goździków rządzie Marcela Caetano. W tym okresie zainicjował powołanie Uniwersytetu Minho oraz Uniwersytetu w Aveiro. W latach 1974–1975 pełnił funkcję ambasadora Portugalii przy ONZ. Podczas pobytu w USA wykładał na Uniwersytecie Yale. Pod koniec lat 70. przewodniczył komisji do spraw utworzenia LNETI, instytucji badawczo rozwojowej. Kierował nią następnie w latach 1979–1983 i 1985–1992.
W międzyczasie powrócił do aktywności politycznej, w 1983 z ramienia Partii Socjalistycznej wszedł w skład Zgromadzenia Republiki III kadencji. W latach 1983–1985 był ministrem przemysłu i energii w rządzie Mária Soaresa. Od 1997 do 1999 zajmował stanowisko ministra obrony narodowej w gabinecie Antónia Guterresa. Doradzał różnym uniwersytetom, działał w organizacji gospodarczej Associação Industrial Portuguesa.

</doc>
<doc id="5042215" url="https://pl.wikipedia.org/wiki?curid=5042215" title="Zbigniew Kmieć">
Zbigniew Kmieć

Zbigniew Kmieć (ur. 1952) – polski histolog, dr hab. nauk medycznych, profesor Katedry i Zakładu Histologii Wydziału Lekarskiego Gdańskiego Uniwersytetu Medycznego oraz Katedry Histologii i Embriologii Człowieka Wydziału Lekarskiego Uniwersytetu Warmińsko-Mazurskiego w Olsztynie.
Życiorys.
Obronił pracę doktorską, 24 kwietnia 1995 habilitował się na podstawie pracy zatytułowanej "Cytoprotekcyjny wpływ metylokarbacykliny oraz prostaglandyny E1 na poddane działaniu galaktozaminy izolowane hepatocyty młodych i starych szczurów". 17 listopada 2003 nadano mu tytuł profesora w zakresie nauk medycznych. Został zatrudniony na stanowisku profesora zwyczajnego w Katedrze i Zakładzie Histologii na Wydziale Lekarskim z Oddziałem Stomatologicznym Gdańskiego Uniwersytetu Medycznego oraz w Katedrze Histologii i Embriologii Człowieka na Wydziale Nauk Medycznych Uniwersytetu Warmińsko-Mazurskiego w Olsztynie.
Jest profesorem i kierownikiem w Katedrze i Zakładzie Histologii na Wydziale Lekarskim Gdańskiego Uniwersytetu Medycznego oraz w Katedrze Histologii i Embriologii Człowieka na Wydziale Lekarskim Uniwersytetu Warmińsko-Mazurskiego w Olsztynie.
Był prezesem i wiceprezesem Polskiego Towarzystwa Histochemików i Cytochemików.

</doc>
<doc id="5042216" url="https://pl.wikipedia.org/wiki?curid=5042216" title="Plasmopara viticola">
Plasmopara viticola



</doc>
<doc id="5042219" url="https://pl.wikipedia.org/wiki?curid=5042219" title="Kongo na Mistrzostwach Świata w Lekkoatletyce 2019">
Kongo na Mistrzostwach Świata w Lekkoatletyce 2019

Kongo na Mistrzostwach Świata w Lekkoatletyce 2019 – reprezentacja Konga podczas mistrzostw świata w Doha liczyła 2 zawodników.

</doc>
<doc id="5042222" url="https://pl.wikipedia.org/wiki?curid=5042222" title="Muruk Hul">
Muruk Hul

Muruk Hul – jaskinia krasowa znajdująca się w Papui-Nowej Gwinei, na wyspie Nowa Brytania, w górach Nakanai. 
W Muruk Hul występuje ciąg obszernych korytarzy oraz komór. Przez jaskinię płynie podziemna rzeka, która po wypłynięciu przez dolny otwór tworzy wodospad Chevelure de Bérénice.

</doc>
<doc id="5042223" url="https://pl.wikipedia.org/wiki?curid=5042223" title="Galaxy (centrum handlowe)">
Galaxy (centrum handlowe)

Galaxy – centrum handlowo-rozrywkowe w Szczecinie, w Polsce. Znajduje się przy skrzyżowaniu alei Wyzwolenia z ulicą Malczewskiego, w bliskim sąsiedztwie budynku Pazim. Właścicielem obiektu jest firma Echo Investment. Centrum zostało otwarte w październiku 2003 roku
Opis.
W listopadzie 2017 roku oddano do użytku nową część galerii, którą zbudowano na miejscu dawnego hotelu Orbis Neptun, zburzonego w 2011 roku. Po rozbudowie posiada powierzchnię handlową 59 500 m² na trzech kondygnacjach. W obiekcie znajduje się obecnie 200 sklepów różnych branż, punktów gastronomicznych oraz hipermarket Auchan (dawniej Real) o powierzchni 7 700 m². Posiada 1,5 tys. miejsc parkingowych – dwa parkingi: podziemny i przylegający pięciokondygnacyjny. W Galaxy poza sklepami można znaleźć m.in. dziewięciosalowe Multikino, kręgielnię czy – otwartą w 2017 roku – siłownię Calypso. Właściciel obiektu deklaruje, że w ciągu całego 2012 roku centrum odwiedziło około 12 mln osób.

</doc>
<doc id="5042224" url="https://pl.wikipedia.org/wiki?curid=5042224" title="Franciszek Karmański">
Franciszek Karmański

Franciszek Karmański (ur. 8 września 1922 w Chorzowie pod nazwiskiem Karmaiński) – polski piłkarz i trener piłkarski.
Życiorys.
W latach 1947–1955 był zawodnikiem Budowlanych Chorzów, a w sezonach 1948–1954 w barwach chorzowskiego klubu grał w I lidze. Ogółem rozegrał 118 spotkań w najwyższej klasie rozgrywek.
Po zakończeniu kariery zawodniczej pracował jako trener. Pierwszym prowadzonym przezeń klubem był Raków Częstochowa, występujący ówcześnie w lidze zagłębiowskiej. W 1959 roku prowadził w czterech spotkaniach pierwszoligowy Górnik Radlin, który pod wodzą Karmańskiego spadł z ligi. Rok później był trenerem piłkarzy Szombierek Bytom, z którą wygrał ligę. Mimo to wskutek konfliktu z zarządem 1 lipca opuścił klub. Następnie trenował kluby w NRD: Lokomotive Zittau, Chemie Riesa, Motor Hennigsdorf i Chemie Wilhelm-Pieck-Stadt Guben. W sezonie 1972/1973 był szkoleniowcem BKS Stal Bielsko-Biała, z którym to klubem wywalczył awans do II ligi. W 1980 roku prowadził Wartę Zawiercie.

</doc>
<doc id="5042226" url="https://pl.wikipedia.org/wiki?curid=5042226" title="Monterrey Open 2021">
Monterrey Open 2021

Monterrey Open 2021, właśc. Abierto GNP Seguros 2021 – tenisowy turniej WTA kategorii WTA 250 w sezonie 2021 z cyklu Monterrey Open rozgrywany w dniach 15–21 marca 2021 roku w Monterrey na kortach twardych o puli nagród wynoszącej 235 238 dolarów amerykańskich.

</doc>
<doc id="5042229" url="https://pl.wikipedia.org/wiki?curid=5042229" title="Kozły (rejon miorski)">
Kozły (rejon miorski)

Kozły (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 119 osób, 116 było wyznania prawosławnego a 3 mojżeszowego. Jednocześnie wszyscy mieszkańcy zadeklarowali białoruską przynależność narodową. Było tu 30 budynków mieszkalnych. W 1931 w 28 domach zamieszkiwało 137 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5042230" url="https://pl.wikipedia.org/wiki?curid=5042230" title="Jaskinia Na Pomezí">
Jaskinia Na Pomezí

Jaskinia Na Pomezí – jaskinia krasowa w północno-wschodnich Czechach.
W Jaskini Na Pomezí występuje rozległy, dwupiętrowy system korytarzy, komór oraz wysokich kominów z interesującą szatą naciekową. 

</doc>
<doc id="5042231" url="https://pl.wikipedia.org/wiki?curid=5042231" title="Kościół Chrystusa Króla we Włocławku">
Kościół Chrystusa Króla we Włocławku

Kościół Chrystusa Króla we Włocławku – rzymskokatolicki kościół parafialny należący do parafii pod tym samym wezwaniem (dekanat włocławski I diecezji włocławskiej). Znajduje się na włocławskim osiedlu Rózinowo.
W 1932 roku mieszkańcy Rożinowa powołali Komitet Budowy Kościoła Chrystusa Króla. W pracy Komitetu szczególne zasługi położyli dwaj parafianie: Jan Baliszewski i Leon Wesołkowski. Dzięki aktywności mieszkańców zostały zebrane odpowiednie fundusze, które pozwoliły na zakupienie placu pod świątynię i rozpoczęcie wstępnych prac budowlanych.
W dniu 9 grudnia 1933 roku biskup włocławski Karol Radoński erygował parafię Chrystusa Króla w Rózinowie, wydzieloną z miejscowości należących wcześniej do parafii Wieniec i do parafii św. Jana Chrzciciela we Włocławku.
Pierwszym proboszczem parafii został ksiądz Józef Pełczyński, który już wcześniej z ramienia kurii diecezjalnej kierował pracami budowlanymi i przygotowywał uroczystości położenia kamienia węgielnego, które odbyły się w dniu 10 grudnia 1933 roku.
Budowa świątyni, zaprojektowanej przez architekta Lucjana Jezierskiego, była kontynuowana od 1935 roku przez nowego proboszcza parafii, księdza Józefa Szymaka, który w pierwszych dniach okupacji został aresztowany przez hitlerowców, następnie wywieziony do obozu koncentracyjnego w Dachau, gdzie został zamordowany w 1942 roku.
W momencie wybuchu II wojny światowej świątynia była ukończona, odprawiane były już msze święte i inne nabożeństwa. W 1941 roku hitlerowcy zaminowali i wysadzili świątynię. Gruz został wykorzystany przez hitlerowców do utwardzenia drogi. Po kościele zachowały się tylko fundamenty.
Po zakończeniu wojny proboszczem parafii został ksiądz Stanisław Anzorge; pod jego kierunkiem szybko przystąpiono do dzieła odbudowy świątyni według przedwojennego planu. W tym czasie msze odprawiane były w baraku przy plebanii. W dniu 10 października 1948 roku bp Karol Radoński konsekrował nowy kościół. W późniejszych latach były prowadzone prace wykończeniowe i konserwacyjne.
Świątynia jest jednonawowa, wzniesiona z cegły, otynkowana, pokryta blachą. Kościół został wyremontowany wewnątrz w latach 1997–1999. W prezbiterium jest umieszczona figura Chrystusa Króla (1985), natomiast w ołtarzu bocznym znajduje się kopia obrazu Matki Bożej Częstochowskiej, chrzcielnica drewniana została wykonana w 1966 roku.
W 2008 roku została wyremontowana wieża i pomalowany fronton świątyni. W 2010 roku zostało wykonane złocenie tabernakulum.

</doc>
<doc id="5042232" url="https://pl.wikipedia.org/wiki?curid=5042232" title="Stanisław Wyżykowski (podpułkownik)">
Stanisław Wyżykowski (podpułkownik)



</doc>
<doc id="5042234" url="https://pl.wikipedia.org/wiki?curid=5042234" title="Kruczki">
Kruczki

Kruczki – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 19 osób, wszystkie były wyznania prawosławnego i zadeklarowały białoruską przynależność narodową. Były tu 3 budynki mieszkalne. W 1931 w 3 domach zamieszkiwało 19 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5042237" url="https://pl.wikipedia.org/wiki?curid=5042237" title="Rabotniczesko delo">
Rabotniczesko delo



</doc>
<doc id="5042238" url="https://pl.wikipedia.org/wiki?curid=5042238" title="Jaskinia Na Špičáku">
Jaskinia Na Špičáku

Jaskinia Na Špičáku – jaskinia krasowa w północno-wschodnich Czechach, w górach Złotych.
W Jaskinia Na Špičáku występują niewielkie jeziorka oraz ciekawe formy naciekowe.

</doc>
<doc id="5042240" url="https://pl.wikipedia.org/wiki?curid=5042240" title="Wilhelm Beck">
Wilhelm Beck

Wilhelm Beck (ur. 26 marca 1885 w Triesenbergu, zm. 20 stycznia 1936 tamże) – liechtensteiński polityk, prawnik i publicysta, założyciel pierwszej w historii Księstwa partii politycznej – Chrześcijańsko-Społecznej Partii Ludowej, uczestnik zamachu stanu z 1918 roku, poseł Landtagu w latach 1914-1928 i 1932-1934, przewodniczący Landtagu w latach 1922-1928.
Życiorys.
Wilhelm Beck urodził się w Triesenbergu jako syn Wilhelma i Karoliny, z domu Schädler.
Edukacja i kariera prawnicza.
W dzieciństwie Beck uczęszczał do szkół podstawowych w Triesenbergu i Vaduz, a następnie w szkołach handlowych w Feldkirch i Sankt Gallen, gdzie zdawał maturę. W latach 1905-1911 studiował prawo na Uniwersytecie Zuryskim, gdzie w roku 1911 uzyskał stopień doktora nauk prawnych.
Karierę zawodową rozpoczął w ubezpieczalni w Genewie, gdzie pracował rok, a następnie do 1914 roku pracował w biurze prawniczym w Sankt Gallen. W 1914 roku założył własną kancelarię w Vaduz, a od 1926 roku współpracował z Aloisem Ritterem. Spółka Becka i Rittera była pionierem usług powierniczych i finansowych w Liechtensteinie, a przed 1930 rokiem zdecydowana większość firm z siedzibą w Liechtensteinie, została utworzona za pośrednictwem kancelarii Beck/Ritter.
Kariera polityczna.
Po raz pierwszy Wilhelm Beck wmieszał się politykę Liechtensteinu, kiedy w 1912 roku otwarcie skrytykował zmianę prawa handlowego z 1910. W swojej pracy dot. prawa w Liechtensteinie z 1912 skrytykował istniejące prawo, a Konstytucję określił jako niedemokratyczną, wzywał również do uniezależnienia prawodawstwa od Austrii.
W 1914 roku Wilhelm zgromadził wokół siebie grupę opozycyjną i założył drugą gazetę w Liechtensteinie – "Oberrheinische Nachrichten" (ON), której był redaktorem. Jego póki co niesformalizowane ugrupowanie dostało się do Landtagu w wyborach z 1914 roku (zdobyło 4 z 15 mandatów w tym jeden zdobył sam Wilhelm). Ugrupowanie Becka od początku wykazywało poglądy zdecydowanie bardziej lewicowe, postulowali m.in.: wprowadzenie bezpłatnych podręczników szkolnych, bezpośredniość wyborów parlamentarnych, czy utworzenie nowego rejestru nieruchomości. Ważnym aspektem polityki Becka była demokratyzacja ustroju i oddanie administracji państwowej i parlamentu w ręce Liechtensteińczyków, co związane było z tym, że zdecydowana większość urzędników i wszyscy członkowie Landtagu poza jego ugrupowaniem byli Austriakami, zaś na czele rządu stał austriak – Leopold von Imhof. Najpopularniejszym hasłem politycznym tamtego okresu było: „"Liechtenstein dla Liechtensteińczyków"”.
Chrześcijańsko-Społeczna Partia Ludowa.
Przed wyborami w 1918 roku, które po raz pierwszy w historii odbyły się w sposób bezpośredni, Wilhelm Beck na fundamentach budowanych od 1914 roku utworzył pierwszą w historii Liechtensteinu partię polityczną – Chrześcijańsko-Społeczną Partię Ludową (niem. "Christlich-Soziale Volkspartei", VP). 6 marca 1918 roku w jego gazecie (ON) została opublikowana lista kandydatów, a w wyniku wyborów zdobyli mniejszość w Parlamencie.
Zamach stanu.
W listopadzie 1918 roku pod koniec I wojny światowej Wilhelm Beck wykorzystał nastroje w kraju i wraz z Fritzem Walserem i Martinem Ritterem zmusił premiera von Imhofa do dymisji. Po zamachu stanu 7 listopada 1918 wraz z Ritterem i Josefem Marxerem utworzyli Tymczasowy Komitet Wykonawczy, który nielegalnie sprawował władzę. Książę Jan II Dobry nie zareagował jednak, a jedynie wysłał telegram do przewodniczącego Landtagu Alberta Schädlera. Udał się on do Wiednia, gdzie została podjęta decyzja o mianowaniu na funkcję premiera siostrzeńca Jana II, księcia Karola Alojzego. Ponadto powstał komitet konstytucyjny, który wraz z delegatami księcia miał stworzyć nową ustawę zasadniczą.
Nowa Konstytucja i unia celna ze Szwajcarią.
W 1920 r. Beck opublikował w swoim dzienniku – ON, projekt konstytucji, dzięki której ustój miał się opierać na zasadach demokratyczno-parlamentarnych, a suwerenami mieli być Książę i Naród. Uczestniczył w negocjacjach na zamku w Vaduz, w wyniku których podpisano porozumienia, na których bazowała nowa ustawa zasadnicza z 5 października 1921 roku, która w zmienionej formie obowiązuje do dzisiaj.
Wilhelm Beck i jego partia zdecydowanie popierała rozwiązanie unii celnej z Austrią w 1919 roku i podpisanie nowej z sąsiadami z drugiego brzegu Renu w 1923. Popierał również wprowadzenie franka szwajcarskiego jako waluty rok później.
"Sparkassaskandal" i końcowe lata życia.
Wilhelm Beck uczestniczył w "Sparkassaskandal", czyli aferze finansowej, która wybuchła w związku z przekrętami finansowymi w Liechtensteińskim Banku Narodowym – od 1923 do 1928 pełnił funkcję prezesa zarządu. Skandal ten zmusił rząd Gustava Schädlera do dymisji i doprowadził partię VP do upadku. Od 1929 roku było prowadzone postępowanie sądowe przeciwko całemu zarządowi, a potem od 1932 przeciwko samemu Wilhelmowi, w wyniku którego został skazany w 1935 roku na zapłacenie odszkodowania, czego nie zdążył spełnić, gdyż w niespełna rok później zmarł. "Sparkassaskandal" wywołał w małym księstwie burzę polityczną. W 1928 roku, kiedy wybuchła afera, partia Becka zdobyła zaledwie 4 mandaty (pięć mniej niż w poprzednich wyborach), natomiast dwa lata później w 1930 nie weszła do parlamentu. Pod koniec życia Wilhelma, VP połączyło się z Liechtensteińską Służbą Ojczyźnie, tworząc istniejącą do dzisiaj Unię Patriotyczną.
Beck był krytykowany za swoje mocno lewicowe poglądy, uważany był za zagrożenie dla monarchii i Kościoła, a ponadto przeciwnicy polityczni widzieli w nim dyktatora, który chciał szerzyć idee socjalistyczne. Mimo ognia krytyki, postać Wilhelma Becka bezsprzecznie jest postacią zasłużoną dla liechtensteińskiej gospodarki, Konstytucji oraz partii VP.

</doc>
<doc id="5042241" url="https://pl.wikipedia.org/wiki?curid=5042241" title="Georg Borysowski">
Georg Borysowski

Georg Borysowski (ur. 1941 we Lwowie) – ukraiński artysta fotograf polskiego pochodzenia, uhonorowany tytułami Artiste FIAP (AFIAP) oraz Excellence FIAP (EFIAP). Członek rzeczywisty Narodowego Związku Artystów Fotografików Ukrainy. Członek rzeczywisty Okręgu Warszawskiego Związku Polskich Artystów Fotografików.
Życiorys.
Georg Borysowski urodzony we Lwowie, w polskiej rodzinie, związany z lwowskim środowiskiem fotograficznym – mieszka, pracuje, tworzy we Lwowie. Jako fotoreporter współpracuje z polskojęzycznymi czasopismami we Lwowie. Miejsce szczególne w jego twórczości zajmuje fotografia architektury (w dużej części miasta Lwowa), fotografia dokumentalna, fotografia krajobrazowa, fotografia kreacyjna, fotografia pejzażowa, fotografia reportażowa. 
Jest członkiem rzeczywistym Narodowego Związku Artystów Fotografików Ukrainy. W 1997 został przyjęty w poczet członków rzeczywistych Okręgu Warszawskiego Związku Polskich Artystów Fotografików (legitymacja nr 753).
Georg Borysowski jest autorem i współautorem wielu wystaw fotograficznych; indywidualnych, zbiorowych, pokonkursowych. Brał aktywny udział w Międzynarodowych Salonach Fotograficznych, organizowanych m.in. pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. Prezentował swoje fotografie w kilkudziesięciu krajach świata. 
W 1982 roku otrzymał tytuł Artiste FIAP (AFIAP), w 1995 tytuł Excellence FIAP (EFIAP) – tytuły przyznane przez Międzynarodową Federację Sztuki Fotograficznej FIAP, z siedzibą w Luksemburgu.
Cykle tematyczne.
Źródło.

</doc>
<doc id="5042242" url="https://pl.wikipedia.org/wiki?curid=5042242" title="Bitwa pod Stołowiczami (1919)">
Bitwa pod Stołowiczami (1919)

Bitwa pod Stołowiczami – walki grupy płk. Aleksandra Boruszczaka i płk. Franciszka Ostrowskiego z oddziałami Zachodniej Dywizji Strzelców toczone w początkowym okresie wojny polsko-bolszewickiej.
Geneza.
W ostatnich miesiącach 1918 i w pierwszych 1919 na wschodnich krańcach odradzającej się Rzeczypospolitej stacjonowały wojska niemieckie Ober-Ostu. Ich ewakuacja powodowała, że opuszczane przez nie tereny od wschodu zajmowała Armia Czerwona. Jednocześnie od zachodu podchodziły oddziały odradzającego się Wojska Polskiego. W lutym 1919 oddziały polskie weszły w kontakt bojowy z jednostkami Armii Czerwonej. Rozpoczęła się nigdy nie wypowiedziana wojna polsko-bolszewicka. W tym okresie oddziały polskie prowadziły ograniczone działania zaczepne. W połowie lutego front polsko-sowiecki ustalił się na linii rzeki Szczary.
26 marca 1919 marszałek Józef Piłsudski przedstawił w Brześciu plan wyzwolenia Wilna. Plan przewidywał też wykonanie uderzenia demonstracyjnego na Baranowicze, Lidę i Nowogródek. Miały one odwrócić uwagę dowództwa sowieckiej Dywizji Zachodniej od głównego kierunku uderzenia, jakim był kierunek wileński.
Zadanie opanowania Baranowicz i Nowogródka powierzono gen. Adamowi Mokrzeckiemu. Dysponował on dziewięcioma batalionami piechoty, 3. i 9 pułkiem ułanów, grupą jazdy mjr. Dąbrowskiego i trzema bateriami artylerii. Główne zadanie wykonywała grupa płk. Aleksandra Boruszczaka.
Walki pod Stołowiczami.
15 kwietnia maszerująca na Baranowicze grupa płk. Boruszczaka napotkała w rejonie Stołowicz 2 Brygadę sowieckiej Zachodniej Dywizji Strzelców.
Następnego dnia szwadron ułanów grodzieńskich opanował Stołowicze. Jednak kontratak sowieckich marynarzy wyrzucił polskich ułanów z miejscowości. Zagrożone okrążeniem cofnęło się całe lewe skrzydło grupy płk. Aleksandra Boruszczaka. Aby opanować sytuację, dowództwo Dywizji Litewsko-Białoruskiej zorganizowało grupę taktyczną w składzie Grodzieński pułk strzelców, dwie kompanie Białostockiego pułku strzelców, batalionu milicji ludowej i działonu 7 pułku artylerii polowej. W sumie grupa liczyła około 700 „bagnetów” i 53 „szable”, 4 ciężkie karabiny maszynowe, 4 miotacze min i 1 działo. Dowódca tak zorganizowanej grupy płk Franciszek Ostrowski otrzymał rozkaz obejścia Stołowicz od północy, zdobycia miasteczka i odcięcia odwrotu oddziałom sowieckim walczącym z grupą płk. Boruszczaka.
Grupa wyruszyła wieczorem 18 kwietnia i maszerowała lasami na Podstarzyki – Cukantowcze – Zapole. Nocą z 18 na 19 kwietnia podeszła pod Stołowicze. Grupa przyjęła następujące ugrupowanie bojowe: pułk grodzieński stanął na wschód od drogi Zapole – Stołowicze; dwie kompanie Białostockiego ps na wschód od pułku grodzieńskiego, ułani por. Stanisława Czuczełowicza patrolowali w kierunku na Torczyce – Koldyczewo – Horodyszcze, zaś 8 batalion milicji ludowej pozostał w odwodzie w Cukantowiczach.
Major Bronisław Bohaterewicz uszykował grodzieńskich strzelców do szturmu następująco: w pierwszej linii na prawym skrzydle stała 2 kompania, a na lewym 4 kompania. W 2 linii nacierać miała szkoła podoficerska i 3 kompania. Pułk miał uderzyć wprost z północy przez folwark Stołowicze, a kompanie białostockie otrzymały zadanie obejścia miasteczka od północnego wschodu, by zamknąć wrogowi odwrót na Torczyce.
Zgodnie z planem, o 3.30 grupa uderzeniowa rozpoczęła natarcie od północy i północnego wschodu. Nad ranem strzelcy grodzieńscy przełamali obronę sowieckiego warszawskiego pułku strzelców i szwadronu kawalerii. Sowieckie oddziały wycofały się z miasta.
Bilans walk.
Polskie oddziały zdobyły Stołowicze i nacierały dalej na Baranowicze. Przeciwnik stracił 46 poległych, wielu rannych i jeńców. Straty polskie nie są znane.

</doc>
<doc id="5042256" url="https://pl.wikipedia.org/wiki?curid=5042256" title="Kruki Nowe">
Kruki Nowe

Kruki Nowe (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 118 osób, wszystkie były wyznania prawosławnego. Jednocześnie 52 mieszkańców zadeklarowało polską a 66 białoruską przynależność narodową. Były tu 22 budynki mieszkalne. W 1931 w 23 domach zamieszkiwało 131 osób.
Wierni należeli do parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeress.

</doc>
<doc id="5042259" url="https://pl.wikipedia.org/wiki?curid=5042259" title="Nebelhöhle">
Nebelhöhle

Nebelhöhle – jaskinia krasowa w południowych Niemczech.
W Nebelhöhle występuje ciąg 5 obszernych komór, korytarzy o rozwinięciu poziomym oraz bogata szata naciekowa.

</doc>
<doc id="5042260" url="https://pl.wikipedia.org/wiki?curid=5042260" title="Kruki Stare">
Kruki Stare

Kruki Stare (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 138 osób, wszystkie były wyznania prawosławnego i zadeklarowały białoruską przynależność narodową. Było tu 25 budynków mieszkalnych. W 1931 w 34 domach zamieszkiwało 182 osoby.
Wierni należeli do parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. W latach 1974 – 2004 siedziba sielsowietu Jakubowszczyzna. Do 2004 wieś w składzie sielsowietu Czeress.

</doc>
<doc id="5042261" url="https://pl.wikipedia.org/wiki?curid=5042261" title="Bartłomiej Miarka">
Bartłomiej Miarka

Bartłomiej Miarka (ur. 26 marca 1980 w Bolesławcu) – polski gitarzysta bluesowy, kompozytor, muzyk sesyjny.
Życiorys.
Fascynację muzyką gitarową zawdzięcza ojcu, który zainteresował go bluesem i rockiem z lat 60. XX w.. Słuchał wówczas m.in. Cream i Pink Floyd, zaś do gry na gitarze zainspirował go album Erica Claptona "Unplugged". W 1997, w wieku 17 lat po raz pierwszy wystąpił na scenie podczas festiwalu Blues nad Bobrem. Od 2003 roku mieszka we Wrocławiu, gdzie współzakładał zespół HooDoo Band (Złota Płyta za sprzedaż albumu "HooDoo Band;" data nadania: 5 maja 2010). W corocznej ankiecie "Blues Top" kwartalnika "Twój Blues" został uznany najlepszym polskim gitarzystą roku 2010 i 2012. Podczas dotychczasowej kariery, muzyk nawiązał współpracę z wieloma wykonawcami krajowymi i zagranicznymi, czego owocem są liczne koncerty i nagrane płyty z artystami takimi jak: Carlos Johnson, Jerzy Styczyński, Sebastian Riedel, Cree, Anika, Electric Groove Gang, Anita Lipnicka, Katarzyna Groniec (album "Pin-up Princess"), Alicja Janosz (album "Vintage"), Natalia Lubrano, Violetta Villas (album "Na pocieszenie serca i uniesienie ducha"), Stare Dobre Małżeństwo (album "Maszeruj z chamem") i inni. 
W 2012 roku gitarzysta założył własny zespół Bartek Miarka Band, grający muzykę z pogranicza bluesa, funku i soulu. Pierwszy album grupy pt. "Bartek Miarka" uplasował się na 3. miejscu w plebiscycie kwartalnika "Twój Blues", w kategorii „Płyta roku - Polska” (2012). Ponadto gitarzysta został laureatem nagrody Gazety Wyborczej „WARTO”. W kolejnych latach zespół Bartek Miarka Band nagrał albumy: "Bartek Miarka Band" (2014) i "Where’s The Moose" (2017).

</doc>
<doc id="5042265" url="https://pl.wikipedia.org/wiki?curid=5042265" title="Sokołowo (film)">
Sokołowo (film)

Sokołowo () – czechosłowacko–radziecki film wojenny w reżyserii Otakara Vávry, zrealizowany w 1974.

</doc>
<doc id="5042268" url="https://pl.wikipedia.org/wiki?curid=5042268" title="Krzysztof Jasiecki">
Krzysztof Jasiecki

Krzysztof Jan Jasiecki (ur. 1960) – polski politolog i socjolog gospodarki, profesor nauk społecznych, pracownik Instytutu Filozofii i Socjologii Polskiej Akademii Nauk (1987–2017).
Życiorys.
W 1992 w Instytucie Filozofii i Socjologii Polskiej Akademii Nauk obronił napisany pod kierunkiem Andrzeja Sicińskiego doktorat "Społeczeństwo obywatelskie a problemy społeczne współczesnej Polski". W 2002 tamże habilitował się, przedstawiając dzieło "Elita biznesu w Polsce. Drugie narodziny kapitalizmu". W 2015 otrzymał tytuł profesora nauk społecznych. Profesor Centrum Europejskiego Uniwersytetu Warszawskiego oraz w Instytucie Filozofii, Socjologii i Socjologii Ekonomicznej Kolegium Ekonomiczno-Społecznego Szkoły Głównej Handlowej w Warszawie. Wykładał także w Wyższej Szkole Menedżerskiej w Warszawie"".
Prowadzi badania w zakresie socjologii ekonomicznej, instytucji współczesnego kapitalizmu, działań elit gospodarczych i politycznych, aktywności grup nacisku i lobbingu, materialnych oraz społecznych aspektów bogactwa, dialogu społecznego i obywatelskiego, problematyki członkostwa Polski w Unii Europejskiej oraz politycznych i ekonomicznych wymiarów globalizacji, ze szczególnym uwzględnieniem Europy Środkowej i Wschodniej.
Członek Rady Naukowej Dyscypliny Nauki Socjologiczne Uniwersytetu Warszawskiego (2019–2020). Członek Rady Naukowej Instytutu Studiów Politycznych PAN. Członek advisory board Warsaw Forum of Economic Sociology WFES, recenzent wydawniczy m.in. „Polish Sociological Review” i „Studia Socjologiczne”. Członek Rady Programowej Programu Przeciwdziałania Korupcji w Fundacji im. Stefana Batorego (2008–2013), ekspert komisji sejmowych. Członek Kapituły Klubu Polska 2025+ przy Związku Banków Polskich oraz Komisji Etyki ZBP.

</doc>
<doc id="5042269" url="https://pl.wikipedia.org/wiki?curid=5042269" title="Boy Bulok">
Boy Bulok



</doc>
<doc id="5042272" url="https://pl.wikipedia.org/wiki?curid=5042272" title="Zbigniew Sączek">
Zbigniew Sączek

Zbigniew Sączek (ur. 20 lipca 1952 w Wygodzie) – polski piłkarz i trener piłkarski.
Życiorys.
Jest wychowankiem Lotu Konopiska. W latach 1972–1973 grał w RKS Grodziec, a następnie – do 1974 roku – w Górniku Wojkowice. Na przełomie 1974 i 1975 roku przeszedł do Zagłębia Sosnowiec, kiedy to trenerami klubu byli Jan Liberda i Kazimierz Trampisz.
W I lidze zadebiutował 9 marca 1975 roku w wygranym 1:0 spotkaniu z Gwardią Warszawa, a pierwszego ligowego gola dla Zagłębia strzelił 20 września 1975 roku w wygranym 3:1 meczu z ŁKS Łódź. W 1977 roku strzelił zwycięskiego gola w finale Pucharu Polski, w którym Zagłębie ograło 1:0 Polonię Bytom. Ogółem w I lidze rozegrał 163 mecze, w których strzelił dziewięć bramek. Sześciokrotnie wystąpił ponadto w reprezentacji Polski B. Ostatni mecz w Zagłębiu Sosnowiec rozegrał w 1981 roku. Następnie doznał kontuzji kolana, po której przerwał karierę i rozpoczął pracę z juniorami Zagłębia Sosnowiec. W 1983 roku wyjechał do Francji, zostając piłkarzem CO du Puy. W sezonie 1983/1984 awansował z tym klubem do Division 2. W CO du Puy grał do 1985 roku.
Po zakończeniu kariery piłkarskiej został trenerem. Początkowo był asystentem trenera w Górniku Sosnowiec. W sezonie 1988/1989 wspólnie z Marianem Chabrzykiem prowadził Wartę Zawiercie. Piłkarze wywalczyli wówczas awans do klasy okręgowej (czwarty poziom). Następnie trenował piłkarki Zagłębianki Dąbrowa Górnicza, zdobywając z tym klubem mistrzostwo Polski w 1990 roku. W połowie lat 90. prowadził juniorów Zagłębia Sosnowiec. Był ponadto szkoleniowcem Unii Oświęcim i Przemszy Siewierz, a w 2014 roku prowadził Lot Konopiska.
Jest starszym bratem Wojciecha, także piłkarza.

</doc>
<doc id="5042273" url="https://pl.wikipedia.org/wiki?curid=5042273" title="Karolina Kuszyk">
Karolina Kuszyk

Karolina Kuszyk (ur. 1977 w Legnicy) – polska tłumaczka, dziennikarka i reportażystka.
Życiorys.
Jej rodzina przybyła na Dolny Śląsk z Wielkopolski (rodzice matki) i Wojutycz (ojciec).
Karolina Kuszyk jest absolwentką I Liceum Ogólnokształcącego im. Tadeusza Kościuszki w Legnicy i Międzywydziałowych Indywidualnych Studiów Humanistycznych na Uniwersytecie Warszawskim.
Zajmuje się tłumaczeniem literatury niemieckiej na język polski; pisywała również teksty dla mediów polskich i niemieckich (m.in. „Zadry”, „Wyspy”, Deutschlandradio Kultur i „Die Zeit”). Mieszka w Berlinie.
W 2019 nakładem Wydawnictwa Czarne ukazała się jej debiutancka książka "Poniemieckie". Ów reportaż przedstawia losy niemieckiego mienia pozostawionego na terenach przyłączonych w 1945 roku do Polski ze szczególnym uwzględnieniem stosunku emocjonalnego i zachowań, jakie względem nich żywili nowi właściciele i użytkownicy – Polacy; jeden z rozdziałów porusza również kwestię stacjonowania wojsk radzieckich w Legnicy, gdzie – jak to ujmuje autorka – „poniemieckie miesza się z posowieckim”. W roku 2020 Kuszyk otrzymała za tę pozycję Nagrodę im. Artura Kronthala, przyznawaną przez Kommission für die Geschichte der Deutschen in Polen. Książka została przetłumaczona na język niemiecki przez Bernharda Hartmanna i wydana przez Ch. Links Verlag jako "In den Häusern der Anderen" w 2022.

</doc>
<doc id="5042275" url="https://pl.wikipedia.org/wiki?curid=5042275" title="Cowin">
Cowin



</doc>
<doc id="5042277" url="https://pl.wikipedia.org/wiki?curid=5042277" title="Mistrzostwa Świata w Narciarstwie Dowolnym i Snowboardingu 2021 – slopestyle mężczyzn (narciarstwo dowolne)">
Mistrzostwa Świata w Narciarstwie Dowolnym i Snowboardingu 2021 – slopestyle mężczyzn (narciarstwo dowolne)

Rywalizacja mężczyzn w narciarskim slopestyle'u podczas mistrzostw świata w Aspen została rozegrana na torze o nazwie Buttermilk Slopestyle. Kwalifikacje rozegrano 11 marca o 13:00, z kolei finał odbył się 13 marca o 9:30. Złoty medal wywalczył Szwajcar Andri Ragettli, który pokonał drugiego Colby'ego Stevensona oraz trzeciego Alexandra Halla.

</doc>
<doc id="5042278" url="https://pl.wikipedia.org/wiki?curid=5042278" title="Krumowszczyzna">
Krumowszczyzna

Krumowszczyzna – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie miorski, w sielsowiecie Uźmiony.
Historia.
W czasach zaborów zaścianek w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim) w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 6 osób, 5 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 3 domach zamieszkiwało 11 osób.
Wierni należeli do parafii rzymskokatolickiej w Miorach. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5042279" url="https://pl.wikipedia.org/wiki?curid=5042279" title="Kai Kahele">
Kai Kahele

Kaialiʻi Kahele (ur. 28 marca 1974 w Miloliʻi) – amerykański polityk, żołnierz i pilot. Członek Izby Reprezentantów Stanów Zjednoczonych (od 2021 roku).
Życiorys.
Urodzony 28 marca 1974 w Miloliʻi. Pochodzi z rodziny Hawajczyków. Ukończył , zdobył tytuł Bachelor of Arts na w 1998 roku. Od 1999 roku pracuje jako pilot samolotów pasażerskich (w liniach lotniczych Hawaiian Airlines) i wojskowych (w Hawajskiej Gwardii Narodowej). Jest weteranem wojny w Afganistanie i Iraku.
W lutym 2016 roku, po śmierci swojego ojca, został mianowany na członka Senatu Hawajów przez Davida Ige. W 2016 i 2018 uzyskiwał reelekcję. W latach 2017–2018 był whipem większości, a następnie od 2018 do 2020 roku liderem większości stanowego senatu.
W styczniu 2019 roku Kahele ogłosił, że będzie ubiegał się o mandat członka Izby Reprezentantów Stanów Zjednoczonych z drugiego okręgu wyborczego Hawajów. Zwyciężył w przeprowadzonych w sierpniu 2020 roku prawyborach Partii Demokratycznej, a także w październikowych wyborach powszechnych. 3 stycznia 2021 został zaprzysiężony.
Życie prywatne.
Mieszka na wyspie Hawaiʻi wraz ze swoją żoną i trójką dzieci.

</doc>
<doc id="5042280" url="https://pl.wikipedia.org/wiki?curid=5042280" title="Fort Boyard (polski program telewizyjny)">
Fort Boyard (polski program telewizyjny)

Fort Boyard (odsłona dla Viaplay pod nazwą Fort Boyard Polska) – polski program typu reality show oparty na francuskim formacie "Fort Boyard", emitowany w latach 2008–2009 przez TVP2, a od roku 2021 udostępniany (również premierowo) przez platformę wideo na życzenie Viaplay. Producentem pierwszej polskiej odsłony programu była ATM Grupa, drugiej natomiast – Endemol Shine Polska.
Ekipa.
W odsłonie dla TVP2 rolę strażnika fortu (a tym samym prowadzącego) pełnił Robert Gonera, a towarzyszki uczestników – Katarzyna Glinka; łamigłówki na wieży zagadek zadawał Janusz Weiss. W tej wersji programu pojawiali się także Passe-Partout, Passe-Temps, Felindra i monsieur La Boule.
W odsłonie dla Viaplay prowadzącymi zostali Elżbieta Romanowska i Mariusz Kałamaga, mędrczynią zaś Tamara Gonzalez Perea; jednym ze współprowadzących został ponadto Paweł Rupala (Papina McQueen). W programie ponownie pojawili się Passe-Partout i Passe-Temps.
Zasady gry.
Odsłona Telewizji Polskiej.
W grze udział brały pięcioosobowe drużyny, których kapitanem była osoba znana ze świata show-businessu, sportu itp..
W pierwszym etapie zadaniem drużyny było zdobycie 5 kluczy, które otworzą bramę skarbca. Można było je zdobyć wykonując zadania sprawnościowe, manualne i wymagające dużej aktywności fizycznej (kilka – około siedmiu–ośmiu), a także logiczne, w tym rozwiązując zagadki zadawane przez Janusza Weissa (dwukrotnie w odcinku). Czas na wykonanie każdego zadania odmierzały klepsydry; wynosił około 2–3 minut. Jeżeli zawodnik nie zdążył opuścić komnaty, w której wykonywał zadanie przed upływem wyznaczonego czasu, niezależnie od tego, czy zdobył klucz, czy nie, stawał się „więźniem Fortu Boyard” i nie uczestniczył w kolejnych zadaniach tego etapu. Jeżeli drużynie nie udało się zdobyć 5 kluczy, to mogli je dokupić za cenę skrócenia finału o 15 sekund. Jeżeli drużyna zdobyła więcej niż 5 kluczy, nadliczbowe klucze wymieniano na dodatkowe wskazówki naprowadzające na hasło w finale.
W etapie drugim zadaniem zawodników było zdobycie jak największej liczby rulonów ze słowami-wskazówkami. Jedną można było je zdobyć na wieży zagadek, a kolejne dwie, wykonując zadania wymagające większej sprawności fizycznej i odwagi.
Trzeci (i ostatni) etap trwał trzy minuty (ewentualnie mniej z powodu wykupienia kluczy po pierwszym etapie). Drużyna musiała na podstawie zdobytych wskazówek odgadnąć hasło i wynieść ze skarbca jak najwięcej złotych monet (charakterystycznym elementem finału były tygrysy, które krążyły po skarbcu przed otwarciem jego bramy). Jeżeli drużyna nie znała poszukiwanego słowa, mogła poświęcić jednego lub kilku zawodników, aby skorzystać z kolejnych słów-wskazówek – ci gracze jednak nie mogli wejść do skarbca i zbierać złota. Po ustaleniu swojej odpowiedzi zawodnicy wchodzili do skarbca oraz układali hasło, stając na odpowiednich literach na planszy na podłożu (lub – jeśli brakło osób – stawiali na nich masywne kule). Podanie błędnego hasła skutkowało przegraną – uczestnicy nie wygrywali żadnych pieniędzy. Jeżeli podane hasło było prawidłowe, zawodnicy mogli zabierać złoto. Kilkanaście sekund przed upływem czasu brama do skarbca zaczynała się opuszczać. Wszyscy uczestnicy musieli wyjść ze skarbca przed opadnięciem bramy na wysokość uniemożliwiającą jego opuszczenie (w przeciwnym wypadku straciliby całą wygraną). Wartość wyniesionego ze skarbca złota przeliczano na polską walutę. Wyświetlona suma stanowiła wygraną uczestników.
Beczka, bokser, chińskie pałeczki, ekskalibur, kołowrotek, kółko i krzyżyk, krawcowa, kukurydza, kula pod siecią, obrotowe drzwi, opadający sufit, paczki pocztowe, rowery, spacer przy ścianie, szpada, trzy kubki, walce, wahadło, skok po klucz, sieć pająka, przejście po linie, matematyk, kajak, chwiejna deska, podwodna zagadka, skok na trapez, skorpiony, tratwa.
Odsłona Viaplay.
W każdym odcinku programu udział biorą dwie rywalizujące ze sobą drużyny składające się z trzech celebrytów. Zdobyta przez uczestników nagroda przekazywana jest na cele charytatywne.
Uczestnicy wykonują zadania, aby zdobyć klucze dla swoich drużyn. Część zadań przeznaczona jest dla jednej z drużyn, część zadań to rywalizacja obu zespołów. Jeśli zawodnik nie opuści komnaty, w której wykonuje zadanie przed upływem czasu, drużyna wykupuje go jednym kluczem. Klucze służą do otwarcia skarbca (podzielonego na dwie przegrody – po jednej dla każdej z drużyn). Aby otworzyć skarbiec, trzeba dysponować siedmioma kluczami. Jeśli drużyna nie uzyska ich odpowiedniej liczby, może je zdobyć w finale, ale traci w ten sposób czas, który mogłaby przeznaczyć na wynoszenie złota; jeśli drużyna zdobycie więcej kluczy, to każdy nadmiarowy może wymienić na dodatkowy kilogram złota. Złoto ze skarbca wynoszą jednocześnie oba zespoły, ale wygraną zatrzymuje tylko ta drużyna, która wyniesie go więcej (nieopuszczenie skarbca oznacza przegraną). Nagroda przeliczana jest na polską walutę i przekazywana na cele charytatywne.
Emisja programu.
Premierowe odcinki pierwszej serii (2008) oglądało średnio 2,33 mln widzów.
Gwiazdy i celebryci, którzy wzięli udział w programie.
Weronika Książkiewicz, Mariusz Pudzianowski, Joanna Liszowska, Roman Polko, Krzysztof Skiba, Katarzyna Cichopek, Justyna Steczkowska, Przemysław Saleta, Natasza Urbańska, Anna Popek, Aleksandra Szwed, Conrado Moreno, Aneta Florczyk.
Katarzyna Zielińska, Andrzej Grabowski, Olga Borys, Maciej Kurzajewski, Renata Dancewicz, Karol Strasburger, Beata Sadowska, Joanna Jabłczyńska, Piotr Cugowski, Marta „Mandaryna” Wiśniewska, Rafał Cieszyński, Jan Wieczorkowski, Anna Prus.

</doc>
<doc id="5042281" url="https://pl.wikipedia.org/wiki?curid=5042281" title="Kaiyi Auto">
Kaiyi Auto

Kaiyi Auto – chiński producent samochodów osobowych, minivanów i SUV-ów z siedzibą w Wuhu działający od 2014 roku. Należy do joint venture między koncernem Chery Automobile i Wuliangye Group.
Historia.
Marka Cowin została utworzona przez chiński koncern Chery Automobile w 2014 roku, mając na celu zagospodarowanie nowej niszy w dynamicznie rozwijającym się rynku samochodowym w Chinach. Cowin docelowo został skierowany do młodych nabywców ze średniej wielkości i małych miast w azjatyckim kraju, chcąc zachęcić ich do zakupu głównie poprzez niską cenę. Pierwszym pojazdem marki Cowin został miejska rodzina pojazdów w postaci sedana C3 i hatchbacka C3R, rozpoczynając jego sprzedaż w listopadzie 2014 roku - pół roku po debiucie. 
W kolejnych latach działalności Cowin Auto ofertę rozbudowywano głównie pod kątem popularnych wśród chińskich nabywców SUV-ów oraz crossoverów. Poczynając od modelu X3 w 2016 roku, rok później dołączył do niego większy X5. W 2020 roku oferta Cowina została rozbudowana o peirwszy samochód oferowany wyłącznie z elektrycznym napędem w postaci sedna E5, z kolei w tym samym czasie w celu zatrzymania spadku popularności filii do salonów sprzedaży trafił model Showjet. W 2018 roku Chery sprzedało połowę udziałów rodzimej firmie Wuliangye Group, przemianowując Cowin Auto w spółkę joint-venture z 49% pakietem akcji.
W lipcu 2022 Cowin Auto ogłosił rebranding, dokonując zmiany swojej nazwy na bardziej chińsko brzmiące Kaiyi Auto i zmieniając znak firmowy wraz z całą identyfikacją wizualną modeli. Firma przedstawiła serię prototypów zwiastujących zupełnie nową gamę modelową. W grudniu tego samego roku trafił do sprzedaży pierwszy nowy model firmy po przemianowaniu w postaci dużego SUV-a Kaiyi Kunlun. W styczniu 2023 Kaiyi oficjalnie rozpoczęło dystrybucję swoich samochodów w Rosji, rozpoczynając także lokalną produkcję sedana Xuandu pod nazwą Kaiyi E5 w zakładach Avtoror w Kaliningradzie.

</doc>
<doc id="5042282" url="https://pl.wikipedia.org/wiki?curid=5042282" title="Fort Boyard (program telewizyjny)">
Fort Boyard (program telewizyjny)



</doc>
<doc id="5042285" url="https://pl.wikipedia.org/wiki?curid=5042285" title="Mikołaj Kuncewicz">
Mikołaj Kuncewicz

Mikołaj Kuncewicz herbu Łabędź (zm. 27 sierpnia 1660 roku) – podkomorzy piński w latach 1633-1660, podstarości piński w latach 1632-1633.
Poseł na sejm 1649/1650 roku.
Podpisał "pacta conventa" Władysława IV Wazy w 1632 roku.

</doc>
<doc id="5042288" url="https://pl.wikipedia.org/wiki?curid=5042288" title="Samorządność (czasopismo)">
Samorządność (czasopismo)

Samorządność – tygodnik społeczno-polityczny edytowany w 1981 roku
Historia.
Kolebkę periodyku stanowiła redagowana przez Lecha Bądkowskiego rubryka w Dzienniku Bałtyckim ukazująca się od 24 września 1980 roku. Pierwszy numer "Samorządności" składał się z dwóch artykułów oraz wiersza Pawła Zbierskiego pt. „Wokół osi”. Od numeru 11 dokument miał status samodzielnego dodatku. Drukowany był trzy razy w tygodniu: poniedziałek, środa, piątek. 17 sierpnia 1981 roku L. Bądkowski otrzymał pełnomocnictwo Lecha Wałęsy do utworzenia samodzielnego periodyku, redagowanego przez Zarząd Regionu Gdańskiego NSZZ „Solidarność”. Zastępcami redaktora naczelnego nowej gazety zostali Janusz Daszczyński i Izabella Trojanowska. Pierwszy numer tygodnika wydany został 30 listopada 1981 roku, dwa kolejne pojawiły się 7 grudnia i 14 grudnia. Trzeci numer nie był już kolportowany ze względu na wprowadzenie w Polsce stanu wojennego, nastąpiło wtenczas także zawieszenie działalności redakcyjnej. Przygotowany był do druku czwarty numer "Samorządności", lecz nie było możliwości opublikowania go w oficjalnym obiegu.
Digitalizacja.
Wszystkie trzy numery "Samorządności" zostały poddane digitalizacji. Elektroniczne dokumenty dostępne są w Bałtyckiej Bibliotece Cyfrowej.

</doc>
<doc id="5042290" url="https://pl.wikipedia.org/wiki?curid=5042290" title="Korosno">
Korosno

Korosno () – wieś na Ukrainie, w obwodzie lwowskim, w rejonie lwowskim, w hromadzie Przemyślany, nad Białym Potokiem. W 2001 roku liczyła 1026 mieszkańców.

</doc>
<doc id="5042291" url="https://pl.wikipedia.org/wiki?curid=5042291" title="Agnieszka Burzyńska">
Agnieszka Burzyńska

Agnieszka Burzyńska (ur. 5 lipca 1976 w Gdańsku) – polska dziennikarka.
Życiorys.
Absolwentka politologii na Wydziale Dziennikarstwa i Nauk Politycznych Uniwersytetu Warszawskiego.
Od 1998 związana z radiem RMF FM. Karierę rozpoczynała jako reporterka warszawskiego oddziału i zajmowała się sprawami lokalnymi, następnie służbą zdrowia aż w końcu polityką. W marcu 2008 zajęła miejsce Konrada Piaseckiego w sobotnim wydaniu programu "Kontrapunkt", który prowadziła z Andrzejem Stankiewiczem. Od września 2009 prowadziła program "Przesłuchanie". W styczniu 2013 razem z dziennikarzem Romanem Osicą opisała interwencję CBŚ w siedzibie ministerstwa finansów. Wiceminister Jacek Kapica pozwał dziennikarzy za stwierdzenie: „Według naszych informacji, nie można wykluczyć, że prokuratura postawi mu także zarzuty korupcyjne”. W październiku wiceminister wycofał pozew, nie podając przyczyn tej decyzji.
1 listopada 2013 zakończyła pracę w RMF FM i przeszła do redakcji tygodnika „Wprost”, do działu politycznego, w którym pracowała do marca 2015. Po odejściu z pracy wraz z redaktorem naczelnym Sylwestrem Latkowskim współtworzyła portal internetowy Kulisy24.com, jednak już po 11 miesiącach, 17 lutego 2016, rozstała się z redakcją.
W marcu 2016 dołączyła do działu politycznego dziennika „Fakt”. Miesiąc później poprowadziła pierwszy odcinek programu „Burza polityczna” dla portalu Onet.pl. W marcu 2017 roku program zmienił nazwę na „Fakt Opinie”. Było to związane z ujednoliceniem nazw programów wydawanych przez właściciela gazety FAKT, Onetu i Newsweeka – Axel Springer. Od kwietnia 2019 razem z Andrzejem Stankiewiczem nagrywała dla portalu internetowego Onet.pl podcasty „Stan po Burzy”. We wrześniu 2019 przeszła z działu politycznego dziennika „Fakt” do jego działu opinii. W lipcu 2022 Agnieszka Burzyńska została zawieszona przez redaktorów naczelnych „Faktu” i Onetu; ostatecznie – w związku z "formalnym konliktem interesów" – powierzono jej prowadzenie programu informacyjnego „Fakt Live” zamiast publicystycznego „Stanu po Burzy”.

</doc>
<doc id="5042292" url="https://pl.wikipedia.org/wiki?curid=5042292" title="Laura Siemieńska">
Laura Siemieńska

Kazimiera Laura Siemieńska (ur. 12 października 1870 w Masłowicach k. Przedborza, zm. 12 maja 1926 tamże) – polska malarka.
Życiorys.
Była córką radcy dyrekcji głównej Towarzystwa Kredytowego Ziemskiego, Franciszka Karola Siemieńskiego h. Leszczyc (1843–1897) i Eugenii Anastazji Marii ze Świeszewskich (1851–1911), siostrzenicą malarza Aleksandra Świeszewskiego.
Edukację odebrała w domu. W drugiej połowie lat 80. XIX uczęszczała na kursy do szkoły malarstwa i rysunku dla kobiet, prowadzone przez Ludwika Wiesiołowskiego. Pobierała także lekcje u Wojciecha Gersona. W 1887 roku wyjechała do Paryża, gdzie prywatnie lub w Académie Julian pobierała nauki malarstwa. Uczęszczała do pracowni malarza akademickiego Jules’a Lefebvre’a. W 1888 roku powróciła do rodzinnej miejscowości.
Po śmierci starszego brata, magistra prawa Franciszka Leona (1867–1908) i matki została właścicielką dóbr Masłowice, które obejmowały również Krery, Ochotnik i Koconię. W Masłowicach koło Przedborza mieszkała pod koniec życia i tam też zmarła 12 maja 1926 po długiej chorobie. Została pochowana 15 maja w grobowcu rodzinnym na cmentarzu w Chełmie, gdzie w kaplicy Siemieńskich znajduje się poświęcone jej żeliwne epitafium.
Działalność twórcza.
W 1888 roku Laura Siemieńska wynajęła pracownię w pałacu Kossakowskich (Olejów) na Nowym Świecie 19, która funkcjonowała do lat 20. XX wieku. Główny działem jej twórczości było malarstwo portretowe. W 1893 roku w Towarzystwie Zachęty Sztuk Pięknych w Warszawie po raz pierwszy wystawiono dwa obrazy Siemieńskiej o tym samym tytule: "Owoce". Ponownie eksponowała tam swoje prace w latach 1895–1897.
Obrazy i wystawy.
Na przełomie XIX i XX wieku jej prace były wystawiane w Warszawie w Salonie Krywulta:
W latach 1891, 1893–1897, 1899, 1901–1902 wystawiała swoje prace w Towarzystwie Zachęty Sztuk Pięknych. Były to "Zakonnica" (studium szarytki), "Żydówka", "Portret hr. W.", "Głowa kobiety", "Portret Pani W.", "Portret pana B.", "Portret pani G." oraz "Portret pana G". 
Natomiast w 1913 roku w krakowskim TPSP zaprezentowany został "Portret Edwarda Czabana", dobroczyńcy Uniwersytetu Jagiellońskiego, który po śmierci filantropa w 1897 roku został ofiarowany uczelni przez wdowę.
Jej obrazy znajdują się w Muzeum Górnośląskim w Bytomiu ("Gazeciarz warszawski", 1888, olej) oraz w Muzeum Narodowym w Warszawie ("Autoportret", 1910, akwarela).
Laura Siemieńska jest również autorką obrazu "Matka Boska Różańcowa", namalowanego do ołtarza głównego w kościele św. Mikołaja w Chełmie koło Masłowic.

</doc>
<doc id="5042293" url="https://pl.wikipedia.org/wiki?curid=5042293" title="Inhibitory odwrotnej transkryptazy">
Inhibitory odwrotnej transkryptazy

Inhibitory odwrotnej transkryptazy (RTIs) – grupa wielofunkcyjnych organicznych związków chemicznych, hamujących odwrotną transkryptazę oraz wirusową polimerazę DNA, niezbędnych w procesie replikacji ludzkiego wirusa niedoboru odporności oraz retrowirusów stosowanych w leczeniu zespołu nabytego niedoboru odporności (AIDS) oraz wirusowego zapalenia wątroby typu B (WZW typu B). 
Inhibitory odwrotnej transkryptazy.
Inhibitory odwrotnej transkryptazy można podzielić na następujące grupy:
Nowe grupy inhibitorów odwrotnej transkryptazy.
Aktualnie w badaniach klinicznych II fazy znajduje się pierwszy lek z nowej grupy nukleozydowych inhibitorów translokacji odwrotnej transkryptazy (NRTTIs) islatrawir (MK-8591). W fazie badań przedklinicznych znajdują się inhibitory portmanteau, które mają łączyć w jednej cząsteczce zdolność hamowania odwrotnej transkryptazy oraz integrazy. 
Mechanizm działania biologicznego.
Po wniknięciu do wnętrza limfocyta przez receptor CD4 wirusowy jednoniciowy kwas rybonukleinowy (RNA) zostaje przepisany przez retrowirusowy enzym odwrotnej transkryptazy na dwuniciowy wirusowy kwas deoksyrybonukleinowy (DNA), który następnie zostaje wbudowany w jądrze komórkowym do DNA gospodarza. 
Leki z tej grupy negatywnie wpływają na działanie odwrotnej transkryptazy retrowirusów, natomiast w znacznym mniejszym stopniu hamują komórkową polimerazę DNA. Nukleozydowe i nukleotydowe inhibitory odwrotnej transkryptazy ulegają stopniowej fosforylacji do analogów nukleozydów, których wbudowanie do nowo tworzonego kwasu deoksyrybonukleinowego (DNA) powoduje jego zakończenie i przerwanie replikacji. Natomiast leki z pozostałych grup wywierają bezpośredni wpływ na ten enzym. 
Oporność na leki.
Oporność na inhibitory odwrotnej transkryptazy jest związana z mutacjami w obrębie wirusowego genomu i może występować zarówno w momencie rozpoznania zakażenia jak i pojawić się w trakcie leczenia. 
Mutacje lekooporności można podzielić na:

</doc>
<doc id="5042307" url="https://pl.wikipedia.org/wiki?curid=5042307" title="Nukleozydowe i nukleotydowe inhibitory odwrotnej transkryptazy">
Nukleozydowe i nukleotydowe inhibitory odwrotnej transkryptazy



</doc>
<doc id="5042308" url="https://pl.wikipedia.org/wiki?curid=5042308" title="Nienukleozydowe inhibitory odwrotnej transkryptazy">
Nienukleozydowe inhibitory odwrotnej transkryptazy



</doc>
<doc id="5042314" url="https://pl.wikipedia.org/wiki?curid=5042314" title="Bujmyr">
Bujmyr

Bujmyr () – wieś na Ukrainie, w obwodzie żytomierskim, w rejonie żytomierskim. W 2001 roku liczyła 63 mieszkańców.

</doc>
<doc id="5042320" url="https://pl.wikipedia.org/wiki?curid=5042320" title="Abderrahim Talib">
Abderrahim Talib

Abderrahim Talib, arab. عبد الرحيم طالب (ur. 10 września 1963 w Casablance) – marokański trener piłkarski. W sezonie 2020/2021 trenuje TAS Casablanca.
Kariera trenerska.
Swoją karierę trenerską rozpoczął 1 lipca 2011 roku w COD Meknès, gdzie rozegrał 10 meczy. Trenował ten klub do 16 października 2012 roku. Tego samego dnia trafił do Renaissance de Berkane, rozegrał tam 24 mecze. Zakończył trenowanie tego klubu 17 czerwca 2013 roku. 18 czerwca trafił do Wydad Casablanca, gdzie rozegrał 14 meczy do 14 grudnia tego samego roku, kiedy zakończył treningi z tym klubem. 1 lutego 2014 roku trafił do Wydad Fes, lecz do 30 czerwca tego samego roku rozegrał 4 mecze i zakończył pracę w klubie. 1 lipca 2014 roku ponownie trafił do Renaissance de Berkane, gdzie rozegrał 30 meczy. Pracę zakończył 11 czerwca 2015 roku. Następnie, 22 lutego 2016 roku trafił do Difaâ El Jadida, gdzie rozegrał 90 meczy. 29 października 2018 roku zakończył pracę w tym klubie. 1 stycznia 2019 roku został dyrektorem technicznym w Ittihad Tanger, pracę zakończył 30 czerwca tego samego roku. Dzień później trafił do FAR Rabat, w którym do 29 grudnia 2020 roku rozegrał 37 meczy. 2 lutego 2021 roku został trenerem TAS Casablanca. Według stanu na 14 marca 2021 roku rozegrał 2 mecze.

</doc>
<doc id="5042321" url="https://pl.wikipedia.org/wiki?curid=5042321" title="Abderrahim Taleb">
Abderrahim Taleb



</doc>
<doc id="5042327" url="https://pl.wikipedia.org/wiki?curid=5042327" title="Air/Magokoro o, kimi ni">
Air/Magokoro o, kimi ni



</doc>
<doc id="5042329" url="https://pl.wikipedia.org/wiki?curid=5042329" title="Droga 66K-16 (Rosja)">
Droga 66K-16 (Rosja)

Droga 66K-16 – droga regionalna, znajdująca się na terytorium Rosji.
Geografia.
Droga regionalna 66K-16 łączy drogę federalną A130 z drogą magistralną M1 (A130 – Rosław – Jelnia – Dorogobuż – Safonowo – M1).
Historia.
Poprzednia nazwa drogi to „R137” – nowa uprawomocniła się w 2010 roku. 31 grudnia 2017 r. skończył się okres przejściowy, w którym mogły być używane obie nazwy.

</doc>
<doc id="5042337" url="https://pl.wikipedia.org/wiki?curid=5042337" title="Radońka (struga)">
Radońka (struga)

Radońka – struga w centralnej Polsce, prawy dopływ Pilicy. Długość rzeki wynosi 13 km. Źródła rzeki znajdują się w okolicach wsi Mniszków, a ujście do Pilicy nieopodal Opactwa Cystersów w Sulejowie.

</doc>
<doc id="5042339" url="https://pl.wikipedia.org/wiki?curid=5042339" title="Krysztule">
Krysztule

Krysztule (; ) – chutor na Białorusi, w obwodzie witebskim, w rejonie miorskim, w sielsowiecie Miory.
Dawniej używana nazwa – Krzysztule.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 34 osoby, 2 były wyznania rzymskokatolickiego, 13 prawosławnego a 19 mojżeszowego. Jednocześnie 2 mieszkańców zadeklarowało polską a 32 białoruską przynależność narodową. Było tu 5 budynków mieszkalnych. W 1931 w 5 domach zamieszkiwało 37 osób.
Wierni należeli do parafii rzymskokatolickiej i prawosławnej w Leonpolu. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5042343" url="https://pl.wikipedia.org/wiki?curid=5042343" title="Wuling Motors">
Wuling Motors

Wuling Motors – chiński producent samochodów dostawczych, minivanów, SUV-ów i mikrosamochodów siedzibą w Liuzhou działający od 1982 roku. Nleży do chińsko-amerykańskiego joint-venture SAIC-GM-Wuling.
Historia.
Liuzhou Wuling Automobile.
Marka samochodów Wuling pojawiła się na rynku w 1982 roku z inicjatywy przedsiębiorstwa Liuzhou Wuling Automobile, za cel obierając dynamicznie rozwijający się w latach 80. XX wieku rynek małych samochodów dostawczych w rodzimych Chinach. Produkcja pierwszego pojazdu, po próbnej serii powstałej w 1982 roku, rozpoczęła się w 1984 roku na mocy licencji, jaką zawarto z japońskim Mitsubishi. W ten sposób niewielki model LZ110 był bliźniaczą konstrukcją wobec trzeciej generacji Mitsubishi Minicab.
W oparciu o technologię Mitsubishi powstał także następca LZ110 w postaci nowocześniejszego modelu Dragon przedstawiony w 1990 roku, który był de facto jedynie jego głęboko zmodernizowaną odmianą. W 1998 roku zadebiutował kolejny model LZW6370, który powstał na licencji innego japońskiego producenta - Daihatsu, opierając się na modelu Zebra.
SAIC-GM-Wuling.
W 2002 roku Wuling nawiązał głęboką współpracę z koncernem SAIC Motor, razem z nim doprowadzając do porozumienia się z amerykańskim koncernem General Motors. W efekcie powstała kolejna, po założonym w 1997 roku SAIC-GM, spółka typu joint-venture o nazwie SAIC-GM-Wuling, która za siedzibę obrała chińskie miasto Liuzhou.
Po powstaniu sojuszu, gama marki Wuling została gwałtownie rozbudowana i poszerzona, odnosząc duży sukces rynkowy na rynku chińskim i stając się jednym z najpopularniejszych producentów samochodów w tym kraju. W 2011 roku próg sprzedawanych egzemplarzy przekroczył 1,2 miliona, z kolei rok później wzrósł on do 1,4 miliona.
Wuling Motors.
W 2007 roku Wuling zyskał większą autonomię, w ramach czego powstało przedsiębiostwo Wuling Motors działające pod pełną nazwą Liuzhou Wuling Automobile Industry Co., Ltd. Ponadto, utworzono także trzy pododdziały, pozwalające działać firmie także w branży pojazdów ciężarowych i tworzonych na zamówienie.
Pomimo globalnego kryzysu gospodarczego wywołanego Pandemią COVID-19, w 2020 roku Wuling odnotował wzrost sprzedaży, który przekroczył poziom 1,6 miliona pojazdów.
Ekspansja globalna.
W kwietniu 2020 roku koncern SAIC ogłosił plany uczynienia Wulinga marką globalną, zakładając wdrożenie zupełnie nowej gamy samochodów osobowych w awangardowej stylizacji. W sierpniu tego samego roku zadebiutował pierwszy model opracowany według nowej polityki w postaci dużego minivana Victory. Pierwszym globalnym rynkiem, gdzie rozpocznie się sprzedaż modelu, miała być Europa w 2022 roku, jednak nie doszło do realizacji i firma skoncentrowała się na rozwoju swoich operacji w Indonezji.
Wuling w Chinach.
Głównym rynkiem działalności dla Wulinga są rodzime Chiny, gdzie na przestrzeni lat producent rozbudował swoją ofertę głównie w klasie samochodów dostawczych oraz minivanów, zdobywając pozycję jednego z liderów. 
Filarem oferty został w Chinach model Sunshine, który przez trzy lata z rzędu był najpopularniejszym nowym samochodem w tym kraju: pozycję tę zdobył w 2010, 2011, 2012 oraz 2013 roku. W 2010 roku Wuling Sunshine był jednocześnie trzecim najpopulniejszym nowym samochodem na świecie. W 2019 roku Wuling Hongguang zdobył tytuł najpopularniejszego minivana na świecie, z niespeła 375 tysiącem sprzedanych sztuk w ciągu 12 miesięcy.
W drugiej połowie drugiej dekady XXI wieku Wuling rozpoczął rozbudowywanie swojej oferty w Chinach o samochody o niestosowanych wcześniej koncepcjach. W 2017 roku zadebiutował pierwszy SUV, Hongguang S3, z kolei w 2020 roku zadebiutował minisamochód o napędzie elektrycznym pod nazwą Hongguang Mini EV. Pojazd zdobył dużą popularność, stając się najpopularniejszym samochodem elektrycznym w Chinach w 2020 roku.
Początek lat 20. XXI wieku przyniósł rozbudowę oferty Wulinga w Chinach wśród samochodów nowych typów, na czele z dużym osobowo-dostawczym pickupem Zhengtu, jak i kolejnym modelem z globalnej rodziny firmowanej srebrnym logo firmowym, średniej wielkości SUV-em Asta.
Wuling w Indonezji.
W sierpniu 2015 roku Wuling otworzył swój pierwszy zagraniczny oddział, rozpoczynając budowę lokalnej fabryki samochodów w mieście Bekasi, z kolei rok później odbyła się indonezyjska premiera marki Wuling z jej pierwszymi samochodami dla lokalnego rynku: minivanami Confero. Pół roku później ofertę uzupełnił model Cortez, który został zapożyczony z oferty innej marki koncernu SAIC-GM-Wuling - Baojun. W 2019 roku Wuling przedstawił swojego pierwszego SUV-a specjalnie dla rynku indonezyjskiego w postaci modelu Almaz, który podobnie jak Cortez został zapożyczony z oferty marki Baojun jako lokalny wariant modelu 530.

</doc>
<doc id="5042344" url="https://pl.wikipedia.org/wiki?curid=5042344" title="Kuszniery">
Kuszniery



</doc>
<doc id="5042347" url="https://pl.wikipedia.org/wiki?curid=5042347" title="Czeress">
Czeress



</doc>
<doc id="5042349" url="https://pl.wikipedia.org/wiki?curid=5042349" title="Shanghai Volkswagen">
Shanghai Volkswagen



</doc>
<doc id="5042352" url="https://pl.wikipedia.org/wiki?curid=5042352" title="SAIC Volkswagen">
SAIC Volkswagen



</doc>
<doc id="5042354" url="https://pl.wikipedia.org/wiki?curid=5042354" title="Astapkowiczskoje">
Astapkowiczskoje

Astapkowiczskoje () – jednostka administracyjna (osiedle wiejskie) wchodząca w skład rejonu rosławskiego w оbwodzie smoleńskim w Rosji.
Centrum administracyjnym osiedla wiejskiego jest dieriewnia Astapkowiczi.
Geografia.
Powierzchnia osiedla miejskiego wynosi 318,2 km², a jego główne rzeki to Wiazowka i Rydyga. Przez terytorium jednostki przechodzi droga federalna A-130 (Moskwa – Małojarosławiec – Rosław – granica z Białorusią) oraz linia kolejowa Rosławl I – Kryczau.
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 20 grudnia 2018 roku, w wyniku której w skład jednostki weszły wszystkie miejscowości zlikwidowanych osiedli Lesnikowskoje i Choroszowskoje.
Demografia.
W 2020 roku osiedle wiejskie zamieszkiwało 2138 osób.
Miejscowości.
W skład jednostki administracyjnej wchodzi 33 miejscowości (wyłącznie dieriewnie): Astapkowiczi, Atrochowka, Bachariewka, Bywalskoje, Choroszowo, Chriepilewo, Czepiszczewo, Durowszczina, Fiedorowskoje, Garniewo, Głotowka, Iwanowskoje, Kisłowka, Kołpienica, Kozłowo, Krasnaja Gorka, Kuchariewo, Lesniki, Mochi, Nikolskoje, Osipkowo, Pałom, Pietrowo, Połszyno, Rogowo-1, Rogowo-2, Słoboda, Sniegiriewo, Tupiczino, Tworożkowo, Zawiety Iljicza, Zorki, Żabino.

</doc>
<doc id="5042355" url="https://pl.wikipedia.org/wiki?curid=5042355" title="Kwadrofonia (film)">
Kwadrofonia (film)

Kwadrofonia (oryg. ang. "Quadrophenia") – brytyjski film fabularny, debiut reżyserski Franca Roddama, luźno oparty na rock operze grupy The Who o tym samym tytule.
„The New York Times” umieścił film na liście 1000 najlepszych filmów wszech czasów.
Do głównej roli brano pod uwagę Johnny’ego Rottena z grupy Sex Pistols, ale nie został zaakceptowany po proteście firmy ubezpieczającej film.
W 2020 zrealizowano nieoficjalną kontynuację filmu, "To Be Someone", w reżyserii Raya Burdisa, z udziałem niektórych aktorów z oryginalnej obsady, m.in. Toyah Wilcox, Gary'ego Shaila i Leslie Ash. 
Opis fabuły.
Akcja rozgrywa się w połowie lat 60. w Londynie. Nastolatek Jimmy rozczarowany rodzicami i znudzony pracą przystępuje do młodzieżowego gangu Modsów. Grupa rywalizuje z konkurencyjnym gangiem Rockersów. Jimmy zajmuje się głównie imprezowaniem, jazdą na skuterze i zażywaniem amfetaminy. W świąteczny weekend obydwie grupy zjeżdżają się w znanym kurorcie, Brighton. Tam Jimmy próbuje zaimponować Steph, dziewczynie, w której się podkochuje. Chce się także wkraść się w łaski miejscowego szefa Modsów, niejakiego Ace’a. Na głównej promenadzie miasteczka gangi wszczynają walkę. Jimmy i Ace zostają aresztowani. Po powrocie do Londynu Jimmy zostaje wyrzucony z domu, porzuca też pracę. Jakby tego było mało w wypadku ulega zniszczeniu jego skuter, a Steph opuszcza go dla kumpla. Jimmy próbuje się ratować i wraca do Brighton. Tam odkrywa, że jego idol, Ace, na co dzień jest układnym boyem hotelowym.

</doc>
<doc id="5042356" url="https://pl.wikipedia.org/wiki?curid=5042356" title="Jekimowiczskoje">
Jekimowiczskoje

Jekimowiczskoje () – jednostka administracyjna (osiedle wiejskie) wchodząca w skład rejonu rosławskiego w оbwodzie smoleńskim w Rosji.
Centrum administracyjnym osiedla wiejskiego jest sieło Jekimowiczi.
Geografia.
Powierzchnia osiedla miejskiego wynosi 217,3 km², a jego główną rzeką jest Desna. Przez terytorium jednostki przechodzi droga federalna A-130 (Moskwa – Małojarosławiec – Rosław – granica z Białorusią) oraz linia kolejowa do Smoleńskiej Elektrowni Atomowej.
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 20 grudnia 2018 roku, w wyniku której w skład jednostki weszły wszystkie miejscowości zlikwidowanych osiedli Bogdanowskoje i Iwanowskoje.
Demografia.
W 2020 roku osiedle wiejskie zamieszkiwało 2272 osób.
Miejscowości.
W skład jednostki administracyjnej wchodzi 35 miejscowości, w tym 2 sieła (Jekimowiczi i Bogdanowo) i 33 dieriewnie. Ze składu osiedla ubyła zlikwidowana dieriewnia Chutor Konienkow.

</doc>
<doc id="5042358" url="https://pl.wikipedia.org/wiki?curid=5042358" title="Quadrophenia (film)">
Quadrophenia (film)



</doc>
<doc id="5042359" url="https://pl.wikipedia.org/wiki?curid=5042359" title="Kiriłłowskoje (osiedle wiejskie w obwodzie smoleńskim)">
Kiriłłowskoje (osiedle wiejskie w obwodzie smoleńskim)

Kiriłłowskoje () – jednostka administracyjna (osiedle wiejskie) wchodząca w skład rejonu rosławskiego w оbwodzie smoleńskim w Rosji.
Centrum administracyjnym osiedla wiejskiego jest dieriewnia Małyje Kiriłły.
Geografia.
Powierzchnia osiedla miejskiego wynosi 131,9 km², a jego główną rzeką jest Ostior i jego prawy dopływ Ostrik. Przez terytorium jednostki przechodzą drogi federalna A130 (Moskwa – Małojarosławiec – Rosław – granica z Białorusią) i regionalna 66K-16 (Rosław – Jelnia – Dorogobuż – Safonowo – M1).
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 20 grudnia 2018 roku.
Demografia.
W 2020 roku osiedle wiejskie zamieszkiwało 2526 osób.
Miejscowości.
W skład jednostki administracyjnej wchodzi 17 miejscowości, w tym jedno osiedle (Uczchoza) i 16 dieriewni.

</doc>
<doc id="5042363" url="https://pl.wikipedia.org/wiki?curid=5042363" title="Masłoborowik">
Masłoborowik



</doc>
<doc id="5042364" url="https://pl.wikipedia.org/wiki?curid=5042364" title="Diamantino Durão">
Diamantino Durão

Diamantino de Freitas Gomes Durão (ur. 7 czerwca 1944 w Porto) – portugalski inżynier i nauczyciel akademicki, profesor, w latach 1991–1992 minister edukacji.
Życiorys.
Z wykształcenia inżynier mechanik, absolwent Instituto Superior Técnico (IST) na Universidade Técnica de Lisboa (1969). Magisterium (1972) i doktorat (1976) uzyskał w Imperial College London, w latach 70. był badaczem na tej uczelni. W latach 1969–2003 pracował jako nauczyciel akademicki w macierzystym instytucie, od 1980 na stanowisku profesora. W ramach IST kierował katedrą inżynierii mechanicznej oraz radą naukową instytutu. W latach 1988–1991 i 1993–2000 pełnił funkcję dyrektora IST.
W latach 1991–1992 sprawował urząd ministra edukacji w trzecim rządzie Aníbala Cavaco Silvy. Od 1996 do 2004 był przewodniczącym rady dyrektorów parku technologicznego Taguspark. W 2003 został profesorem na Universidade Lusíada. W tym samym roku objął funkcję rektora tej uczelni, którą pełnił do 2014.

</doc>
<doc id="5042365" url="https://pl.wikipedia.org/wiki?curid=5042365" title="Pałac w Bejscach">
Pałac w Bejscach

Pałac w Bejscach – położony w województwie świętokrzyskim, w powiecie kazimierskim.Budynek wraz z parkiem i ogrodem zostały wpisane do rejestru zabytków nieruchomych województwa świętokrzyskiego.
Historia.
Klasycystyczny pałac, wybudowany w 1802 roku według projektu jednego z czołowych architektów epoki klasycyzmu, Jakuba Kubickiego, autora między innymi pałacu w Białaczewie, Młochowie i Pławowicach, dla Marcina Badeniego herbu Bończa, późniejszego ministra sprawiedliwości Królestwa Polskiego. W 1945 roku pałac został upaństwowiony a ziemia rozparcelowana. W latach 1946–1947 w obiekcie mieściła się szkoła rolnicza. Od 1947 do 1952 roku siostry z Zakonu Sercanek z Krakowa sprawowały opiekę nad osobami starszymi. Od 1956 roku w budynku funkcjonuje "państwowy dom opieki dla dorosłych", przemianowany w 1972 na "dom pomocy społecznej".
Architektura.
Pałac usytuowany jest na opadającym ku południowi zboczu, frontem zwrócony ku północy. Pałac posadowiony jest na rzucie prostokąta, piętrowy, wzniesiony na potężnych sklepionych piwnicach, od strony ogrodów ponad poziomem terenu z powodu jego spadku. Na głównej osi znajduje się wgłębny (cofnięty od lica elewacji) portyk wejściowy z płytkim ryzalitem, w którym cztery kolumny w stylu toskańskim są belkowanie i trójkątny pozbawiony jakiejkolwiek dekoracji tympanon. Na belkowaniu portyku pałacu znajduje się napis: "Praca nadała spoczynek". Po obu stronach portyku zaprojektował Kubicki po trzy osie okienne, akcentując środkowe z nich poprzez zastosowanie półkoliście zamkniętych okien. Piętro jest niższe od parteru; w elewacji jest to wyraźnie zaznaczone poprzez użycie niższych okien. Takie rozwiązanie elewacji odzwierciedla charakter użytkowania tej kondygnacji – przeznaczonej na pokoje sypialne, odróżniając ją zdecydowanie od parteru, gdzie autor zlokalizował pomieszczenia reprezentacyjne. Nad dachem góruje masywna bryła komina, a właściwie bloku obejmującego kilka kominów połączonych parawanowymi ściankami, charakterystyczna dla twórczości Kubickiego. Niemal identyczne rozwiązanie kominów pojawi się za lat dwadzieścia w innym jego dziele, w warszawskim Belwederze.
Od ogrodu środkowy ryzalit ma kształt trójboczny, gdyż obejmuje fragment kolistego salonu, umieszczonego przez projektanta na głównej osi, za wejściowym hallem. W przyziemiu tegoż ryzalitu dostawiona jest sztuczna grota, wykonana z narzutowych głazów, podmurowująca wąski taras. Elewacje są boniowane, a wieńczy je gzyms z ząbkowaniem. Dach jest czterospadowy, pokryty blachą .
Układ wnętrza pałacu jest trójdzielny; jego środkową część zajmują: portyk, hall i kolisty salon wysoki na dwie kondygnacje. Od wschodu znajdują się pomieszczenia w trzech traktach, w tym: owalna klatka stykająca się z hallem i również owalny gabinet na południowo – wschodnim narożniku budynku. Od zachodu układ jest dwutraktowy: przylegający do hallu duży pokój z półkolistą wnęką, za którym Kubicki umieścił „gospodarczą” klatkę schodową i od południa duży, trójokienny salon. Na piętrze pokoje „frontowe” oddzielone są od „ogrodowych” sklepionym korytarzem łączącym obie klatki schodowe.
Najbardziej reprezentacyjne wnętrze otrzymał salon. Jego ściany rozdzielają półkoliste wnęki umieszczone na przemian z płycinami zawierającymi malowidła w stiukowych obramieniach. W poziomie piętra salon doświetlony jest półkolistymi oknami zawartymi w czymś w rodzaju tamburu wspartego na belkowaniu i kroksztynowym gzymsie. Ponad bębnem nie ma jednak kopuły, tylko sklepienie zwierciadlane o szerokiej fasecie wypełnionej stiukową kratą. Zabytkowe pomieszczenia są udostępniane do zwiedzania. Wewnątrz oglądać można zdobione m.in. techniką "chiaroscuro" – owalny salon oraz gabinety. 
Otoczenie.
Pałac znajduje się w parku krajobrazowym, według założeń Francuza Augustyna Denizot, z połowy XIX wieku. Na terenie parku znajdują się trzy stawy oraz pole biwakowe. 
Na terenie ośrodka funkcjonowało gospodarstwo pomocnicze, które rozpoczęło zajęcia z hipoterapii dla osób z niepełnosprawnościami.

</doc>
<doc id="5042366" url="https://pl.wikipedia.org/wiki?curid=5042366" title="Drobnoporek">
Drobnoporek



</doc>
<doc id="5042368" url="https://pl.wikipedia.org/wiki?curid=5042368" title="Alicja Panasiewicz">
Alicja Panasiewicz

Alicja Krystyna Panasiewicz (ur. 5 czerwca 1972) – polska artystka wizualna, wykładowczyni Uniwersytetu Pedagogicznego w Krakowie.
Życiorys.
Ukończyła architekturę wnętrz na Akademii Sztuk Pięknych w Krakowie w 1996. W 2002 doktoryzowała się tamże. W 2011 habilitowała się na Wydziale Ceramiki i Szkła Akademii Sztuk Pięknych we Wrocławiu.
Profesor uczelni na Wydziale Sztuki Uniwersytetu Pedagogicznego im. Komisji Edukacji Narodowej w Krakowie. Prowadzi zajęcia na kierunku Wzornictwo i Digital Design oraz warsztaty poszerzające percepcję światła i przestrzeni. Pełniła szereg funkcji na uczelni: zastępczyni dyrektora Instytutu Sztuki (2006–2008), dziekanka Wydziału Sztuki (2012–2019), prorektorka ds. współpracy i rozwoju w latach 2020–2021. W latach 2014–2020 przewodnicząca Konferencji Dziekanów Wydziałów Artystycznych i Artystyczno-Pedagogicznych podległych MNiSW.
Artystka wizualna. Zajmuje się rzeźbą świetlną oraz instalacjami świetlnymi. Od 2002 prezentowała swoje prace na 19 wystawach indywidualnych i kilkunastu zbiorowych. Organizatorka ogólnopolskich targów artystów i dizajnerów „Nówka Sztuka”. Jurorka Stypendium Twórczego Miasta Krakowa.
Jej mężem jest Adam Panasiewicz, także profesor Uniwersytetu Pedagogicznego w Krakowie.

</doc>
<doc id="5042371" url="https://pl.wikipedia.org/wiki?curid=5042371" title="Stade 8 Mai 1945">
Stade 8 Mai 1945

Stade 8 Mai 1945 – wielofunkcyjny stadion w Satif, w Algierii. Został otwarty 3 maja 1972 roku. Może pomieścić 25 000 widzów. Swoje spotkania rozgrywają na nim piłkarze klubów ES Sétif i USM Sétif.

</doc>
<doc id="5042372" url="https://pl.wikipedia.org/wiki?curid=5042372" title="Mistrzostwa Europy w Short Tracku 2005">
Mistrzostwa Europy w Short Tracku 2005

9. edycja Mistrzostw Europy w Short Tracku odbyła się w dniach 14–16 stycznia 2005 we włoskim Turynie.
Klasyfikacja medalowa.
Pogrubieniem oznaczono kraj gospodarza mistrzostw (Włochy):

</doc>
<doc id="5042373" url="https://pl.wikipedia.org/wiki?curid=5042373" title="Fernando Faria de Oliveira">
Fernando Faria de Oliveira

Fernando Manuel Barbosa Faria de Oliveira (ur. 10 października 1941 w Lizbonie) – portugalski menedżer, inżynier, działacz gospodarczy i polityk, w latach 1990–1995 minister handlu i turystyki.
Życiorys.
Z wykształcenia inżynier mechanik, absolwent Instituto Superior Técnico (IST) na Universidade Técnica de Lisboa (1965). Pracował na menedżerskich i dyrektorskich stanowiskach w różnych przedsiębiorstwach, m.in. w Sorefame, Siderurgia Nacional i Investimentos e Participações Empresariais.
Był sekretarzem stanu w resorcie handlu zagranicznego (1980–1983), przy wicepremierze (1985) oraz w ministerstwie finansów (1988–1989), a także wiceministrem finansów (1989–1990). W latach 1990–1995 sprawował urząd ministra handlu i turystyki w dwóch rządach, którymi kierował Aníbal Cavaco Silva. W 1991 i 1995 wybierany na posła do Zgromadzenia Republiki z ramienia Partii Socjaldemokratycznej, jednak rezygnował z objęcia mandatu. W latach 1995–1996 pełnił funkcję wiceprzewodniczącego PSD.
Był później dyrektorem w Hospitais Privados de Portugal i przewodniczącym komitetu wykonawczego banku Banco Caixa Geral. W latach 2008–2011 zajmował stanowisko przewodniczącego rady dyrektorów Caixa Geral de Depósitos. Zajął się również działalnością akademicką jako wykładowca w Instituto de Estudos Superiores Financeiros e Fiscais. W 2012 został prezesem Associação Portuguesa de Bancos, zrzeszenia portugalskich banków.

</doc>
<doc id="5042375" url="https://pl.wikipedia.org/wiki?curid=5042375" title="Przęślikowiec">
Przęślikowiec



</doc>
<doc id="5042376" url="https://pl.wikipedia.org/wiki?curid=5042376" title="Złotoborowik">
Złotoborowik



</doc>
<doc id="5042377" url="https://pl.wikipedia.org/wiki?curid=5042377" title="Goryczak">
Goryczak



</doc>
<doc id="5042378" url="https://pl.wikipedia.org/wiki?curid=5042378" title="Pierścieniak">
Pierścieniak



</doc>
<doc id="5042379" url="https://pl.wikipedia.org/wiki?curid=5042379" title="Berłóweczka">
Berłóweczka



</doc>
<doc id="5042380" url="https://pl.wikipedia.org/wiki?curid=5042380" title="Trąbka (grzyb)">
Trąbka (grzyb)



</doc>
<doc id="5042384" url="https://pl.wikipedia.org/wiki?curid=5042384" title="Krwistoborowik">
Krwistoborowik



</doc>
<doc id="5042386" url="https://pl.wikipedia.org/wiki?curid=5042386" title="Pięknoróg">
Pięknoróg



</doc>
<doc id="5042390" url="https://pl.wikipedia.org/wiki?curid=5042390" title="Osiedle miejskie jarcewskie">
Osiedle miejskie jarcewskie

Jarcewskoje () – jednostka administracyjna (osiedle miejskie) wchodząca w skład rejonu jarcewskiego w оbwodzie smoleńskim w Rosji.
Centrum administracyjnym osiedla miejskiego jest miasto Jarcewo.
Geografia.
Powierzchnia osiedla miejskiego wynosi 32 km².
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 25 maja 2017 roku.
Demografia.
W 2020 roku osiedle miejskie zamieszkiwało 42 677 osób.
Miejscowości.
W skład jednostki administracyjnej wchodzą 4 miejscowości, w tym 1 miasto (Jarcewo) i 3 dieriewnie (Dubrowo, Miłochowo, Szczekino).

</doc>
<doc id="5042391" url="https://pl.wikipedia.org/wiki?curid=5042391" title="Kapyriewszczinskoje">
Kapyriewszczinskoje

Kapyriewszczinskoje () – jednostka administracyjna (osiedle wiejskie) wchodząca w skład rejonu jarcewskiego w оbwodzie smoleńskim w Rosji.
Centrum administracyjnym osiedla wiejskiego jest dieriewnia Kapyriewszczina.
Geografia.
Powierzchnia osiedla miejskiego wynosi 911,9 km², a jego główne rzeki to: Wop, Wiedosa i Wotria.
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 25 maja 2017 roku, w wyniku której w skład jednostki weszły wszystkie miejscowości zlikwidowanych osiedli: Krotowskoje, Lwowskoje, Miropolskoje i Riepinskoje.
Demografia.
W 2020 roku osiedle wiejskie zamieszkiwało 2030 osób.
Miejscowości.
W skład jednostki administracyjnej wchodzi 48 miejscowości, w tym 2 osiedla (Lnozawoda, PMK) i 46 dieriewni. Zlikwidowane miejscowości osiedla to: Sieczenki, Nowo-Soczniewo, Morochowo i Diemaszonki.

</doc>
<doc id="5042392" url="https://pl.wikipedia.org/wiki?curid=5042392" title="Michiejkowskoje">
Michiejkowskoje

Michiejkowskoje () – jednostka administracyjna (osiedle wiejskie) wchodząca w skład rejonu jarcewskiego w оbwodzie smoleńskim w Rosji.
Centrum administracyjnym osiedla wiejskiego jest dieriewnia Michiejkowo.
Geografia.
Powierzchnia osiedla miejskiego wynosi 201,8 km², a jego główne rzeki to Cariewicz i Wotria.
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 25 maja 2017 roku, w wyniku której w skład jednostki weszły wszystkie miejscowości zlikwidowanego osiedla Zajcewskoje.
Demografia.
W 2020 roku osiedle wiejskie zamieszkiwało 1437 osób.
Miejscowości.
W skład jednostki administracyjnej wchodzi 13 miejscowości (wyłącznie dieriewnie): Bortniki, Boczarniki, Kołkowiczi, Michiejkowo, Prisielje, Samujłowo, Skaczichino, Skaczkowo, Trunowo, Chołm, Czistaja, Szyszkino, Zajcewo. Zlikwidowane miejscowości osiedla to Potapowo i Krowopuskowo.

</doc>
<doc id="5042393" url="https://pl.wikipedia.org/wiki?curid=5042393" title="Currie Cup (2000)">
Currie Cup (2000)

Currie Cup 2000 – sześćdziesiąta druga edycja Currie Cup, najwyższego poziomu rozgrywek w rugby union w Południowej Afryce. Zawody odbyły się w dniach 19 lipca – 26 października 2000 roku.
Rozgrywki toczyły się w pierwszej fazie systemem kołowym w dwóch siedmiozespołowych grupach, po której nastąpiła druga faza grupowa. Czołowa czwórka z każdej z grup walczyła o awans do półfinału turnieju głównego, pozostałe drużyny zaś rywalizowały o trofeum niższej rangi "Bankfin Cup", wszystkie zaś zachowały punkty zdobyte w meczach z zespołami z tej samej grupy. Cztery najlepsze zespoły z obu rywalizacji awansowały następnie do fazy pucharowej złożonej z półfinałów i finału.

</doc>
<doc id="5042394" url="https://pl.wikipedia.org/wiki?curid=5042394" title="Muszkowiczskoje">
Muszkowiczskoje

Muszkowiczskoje () – jednostka administracyjna (osiedle wiejskie) wchodząca w skład rejonu jarcewskiego w оbwodzie smoleńskim w Rosji.
Centrum administracyjnym osiedla wiejskiego jest dieriewnia Muszkowiczi.
Geografia.
Powierzchnia osiedla miejskiego wynosi 65 km², a jego główne rzeki to Piesocznia i Palna. Przez terytorium jednostki przechodzi droga magistralna M1 «Białoruś» oraz linia kolejowa Moskwa – Mińsk (bez przystanku).
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 25 maja 2017 roku.
Demografia.
W 2020 roku osiedle wiejskie zamieszkiwało 725 osób.
Miejscowości.
W skład jednostki administracyjnej wchodzi 9 miejscowości (wyłącznie dieriewnie): Diedieszyno, Griszyno, Kuźmino, Kurcowo, Muszkowiczi, Saprykino-1, Saprykino-2, Siemionowo, Worotyszyno.

</doc>
<doc id="5042396" url="https://pl.wikipedia.org/wiki?curid=5042396" title="Podroszczinskoje">
Podroszczinskoje

Podroszczinskoje () – jednostka administracyjna (osiedle wiejskie) wchodząca w skład rejonu jarcewskiego w оbwodzie smoleńskim w Rosji.
Centrum administracyjnym osiedla wiejskiego jest dieriewnia Podroszcza.
Geografia.
Powierzchnia osiedla miejskiego wynosi 114 km², a jego główne rzeki to Wop i Dniepr. Przez terytorium jednostki przechodzi linia kolejowa Moskwa – Mińsk (przystanek 362 km).
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 25 maja 2017 roku.
Demografia.
W 2020 roku osiedle wiejskie zamieszkiwało 859 osób.
Miejscowości.
W skład jednostki administracyjnej wchodzi 14 miejscowości (wyłącznie dieriewnie): Czełnowaja, Chatuni, Chudotino, Gorki, Jełcza, Kowali, Łopatkino, Matrienino, Michajłowo, Podroszcza, Sielco, Starosielje, Stogowo, Zubowo.

</doc>
<doc id="5042397" url="https://pl.wikipedia.org/wiki?curid=5042397" title="Sujetowskoje">
Sujetowskoje

Sujetowskoje () – jednostka administracyjna (osiedle wiejskie) wchodząca w skład rejonu jarcewskiego w оbwodzie smoleńskim w Rosji.
Centrum administracyjnym osiedla wiejskiego jest dieriewnia Sujetowo.
Geografia.
Powierzchnia osiedla miejskiego wynosi 232 km², a jego główne rzeki to Wop i Wiedosa. Przez terytorium jednostki przechodzi droga magistralna M1 «Białoruś» oraz linia kolejowa Moskwa – Mińsk (przystanek Swiszczowo).
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 25 maja 2017 roku, w wyniku której w skład jednostki weszły wszystkie miejscowości zlikwidowanego osiedla wiejskiego Pietrowskoje.
Demografia.
W 2020 roku osiedle wiejskie zamieszkiwało 2014 osób.
Miejscowości.
W skład jednostki administracyjnej wchodzi 28 miejscowości (wyłącznie dieriewnie).

</doc>
<doc id="5042399" url="https://pl.wikipedia.org/wiki?curid=5042399" title="Kuszniery (obwód witebski)">
Kuszniery (obwód witebski)

Kuszniery (; ) – chutor na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania staroobrzędowego i zadeklarowały białoruską przynależność narodową. Były tu 4 budynki mieszkalne. W 1931 w 4 domach zamieszkiwało 20 osób.
Wierni należeli do parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5042404" url="https://pl.wikipedia.org/wiki?curid=5042404" title="Scafatese Calcio 1922">
Scafatese Calcio 1922

Scafatese Calcio 1922 (wł. Associazione Sportiva Dilettantistica Scafatese Calcio 1922) – włoski klub piłkarski, mający siedzibę w mieście Scafati, w południowej części kraju, grający od sezonu 2018/19 w rozgrywkach Eccellenza Campania.
Historia.
Chronologia nazw: 
Klub sportowy US Scafatese został założony w miejscowości Scafati w 1922 roku. Wkrótce klub dołączył do FIGC i w sezonie 1923/24 debiutował w Seconda Divisione Campania (D2). Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale", poziom "Seconda Divisione" został zdegradowany do trzeciego stopnia. W sezonie 1929/30 po podziale najwyższej dywizji na Serie A i Serie B klub został zdegradowany do Terza Divisione Campania (D5). Potem wrócił do "Seconda Divisione Campania", a w 1939 awansował do Prima Divisione. W sezonie 1935/36 jako trzeci poziom została wprowadzona Serie C, a klub został zakwalifikował do niej w roku 1941. W trzeciej lidze występował do 1943 roku, aż do rozpoczęcia na terenie Włoch działań wojennych II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1945 roku i został zakwalifikowany do Serie C Centro-Sud. W 1946 został promowany do "Serie B". W sezonie 1946/47 zajął 4.miejsce w grupie C, a w następnym 1947/48 12.miejsce w grupie C "Serie B" i spadł z powrotem do "Serie C". Po zakończeniu sezonu 1948/49, w którym uplasował się na 19.pozycji w grupie D "Serie C", klub z powodu problemów finansowych zrezygnował z dalszych występów i ogłosił upadłość.
W 1949 roku klub został reaktywowany jako US Del Gaizo-Scafatese i rozpoczął występy w Prima Categoria Campania (D5). W 1951 klub zmienił nazwę na UP Scafatese. W 1952 po kolejnej reorganizacji systemu lig klub liga przyjęła nazwę "Promozione Campania", a w 1954 zespół spadł z powrotem do "Prima Categoria Campania", która została obniżona do szóstego poziomu. W 1957 klub otrzymał promocję do Campionato Dilettanti Campania, a w 1960 do Serie D. W 1969 został zdegradowany do "Promozione Campania", po czym zmienił nazwę na AP Scafatese. W 1971 spadł na rok do "Prima Categoria Campania". W 1976 awansował do "Serie D", ale w 1978 spadł z powrotem do "Promozione Campania". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego poziom "Promozione" został zdegradowany do szóstego stopnia. W 1984 klub spadł do "Prima Categoria Campania". W 1986 odbyła się fuzja z "Don Bosco Oplonti", wskutek czego nazwa klubu została zmieniona na Polisportiva Don Bosco Oplonti, a klub uzyskał miejsce w "Promozione Campania". W 1989 roku awansował do Campionato Interregionale, które w 1992 zmieniło nazwę na "Campionato Nazionale Dilettanti". W 1997 zespół został zdegradowany do Eccellenza Campania. W 2000 został na rok promowany do "Serie D". W 2004 klub znów zdobył awans do "Serie D", po czym zmienił nazwę ASD Scafatese Calcio, a w 2006 przyjął nazwę SSD Scafatese a r.l. W sezonie 2006/07 zwyciężył w grupie G "Serie D" i został promowany do "Serie C2". Latem 2007 klub zmienił nazwę na SS Scafatese Calcio s.r.l. W 2008 roku po reformie mistrzostw liga zmieniła nazwę na "Lega Pro Seconda Divisione". 
Po zakończeniu sezonu 2009/10 klub z powodu problemów finansowych zrezygnował z następnych występów w lidze i startował w sezonie 2010/11 w rozgrywkach najniższej ligi - "Terza Categoria Salerno" (D10). W 2011 zespół zdobył awans do Seconda Categoria Campania, a w 2012 do Prima Categoria Campania. W 2013 roku klub zmienił nazwę na ASD Pro Scafatese Calcio, a potem po fuzji z "ASD Montecorvino Rovella" uzyskał tytuł sportowy i miejsce ligowe w Eccellenza Campania. Przed rozpoczęciem sezonu 2014/15 wprowadzono reformę systemy lig, wskutek czego "Eccellenza" awansowała na piąty poziom. W 2015 klub zmienił nazwę na ASD Scafatese Calcio 1922, a w 2016 spadł do "Promozione Campania". W sezonie 2017/18 zwyciężył w grupie D "Promozione Campania" i zdobył awans do "Eccellenza Campania".
Barwy klubowe, strój.
Klub ma barwy żółto-niebieskie. Zawodnicy swoje domowe spotkania zazwyczaj grają w żółtych koszulkach, niebieskich spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio comunale 28 settembre 1943 w mieście Scafati o pojemności 2,5 tys. widzów.

</doc>
<doc id="5042405" url="https://pl.wikipedia.org/wiki?curid=5042405" title="Jan Szarowicz">
Jan Szarowicz

Jan Szarowicz (ur. 2 grudnia 1895 w Lovis, zm. 17–21 kwietnia 1940 w Kalininie) – starszy przodownik Policji Województwa Śląskiego.
Życiorys.
Urodził się 2 grudnia 1895 w Lovis, w ówczesnym Kraju Koronym Świętego Stefana, w rodzinie Stanisława i Wiktorii z Gąsiorów. Był starszym bratem Józefa (1898–1940), legionisty, funkcjonariusza Policji Województwa Śląskiego, zamordowanego w Kalininie.
21 sierpnia lub we wrześniu 1914 wstąpił do Legionu Śląskiego w Cieszynie. Po złożeniu przysięgi w Mszanie Dolnej, został wcielony do 2. kompanii 3 Pułku Piechoty. Od maja 1915 służył w 2. szwadronie 2 Pułku Ułanów.
Od 1 listopada 1923 służył w Policji Województwa Śląskiego. W latach 1934–1939 był komendantem Posterunku Pogotowia w Komisariacie Bielsko. Na stopień starszego posterunkowego został mianowany 1 maja 1926, a na stopień przodownika 1 stycznia 1928.
W czasie kampanii wrześniowej 1939 dostał się do sowieckiej niewoli. Przebywał w obozie w Ostaszkowie. Między 17 a 21 kwietnia 1940 został zamordowany przez funkcjonariuszy NKWD w Kalininie (obecnie Twer) i pogrzebany w Miednoje. Od 2 września 2000 spoczywa na Polskim Cmentarzu Wojennym w Miednoje.
Postanowieniem nr 112-52-07 Prezydenta RP Lecha Kaczyńskiego z 5 października 2007 został awansowany pośmiertnie na stopień aspiranta Policji Państwowej. Awans został ogłoszony 10 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="5042406" url="https://pl.wikipedia.org/wiki?curid=5042406" title="Wybory prezydenckie w Portugalii w 2021 roku">
Wybory prezydenckie w Portugalii w 2021 roku

Wybory prezydenckie w Portugalii w 2021 roku odbyły się w niedzielę 24 stycznia 2021. Ubiegający się o reelekcję prezydent Marcelo Rebelo de Sousa zwyciężył ponownie w pierwszej turze głosowania. Frekwencja wyniosła 39,26%.
Kandydaci.
Faworytem wyborów od początku był Marcelo Rebelo de Sousa, wspierany ponownie przez Partię Socjaldemokratyczną oraz Partię Ludową. Rządząca Partia Socjalistyczna nie wystawiła własnego kandydata. Należąca do PS Ana Gomes kandydowała jako niezależna z poparciem ugrupowań ekologicznych PAN i LIVRE. O urząd prezydenta ubiegali się także m.in. lider prawicowej partii Chega André Ventura oraz eurodeputowani João Manuel Ferreira z Portugalskiej Partii Komunistycznej i Marisa Matias z Bloku Lewicy.

</doc>
<doc id="5042407" url="https://pl.wikipedia.org/wiki?curid=5042407" title="Clayton Lewis">
Clayton Lewis

Clayton Rhys Lewis (ur. 12 lutego 1997 w Wellington) – nowozelandzki piłkarz występujący na pozycji pomocnika w nowozelandzkim klubie Wellington Phoenix.
Kariera klubowa.
Wanderers SC.
1 lipca 2014 podpisał kontrakt z klubem Wanderers SC. Zadebiutował 22 listopada 2014 w meczu New Zealand Premiership przeciwko WaiBOP United (0:3), w którym zdobył swoją pierwszą bramkę.
Auckland City.
1 lipca 2015 przeszedł do drużyny Auckland City. Zadebiutował 1 listopada 2015 w meczu Charity Cup przeciwko Team Wellington (3:0). W New Zealand Premiership zadebiutował 8 listopada 2015 w meczu przeciwko Waitakere United (4:0). Pierwszą bramkę zdobył 22 listopada 2015 w meczu ligowym przeciwko Wellington Phoenix Reserves (1:3). 10 grudnia 2015 zadebiutował w meczu klubowych mistrzostw świata przeciwko Sanfrecce Hiroszima (2:0). 10 kwietnia 2016 zadebiutował w meczu fazy grupowej Ligi Mistrzów OFC przeciwko Solomon Warriors (4:0).
Scunthorpe United.
28 września 2017 podpisał kontrakt z zespołem Scunthorpe United. Zadebiutował 31 października 2017 w meczu EFL Trophy przeciwko Doncaster Rovers (1:1 k. 3:2), w którym zdobył swoją pierwszą bramkę. W EFL League One zadebiutował 25 listopada 2017 w meczu przeciwko Charlton Athletic (2:0).
Auckland City.
1 lipca 2019 przeszedł do klubu Auckland City. Zadebiutował 16 listopada 2019 w meczu New Zealand Premiership przeciwko Hamilton Wanderers (0:5). Pierwszą bramkę zdobył 11 stycznia 2020 w meczu ligowym przeciwko Waitakere United (2:6). W sezonie 2019/20 jego zespół zajął pierwsze miejsce w tabeli zdobywając mistrzostwo Nowej Zelandii.
Wellington Phoenix.
23 października 2020 podpisał kontrakt z drużyną Wellington Phoenix. Zadebiutował 2 stycznia 2021 w meczu A-League przeciwko Sydney FC (1:2).
Kariera reprezentacyjna.
Nowa Zelandia U-17.
W 2013 roku otrzymał powołanie do reprezentacji Nowej Zelandii U-17 na Mistrzostwa Świata U-17 2013.
Nowa Zelandia U-20.
W 2014 roku otrzymał powołanie do reprezentacji Nowej Zelandii U-20. Zadebiutował 4 maja 2014 w meczu towarzyskim przeciwko reprezentacji Fidżi U-20 (5:0), w którym zdobył swoją pierwszą bramkę. W maju 2015 otrzymał powołanie na Mistrzostwa Świata U-20 2015. Na Mundialu U-20 2015 zadebiutował 30 maja 2015 w meczu fazy grupowej przeciwko reprezentacji Ukrainy U-20 (0:0). W maju 2017 otrzymał powołanie na Mistrzostwa Świata U-20 2017. Na Mundialu U-20 2017 zadebiutował 22 maja 2017 w meczu fazy grupowej przeciwko reprezentacji Wietnamu U-20 (0:0).
Nowa Zelandia U-23.
W 2015 roku otrzymał powołanie do reprezentacji Nowej Zelandii U-23. Zadebiutował 3 lipca 2015 w meczu eliminacji do Igrzysk Olimpijskich 2015 przeciwko reprezentacji Wysp Salomona U-23 (2:0). Pierwszą bramkę zdobył 24 września 2019 w meczu eliminacji do Igrzysk Olimpijskich 2019 przeciwko reprezentacji Samoa Amerykańskiego U-23 (12:0), w którym zdobył dwie bramki.
Nowa Zelandia.
W 2015 roku otrzymał powołanie do reprezentacji Nowej Zelandii. Zadebiutował 31 marca 2015 w meczu towarzyskim przeciwko reprezentacji Korei Południowej (1:0). W 2017 otrzymał powołanie na Puchar Konfederacji 2017. W Pucharze Konfederacji 2017 zadebiutował 21 czerwca 2017 w meczu fazy grupowej przeciwko reprezentacji Meksyku (2:1).

</doc>
<doc id="5042409" url="https://pl.wikipedia.org/wiki?curid=5042409" title="Lipówka (rejon miorski)">
Lipówka (rejon miorski)

Lipówka (; ) – chutor na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 55 osób, 1 była wyznania rzymskokatolickiego a 54 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 9 budynków mieszkalnych. W 1931 w 14 domach zamieszkiwało 65 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 miejscowość w składzie sielsowietu Czeres.

</doc>
<doc id="5042410" url="https://pl.wikipedia.org/wiki?curid=5042410" title="SS Scafatese Calcio">
SS Scafatese Calcio



</doc>
<doc id="5042411" url="https://pl.wikipedia.org/wiki?curid=5042411" title="Astoria (studio nagraniowe)">
Astoria (studio nagraniowe)

Astoria – okazała barka mieszkalna, zbudowana w 1911 roku dla impresario Freda Karno i przystosowana do pełnienia funkcji studia nagraniowego w latach 80. przez jej nowego właściciela, gitarzystę i wokalistę zespołu Pink Floyd Davida Gilmoura. Barka zacumowana jest na Tamizie w Hampton, w londyńskiej dzielnicy Richmond upon Thames. Gilmour kupił barkę w 1986 roku, ponieważ „połowę swojego życia spędził w studiach nagraniowych bez okien, bez światła, a na łodzi jest wiele okien, z piękną scenerią na zewnątrz”.
Historia barki.
Łódź została zbudowana w 1911 roku dla impresario Freda Karno, który pragnął mieć najlepszą łódź mieszkalną na rzece. Na stałe zacumowano ją obok jego hotelu, Karsino na wyspie Tagg’s Island. Oryginalnie zaprojektowano ją tak, aby na pokładzie mogła grać cała 90-osobowa orkiestra.
Barka Gilmoura.
Gilmour kupił łódź po tym, jak zobaczył ją reklamowaną na sprzedaż w egzemplarzu magazynu "Country Life" w poczekalni u swojego dentysty.
Części każdego z trzech ostatnich albumów studyjnych grupy Pink Floyd: "A Momentary Lapse of Reason" (1987), "The Division Bell" (1994) i "The Endless River" (2014), zostały nagrane na łodzi, podobnie jak części solowego albumu Gilmoura "On an Island" (2006). Jego najnowszy solowy album studyjny, "Rattle That Lock" (2015), został tam zmiksowany i częściowo nagrany. Studio zostało również wykorzystane do miksowania albumu koncertowego Pink Floyd "Pulse" (1995), a także filmu "Pulse" (1995), DVD/Blu-ray "Gilmour’s Remember That Night" (2007) i DVD albumu "Live in Gdańsk (2008)".

</doc>
<doc id="5042414" url="https://pl.wikipedia.org/wiki?curid=5042414" title="ASD Scafatese Calcio">
ASD Scafatese Calcio



</doc>
<doc id="5042415" url="https://pl.wikipedia.org/wiki?curid=5042415" title="F.C. Puteolana 1902">
F.C. Puteolana 1902



</doc>
<doc id="5042416" url="https://pl.wikipedia.org/wiki?curid=5042416" title="U.S. Siracusa">
U.S. Siracusa



</doc>
<doc id="5042420" url="https://pl.wikipedia.org/wiki?curid=5042420" title="S.S. Scafatese Calcio 1922">
S.S. Scafatese Calcio 1922



</doc>
<doc id="5042423" url="https://pl.wikipedia.org/wiki?curid=5042423" title="Dni zdrady">
Dni zdrady

Dni zdrady () – czechosłowacki film historyczny z 1973 w reżyserii Otakara Vávry.

</doc>
<doc id="5042424" url="https://pl.wikipedia.org/wiki?curid=5042424" title="Stanisław Czajka (bibliotekarz)">
Stanisław Czajka (bibliotekarz)



</doc>
<doc id="5042427" url="https://pl.wikipedia.org/wiki?curid=5042427" title="Litewczyki">
Litewczyki

Litewczyki (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Dawniej używana nazwa – Litowszczyki.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 61 osób, wszystkie były wyznania prawosławnego i zadeklarowały białoruską przynależność narodową. Było tu 14 budynków mieszkalnych. W 1931 w 14 domach zamieszkiwały 63 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 miejscowość w składzie sielsowietu Czeres.

</doc>
<doc id="5042430" url="https://pl.wikipedia.org/wiki?curid=5042430" title="Litowszczyki">
Litowszczyki



</doc>
<doc id="5042431" url="https://pl.wikipedia.org/wiki?curid=5042431" title="Lachenalia">
Lachenalia

Lachenalia ("Lachenalia" ) – rodzaj roślin z rodziny szparagowatych. Obejmuje 135 gatunków występujących w Afryce Południowej i Namibii. Introdukowany do Australii i Hiszpanii.
Nazwa naukowa rodzaju została nadana na cześć Wernera de Lachenala, żyjącego w latach 1736–1800 szwajcarskiego botanika, profesora botaniki i rektora Uniwersytetu w Bazylei, założyciela ogrodu botanicznego przy tej uczelni.
Zasięg geograficzny.
Wszystkie gatunki lachenalii są endemitami południowej Afryki. Większość z nich występuje miejscowo, ale niekiedy w pojedynczych, izolowanych lokalizacjach. Jedynie "L. bulbifera" i "L. obscura" mają szerszy zasięg występowania. Rodzaj zasiedla obszar od południowo-zachodniego wybrzeża Namibii przez Północną, Zachodnią i Wschodnią Prowincję Przylądkową do północno-zachodniego Wolnego Państwa w Republice Południowej Afryki. Centrum różnorodności tego rodzaju ograniczone jest do Namaqualand i Zachodniej Prowincji Przylądkowej. 

</doc>
<doc id="5042434" url="https://pl.wikipedia.org/wiki?curid=5042434" title="Osiedle miejskie chisławickie">
Osiedle miejskie chisławickie

Chisławiczskoje () – jednostka administracyjna (osiedle miejskie) wchodząca w skład rejonu chisławiczskiego w оbwodzie smoleńskim w Rosji.
Centrum administracyjnym osiedla miejskiego jest osiedle typu miejskiego Chisławiczi.
Geografia.
Powierzchnia osiedla miejskiego wynosi 13,32 km², a główną jego rzeką jest Soż. Przez terytorium jednostki przechodzi droga regionalna 66A-2 (Chisławiczi – granica z Białorusią).
Historia.
Osiedle powstało na mocy uchwały obwodu smoleńskiego z 20 grudnia 2004 r., z późniejszymi zmianami – uchwała z dnia 20 grudnia 2018 roku.
Demografia.
W 2020 roku osiedle miejskie zamieszkiwało 3812 osób.
Miejscowości.
W skład jednostki administracyjnej wchodzą 3 osiedla: Chisławiczi, Kirpicznyj Zawod i Frołowo.

</doc>
<doc id="5042436" url="https://pl.wikipedia.org/wiki?curid=5042436" title="Tekla Kwilecka">
Tekla Kwilecka

Tekla Kwilecka, z domu Sieroszewska (ur. 16 grudnia 1807 w Kakawie, zm. 2 lipca 1894 w Poznaniu) – polska działaczka narodowa w Wielkopolsce.
Życiorys.
Urodziła się 16 grudnia 1807 w Kakawie w Kaliskiem.
W listopadzie 1932 roku, po ślubie z Leonardem Kwileckim, zamieszkała w Dobrojewie. Leonard był synem Klemensa i jego najbliższej kuzynki Anieli – jedynej córki Adama Kwileckiego, który w latach 90. XVIII w. wzniósł dobrojewski pałac, spalony i zburzony w okresie okupacji hitlerowskiej. Leonard był uczestnikiem powstania listopadowego.
Leonard Kwilecki zmarł w 1844 po długiej chorobie. Tekla pozostała z trójką dzieci i majątkiem do zarządzania. Najstarszym dzieckiem był Wanda, która w 1855 poślubiła Władysława Niegolewskiego − doktora prawa, działacza niepodległościowego, posła na sejm pruski, współzałożyciela Poznańskiego Towarzystwa Przyjaciół Nauk, a zarazem syna Andrzeja Niegolewskiego − ziemianina, bohatera szarży pod Samosierrą (1808). Drugim dzieckiem był Stefan, który w 1866 roku ożenił się z Barbarą z Mańkowskich i przejął majątek w Dobrojewie. Najmłodszy syn, Klemens, zmarł w wieku 12 lat.
W czasie Wiosny Ludów w 1848 Tekla, razem z kilkoma innymi kobietami, m.in. Emilią Sczaniecką i Bibianną Moraczewską, stanęła na czele Dyrekcji Opieki nad Rannymi. Zakładała szpitale, opiekowała się rannymi. Zabiegała też o udzielenie pomocy uwięzionym powstańcom. Na ten cel przeznaczyła rodowe srebra.
Kiedy 1861 podczas manifestacji patriotycznych w Warszawie, 27 lutego i 8 kwietnia, doszło do masakry demonstrantów, wstrząsnęło to Polakami także w pozostałych zaborach. W grudniu 1861 w różnych częściach powiatu szamotulskiego postawiono krzyże ku czci ofiar poległych Polaków. Jeden z nich stanął z inicjatywy Tekli Kwileckiej w Bininie, przy skrzyżowaniu dróg z Dobrojewa i Ostroroga. Prokuratura oskarżyła Kwilecką o opór przeciw władzy rządowej i zagrożenie dla publicznego spokoju, ale zarówno sąd w Szamotułach, jak i poznański sąd apelacyjny, nie uznały tego czynu za karygodny i wniosek prokuratury oddaliły.
Podczas powstania styczniowego Tekla Kwilecka, działając w Kółku Pań Wielkopolskich, ponownie zabiegała o udzielenie pomocy powstańcom. Jej syn Stefan kupował w Belgii broń dla powstańców, a potem ukrywał się przez kilka miesięcy poszukiwany przez policję pruską. Natomiast zięć Władysław Niegolewski przedostał się przez granicę między zaborami i wziął udział w powstaniu. Został ranny w bitwie pod Ignacewem i wrócił do Wielkopolski, gdzie oskarżony o zdradę stanu został skazany na karę w więzienia.
W 1864 roku znów stanęła przed sądem w Szamotułach. Tym razem pod zarzutem zbierania składek na rzecz Polaków więzionych w więzieniu w Moabicie. Jednak i tym razem wyrok był uniewinniający. Zamieszkała w Poznaniu, gdzie zajęła się pracą społeczną, głównie na rzecz oświaty dziewcząt i działalnością charytatywną.
W 1871, ponownie wspólnie z Emilią Sczaniecką i Bibianną Moraczewską, założyła Towarzystwo Pomocy Naukowej dla Dziewcząt, którego celem było wspieranie edukacji zawodowej niezamożnych młodych kobiet. Tekla do śmierci należała do dyrekcji tej organizacji. Na krótko przed śmiercią wydała odezwę, opublikowaną polskiej prasie poznańskiej, wzywającą do zbierania składek na oświatę ludową, aby w ten sposób upamiętnić setną rocznicę rozbiorów Polski.
Zmarła 2 lipca 1894 w Poznaniu, pochowana została w grobach rodzinnych w Kwilczu. 

</doc>
<doc id="5042437" url="https://pl.wikipedia.org/wiki?curid=5042437" title="Monika Herkt">
Monika Herkt



</doc>
<doc id="5042441" url="https://pl.wikipedia.org/wiki?curid=5042441" title="Ławki (rejon miorski)">
Ławki (rejon miorski)

Ławki – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego. 
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 29 osób, 7 było wyznania rzymskokatolickiego, 7 prawosławnego, a 15 mojżeszowego. Jednocześnie wszyscy mieszkańcy zadeklarowali białoruską przynależność narodową. Było tu 6 budynków mieszkalnych. W 1931 w 6 domach zamieszkiwały 34 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5042442" url="https://pl.wikipedia.org/wiki?curid=5042442" title="Przedterminowe wybory prezydenta Rzeszowa w 2021 roku">
Przedterminowe wybory prezydenta Rzeszowa w 2021 roku

Przedterminowe wybory prezydenta Rzeszowa w 2021 roku – zostały zarządzone po rezygnacji prezydenta Rzeszowa Tadeusza Ferenca, do której doszło 10 lutego 2021. Komisarz wyborczy w Rzeszowie postanowieniem z 17 lutego 2021 stwierdził wygaśnięcie mandatu prezydenta miasta.
Prezes Rady Ministrów Mateusz Morawiecki rozporządzeniem z 14 marca 2021 zarządził termin wyborów na 9 maja 2021, po czym termin przesunięto na 13 czerwca.
Wybory zakończyły się zwycięstwem Konrada Fijołka w 1. turze.
Komitety wyborcze.
Zgodnie z kalendarzem wyborczym do 30 marca 2021 komisarz wyborczy przyjmował zawiadomienia o utworzeniu komitetów wyborczych, które zamierzają zgłaszać kandydatów na prezydenta miasta.
Zarejestrowano następujące komitety:
Kandydaci.
Zgodnie z kalendarzem wyborczym miejska komisja wyborcza do 16 kwietnia 2021 przyjmowała zgłoszenia kandydatów na prezydenta miasta. Jeden komitet mógł zarejestrować jednego kandydata. W dniu rezygnacji Tadeusza Ferenca swój start w wyborach zapowiedział wiceminister sprawiedliwości Marcin Warchoł z Solidarnej Polski, który uzyskał poparcie ustępującego prezydenta. 4 marca 2021 Konfederacja ogłosiła, że jej kandydatem będzie poseł Grzegorz Braun. 10 marca 2021 Prawo i Sprawiedliwość rekomendowało kandydaturę wojewody podkarpackiego Ewy Leniart. 15 marca 2021 oficjalnie swoją kandydaturę w wyborach przedstawił wiceprzewodniczący Rady Miejskiej w Rzeszowie i szef klubu radnych Rozwój Rzeszowa, Konrad Fijołek. Kandyduje z własnego komitetu wyborczego z poparciem Koalicji Obywatelskiej, Polskiego Stronnictwa Ludowego, Lewicy i Polski 2050 Szymona Hołowni.
Wyniki.
Miejska Komisja Wyborcza w Rzeszowie podała wyniki 14 czerwca 2021 r.:
Liczba osób, którym wydano karty wyborcze wyniosła 80 104, a liczba kart ważnych 80 079. Liczba głosów oddanych ważnie wyniosła 79 732. Frekwencja wyborcza wyniosła 54,03%.

</doc>
<doc id="5042446" url="https://pl.wikipedia.org/wiki?curid=5042446" title="Alfred Sulik">
Alfred Sulik

Alfred Sulik (ur. 29 września 1931 w Mysłowicach) – polski piłkarz, historyk, dr hab., propagator historii Mysłowic.
Życiorys.
W 1946 roku rozpoczął karierę piłkarską w juniorach Lechii 06 Mysłowice. W latach 1948–1949 wystąpił w pięciu meczach reprezentacji Śląska juniorów. W 1949 roku został promowany do seniorskiej kadry Lechii. W 1950 roku został piłkarzem Budowlanych Chorzów. W barwach tego klubu rozegrał w sezonie 1951 w I lidze piętnaście meczów, w których strzelił cztery bramki. W latach 1951–1955 był piłkarzem Pomorzanina Toruń. Następnie grał w Warcie Zawiercie.
Uczęszczał do mysłowickiej Szkoły Podstawowej nr 2, a następnie do I Liceum Ogólnokształcącego, w którym w 1950 roku zdał egzamin maturalny. W 1951 roku podjął studia na Uniwersytecie Mikołaja Kopernika w Toruniu. W 1965 roku doktoryzował się na Uniwersytecie Jagiellońskim na podstawie rozprawy "Rozwój miasta Mysłowic pod wpływem industrializacji do 1914 roku". W 1984 roku uzyskał habilitację na Uniwersytecie Śląskim. W latach 1960–1998 był wykładowcą na Akademii Ekonomicznej w Katowicach, ponadto w latach 1987–1990 pełnił na uczelni funkcję prorektora. W 1989 roku został mianowany profesorem nadzwyczajnym Akademii Ekonomicznej. Wykładał także na Górnośląskiej Wyższej Szkole Handlowej im. Wojciecha Korfantego w Katowicach. W trakcie kariery naukowej specjalizował się w historii gospodarki.
Od końca lat 50. XX w. działał na rzecz popularyzacji historii Mysłowic. W latach 1959–1961 współorganizował obchody 600-lecia miasta, był ponadto autorem licznych biuletynów, szkiców i artykułów na ten temat. Był również autorem monografii Mysłowic oraz innych książek na temat historii miasta.
Otrzymał Nagrodę im. ks. Augustina Weltzla „Górnośląski Tacyt” za 2011 rok.

</doc>
<doc id="5042449" url="https://pl.wikipedia.org/wiki?curid=5042449" title="Enterococcus faecalis">
Enterococcus faecalis



</doc>
<doc id="5042451" url="https://pl.wikipedia.org/wiki?curid=5042451" title="Jan Motyka (polityk)">
Jan Motyka (polityk)

Jan Motyka (ur. 1 lipca 1923 w Sosnowcu) – polski ślusarz, poseł na Sejm PRL IV kadencji.
Życiorys.
Uzyskał wykształcenie podstawowe, z zawodu ślusarz. W 1945 został ślusarzem w Hucie im. Mariana Buczka w Sosnowcu, należał do związku zawodowego. W 1953 został wybrany na przewodniczącego rady zakładowej, w 1957 wrócił do pracy na wydziale produkcyjnym, a następnie w 1959 awansował na stanowisko brygadzisty wydziału. W 1952 wstąpił do Polskiej Zjednoczonej Partii Robotniczej, w 1953 wszedł w skład egzekutywy Komitetu Zakładowego PZPR. W 1958 został I sekretarzem Oddziałowej Organizacji Partyjnej, od 1963 był członkiem plenum Komitetu Miejskiego PZPR w Sosnowcu. W 1964 został delegatem na IV zjazd PZPR.
W 1965 uzyskał mandat posła na Sejm PRL w okręgu Sosnowiec, w parlamencie pracował w Komisji Kultury i Sztuki.
Odznaczony Brązowym (1946) i Srebrnym (1962) Krzyżem Zasługi. Otrzymał ponadto Srebrną i Złotą Odznaką „Zasłużonego Przodownika Pracy”.

</doc>
<doc id="5042453" url="https://pl.wikipedia.org/wiki?curid=5042453" title="Corynebacteriaceae">
Corynebacteriaceae



</doc>
<doc id="5042454" url="https://pl.wikipedia.org/wiki?curid=5042454" title="Wikikod">
Wikikod



</doc>
<doc id="5042455" url="https://pl.wikipedia.org/wiki?curid=5042455" title="Biełaruskaja">
Biełaruskaja

Biełaruskaja (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Dawniej używane nazwa – Maciuki Czereskie.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś Maciuki Czereskie leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 92 osoby, 5 było wyznania rzymskokatolickiego, a 87 prawosławnego. Jednocześnie 1 mieszkaniec zadeklarował polską, a 91 białoruską przynależność narodową. Było tu 21 budynków mieszkalnych. W 1931 w 22 domach zamieszkiwało 110 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5042456" url="https://pl.wikipedia.org/wiki?curid=5042456" title="Maciuki Czereskie">
Maciuki Czereskie



</doc>
<doc id="5042466" url="https://pl.wikipedia.org/wiki?curid=5042466" title="Marco Rossi (ur. 1964)">
Marco Rossi (ur. 1964)

Marco Rossi (ur. 9 września 1964 w Druento) – włoski piłkarz, grający na pozycji obrońcy, trener piłkarski.
Kariera piłkarska.
Wychowanek klubu Torino, w barwach którego w 1983 rozpoczął karierę piłkarza. Potem występował w klubach Campania, Campania Puteolana, Catanzaro, Brescia, Sampdoria, América, Eintracht Frankfurt, Piacenza i Ospitaletto. W sezonie 1999/2000 zakończył występy w drużynie Salò.
Kariera trenerska.
W 2003 r. rozpoczął pracę trenerską w młodzieżowym zespole Lumezzane. Potem prowadził kluby Lumezzane, Pro Patria, Spezia, Scafatese, Cavese, Honvéd i DAC Dun. Streda. W 2018 r. objął funkcję selekcjonera reprezentacji Węgier.

</doc>
<doc id="5042475" url="https://pl.wikipedia.org/wiki?curid=5042475" title="F.C. Pozzuoli">
F.C. Pozzuoli



</doc>
<doc id="5042491" url="https://pl.wikipedia.org/wiki?curid=5042491" title="Kozbi">
Kozbi

Kozbi (biblijny hebr.: כָּזְבִּי, tł. "Kozbī"; akadyjski: "Kuzābatum") – Midianitka pochodząca z rodu królewskiego, starotestamentowa postać biblijna, której związek z Izraelitą stał się przyczyną plagi. Kozbi wspomniana jest w Księdze Liczb (25:6-16).
Życiorys.
Księga Liczb nazywa ją „"córką Sura"”, wybitnego Midianity i żoną lub konkubiną Izraelity Zimriego. Bóg Żydów był przeciwny wiązaniu się Izraelitów z Midianitami i wynikającemu z tego oddawaniu czci bożkowi Baalowi. Polecił Mojżeszowi zabić wszystkich Izraelitów, którzy oddawali cześć Baalowi.
Zabójstwo.
Gdy Izraelici rozbili obóz w Abel-Szittim, odeszli od prawa Bożego, pogrążyli się w nierządzie z miejscowymi kobietami, nagannym z punktu widzenia Boga i w konsekwencji oddawaniu boskiej czci Baalowi. W momencie, w którym do obozu weszła Kozbi z Izraelitą Zimrim, Żydzi płakali pod Namiotem Spotkania z powodu plagi wywołanej Bożym gniewem. Parę dostrzegł wnuk proroka Aarona - Pinchas (syn Eleazara), który wszedł za nimi do namiotu Zimriego i zabił oboje, nabijając ich na włócznię poprzez łono Kozbi.
Cytat z Biblii.
"I oto przybył jeden z Izraelitów i przyprowadził Madianitkę do swoich braci przed oczami Mojżesza i całego zgromadzenia Izraelitów, którzy lamentowali u wejścia do Namiotu Spotkania. Ujrzawszy to kapłan Pinchas, syn Eleazara, syna Aarona, chwycił w rękę włócznię, opuścił zgromadzenie, poszedł za Izraelitą do komory namiotu i przebił ich obydwoje, mężczyznę Izraelitę i kobietę - przez jej łono. I ustała plaga wśród Izraelitów. Zginęło ich wtedy dwadzieścia cztery tysiące. Mówił znowu Pan do Mojżesza: Pinchas, syn Eleazara, syna kapłana Aarona, odwrócił mój gniew od Izraelitów, gdyż zapłonął pośród nich zazdrością. Dlatego nie wytraciłem zupełnie Izraelitów w mojej zazdrości. Oznajmij więc: Oto Ja zawieram z nim przymierze pokoju. Będzie to dla niego i dla jego potomstwa po nim przymierze, które mu zapewni kapłaństwo na wieki, ponieważ okazał się zazdrosnym o swego Boga i dokonał przebłagania w imieniu Izraelitów. Izraelita, który zginął z Madianitką, nazywał się Zimri, a był synem Salu, księcia jednego z rodów pokolenia Symeona. Madianitka, którą zabito, nazywała się Kozbi i była córką Sura; ten był znowu głową jednego z pokoleń, czyli rodów madianickich. Wtedy rzekł Pan do Mojżesza: Jak z wrogiem obchodź się z Madianitami i wyniszcz ich, gdyż oni wrogo odnosili się do was, oszukując was przez swoje knowania) [...]""."

</doc>
<doc id="5042502" url="https://pl.wikipedia.org/wiki?curid=5042502" title="Olga Zarzycka-Ręgorowicz">
Olga Zarzycka-Ręgorowicz

Olga Zarzycka-Ręgorowicz (ur. 2 maja 1900 we Lwowie, zm. 2 maja 1986) – polska poetka, działaczka narodowa na Górnym Śląsku, redaktorka pisma „Powstaniec”, pracownica wydziału prasowego Polskiego Komisariatu Plebiscytowego w Bytomiu w czasie powstań śląskich i plebiscytu.
Życiorys.
Urodziła się 2 maja 1900 we Lwowie. W 1918 zdała maturę w Stanisławowie.
Przybyła na Górny Śląsk z ramienia Uniwersytetu Lwowskiego. Była wtedy studentką filozofii. 
Po latach wspominała:
Młodzież akademicka powzięła wtedy uchwałę o powszechnym udziale w górnośląskiej kampanii plebiscytowej i gdy nastąpiło zawieszenie broni w walkach polsko-bolszewickich, polska młodzież, a wśród niej Zarzycka, wyruszyła na Górny Śląsk. Zgłosiła się jako jedna z pierwszych. Wyjechała w końcu listopada 1920 w kilkuosobowej grupie studentów z Uniwersytetu Lwowskiego i Politechniki Lwowskiej. Aby wjechać na Śląsk, musiała uzyskać wizę wjazdową we francuskim konsulacie w Warszawie, gdyż Śląsk znajdował się wówczas pod nadzorem Komisji Międzysojuszniczej. W paszporcie wpisano jej wówczas zawód „nauczycielka”.
Wspólnie z m.in. Janiną Giżycką i Haliną Stęślicką pracowała w Wydziale Prasowym i Organizacyjnym Polskiego Komisariatu Plebiscytowego. Organizowały one wiece i wygłaszały odczyty na temat m.in. szkolnictwa i reformy rolnej. Pisała artykuły i wierszyki do „Strzechy Śląskiej” pod pseudonimem „Iskra”. Jej pierwszy wiersz o Śląsku "Z ziemi śląskiej" (grudzień 1920) został opublikowany na początku stycznia 1921 we lwowskiej gazecie „Wiek Nowy”.
Wchodziła w skład redakcji pisma „Powstaniec”, w której prócz niej działali Ludwik Ręgorowicz (jej późniejszy mąż), Jerzy Czoponowski, Zdzisław Wilusz. Dołączyła do zespołu redakcyjnego w 1921, kiedy redakcja mieściła się Bielszowicach. Weszła w skład Wydziału Prasowego Grupy „Wschód”.
Następnie 16 maja redakcja została przeniesiona do budynku szkoły powszechnej przy ul. Rawy na Zawodziu i odtąd jej samodzielność ograniczono. Weszła w skład Wydziału Prasowego Naczelnej Komendy Wojsk Powstańczych Górnego Śląska, mieszczącego się w Szopienicach; odtąd „Powstaniec” miał być naczelnym organem powstania. Następnie druk pisma przeniesiono do zakładów Karola Miarki w Mikołowie, gdzie zamieszkał na stałe prof. Wilusz, aby na miejscu przypilnować wydawnictwo.
Prócz dostarczania materiału do „Powstańca" redakcja pełniła także funkcję biura prasowego, przekazując informacje przedstawicielom pozostałej prasy, której reprezentanci codziennie rano przychodzili po wiadomości. W redakcji zajmowano się również układaniem różnych ulotek i odezw. Zredagowano też kilka numerów pisma powstańczego w języku niemieckim.
Swoje teksty Zarzycka podpisywała najczęściej imieniem i inicjałem nazwiska lub inicjałami imienia i nazwiska. Krytycznie wyrażała się na temat polityki Anglii wobec Polski. Była zwolenniczką zdecydowanej postawy powstańców aż do osiągnięcia zamierzonych celów, czyli do wywalczenia przynależności Górnego Śląska do Polski. Na łamach „Powstańca” zamieszczała też "Obrazki z powstania" w odcinkach.
Pisała sporadycznie okolicznościowe wiersze, np. "Chcą sprzedać kraj nasz dyplomaci", "Dziś jedna tylko jest granica". W majowym numerze „Powstańca" znaleźć możemy wiersz jej pióra:
Niektóre jej wiersze stały się tekstami powstańczych piosenek: "Nie złożym broni", "Dziś jedna tylko jest granica", "Powstańców nie wiążą wersalskie traktaty" i "Gdy handlarska Anglia, Włochy i Prusacy" oraz "Chcą sprzedać kraj nasz dyplomaci" (śpiewana na melodię "Marsylianki").
Prawdopodobnie w czerwcu 1921 opuściła redakcję. W prośbie o zwolnienie z pracy wystosowanej do szefa Oddziału II NDWP z 9 czerwca 1921 jako powód podała niezgodność jej przekonań osobistych z linią polityki prowadzonej wobec powstania. Prawdopodobnie chodziło o dążenie przywódców powstania do jego likwidacji, z czym się nie zgadzała. Przyczyna może leżeć także w zaostrzeniu się sprzeczności między Wojciechem Korfantym a grupą piłsudczykowską, do której prawdopodobnie należeli Zarzycka wraz z Wiluszem. Powodem odejścia Zarzyckiej i Wilusza mógł być też fakt, że w redakcji umacniały się coraz bardziej wpływy endeckie. Na przełomie maja i czerwca na łamach „Powstańca” przedrukowano szereg artykułów z endeckich pism warszawskich – „Rzeczypospolitej” i „Gazety Warszawskiej”. Były to artykuły autorstwa Stanisława Strońskiego, Kazimierza Smogorzewskiego oraz Henryka Korab-Kucharskiego. Treść ostatnich numerów „Powstańca" świadczy o tym, że w jego redakcji umocniły się wpływy endecko-chadeckie.
10 stycznia 1922 Olga Zarzycka wzięła ślub z redakcyjnym kolegą, Ludwikiem Ręgorowiczem.
Po wyjeździe ze Śląska kontynuowała przerwane studia na polonistyce i historii. W latach 1922–1927 pracowała jako nauczycielka w prywatnym żeńskim seminarium nauczycielskim w Poznaniu. Wróciła na Śląsk w 1927, kiedy to Ludwik Ręgorowicz został zatrudniony w wydziale oświecenia publicznego Urzędu Wojewódzkiego w Katowicach. Olga w tym okresie pracowała społecznie w Związku Obrony Kresów Zachodnich i w Towarzystwie Polek. Współorganizowała Śląski Komitet Pracy Kobiet na Powszechnej Wystawy Krajowej w Poznaniu w 1929, która zapoczątkowała Międzynarodowe Targi Poznańskie. Z jej inicjatywy (wraz ze Stefanią Eckertową) powstała "Księga pamiątkowa pracy społeczno-narodowej kobiet na Śląsku od roku 1880 do roku 1922", zbiór wspomnień kobiet m.in. z okresu powstań śląskich i plebiscytu, prezentowany podczas PeWuKa. Wygłaszała również prelekcje w katowickiej rozgłośni Polskiego Radia. Publikowała wiersze w „Zaraniu Śląskim” i w „Polsce Zachodniej”. Nazywano ją „śląską Iłłakowiczówną” ze względu na szczególny stosunek do Piłsudskiego.
W 1931 na łamach wydawanej w Poznaniu „Strażnicy Zachodniej” zamieściła pionierskie opracowanie twórczości literackiej okresu powstań śląskich i plebiscytu. W 1932 uzyskała doktorat na UJ. Opublikowała m.in. "Od regionu – do człowieka. Nowe kierunki w polskiej literaturze śląskiej" (1934–1935).
W 1935 razem z mężem przeniosła się do Warszawy. W czasie II wojny światowej prowadziła tajne nauczanie w Rembertowie, gdzie pracowała również po wojnie. W 1947 Ręgorowiczowie powrócili na Śląsk, gdzie Olga pracowała jako polonistka w Liceum dla Dorosłych w Katowicach. W 1950 ponownie zamieszkali w Warszawie.
W 1967 przeszła na emeryturę. W tym samym roku została odznaczona Śląskim Krzyżem Powstańczym. W 1972 została awansowana do stopnia porucznika za udział w powstaniach śląskich.
W 1982 uczestniczyła w Krakowie w uroczystości pięćdziesięciolecia swojego doktoratu. 14 maja tegoż roku brała udział w ceremonii przy pomniku upamiętniającym powstania śląskie i wielkopolskie na Cmentarzu Wojskowym na Powązkach w Warszawie.
Zmarła 2 maja 1986.
Upamiętnienie.
Była jedną z 30 bohaterek wystawy „60 na 100. SĄSIADKI. Głosem Kobiet o powstaniach śląskich i plebiscycie” powstałej w 2019 i opowiadającej o roli kobiet w śląskich zrywach powstańczych i akcji plebiscytowej. Koncepcję wystawy, scenariusz i materiały przygotowała Małgorzata Tkacz-Janik, a grafiki Marta Frej.

</doc>
<doc id="5042503" url="https://pl.wikipedia.org/wiki?curid=5042503" title="Audita tremendi">
Audita tremendi

Audita tremendi – bulla papieża Grzegorza VIII z 29 października 1187 roku.
Została wystawiona w pierwszych dniach urzędowania Grzegorza VIII jako odpowiedź na wieść o klęsce wojsk krzyżowców pod Hittin 4 lipca 1187 roku. Papież wezwał cały świat chrześcijański do podjęcia działań mających na celu przeciwstawienie się muzułmańskim podbojom. W tekście dokumentu nie ma wzmianki o upadku Jerozolimy, który nastąpił 2 października 1187, jako że wiadomość o tym wydarzeniu nie dotarła jeszcze do Europy. Oznacza to również, iż to nie upadek stolicy Królestwa Jerozolimskiego stanowił decydujący czynnik wpływający na wydanie bulli, lecz był nim katastrofalny wynik starcia pod Hittin, a szczególnie wieść o utracie w walce relikwii Krzyża Prawdziwego.
Podobnie jak inne papieskie bulle, "Audita tremendi" wzięła swój potoczny tytuł od pierwszych słów tekstu, które brzmiały: "Audita tremendi severitate judicii, quod super terram Jerusalem divina manus exercuit..." ("Usłyszawszy o srogości straszliwego sądu, którym boska ręka nawiedziła krainę Jerozolimską..."). Ze względu na specyfikę łacińskiej gramatyki, tytuł sam w sobie nie ma większego sensu od strony językowej.
Jako że dokument został ogłoszony już w 8 dni od wyboru papieża Grzegorza VIII, historycy podejrzewają, że pierwsze szkice musiał napisać już papież Urban III przed swoją śmiercią. Bulla zachowała się do naszych czasów w czterech oddzielnych wydaniach, na podstawie których później sporządzano kopie. Trzy wydania wystawiła kancelaria Grzegorza VIII w dniach: 29 października, 30 października oraz 3 listopada 1187. Czwarte wydanie było z kolei dziełem papieża Klemensa III i zostało opatrzone datą 2 stycznia 1188. Wydania różniły się drobnymi korektami gramatycznymi i kancelaryjnymi, jak również niektórymi zwrotami, kładącymi akcent na inne aspekty papieskiego wezwania. Wraz z licznymi dowodami na pomyłki kopistów może to wskazywać na dynamikę sytuacji i dążenie do jak najszybszego rozpropagowania bulli w Europie. 
W tekście bulli papież Grzegorz VIII zwrócił uwagę, że boski gniew był wynikiem grzesznego życia chrześcijan nie tylko na Bliskim Wschodzie, ale także (a nawet przede wszystkim) w całej Europie, wobec czego cały Kościół musi wziąć na siebie odpowiedzialność za upadek Królestwa Jerozolimskiego. Drogą do naprawy swoich przewinień miał być żal za grzechy oraz uczestnictwo w nowej, powszechnej krucjacie. Bulla "Audita tremendi" jest uznawana za oficjalne wezwanie papieskie, które zapoczątkowało działania prowadzące do Trzeciej Krucjaty. 
Łaciński tekst bulli.
Poniżej znajduje się tekst pierwszego wydania bulli z 29 października 1187 roku. Zestawienie i powrównanie wszystkich czterech wydań ze sobą można znaleźć w: Smith, "Audita Tremendi", ss. 88-101 (patrz bibliografia).
""Gregorius episcopus, servus servorum Dei, universis Christi fidelibus ad quos litterae istae pervenerint, salutem et apostolicam benedictionem. Audita tremendi severitate judicii, quod super terram Jerusalem divina manus exercuit, tanto sumus nos et fratres nostri horrore confusi, tantisque afflicti doloribus, ut non facile nobis occurreret, quid agere aut quid facere deberemus, nisi quod Psalmista deplorat, et dicit: “Deus, venerunt gentes in haerediatem tuam, coinquinaverunt templum sanctum tuum, posuerunt Jerusalem in pomorum custodiam, carnes sanctorum tuorum bestiis terrae, et escas volatilibus coeli, etc” [Psalm 78:1–2]. Ex occasione quippe dissensionis quae malitia hominum ex suggestione diaboli facta est nuper in terra, accessit Saladinus cum multitudine armatorum ad partes illas, et occurentibus eis rege, et episcopis, et Templariis, et Hospitalariis, baronibus ac militibus cum populo terrae, et cruce Dominica, per quam ex memoria et fide passionis Christi, qui pependit, et genus humanum redemit, certum solebat esse tutamen, et contra paganorum incursus desiderata defensio, facta congressione inter eos, et superata parte nostrorum, capta est crux Dominica, trucidati episcopi, captus est rex, et universi fere aut occisi gladio, aut hostilibus manibus deprehensi, ita ut paucissimi per fugam dicantur elapsi. Ipsi quoque Templarii et Hospitalarii in ejus oculis decollati. Superato autem exercitu, qualiter subsequenter invaserint et rapuerint universa, ita ut non nisi pauca loca remansisse dicantur, quae in eorum non devenerint potestatem, non credimus nostris litteris explicandum. Nos autem, licet cum propheta dicere habeamus: “Quis det capiti meo aquam, et oculis meis fontem lacrymarum, et plorabo nocte ac die interfectos populi mei?” [Jeremiah 9:1] non tamen adeo dejicere nos debemus, ut in diffidentiam decidamus, et credamus Deum ita populo iratum, ut quod communium faciente multitudine peccatorum fieri permisit iratus, non cito per misericordiam poenitentia placatus alleviet, et post lacrymationem et fletum exsultationem inducat. Quisquis sane in tante lugendi materia, si non corpore, saltem corde non luget, non tantum fidei Christianae, quae cum omnibus dolentibus docet esse dolendum, sed ipsius est humanitatis nostrae oblitus, cum ex ipsa periculi magnitudine ac feritate barbarica Christianorum sanguinem sitiente, ac totam suam in hac apponente virtutem, ut profanare sancta, et titulum Dei valeant auferre de terra, quod nos tacemus, discretus quisque valeat aestimare. Sane cum prophetae toto prius studio laboraverunt, postmodum apostoli, et sequaces eorum, ut divinus cultus esset in terra illa, et ad omnia climata mundi ex ea deflueret, imo, quod maximum et ineffabile est, Deus, qui voluit incarnari, per quem facta sunt universa, per ineffabilem sapientiam et incomprehensibilem misericordiam suam, per infirmitatem carnis esuriem, sitim, crucem, et mortem et resurrectionem, salutem nostram ibi voluit operari, juxta quod dicitur: “Qui operatus est salutem in medio terrae” [Psalm 74:12] per seipsum ad hoc dignatus est laborare, nec lingua dicere, nec sensus cogitare potest, quantum nobis et universo dolendum sit populo Christiano, quod id nunc perpessa est terra illa, quod sub veteri populo legitur pertulisse. Nos autem credere non debemus quod ex injustitia Judicis ferientis, sed ex iniquitate potius populi delinquentis, ista provenerunt, cum legamus quod, quando populus convertebatur ad Dominum, persequebatur unus mille, et duo fugabant decem millia, imo, ipso populo quiescente, exercitum Sennacherib angelica manu consumptum. Sed et terra illa devoravit habitatores suos, et nec diu habere quietum statum, nec transgressores legis divinae potuit retinere, doctrinam et exemplum tribuens illis qui ad coelestem Jerusalem intenderent, quod non possunt ad eam nisi per exercitium boni operis et per tentationes plurimas pervenire. Potuerunt autem ista timeri jampridem, quando Arroasia, et alia terra in potestatem transiit paganorum, et fuisset bene provisum, si populus qui remansit, ad poenitentiam rediisset; et Deum, quem praevaricatione offenderat, conversione placasset. Nec enim subito venit ira ejus, sed et ultionem differt, et tempus tribuit poenitenti. Tandem vero, qui in misericordia judicium non amittit, vindictam suam ad poenam transgredientium et cautelam salvandorum exercet. Porro nos, qui in tanta terrae illius contritione non solum peccatum habitatorum illius, sed et nostrum et totius populi Christiani debemus attendere ac vereri, ne quod reliquum est illius terrae depereat, et in alias etiam potestas eorum desaeviat regiones, cum ex omnibus partibus inter reges et principes, civitates et civitates dissensiones audiamus et scandala, ut lugere cum propheta et dicere valeamus: “Non est veritas, non est scientia Dei in terra, mendacium, homicidium et adulterium inundaverunt, et sanguis sanguinem contigit” [Hosea 4:1–2]. Unde hoc universis est cogitandum, imo et agendum, ut peccata nostra castigatione voluntaria emendantes, per poenitentiam et opera pietatis convertamur ad Dominum Deum nostrum, et in nobis primo quod male gessimus emendemus; deinde feritatem et malitiam hostium attendamus; et quod illi contra Deum tentare non timent, nos pro Deo, agere nullatenus haesitemus. Cogitate itaque, filii, qualiter in hunc mundum venistis, et qualiter exituri estis, et qualiter transeant universa, et pariter transeatis et vos; et poenitendi ac bene agendi tempus, quantum spectat ad vos, cum gratiarum actione recipite, et date vestra, date post vos ipsos, quia non estis ex vobis, nec quidquam a vobis habetis, qui nec culicem unum potestis facere super terram. Nec dicimus: dimittite, sed, praemittite in coeleste horreum quae habetis, et deponite apud eum, apud quem aerugo ea non demolitur, aut tinea, nec fures effodiunt, et furantur; laborantes ad recuperationem terrae illius, in qua pro salute nostra veritas de terra orta est, et sustinere pro nobis crucis patibulum non despexit; et nolite ad lucrum vel gloriam temporalem attendere, sed voluntatem Dei, qui pro fratribus animas in seipso docuit esse ponendas, et ei vestras commendate divitias, quas, sive volentes, sive nolentes, nescitis tandem quibus haeredibus sitis relicturi. Non est equidem novum, quod terra illa judicio divino percutitur, sed nec insolitum, ut flagellata et castigata misericordiam consequatur. Poterit Dominus quidem sola eam voluntate servare, sed non habemus ei dicere cur ita fecerit. Voluit enim forsitan experiri, et in notitiam ducere aliorum, si quis sit intelligens aut requirens Deum, qui oblatum sibi poenitentiae tempus hilariter amplectatur, et animam ponendo pro fratribus consummetur in brevi, et compleat tempora multa. Attendite qualiter Machabaei zelo divinae legis accensi, pro fratribus liberandis extrema quaeque pericula sunt experti, et non solum substantias, sed et personas pro fratrum docuerint salute ponendas, exhortantes seipsos atque dicentes: “Accingimini, et estote filii potentes, quoniam melius est nobis mori in bello quam videre mala gentis nostrae et sanctorum” [1 Machabees 3:58– 59]. Et quidem illi sub una constituti lege fuerunt, vos per incarnationem Domini nostri Jesu Christi ad lucem veritatis adducti, et multis exemplis instructi sanctorum, sine trepidatione aliqua faciatis, et non timeatis dare terrena et pauca, et breviter duratura, quibus illa bona promissa sunt, et reposita, quae nec oculus vidit, nec auris audivit, nec in cor hominis ascenderunt, de quibus dicit Apostolus: “Quod non sunt condignae passiones hujus temporis ad futuram gloriam quae revelabitur in nobis” [Romans 8:18]. Eis autem qui corde contrito et humiliato spiritu, itineris hujus laborem assumpserint, et in poenitentia peccatorum et fide recta decesserint, plenam suorum criminum indulgentiam, et vitam pollicemur aeternam. Sive autem supervixerint, sive mortui fuerint, de omnibus peccatis suis, de quibus rectam confessionem fecerint, impositae satisfactionis relaxationem de omnipotentis Dei misericordia, et apostolorum Petri et Pauli auctoritate et nostra, se noverint habituros. Bona quoque ipsorum, ex quo crucem acceperint, cum suis familiis, sub sanctae Romanae Ecclesiae, nec non et archiepiscoporum, et episcoporum, et aliorum praelatorum Ecclesiae Dei protectione consistant; et nullam de his quae in susceptione crucis quiete possederunt, donec de ipsorum reditu vel obitu certissime cognoscatur, sustineant quaestionem, sed bona eorum integra interim maneant et quieta. Ad dandas quoque usuras, si tenentur alicui, non cogantur. Nec eant in vestibus pretiosis, et cum canibus, sive avibus, aut aliis quae ostentationi potius et lasciviae, quam necessariis videantur usibus deservire; sed in modesto apparatu, et habitu, in quo poenitentiam potius agere quam inanem affectare gloriam videantur. Datum Ferrariae quarto Kalendas Novembris, indictione sexta"."

</doc>
<doc id="5042504" url="https://pl.wikipedia.org/wiki?curid=5042504" title="Marco Bizot">
Marco Bizot

Marco Bizot (ur. 10 marca 1991 w Hoorn) – holenderski piłkarz grający na pozycji bramkarza we francuskim klubie Stade Brestois.
Kariera piłkarska.
Swoją karierę piłkarską Bizot rozpoczął w SV Westfriezen. Następnie w 2000 roku podjął treningi w akademii Ajaksu. W 2011 roku po grze w młodzieżowej drużynie został wypożyczony do drugoligowego SC Cambuur. 8 sierpnia 2011 zadebiutował w nim w wygranym 4:2 wyjazdowym meczu z AGOVV Apeldoorn. W Cambuur spędził rok.
W lipcu 2012 Bizot został sprzedany za 125 tysięcy euro do FC Groningen. 20 stycznia 2013 zaliczył w nim debiut w Eredivisie w przegranym 0:2 domowym meczu z FC Utrecht. W Groningen grał przez dwa sezony.
Latem 2014 roku Bizot przeszedł do belgijskiego KRC Genk. Swój debiut w Genku zanotował 27 lipca 2014 w przegranym 1:3 wyjazdowym meczu z KV Mechelen. W sezonach 2015/2016 i 2016/2017 był podstawowym bramkarzem Genku.
W czerwcu 2016 Bizot przeszedł na zasadzie wolnego transferu do AZ Alkmaar. 12 sierpnia 2017 roku zadebiutował w nim w przegranym 2:3 wyjazdowym meczu z PSV Eindhoven. W sezonie 2019/2020 wywalczył z AZ wicemistrzostwo Holandii.
Kariera reprezentacyjna.
Bizot występował w reprezentacji Holandii U-21. W 2013 roku był rezerwowym bramkarzem dla Jeroena Zoeta na Mistrzostwach Europy U-21, na których Holandia dotarła do półfinału. 11 listopada 2020 zadebiutował w reprezentacji Holandii w zremisowanym 1:1 towarzyskim meczu z Hiszpanią, rozegranym w Amsterdamie.

</doc>
<doc id="5042505" url="https://pl.wikipedia.org/wiki?curid=5042505" title="Old Government House">
Old Government House



</doc>
<doc id="5042508" url="https://pl.wikipedia.org/wiki?curid=5042508" title="Corona 111">
Corona 111

Corona 111 – amerykański wojskowy satelita rozpoznawczy przeznaczony do wykonywania zdjęć powierzchni Ziemi. Trzydziesty piąty statek serii KeyHole-4A tajnego programu CORONA. Kapsuły powrotne odzyskano w locie nad Pacyfikiem 16 sierpnia (1036-1) i 22 sierpnia (1036-2) 1966 roku. 
Opis.
Głównym komponentem satelity były dwie szerokokątne kamery wyprodukowane przez Itek Corporation, z obiektywem o ogniskowej 610 mm, ze średnicą soczewek 180 mm. Kamery obsługiwały czarno-białą błonę fotograficzną o szerokości 70 mm wyprodukowaną przez firmę Eastman Kodak. Uzyskiwana rozdzielczość zdjęć dochodziła do 170 linii na 1 milimetr filmu. Film po naświetleniu był przesuwany za pomocą zestawu rolek do odpowiedniej kapsuły. Na początku misji naświetlony film był przekazywany do kapsuły nr 1, która następnie oddzielała się od satelity, lądowała na spadochronie w rejonie Pacyfiku i była przechwytywana podczas opadania przez specjalnie do tego przystosowany samolot. Następnie cykl powtarzano w odniesieniu do kapsuły nr 2.
Stabilizację satelity zapewniał system składający się z dodatkowej kamery i silników korekcyjnych. Kamera ta skierowana na wybrane gwiazdy, gwarantowała, że główne kamery szerokokątne są skierowane w kierunku Ziemi. W przypadku wykrycia tendencji do utraty kontaktu z gwiazdami, uruchamiane były silniczki korekcyjne. 
Misja.
Misja rozpoczęła się 9 sierpnia 1966 roku, kiedy rakieta Thorad SLV-2G Agena D wyniosła z kosmodromu Vandenberg na niską orbitę okołoziemską 35. satelitę z serii KH-4A. Po znalezieniu się na orbicie KH-4A 1036 otrzymał oznaczenie COSPAR 1966-072A. Śledzeniem i sterowaniem satelitą zajmował się naziemny ośrodek Satellite Test Center w Sunnyvale.
Kapsuła 1036-1 lądowała na Pacyfiku 16 sierpnia, 1036-2 lądowała 22 sierpnia 1966 roku.
Jakość wykonanych przez satelitę zdjęć uznano za dobrą, nieco lepsze były zdjęcia z drugiej części misji 1036-2, z powodu lepszych warunków atmosferycznych. Wśród drobnych wad systemu zauważono niepełną ochronę błony fotograficznej przed niepożądanym naświetleniem, a także odciśnięcie śladu rolek na błonie fotograficznej i jej drobne zarysowania. 40 procent czasu misji przebiegało w warunkach zachmurzenia fotografowanego terenu. Satelita podczas trwającej 14 dni misji, wykonał 119 przelotów nad fotografowanymi celami.
Satelita spłonął w atmosferze 11 września 1966 roku.

</doc>
<doc id="5042515" url="https://pl.wikipedia.org/wiki?curid=5042515" title="Mister Warszawy">
Mister Warszawy

Mister Warszawy – tytuł nadawany warszawskim budynkom w latach 1959–1980 przez dziennik „Życie Warszawy”.
Opis.
Mister Warszawy to tytuł, który był nadawany wybudowanym w Warszawie budynkom w ramach konkursu organizowanego przez „Życie Warszawy”. Jego pierwsza edycja odbyła się w 1960 roku i obejmowała obiekty z 1959. Wśród kryteriów wyboru znajdowały się walory architektoniczne i funkcjonalne, a także jakość wykonania i stosunek ceny do jakości. Budynki miały być wzorem i zachęcać projektantów i wykonawców do osiągania jak najlepszych wyników. Propozycje kandydatów mogli zgłaszać mieszkańcy Warszawy, a także organizacje i instytucje związane z architekturą i budownictwem. W skład jury dokonującego wyboru wchodzili m.in. przedstawiciele redakcji, urzędu miasta, warszawskiego oddziału Stowarzyszenia Architektów Polskich, Polskiego Związku Inżynierów i Techników Budownictwa, Stołecznego Zarządu Rozbudowy Miasta, Stołecznego Komitetu Frontu Jedności Narodu oraz związków zawodowych. Pierwszym zwycięzcą został budynek mieszkalny przy ul. Kredytowej 8 zaprojektowany przez Wacława Kłyszewskiego, Jerzego Mokrzyńskiego i Eugeniusza Wierzbickiego. Każdorazowo wyniki ogłaszano na łamach dziennika.
Początkowo konkurs miał być wydarzeniem jednorazowym zorganizowanym z okazji jubileuszu 15-lecia dziennika. Jednak duże zainteresowanie spowodowało, iż zaczęto organizować kolejne edycje co roku. W pierwszych pięciu latach każdorazowo wyłaniano 10 budynków-kandydatów, prezentowano je z opisami i fotografiami na łamach czasopisma, zbierano opinie mieszkańców w czasie wizji lokalnej, a ostateczną decyzję o konkretnych wyborach podejmowało jury. W ramach nagród architekci otrzymywali dzieła sztuki, kierownicy budowy i majstrzy nagrodę pieniężną ufundowaną przez Ministerstwo Budownictwa, a sam budynek otrzymywał tytuł „Mistera Warszawy” i odpowiednią tablicę pamiątkową.
Do 1966 roku w rywalizacji brały udział wyłącznie budynki mieszkalne, w kolejnych latach dopuszczono także budynki użyteczności publicznej. W 1969 roku oraz w 1978 roku przyznano trzy równorzędne pierwsze nagrody. Obiekty, od edycji za 1961 rok, mogły zdobywać też miano Wicemistera Warszawy oraz wyróżnienia. W 1974 roku zorganizowano ankietę wśród czytelników z prośbą o wskazanie wśród dotychczas nagradzanych obiekt, który zasługuje na tytuł Mistera Warszawy 30-lecia. Zdobył go Wydział Farmacji Akademii Medycznej przy ul. Banacha 1a (Mister 1970), drugie miejsce zajął zespół wypoczynkowy Warszawianka (Mister 1972), a trzecie Dworzec Wschodni (Mister 1969).
Ostatnim rokiem, za który przyznawano nagrody był 1980. Konkurs został zawieszony na okres 1982–1986, jednak nigdy nie został wznowiony. Od 1987 miał swoją kontynuację jako Mister Warszawy II, gdzie zasady zmodyfikowano w ten sposób, że wybierano najlepiej utrzymany budynek.
Podobne konkursy architektoniczne były organizowane także w innych polskich miastach. Towarzystwo Miłośników Wrocławia i dziennik „Słowo Polskie” od 1961 roku wybierali Mistera Wrocławia, od 1962 „Kurier Szczeciński” przyznawał Mistery Szczecina. Mister Krakowa z kolei organizowany był przez pismo „Echo Krakowa”. Mister Warszawy był też wprost inspiracją dla konkursu „Mister Budownictwa” organizowanego od 1969 roku przez „Dziennik Wieczorny” i Tygodnik Budowlanych „Profile” na terenie ówczesnych województw: bydgoskiego, toruńskiego i włocławskiego.

</doc>
<doc id="5042517" url="https://pl.wikipedia.org/wiki?curid=5042517" title="Pablo Rosario">
Pablo Rosario

Pablo Paulino Rosario (ur. 7 stycznia 1997 w Amsterdamie) – holenderski piłkarz dominikańskiego pochodzenia grający na pozycji środkowego pomocnika. Od 2016 jest zawodnikiem klubu PSV Eindhoven.
Kariera piłkarska.
Swoją karierę piłkarską Rosario rozpoczął w 2007 w AVV Swift. Następnie grał w juniorach Feyenoordu (2008), AFC DWS (2008–2010), Ajaksu (2010–2014) i Almere City FC (2014–2015). W 2015 roku awansował do kadry pierwszego zespołu Almere City. 7 sierpnai 2015 zadebiutował w nim w drugiej lidze holenderskiej w zremisowanym 3:3 domowym meczu z VVV Venlo. W Almere City spędził rok.
Latem 2016 Rosario przeszedł do PSV Eindhoven, gdzie początkowo grał w młodzieżowym zespole. W 2017 roku awansował do pierwszego zespołu PSV. 27 sierpnia 2017 zadebiutował w nim w Eredivisie w wygranym 2:0 domowym meczu z Rodą JC Kerkrade, gdy w 85. minucie tego meczu zmienił Hirvinga Lozano. W sezonie 2017/2018 wywalczył z PSV mistrzostwo Holandii, a w sezonie 2018/2019 został wicemistrzem kraju.
Kariera reprezentacyjna.
Rosario występował w młodzieżowych reprezentacjach Holandii – U-19, U-20 i U-21. W 2016 roku z kadrą U-19 wystąpił na Mistrzostwach Europy U-19. 16 października 2018 zadebiutował w reprezentacji Holandii w zremisowanym 1:1 towarzyskim meczu z Belgią, rozegranym w Brukseli. W 46. minucie tego meczu zmienił Matthijsa de Ligta.

</doc>
<doc id="5042525" url="https://pl.wikipedia.org/wiki?curid=5042525" title="Aaron Herrera">
Aaron Herrera

Aaron Joseph Herrera (ur. 6 czerwca 1997 w Las Cruces) – amerykański piłkarz pochodzenia gwatemalskiego występujący na pozycji prawego obrońcy w amerykańskim klubie CF Montréal oraz w reprezentacji Stanów Zjednoczonych.
Kariera klubowa.
Real Salt Lake.
15 grudnia 2017 podpisał kontrakt z klubem Real Salt Lake. Zadebiutował 26 maja 2018 w meczu Major League Soccer przeciwko Seattle Sounders (0:1).
Kariera reprezentacyjna.
Stany Zjednoczone U-20.
W 2015 roku otrzymał powołanie do reprezentacji Stanów Zjednoczonych U-20. Zadebiutował 6 października 2015 w meczu towarzyskim przeciwko reprezentacji Niemiec U-20 (8:1). 9 maja 2015 otrzymał powołanie na Mistrzostwa Świata U-20 2017. Na Mundialu U-20 2017 zadebiutował 22 maja 2017 w meczu fazy grupowej przeciwko reprezentacji Ekwadoru U-20 (3:3).
Stany Zjednoczone U-23.
W 2019 roku otrzymał powołanie do reprezentacji Stanów Zjednoczonych U-23. Zadebiutował 14 listopada 2019 w meczu towarzyskim przeciwko reprezentacji Brazylii U-23 (1:0).
Stany Zjednoczone.
W 2021 roku otrzymał powołanie do reprezentacji Stanów Zjednoczonych. Zadebiutował 1 lutego 2021 w meczu towarzyskim przeciwko reprezentacji Trynidadu i Tobago (7:0).

</doc>
<doc id="5042528" url="https://pl.wikipedia.org/wiki?curid=5042528" title="Alex Král">
Alex Král

Alex Král (ur. 19 maja 1998 w Koszycach) – czeski piłkarz grający na pozycji defensywnego pomocnika w angielskim klubie West Ham United, do którego jest wypożyczony ze Spartaku Moskwa.
Kariera piłkarska.
Swoją karierę piłkarską Král rozpoczął w klubie Moravská Slavia Brno. Następnie trenował w juniorach Zbrojovki Brno i FK Teplice. W 2017 roku został zawodnikiem pierwszego zespołu Teplic. 7 maja 2017 zadebiutował w nim w pierwszej lidze czeskiej w wygranym 2:0 wyjazdowym meczu z FC Hradec Králové. W zespole Teplic grał do końca 2018 roku.
W styczniu 2019 roku Král przeszedł za kwotę 900 tysięcy euro do Slavii Praga. 9 lutego 2019 zadebiutował w Slavii w wygranym 2:0 domowym meczu z FK Teplice. W sezonie 2018/2019 wywalczył ze Slavią dublet – mistrzostwo oraz Puchar Czech. W sezonie 2019/2020 przyczynił się do wywalczenia przez Slavię kolejnego mistrzostwa kraju.
1 września 2019 Král przeszedł za 11,5 miliona euro do Spartaka Moskwa. Swój debiut w Spartaku zaliczył 14 września 2019 w przegranym 1:2 domowym meczu z Urałem Jekaterynburg.
31 sierpnia 2021 Král przeszedł na roczne wypożyczenie wraz z opcja wykupu do West Ham United F.C z klubu Spartak Moskwa (piłka nożna) 
Kariera reprezentacyjna.
Král występował w młodzieżowych reprezentacjach Czech – U-17, U-18, U-19, U-20 i U-21. W 2015 roku z kadrą U-17 wystąpił na Mistrzostwach Europy U-17, w 2017 roku z kadrą U-19 na Mistrzostwach Europy U-19, na których dotarł z Czechami do półfinału.
26 marca 2019 Král zadebiutował w reprezentacji Czech w przegranym 1:3 towarzyskim meczu z Brazylią, rozegranym w Pradze. W 46. minucie tego meczu zmienił Davida Pavelkę. 14 października 2019 w towarzyskim meczu z Irlandią Północną (2:3) strzelił pierwszego gola w kadrze narodowej.

</doc>
<doc id="5042544" url="https://pl.wikipedia.org/wiki?curid=5042544" title="Dimitry Caloin">
Dimitry Caloin

Dimitry Caloin (ur. 8 maja 1990 w Limoges) – madagaskarski piłkarz pochodzenia francuskiego występujący na pozycji pomocnika we francuskim klubie FC Fleury 91 oraz w reprezentacji Madagaskaru.
Kariera klubowa.
Limoges FC.
1 lipca 2010 podpisał kontrakt z klubem Limoges FC. Zadebiutował 11 grudnia 2011 w meczu Puchar Francji przeciwko Toulouse Rodéo FC (1:2). W 2012 został na stałe przesunięty do pierwszego zespołu. W Championnat National 3 zadebiutował 25 sierpnia 2012 w meczu przeciwko SO Cholet (0:0). Pierwszą bramkę zdobył 20 października 2012 w meczu ligowym przeciwko Poitiers FC (3:0). W sezonie 2013/14 jego zespół zajął drugie miejsce w tabeli i awansował do wyższej ligi. W Championnat National 2 zadebiutował 23 sierpnia 2014 w meczu przeciwko US Concarneau (2:0). Pierwszą bramkę w lidze zdobył 30 sierpnia 2014 w meczu przeciwko FC Nantes II (2:2).
SO Cholet.
17 czerwca 2017 przeszedł do drużyny SO Cholet. Zadebiutował 4 sierpnia 2017 w meczu Championnat National przeciwko US Créteil-Lusitanos (0:5).
Les Herbiers VF.
1 lipca 2018 podpisał kontrakt z zespołem Les Herbiers VF. Zadebiutował 11 sierpnia 2018 w meczu Championnat National 2 przeciwko Stade Bordelais (1:0). Pierwszą bramkę zdobył 24 listopada 2018 w meczu ligowym przeciwko Stade Montois (3:2).
FC Villefranche.
1 sierpnia 2019 przeszedł do klubu FC Villefranche. Zadebiutował 18 października 2019 w meczu Championnat National przeciwko Gazélec Ajaccio (2:0).
FC Fleury 91.
1 lipca 2020 podpisał kontrakt z drużyną FC Fleury 91. Zadebiutował 14 lutego 2021 w meczu Puchar Francji przeciwko CS Louhans-Cuiseaux (0:1).
Kariera reprezentacyjna.
Madagaskar.
W 2017 roku otrzymał powołanie do reprezentacji Madagaskaru. Zadebiutował 9 czerwca 2017 w meczu kwalifikacji do Pucharu Narodów Afryki 2019 przeciwko reprezentacji Sudanu (1:3). 16 maja 2019 otrzymał powołanie na Puchar Narodów Afryki 2019. W Pucharze Narodów Afryki 2019 zadebiutował 7 lipca 2019 w meczu 1/8 finału przeciwko reprezentacji Demokratycznej Republiki Konga (2:2 k. 4:2).
Życie prywatne.
Caloin urodził się w Limoges, we Francji. Jego matka jest pochodzenia madagaskarskiego, a on sam posiada dwa obywatelstwa.

</doc>
<doc id="5042545" url="https://pl.wikipedia.org/wiki?curid=5042545" title="Łukasz Żyta">
Łukasz Żyta

Łukasz Żyta (ur. 11 czerwca 1975 w Bydgoszczy) – polski perkusista jazzowy, muzyk sesyjny, pedagog.
Życiorys.
W 1994 roku ukończył Państwową Szkołę Muzyczną I i II stopnia im. Artura Rubinsteina w Bydgoszczy. Następnie podjął studia na Wydziale Jazzu i Muzyki Rozrywkowej w klasie perkusji jazzowej dr. Adama Buczka na Akademii Muzycznej w Katowicach, które ukończył z wyróżnieniem w 1998 roku. 
Na krajowej scenie jazzowej zadebiutował w 1993 roku, podczas konkursu Jazz Juniors w Krakowie, występując z zespołem Youth Formation. Z zespołem Joint Venture został laureatem I nagrody na Festiwalu Jazz Juniors w Krakowie (1995), na Festiwalu Standardów Jazzowych w Siedlcach (1996) oraz nagrody dla najbardziej obiecującej formacji na Europ’ Jazz Contest w Hoeilaart (1996). Z zespołem Parnas Sextet otrzymał nagrodę „Klucz do Kariery” na Festiwalu Pomorska Jesień Jazzowa (1998). Jest laureatem I nagrody Konkursu Perkusistów Jazzowych w Grodzisku Mazowieckim (1998). Na Festiwalu Jazz nad Odrą we Wrocławiu otrzymał wyróżnienie indywidualne (1998). 
Wykonawcy z którymi koncertował i nagrywał to m.in.: Janusz Muniak, Jan Ptaszyn Wróblewski, Tomasz Szukalski, Zbigniew Namysłowski, Henryk Miśkiewicz, Jarosław Śmietana, Andrzej Olejniczak, Urszula Dudziak, Ewa Bem, Grażyna Auguścik, Artur Dutkiewicz, Wojciech Groborz, Andrzej Cudzich, Piotr Baron, Jacek Niedziela-Meira, Iza Zając, Kuba Stankiewicz, Darek Oleszkiewicz, Grzegorz Nagórski, Piotr Wojtasik, Joachim Mencel, Adam Pierończyk, Michał Tokaj, Sławomir Kurkiewicz, Piotr Wyleżoł, Jerzy Małek, Aga Zaryan, Szymon Mika, Paweł Kaczmarczyk, Michał Barański, Lee Konitz, Dino Saluzzi, Brad Terry, Bennie Maupin, Tuna Ötenel, David Friedman, Bobby Watson, David Murray, William Galison, Steve Logan, Jaromír Honzák, Greg Osby, Gary Thomas, Ingrid Jensen, Chris Cheek, Timucin Sahin, Stephen Riley, Dayna Stephens, David Dorůžka, Dan Tepfer i inni.
Występował w kraju, a także w Niemczech, Austrii, Czechach, Słowacja, na Węgrzech, w Grecji, Izraelu, Turcji, Bułgarii, Litwie, Rosji, Ukrainie, Białorusi. Pojawił się na wielu festiwalach jazzowych w kraju: Jazz Jamboree, Jazz nad Odrą, Komeda Jazz Festival, Warszawski Festiwal Pianistów Jazzowych, Jazz Od Nowa Festival w Toruniu, Jazz Juniors, Muzeum Jazz Festival, Lublin Jazz Festival, Pomorska Jesień Jazzowa, Młyn Jazz Festival, Sopot Jazz Festival, Sopot Molo Jazz Festival, RCK Pro Jazz Festival, Silesian Jazz Meeting, Starzy i Młodzi czyli Jazz w Krakowie, Tarnów International Jazz Contest, Palm Jazz Festival, Ladies’ Jazz Festival, Zakopiańska Wiosna Jazzowa, Drums Fuzje oraz za granicą: Ankara Jazz Festival, Berlin Jazz Festival, Brno Jazz Festival, Cheltenham Jazz Festival, Düsseldorf Jazz Rally, Edinburgh Jazz &amp; Blues Festival, Getxo Jazz Festival, Izmir European Jazz Festival, Jazzahead (Bremen), Nine Gates Jazz Festival (Pekin), Roma Jazz Festival, St. Moritz Jazz Festival, Tokyo Jazz Festival, Trutnov Jazz Festival, Utsav Jazz Festival (New Delhi), White Nights Jazz Festival (St. Petersburg) i wiele innych.
Wziął udział w nagraniu 50 płyt. Dziesięć z nich uhonorowano statuetką „Fryderyka”, lub jego czeskim odpowiednikiem. 
Od 2012 roku muzyk związany jest z triem Artura Dutkiewicza, z którym odbywał koncertowe wojaże począwszy od Nowej Zelandii i Australii po Kanadę. 
Jest wykładowcą w Katedrze Muzyki Współczesnej, Jazzu i Perkusji w Akademii Muzycznej w Krakowie.

</doc>
