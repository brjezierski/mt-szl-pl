<doc id="5042546" url="https://pl.wikipedia.org/wiki?curid=5042546" title="Róbert Boženík">
Róbert Boženík

Róbert Boženík (ur. 18 listopada 1999 w Terchovej) – słowacki piłkarz grający na pozycji napastnika. Od 2020 jest zawodnikiem klubu Feyenoord.
Kariera piłkarska.
Swoją karierę piłkarską Boženík rozpoczął w klubie FK Terchová. W 2009 roku podjął treningi w MŠK Žilina. W latach 2016–2018 był zawodnikiem rezerw tego klubu. 21 sierpnia 2018 zadebiutował w nim w pierwszej lidze słowackiej w wygranym 1:0 wyjazdowym meczu z MFK Zemplín Michalovce. Z Žiliną w sezonie 2019/2020 wywalczył wicemistrzostwo Słowacji.
W styczniu 2020 roku Boženík przeszedł za 4 miliony euro do Feyenoordu. Swój debiut w Feyenoordzie zaliczył 1 lutego 2020 w wygranym 3:0 domowym meczu z FC Emmen.
Kariera reprezentacyjna.
Boženík występował w młodzieżowych reprezentacjach Słowacji - U-18, U-19 i U-21. 7 czerwca 2019 zadebiutował w reprezentacji Słowacji w wygranym 5:1 towarzyskim meczu z Jordanią, rozegranym w Trnawie. W 46. minucie tego meczu zmienił Pavola Šafranko. 9 września 2019 w meczu eliminacji do Euro 2020 z Węgrami (2:1) strzelił pierwszego gola w kadrze narodowej.

</doc>
<doc id="5042548" url="https://pl.wikipedia.org/wiki?curid=5042548" title="Kadlubietz">
Kadlubietz



</doc>
<doc id="5042551" url="https://pl.wikipedia.org/wiki?curid=5042551" title="Neu Karmunkau">
Neu Karmunkau



</doc>
<doc id="5042562" url="https://pl.wikipedia.org/wiki?curid=5042562" title="Mistrzostwa Europy w Short Tracku 2001">
Mistrzostwa Europy w Short Tracku 2001

5. edycja Mistrzostw Europy w Short Tracku odbywała się w dniach 19–21 stycznia 2001 w holenderskiej Hadze.
Klasyfikacja medalowa.
Pogrubieniem oznaczono kraj gospodarza mistrzostw (Holandia):

</doc>
<doc id="5042573" url="https://pl.wikipedia.org/wiki?curid=5042573" title="María Elena Sarría">
María Elena Sarría

María Elena Sarría Díaz (ur. 14 września 1954 w Cienfuegos) – kubańska lekkoatletka, specjalistka pchnięcia kulą, trzykrotna mistrzyni igrzysk panamerykańskich, dwukrotna olimpijka.
Kariera sportowa.
Zwyciężyła w pchnięciu kulą na igrzyskach Ameryki Środkowej i Karaibów w 1974 w Santo Domingo. Zdobyła złoty medal w tej konkurencji na igrzyskach panamerykańskich w 1975 w Meksyku, wyprzedzając swą koleżankę z reprezentacji Kuby Hildę Ramírez i Kanadyjkę Lucette Moreau. Zajęła 11. miejsce na igrzyskach olimpijskich w 1976 w Montrealu.
Ponownie zwyciężyła na igrzyskach panamerykańskich w 1979 w San Juan, przed Maren Seidler ze Stanów Zjednoczonych i Carmen Ionesco z Kanady. Zajęła 5. miejsce w zawodach pucharu świata w 1979 w Montrealu oraz 9. miejsce na igrzyskach olimpijskich w 1980 w Moskwie.
Zwyciężyła na mistrzostwach Ameryki Środkowej i Karaibów w 1981 w Santo Domingo. Zajęła 3. miejsce w zawodach pucharu świata w 1981 w Rzymie. Zdobyła złoty medal na igrzyskach Ameryki Środkowej i Karaibów w 1982 w Hawanie.
Po raz trzeci zwyciężyła na igrzyskach panamerykańskich w 1983 w Caracas, wyprzedzając Amerykankę Lornę Griffin i Kanadyjkę Rosemarie Hauch. Zajęła 8. miejsce na mistrzostwach świata w 1983 w Helsinkach. Na swych czwartych igrzyskach panamerykańskich w 1987 w Indianapolis zdobyła srebrny medal, przegrywając z Amerykanką Ramoną Pagel, a wyprzedzając inną Kubankę Belsy Lazę.
Sarría była mistrzynią Stanów Zjednoczonych w pchnięciu kulą w 1982.
Czternaście razy z rzędu poprawiała rekord Kuby w pchnięciu kulą od wyniku 16,99 m, osiągniętego 5 kwietnia 1975 w Hawanie do rezultatu 20,61 m, uzyskanego 22 lipca 1982 również w Hawanie.

</doc>
<doc id="5042577" url="https://pl.wikipedia.org/wiki?curid=5042577" title="Wojciech Skarszewski">
Wojciech Skarszewski



</doc>
<doc id="5042587" url="https://pl.wikipedia.org/wiki?curid=5042587" title="Stellantis Poland">
Stellantis Poland



</doc>
<doc id="5042589" url="https://pl.wikipedia.org/wiki?curid=5042589" title="Studio Chizu">
Studio Chizu

 – japońskie studio animacji z siedzibą w Tokio, w Japonii. Firma została założona w kwietniu 2011 roku przez Mamoru Hosodę i Yūichirō Saitō. Studio Chizu zdobyło trzy Nagrody Japońskiej Akademii Filmowej w kategorii Animacja Roku. Obraz w ich logo nawiązuje do Makoto Konno, głównej bohaterki wyreżyserowanego przez Hosodę filmu "O dziewczynie skaczącej przez czas" (2006).
Historia.
Studio Chizu zostało założone przez Yūichirō Saitō i Mamoru Hosodę, którzy wcześniej związani byli ze studiem animacji Madhouse. Saitō pracował w Madhouse od 1999 roku i był współproducentem filmu "O dziewczynie skaczącej przez czas" w reżyserii Mamoru Hosody. Według Saitō celem studia było „studio autorskie” Hosody, który sam wspomniał, że stworzenie Studia Chizu było konieczne, aby mógł robić filmy, które chciał robić.
Pierwszy film pełnometrażowy – "Wilcze dzieci" – Studio Chizu wyprodukowało wspólnie ze studiem Madhouse w 2012 roku. Film zarobił około 55 milionów dolarów i zdobył Nagrodę Japońskiej Akademii Filmowej w kategorii Animacja Roku. W 2013 roku z firmą skontaktował się przedstawiciel francuskiej wytwórni filmowej Gaumont, który chciał współpracować ze Studiem Chizu przy międzynarodowej dystrybucji ich filmów. Partnerstwo dystrybucyjne zostało ogłoszone w 2014 roku.
W 2015 roku ukazał się drugi film produkcji studia – "Bakemono no ko", który zarobił ponad 49 milionów dolarów i także zdobył Nagrodę Japońskiej Akademii Filmowej w kategorii Animacja Roku.
Kolejny film Hosody, "Mirai", miał swoją premierę w 2018 roku i otrzymał nominację do Oscara za najlepszy pełnometrażowy film animowany. Był on też trzecim filmem studia, który zdobył Nagrodę Japońskiej Akademii Filmowej w kategorii Animacja Roku w marcu 2019 roku. 15 grudnia 2020 roku Studio Chizu zapowiedziało, że najnowszy film Hosody, zatytułowany "Belle", ukaże się latem 2021 roku.

</doc>
<doc id="5042590" url="https://pl.wikipedia.org/wiki?curid=5042590" title="Zbigniew Ferczyk">
Zbigniew Ferczyk

Zbigniew Ferczyk ps. "Wiarus" (ur. 1 października 1925 w Nowej Wilejce, zm. 6 marca 2021 w Krakowie) – żołnierz ruchu oporu podczas II wojny światowej, działacz opozycji antykomunistycznej w PRL, pracownik Huty im. Lenina w Nowej Hucie.
Życiorys.
Pochodził z rodziny o patriotycznych tradycjach – jego ojciec Józef Ferczyk był żołnierzem II Brygady Legionów Polskich, walczył również w kampanii wrześniowej, a matką Weronika. Po zakończeniu walk w 1939 roku przedostał się do Kielc, gdzie ściągnął żonę Weronikę i syna Józefa.
W Kielcach Józef Ferczyk został fikcyjnie zarejestrowany, co nie uchroniło go jednak do skierowania w 1940 roku do pracy w przemyśle zbrojeniowym. Uciekł do Warszawy, gdzie przez pewien czas trudnił się pracami dorywczymi (m.in. jeździł rikszą). Wobec braku ważnych dokumentów, powrócił do Kielc, gdzie został przyjęty do pracy w Hucie Ludwików. Tam też został wciągnięty do konspiracji, wstępując do Pogotowia Akcji Specjalnych Narodowych Sił Zbrojnych. W szeregach NZS brał udział w akcjach sabotażowych i propagandowych oraz zajmował się magazynowaniem broni. Uczęszczał również na tajne komplety. W 1944 roku, podczas próby przedostania się do jednego z oddziałów partyzanckich, został aresztowany przez Niemców w okolicy Skarżyska-Kamiennej. Uwięziony w tartaku, uciekł z niewoli. Około sierpnia 1944 roku został przyjęty do Oddziału Armii Krajowej „Wybranieccy”, włączonego następnie do 4. Pułku Piechoty Legionów AK. W październiku 1944 roku został zdemobilizowany. Przebywał i pracował w Kielcach, a następnie Częstochowie, by w styczniu 1945 roku powrócić do Kielc, gdzie zwiążał się z Ruchem Oporu Armii Krajowej. Po rozbiciu więzienia w Kielcach przez oddział „Szarego” w sierpniu 1945 roku, wobec nasilających się aresztowań, wyjechał do Szczecina, gdzie pracował jako kasjer w spółdzielni inwalidów, jednocześnie uczęszczając do szkoły średniej. Następnie przeniósł się do Wrocławia, z zamiarem podjęcia studiów. Pracował jako reporter sportowy w redakcji „Słowa Polskiego”, trenował również boks. Ostatecznie w 1953 roku wyjechał do Nowej Huty, aby podjąć pracę w powstającej hucie. W kombinacie pracował do 1983 roku, najpierw w dziale socjalnym, a od 1974 roku – w Dyrekcji Inwestycji. W latach 1972–1974 pełnił funkcję kierownika zakładowego ośrodka wczasowego w Koninkach. Próbował pogodzić pracę zawodową ze studiami wyższymi, ostatecznie ukończył jedynie dwuletnie studium ekonomii i organizacji turystyki Towarzystwa Wiedzy Powszechnej (1970).
W sierpniu 1981 roku był organizatorem NSZZ „Solidarność” w Dyrekcji Inwestycji Huty im. Lenina w Krakowie, pełniąc następnie funkcję przewodniczącego komisji wydziałowej. Podczas stanu wojennego był uczestnikiem strajku w hucie, został również zatrzymany i przez kilka dni przetrzymywany w areszcie na ul. Mogilskiej w Krakowie. Nękany licznymi wezwaniami na przesłuchania, skorzystał z uprawnień kombatanckich i z początkiem 1983 roku przeszedł na emeryturę.
Na emeryturze związał się z powstającą wówczas Parafią Matki Bożej Częstochowskiej na os. Szklane Domy w Krakowie, gdzie włączył się w powstające Duszpasterstwo Hutników. Organizował kolonie, obozy, zimowiska, wycieczki oraz imprezy okolicznościowe dla dzieci hutników. Podczas strajków w 1988 roku włączył się w organizację pomocy dla pracowników Huty. Był również uczestnikiem Międzynarodowej Konferencji Praw Człowieka, która odbyła się w dniach 25-28 sierpnia 1988 roku w kościele św. Maksymiliana Kolbego w Krakowie-Mistrzejowicach. W latach 1983–1989 był rozpracowywany przez krakowską „bezpiekę”.
Po obradach Okrągłego Stołu w 1989 roku włączył się w organizowanie Komitetów Obywatelskich. Był członkiem Małopolskiego Komitetu Obywatelskiego „Solidarność”, a od listopada 1989 roku zasiadał w Prezydium Krakowskiego Komitetu Obywatelskiego. W latach 1990–1994 był radnym Krakowa. Pełnił również funkcję pierwszego Przewodniczącego Sejmiku Samorządowego Województwa Krakowskiego – urzędu utożsamianego z późniejszym marszałkiem województwa. Zasiadał w Radzie Muzeum Armii Krajowej w Krakowie. W 1993 bezskutecznie kandydował w okręgu krakowskim o mandat senatorski z ramienia Bezpartyjnego Bloku Wspierania Reform.
Za swe zasługi został odznaczony m.in. Krzyżem Komandorskim Orderu Odrodzenia Polski (pośmiertnie, 2021), Krzyżem Oficerskim Order Odrodzenia Polski (2008), Złotym Krzyżem Zasługi (2001), Krzyżem Wolności i Solidarności (2015) i Medalem „Dziękujemy za wolność” (2014).
Został pochowany na krakowskim cmentarzu Grębałowskim.

</doc>
<doc id="5042593" url="https://pl.wikipedia.org/wiki?curid=5042593" title="Malawki (obwód witebski)">
Malawki (obwód witebski)

Malawki (; ) – wieś na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 49 osób, wszystkie były wyznania prawosławnego i zadeklarowały białoruską przynależność narodową. Było tu 9 budynków mieszkalnych. W 1931 w 8 domach zamieszkiwało 46 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5042595" url="https://pl.wikipedia.org/wiki?curid=5042595" title="Malawki">
Malawki



</doc>
<doc id="5042605" url="https://pl.wikipedia.org/wiki?curid=5042605" title="Malce (Białoruś)">
Malce (Białoruś)

Malce (; ) – wieś na Białorusi, w obwodzie witebskim, w rejonie miorski, w sielsowiecie Uźmiony.
Historia.
W czasach zaborów ówczesny zaścianek w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress, a od 1927 w gminie Leonpol.
Według Powszechnego Spisu Ludności z 1921 roku zamieszkiwały tu 63 osoby, 26 było wyznania rzymskokatolickiego, a 37 prawosławnego. Jednocześnie 26 mieszkańców zadeklarowało polską przynależność narodową, 36 białoruską, a 1 rosyjską. Było tu 14 budynków mieszkalnych. W 1931 w 16 domach zamieszkiwało 67 osób.
Wierni należeli do parafii rzymskokatolickiej i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR. Do 1962 roku siedziba władz sielsowietu Malce.
Od 1991 w składzie niepodległej Białorusi.

</doc>
<doc id="5042613" url="https://pl.wikipedia.org/wiki?curid=5042613" title="Stade 20 Août 1955 (Burdż Bu Urajridż)">
Stade 20 Août 1955 (Burdż Bu Urajridż)

Stade 20 Août 1955 – wielofunkcyjny stadion w Burdż Bu Urajridż, w Algierii. Obiekt może pomieścić 20 000 widzów. Swoje spotkania rozgrywają na nim piłkarze klubu CA Bordj Bou Arreridj.

</doc>
<doc id="5042616" url="https://pl.wikipedia.org/wiki?curid=5042616" title="Andinophryne colomai">
Andinophryne colomai



</doc>
<doc id="5042618" url="https://pl.wikipedia.org/wiki?curid=5042618" title="Masiowce">
Masiowce

Masiowce (; ) – wieś na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów wieś w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 124 osoby, 35 było wyznania rzymskokatolickiego, a 89 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 21 budynków mieszkalnych. W 1931 w 28 domach zamieszkiwały 142 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 roku wieś w składzie sielsowietu Czeres.

</doc>
<doc id="5042620" url="https://pl.wikipedia.org/wiki?curid=5042620" title="Andinophryne olallai">
Andinophryne olallai



</doc>
<doc id="5042621" url="https://pl.wikipedia.org/wiki?curid=5042621" title="Ściana przed Skokiem">
Ściana przed Skokiem

Ściana przed Skokiem (, ok. 1860 m) – turnia w zachodnim zboczu Skrajnej Baszty w Grani Baszt w słowackich Tatrach Wysokich. Znajduje się w lewym zboczu Doliny Młynickiej poniżej Wodospadu Skok. Są tutaj dwie symetryczne turnie: Turnia przed Skokiem (północna, lewa) i Ściana przed Skokiem (południowa, prawa) rozdzielone Żlebem przed Skokiem. 
Nazewnictwo.
Arno Puškáš nadał północnej turni nazwę Veža pod Skokom, południowej Stena pod Skokom. W slangu taternickim turnie mają nazwy Lewy Cyc (północny) i Prawy Cyc (południowy) lub Cyce. Ta nazwa uzasadniona jest tym, że oglądane z dalsza, z góry i z boku, kojarzą się z kobiecym biustem. Władysław Cywiński zaakceptował nazwy Puškáša nieco je modyfikując. Nie przyjął nazw używanych przez taterników, nie z powodu purytanizmu, lecz dlatego, że 99% ludzi (turyści) ogląda te turnie z dołu, z dna Doliny Młynickiej, skąd wyglądają zupełnie inaczej i nie kojarzą się z kobiecym biustem. Na mapie Polkartu obydwie turnie zaznaczone są jako Veža nad Skokom. Nazwa jest błędna, obydwie turnie znajdują się bowiem poniżej Skoku. Kartografowie zaakceptowali tu błędną nazwę Puškáša, który był niekonsekwentny i raz posługiwał się nazwą Veža nad Skokom, raz Veža pod Skokom.
Taternictwo.
Ściana przed Skokiem ma niemal poziomy taras grzbietowy o długości kilkudziesięciu metrów. Do dna doliny obrywa się pionową ścianą zachodnią o wysokości ponad 100 m. Prawa część jej podstawy jest prawie pozioma, zbudowana z wielkich, litych płyt. Lewa część jest silnie ukośna, bardziej spękana i w środku przecięta pionowym, głębokim i szerokim kominem. Od północy ograniczona jest Żlebem przed Skokiem, od południa wąskim i trawiastym żlebkiem, który w środkowej części ma 30-metrowej wysokości próg. Jest na niej 9 dróg wspinaczkowych.

</doc>
<doc id="5042622" url="https://pl.wikipedia.org/wiki?curid=5042622" title="Lewy Cyc">
Lewy Cyc



</doc>
<doc id="5042626" url="https://pl.wikipedia.org/wiki?curid=5042626" title="Turnia nad Skokiem">
Turnia nad Skokiem



</doc>
<doc id="5042627" url="https://pl.wikipedia.org/wiki?curid=5042627" title="Cozmeni">
Cozmeni

Cozmeni () – wieś w Rumunii, w okręgu Harghita, w gminie Cozmeni. W 2011 roku liczyła 1490 mieszkańców.

</doc>
<doc id="5042631" url="https://pl.wikipedia.org/wiki?curid=5042631" title="Lăzărești (okręg Harghita)">
Lăzărești (okręg Harghita)

Lăzărești () – wieś w Rumunii, w okręgu Harghita, w gminie Cozmeni. W 2011 roku liczyła 625 mieszkańców.

</doc>
<doc id="5042632" url="https://pl.wikipedia.org/wiki?curid=5042632" title="Michasionki">
Michasionki

Michasionki – dawna wieś. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Dawniej używana nazwa – Michasieńki.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwało tu 47 osób, wszystkie były wyznania prawosławnego i zadeklarowały białoruską przynależność narodową. Było tu 9 budynków mieszkalnych. W 1931 w 11 domach zamieszkiwało 65 osób.
Wierni należeli do parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5042633" url="https://pl.wikipedia.org/wiki?curid=5042633" title="Kątomierz działowy">
Kątomierz działowy

Kątomierz działowy – artyleryjski przyrząd optyczny.
Przyrząd posiada zastosowanie w działach do wycelowania ich w dwóch płaszczyznach: poziomej oraz pionowej. Jego zasadnicza część to luneta teleskopowa posiadająca układ pryzmatów. Górna część kątomierza posiada prostokątny pryzmat obracający się w płaszczyźnie poziomej wraz z odpowiednią skalą o kąt 360°. Jest tam także bęben nachyleń, którego zadanie polega na wycelowaniu działa w płaszczyźnie pionowej i przeziernik służący do orientacyjnego wycelowania działa, który zastępuje układ optyczny, gdyby ten uległ uszkodzeniu. Posiada również krąg odchyleń służący do celowania w płaszczyźnie poziomej, a obracający się razem z pryzmatem przez pokręcanie bębna odchyleń. Poniżej kręgu znajduje się nieruchomy wskaźnik. Kątomierz przeważnie jest połączony z celownikiem działa.

</doc>
<doc id="5042635" url="https://pl.wikipedia.org/wiki?curid=5042635" title="Dănești (gmina w okręgu Harghita)">
Dănești (gmina w okręgu Harghita)

Dănești – gmina w Rumunii, w okręgu Harghita. Obejmuje tylko jedną miejscowość Dănești. W 2011 roku liczyła 2292 mieszkańców. 

</doc>
<doc id="5042636" url="https://pl.wikipedia.org/wiki?curid=5042636" title="Michasieńki">
Michasieńki



</doc>
<doc id="5042637" url="https://pl.wikipedia.org/wiki?curid=5042637" title="Dănești (okręg Harghita)">
Dănești (okręg Harghita)

Dănești () – wieś w Rumunii, w okręgu Harghita, w gminie Dănești. W 2011 roku liczyła 2292 mieszkańców.

</doc>
<doc id="5042639" url="https://pl.wikipedia.org/wiki?curid=5042639" title="Dârjiu (gmina)">
Dârjiu (gmina)

Dârjiu – gmina w Rumunii, w okręgu Harghita. Obejmuje miejscowości Dârjiu i Mujna. W 2011 roku liczyła 1036 mieszkańców. 

</doc>
<doc id="5042641" url="https://pl.wikipedia.org/wiki?curid=5042641" title="Prawy Cyc">
Prawy Cyc



</doc>
<doc id="5042647" url="https://pl.wikipedia.org/wiki?curid=5042647" title="Mniuchy">
Mniuchy

Mniuchy (; ) – wieś na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów ówczesny zaścianek w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 68 osób, wszystkie były wyznania prawosławnego i zadeklarowały białoruską przynależność narodową. Było tu 13 budynków mieszkalnych. W 1931 w 13 domach zamieszkiwało 66 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeres.

</doc>
<doc id="5042651" url="https://pl.wikipedia.org/wiki?curid=5042651" title="Mujna">
Mujna

Mujna () – wieś w Rumunii, w okręgu Harghita, w gminie Dârjiu. W 2011 roku liczyła 383 mieszkańców.

</doc>
<doc id="5042653" url="https://pl.wikipedia.org/wiki?curid=5042653" title="Club Omnisports de Meknès">
Club Omnisports de Meknès



</doc>
<doc id="5042655" url="https://pl.wikipedia.org/wiki?curid=5042655" title="COD Meknès">
COD Meknès



</doc>
<doc id="5042657" url="https://pl.wikipedia.org/wiki?curid=5042657" title="Dealu (gmina)">
Dealu (gmina)

Dealu – gmina w Rumunii, w okręgu Harghita. Obejmuje miejscowości Dealu, Fâncel, Sâncrai, Tămașu, Tibod, Ulcani i Valea Rotundă. W 2011 roku liczyła 3907 mieszkańców. 

</doc>
<doc id="5042660" url="https://pl.wikipedia.org/wiki?curid=5042660" title="Dealu (okręg Harghita)">
Dealu (okręg Harghita)

Dealu () – wieś w Rumunii, w okręgu Harghita, w gminie Dealu. W 2011 roku liczyła 1849 mieszkańców.

</doc>
<doc id="5042661" url="https://pl.wikipedia.org/wiki?curid=5042661" title="Morozki">
Morozki

Morozki – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Dawniej używana nazwa – Morośki.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 39 osób, wszystkie były wyznania staroobrzędowego i zadeklarowały białoruską przynależność narodową. Było tu 8 budynków mieszkalnych. W 1931 w 10 domach zamieszkiwało 49 osób.
Wierni należeli do parafii rzymskokatolickiej w Miorach prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5042662" url="https://pl.wikipedia.org/wiki?curid=5042662" title="Fâncel">
Fâncel

Fâncel () – wieś w Rumunii, w okręgu Harghita, w gminie Dealu. W 2011 roku liczyła 136 mieszkańców.

</doc>
<doc id="5042663" url="https://pl.wikipedia.org/wiki?curid=5042663" title="Ramona Pagel">
Ramona Pagel

Ramona Pagel z domu Ebert (ur. 10 listopada 1961 w Los Angeles) – amerykańska lekkoatletka, specjalistka pchnięcia kulą i rzutu dyskiem, trzykrotna medalistka igrzysk panamerykańskich, czterokrotna olimpijka.
Kariera sportowa.
Zajęła 11. miejsce w pchnięciu kulą na igrzyskach olimpijskich w 1984 w Los Angeles oraz 5. miejsce w tej konkurencji na światowych igrzyskach halowych w 1985 w Paryżu. Zdobyła złoty medal w pchnięciu kulą na igrzyskach Konferencji Pacyfiku w 1985 w Berkeley oraz brązowy medal na uniwersjadzie w 1985 w Kobe. Zajęła 6. miejsce w zawodach pucharu świata w 1985 w Canberze. Na halowych mistrzostwach świata w 1987 w Indianapolis zajęła 6. miejsce.
Zwyciężyła w pchnięciu kulą na igrzyskach panamerykańskich w 1987 w Indianapolis, wyprzedzając reprezentantki Kuby Maríę Elenę Sarríę i Belsy Lazę. Odpadła w kwalifikacjach tej konkurencji na mistrzostwach świata w 1987 w Rzymie, a także w kwalifikacjach pchnięcia kulą i rzutu dyskiem na igrzyskach olimpijskich w 1988 w Seulu. Zajęła 9. miejsce w pchnięciu kulą na halowych mistrzostwach świata w 1989 w Budapeszcie i 6. miejsce w zawodach pucharu świata w 1989 w Barcelonie. Na halowych mistrzostwach świata w 1991 w Sewilli ponownie zajęła 9. miejsce.
Zdobyła brązowy medal w pchnięciu kulą na igrzyskach panamerykańskich w 1991 w Hawanie, za Belsy Lazą i swą koleżanką z reprezentacji USA Connie Price-Smith. Odpadła w kwalifikacjach na mistrzostwach świata w 1991 w Tokio. Zajęła 11. miejsce na igrzyskach olimpijskich w 1992 w Barcelonie oraz 12. miejsce na mistrzostwach świata w 1993 w Stuttgarcie.
Na igrzyskach panamerykańskich w 1995 w Mar del Plata zdobyła srebrny medal w pchnięciu kulą, za Connie Price-Smith, a przed Kubanką Yumileidi Cumbą. Była również zgłoszona w konkursie rzutu dyskiem, lecz w nim nie wystąpiła. Zajęła 7. miejsce w pchnięciu kulą na mistrzostwach świata w 1995 w Göteborgu oraz 9. miejsce w tej konkurencji na igrzyskach olimpijskich w 1996 w Atlancie.
Pagel była mistrzynią Stanów Zjednoczonych w pchnięciu kulą w latach 1985–1987, 1989 i 1991, a w hali w latach 1986, 1988–1990, 1994 i 1995. Była również akademicką mistrzynią USA (NCAA) w tej konkurencji w 1984.
Siedmiokrotnie z rzędu poprawiała rekord Stanów Zjednoczonych w pchnięciu kulą od wyniku 19,13 m, osiągniętego 26 maja 1985 w Westwood do rezultatu 20,18 m, uzyskanego 25 czerwca 1988 w San Diego. Rekord życiowy Pagel w rzucie dyskiem wynosił 61.92 m, ustanowiony 26 czerwca 1987 w San Jose.

</doc>
<doc id="5042666" url="https://pl.wikipedia.org/wiki?curid=5042666" title="Sâncrai (okręg Harghita)">
Sâncrai (okręg Harghita)

Sâncrai () – wieś w Rumunii, w okręgu Harghita, w gminie Dealu. W 2011 roku liczyła 1105 mieszkańców.

</doc>
<doc id="5042667" url="https://pl.wikipedia.org/wiki?curid=5042667" title="Dawid Ogórek">
Dawid Ogórek

Dawid Ogórek (ur. 30 lipca 1990) – polski siatkarz, grający na pozycji libero. Od 2020 roku zawodnik GKS Katowice.
Życiorys.
W młodości uprawiał piłkę nożną, a następnie siatkówkę. Był zawodnikiem ZAKSY Kędzierzyn-Koźle, w barwach której występował w Młodej Lidze. Seniorską karierę rozpoczął w 2011 roku w Spodku Katowice. W 2013 roku został zawodnikiem Aluronu Virtu Warty Zawiercie. Z zawierciańskim klubem w 2014 roku awansował do I ligi, a w roku 2017 – do PlusLigi. Następnie przeszedł do Lechii Tomaszów Mazowiecki. Z klubem tym zajął w sezonie 2017/2018 drugie miejsce w lidze. W 2018 roku został siatkarzem GKS Katowice, w barwach którego rozegrał w sezonie 2018/2019 dwanaście spotkań w PlusLidze. W sezonie 2019/2020 ponownie występował w Lechii Tomaszów Mazowiecki, w której wystąpił wówczas w 23 meczach. W 2020 roku wrócił do GKS Katowice.

</doc>
<doc id="5042668" url="https://pl.wikipedia.org/wiki?curid=5042668" title="Tămașu">
Tămașu

Tămașu () – wieś w Rumunii, w okręgu Harghita, w gminie Dealu. W 2011 roku liczyła 150 mieszkańców.

</doc>
<doc id="5042670" url="https://pl.wikipedia.org/wiki?curid=5042670" title="Morozy Czereskie">
Morozy Czereskie

Morozy Czereskie – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorski, w sielsowiecie Turkowo.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 44 osoby, 8 było wyznania rzymskokatolickiego, a 36 prawosławnego. Jednocześnie 12 mieszkańców zadeklarowało polską, a 32 białoruską przynależność narodową. Było tu 6 budynków mieszkalnych. W 1931 w 7 domach zamieszkiwało 49 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5042671" url="https://pl.wikipedia.org/wiki?curid=5042671" title="Tibod">
Tibod

Tibod () – wieś w Rumunii, w okręgu Harghita, w gminie Dealu. W 2011 roku liczyła 222 mieszkańców.

</doc>
<doc id="5042673" url="https://pl.wikipedia.org/wiki?curid=5042673" title="Ulcani">
Ulcani

Ulcani () – wieś w Rumunii, w okręgu Harghita, w gminie Dealu. W 2011 roku liczyła 374 mieszkańców.

</doc>
<doc id="5042674" url="https://pl.wikipedia.org/wiki?curid=5042674" title="Mozolewo">
Mozolewo



</doc>
<doc id="5042675" url="https://pl.wikipedia.org/wiki?curid=5042675" title="Valea Rotundă">
Valea Rotundă

Valea Rotundă () – wieś w Rumunii, w okręgu Harghita, w gminie Dealu. W 2011 roku liczyła 71 mieszkańców.

</doc>
<doc id="5042683" url="https://pl.wikipedia.org/wiki?curid=5042683" title="Maciej Gąsienica-Sieczka">
Maciej Gąsienica-Sieczka



</doc>
<doc id="5042684" url="https://pl.wikipedia.org/wiki?curid=5042684" title="Pierwszy Marszałek (pociąg pancerny)">
Pierwszy Marszałek (pociąg pancerny)



</doc>
<doc id="5042687" url="https://pl.wikipedia.org/wiki?curid=5042687" title="Turnia przed Skokiem">
Turnia przed Skokiem

Turnia przed Skokiem (, ok. 1860 m) – turnia w zachodnim zboczu Skrajnej Baszty w Grani Baszt w słowackich Tatrach Wysokich. Znajduje się w lewym zboczu Doliny Młynickiej poniżej Wodospadu Skok. Są tutaj dwie symetryczne turnie: Turnia przed Skokiem (północna, lewa) i Ściana przed Skokiem (południowa, prawa) rozdzielone Żlebem przed Skokiem. 
Nazewnictwo.
Arno Puškáš nadał północnej turni nazwę Veža pod Skokom, południowej Stena pod Skokom. W slangu taternickim turnie mają nazwy Lewy Cyc (północny) i Prawy Cyc (południowy) lub Cyce. Ta nazwa uzasadniona jest tym, że oglądane z dalsza, z góry i z boku, kojarzą się z kobiecym biustem. Władysław Cywiński zaakceptował nazwy Puškáša nieco je modyfikując. Nie przyjął nazw używanych przez taterników, nie z powodu purytanizmu, lecz dlatego, że 99% ludzi (turyści) ogląda te turnie z dołu, z dna Doliny Młynickiej, skąd wyglądają zupełnie inaczej i nie kojarzą się z kobiecym biustem. Na mapie Polkartu obydwie turnie zaznaczone są jako Veža nad Skokom. Nazwa jest błędna, obydwie turnie znajdują się bowiem poniżej Skoku. Kartografowie zaakceptowali tu błędną nazwę Puškáša, który był niekonsekwentny i raz posługiwał się nazwą Veža nad Skokom, raz Veža pod Skokom.
Taternictwo.
Turnia przed Skokiem ma poziomy taras grzbietowy o długości kilkudziesięciu metrów. Jest szczuplejsza od swojej sąsiadki. Jej zachodnia ściana jest lita i urwista. Ukośna ściana północna opada do żlebu z Przełęczy nad Skokiem, południowa do Żlebu przed Skokiem. Dla taterników obydwie turnie są atrakcyjne; są lite, blisko i mają trudne drogi wspinaczkowe. Na Turni przed Skokiem jest ich dziewięć. Arno Puškáš napisał o nich:"Większość dróg jest technicznie wymagająca, nie można jednak pozbyć się myśli, iż są to ćwiczebne skałki umieszczone w wysokogórskim klimacie".

</doc>
<doc id="5042688" url="https://pl.wikipedia.org/wiki?curid=5042688" title="Generał Sosnkowski">
Generał Sosnkowski



</doc>
<doc id="5042689" url="https://pl.wikipedia.org/wiki?curid=5042689" title="Jan Dziuban">
Jan Dziuban

Jan Andrzej Dziuban (ur. 5 maja 1951 w Sanoku) – polski specjalista w dziedzinie mikrosystemów (MEMS, MEOMS) i nanosystemów (NEMS), profesor zwyczajny Politechniki Wrocławskiej na Wydziale Elektroniki Mikrosystemów i Fotoniki.
Działalność naukowo-dydaktyczna.
W 1978 otrzymał tytuł doktora nauk technicznych, a w 2002 uzyskał habilitację na Wydziale Elektroniki Mikrosystemów i Fotoniki Politechniki Wrocławskiej. Po postępowaniu w ITE w 2008 otrzymał tytuł profesora, a pracę jako profesor zwyczajny rozpoczął w 2010 na Politechnice Wrocławskiej.

</doc>
<doc id="5042692" url="https://pl.wikipedia.org/wiki?curid=5042692" title="Wieronika Krugłowa">
Wieronika Krugłowa

Wieronika Pietrowna Krugłowa, (ur. 6 października 1946 w Stalingradzie) – radziecka piosenkarka estradowa.
Była żona Iosifa Kobzona i Wadima Mulermana. Do przebojów w jej wykonaniu należy m.in. piosenka "Niczego nie wiżu" (muzyka Oskar Fielcman, słowa Lew Oszanin). Wyemigrowała do USA.

</doc>
<doc id="5042693" url="https://pl.wikipedia.org/wiki?curid=5042693" title="Mozolewo (rejon miorski)">
Mozolewo (rejon miorski)

Mozolewo – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorski, w sielsowiecie Nowy Pohost.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Nowy Pohost.
Według Powszechnego Spisu Ludności z 1921 roku zamieszkiwało tu 57 osób, 31 było wyznania prawosławnego, a 26 staroobrzędowego. Jednocześnie wszyscy mieszkańcy zadeklarowali białoruską przynależność narodową. Było tu 8 budynków mieszkalnych. W 1931 w 10 domach zamieszkiwały 72 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Nowym Pohoście.

</doc>
<doc id="5042700" url="https://pl.wikipedia.org/wiki?curid=5042700" title="Żleb przed Skokiem">
Żleb przed Skokiem

Żleb przed Skokiem – żleb w zachodnim zboczu Skrajnej Baszty w Grani Baszt w słowackich Tatrach Wysokich. Znajduje się pomiędzy Turnią przed Skokiem a Ścianą przed Skokiem w lewym zboczu Doliny Młynickiej poniżej Wodospadu Skok. 
Jest to głęboki żleb o stromych ścianach bocznych, w dolnej części dochodzących do 100 m wysokości. Prowadzi nim droga wspinaczkowa "Zachodnim zboczem, z Pośredniej Polany"; 0-, od szlaku 1 godz. 30 min.

</doc>
<doc id="5042701" url="https://pl.wikipedia.org/wiki?curid=5042701" title="Chylice (stacja kolejowa)">
Chylice (stacja kolejowa)

Chylice – zlikwidowana wąskotorowa stacja kolejowa w Konstancinie-Jeziornie, w dzielnicy Skolimów; w województwie mazowieckim, w Polsce. Nazwa stacji pochodziła od wsi Chylice, ale był on położony poza jej współczesnymi granicami administracyjnymi. Z układu torowego stacji odchodziła na południe bocznica towarowa do Cegielni Chylice.
W obrębie stacji znajdowała się zachowana do dzisiaj parowozownia, położona przy ul. Kazimierza Pułaskiego 4. Po jej zamknięciu w budynku znajdowały się mieszkania komunalne, zaś w 2020 roku budynek był opuszczony i nieużytkowany. Na stacji znajdowały się także skład opału oraz wieża ciśnień, które nie zachowały się do czasów współczesnych.

</doc>
<doc id="5042720" url="https://pl.wikipedia.org/wiki?curid=5042720" title="Nowinka (rejon miorski)">
Nowinka (rejon miorski)

Nowinka – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Wierni należeli do parafii rzymskokatolickiej w Miorach. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5042722" url="https://pl.wikipedia.org/wiki?curid=5042722" title="Kościół Wszystkich Świętych w Kretkowie">
Kościół Wszystkich Świętych w Kretkowie

Kościół Wszystkich Świętych w Kretkowie – rzymskokatolicki kościół parafialny należący do parafii pod tym samym wezwaniem (dekanat Żerków diecezji kaliskiej).
Jest to świątynia wzniesiona na przełomie XVIII/XIX wieku i ufundowana przez Józefa Skórzewskiego, ówczesnego właściciela miejscowych włości. Znacznemu uszkodzeniu świątynia uległa w maju 2011 roku w czasie pożaru. Spłonęło prezbiterium, a częściowemu uszkodzeniu uległy niektóre zabytkowe elementy wyposażenia, w tym najcenniejszy – obraz Matki Boskiej Kretkowskiej. Renowacja i konserwacja wnętrza trwała prawie rok i pozwoliła na odkrycia i ustalenia weryfikujące dotychczasową wiedzę o jej zabytkowym wyposażeniu. Podczas prac konserwatorskich wielu elementom została przywrócona pierwotna kolorystyka, natomiast w przypadku ołtarza głównego i chrzcielnicy został odtworzony pierwotny sposób wykończenia. Podobne zabiegi zostały wykonane przy ambonie, dzięki nim zostały odtworzone dekoracje malarskie i inskrypcje. W czasie prac rekonstrukcyjnych przeprowadzone zostały również badania archiwalne pozwalające na duże poszerzenie wiadomości na temat prawie wszystkich zabytkowych elementów wyposażenia świątyni.

</doc>
<doc id="5042724" url="https://pl.wikipedia.org/wiki?curid=5042724" title="Gabriel Bonvalot">
Gabriel Bonvalot

Pierre Gabriel Édouard Bonvalot (ur. 13 lipca 1853 w Épagne, w departamencie Aube, zm. 9 grudnia 1933 w Paryżu) – francuski orientalista, podróżnik, badacz, pisarz i działacz polityczny. W trakcie ostatnich dwóch dekad XIX w. poprowadził trzy wyprawy eksploratorskie przez Azję Środkową do Indii i Wietnamu; odwiedzał też Afrykę Północną. Obok obszernych książkowych relacji z podróży publikował artykuły propagujące francuską ekspansję kolonialną. Uczestniczył krótko w misji politycznej podczas sporu francusko-angielskiego w Sudanie. Przez jedną kadencję, 1902–1906, był deputowanym departamentu Sekwany. W latach 1919–1920 był burmistrzem Brienne-le-Château. Odznaczony dwukrotnie Legią Honorową i Złotymi Medalami Towarzystwa Geograficznego w Paryżu.
Podróże azjatyckie.
Wyprawa 1880–1882.
W pierwszej wyprawie eksploracyjnej do Azji Środkowej, odbytej w latach 1880–1882, towarzyszył mu Guillaume Capus, doktor przyrodoznawstwa (botaniki i meteorologii) i etnologii. Środki finansowe otrzymano z francuskiego ministerstwa edukacji publicznej. Trasa ich podróży wiodła od Semipałatyńska w północno-wschodnim Kazachstanie na południowy wschód do Taszkentu w Uzbekistanie, skąd prowadzili eksplorację górnego biegu rzeki Syr-Darii. Następnie udali się do Samarkandy i dalej w górę rzeki Amu Darii w kierunku granicy z Afganistanem. Droga powrotna wiodła ich z Samarkandy do Buchary i Chiwy. Książka opisująca tę ekspedycję ukazała się pod tytułem "De Moscou en Bactriane" w Paryżu w 1884 r.
Wyprawa 1885–1886.
Także druga wyprawa Bonvalota i Capus do Centralnej Azji finansowana była przez agencję rządową. Towarzyszył im malarz Albert Pépin, którego ilustracje ozdobiły pisemną relację Bonvalota z tej podróży "Par Caucase et Pamir aux Indes". Wiosną 1885 r. przeprawili się z czarnomorskiego portu Batumi, przez Tyflis nad Morze Kaspijskie do Lenkoranu, skąd udali się do Teheranu i przez Merw do Samarkandy. Usiłowali iść stamtąd wprost na południe, ale po przeprawie przez Amu Darię zostali zatrzymani na kilka tygodni przez Afgańczyków i nie uzyskawszy ich zgody na dalszy marsz musieli wrócić do Samarkandy. Podczas grudniowego tam pobytu porad co do alternatywnych tras na południe udzielił im m.in. przebywający właśnie w Samarkandzie kpt. Bronisław Grąbczewski. W trakcie ciężkiej i niebezpiecznej zimowej przeprawy od Fergany ku granicy indyjskiej pokonali Góry Ałtajskie i Pamir, ale zalegający przełęcze i doliny śnieg nie pozwolił im na dotarcie z doliny Wachanu, jak planowali, do księstwa Hunzy (zwanego przez nich na modłę chińską Kandżutem). Musieli zawrócić, by w maju po przekroczeniu Hindukuszu dotrzeć wyczerpani i niemal bez środków do życia do Chitralu. Ponownie zatrzymani przez Afgańczyków na siedem tygodni wydostali się stamtąd dopiero dzięki bezpośredniej pomocy rezydującego w Czitralu agenta rządu Indii Brytyjskich. Ze Srinagaru w Kotlinie Kaszmirskiej udali się przez Rawalpindi do Shimli, letniej stolicy kolonialnych Indii, gdzie mogli osobiście podziękować wicekrólowi Indii lordowi Dufferinowi za wstawiennictwo. Z powrotem we Francji znaleźli się pod koniec września 1886 r. Za książkę opisującą tę wyprawę Bonvalot otrzymał w 1898 r. nagrodę Prix Marcelin Guérin przyznawaną przez Akademię Francuską.
Wyprawa 1889–1890.
Po raz trzeci Bonvalot wybrał się do Azji w połowie 1889 r., tym razem z księciem Henrykiem Orleańskim (Henri d’Orléans), którego ojciec Robert Orleański finansował całą wyprawę. Według zamierzeń Bonvalata mieli przejechać całą Azję Środkową aż po Wietnam, będący od dwóch dekad pod francuskim protektoratem. Z Moskwy przez Ural dotarto do Semipałatyńska i dalej karawaną na południe do Żarkentu, gdzie dołączył do nich belgijski misjonarz ojciec Dedeken, znający język chiński. Przekroczywszy Tienszan i pustynię Takla Makan znaleźli się na południu chińskiej prowincji Sinciang, z której wkroczyli do Tybetu. Przybywając do Changthang byli pierwszymi Europejczykami, którzy znaleźli się w tym rejonie Płaskowyżu Tybetańskiego. Dotarli na odległość 60 km od Lhasy, miasta niedostępnego nie-buddystom. Dalej szli na wschód, przez chińskie prowincje Syczuan i Junnan aż do Rzeki Czerwonej, wzdłuż której biegu dotarli pod koniec września 1890 r. do Hanoi. Tym samym wypełnił się plan Bonvalota dotarcia do Tonkinu – regionu w północnym Wietnamie. Z portu w Hajfongu udali się drogą morską z powrotem do Marsylii. Literackim rezultatem tej ekspedycji była wydana w 1892 r. relacja pt. "De Paris Au Tonkin A Travers Le Tibet Inconnu" wyróżniona Prix Montyon przez Akademię Francuską.
Podróże do Afryki i działalność polityczna.
W roku 1893 odbył krótszą podróż do Algierii (od ponad pół wieku kolonii francuskiej), gdzie zbliżył się do ruchu nacjonalistycznego. Powróciwszy do kraju założył Comité Dupleix, później przemianowany na Comité Dupleix-Bonvalot, którym kierował do 1930 r., a który zajmował się „rozpowszechnianiem wiadomości o koloniach oraz opracowywaniem planów ich rozwoju”.
Udając się w 1897 r. do Abisynii miał za zadanie nie tylko „przygotować grunt dla badaczy francuskich”, ale i podjąć się nieoficjalnej misji politycznej. Dotyczyła ona rozwijającego się w Sudanie sporu współzawodniczących na tamtym terenie mocarstw kolonialnych, Wlk. Brytanii i Francji, o Faszodę, miejscowość na krótko zajętą przez Francuzów. Po tym jak zatarg o Faszodę został rozstrzygnięty na korzyść strony brytyjskiej, Bonvalot „zwrócił się ku działalności politycznej we Francji”.
W 1898 r. założył związane z Comité Dupleix pismo "La France de demain" i pozostał jego redaktorem naczelnym do 1904 r.
Przez jedną kadencję, w latach 1902–1906, był deputowanym departamentu Sekwany do Zgromadzenia Narodowego jako członek ugrupowania o nastawieniu prawicowym – Groupe Républicain Nationaliste.
W latach 1912–1920 był burmistrzem Brienne-le-Château, miejscowości w jego rodzinnym departamencie Aube, która uczciła jego pamięć pomnikiem i nazwaniem jednego z rynków (obecnie parking) Place Bonvalot.
Życie prywatne.
Rodzicami Gabriela Bonvalota byli Pierre Bonvalot i Félicie z domu Desjardins. W lipcu 1895 poślubił Jeanne Lucie Elisabeth Alix Ollier, córkę znanego i zasłużonego chirurga Louis Léopolda Olliera. Pochowany jest w grobowcu rodzinnym Ollierów na cmentarzu miejskim (Cimetière de Loyasse) w Lyonie.
Opublikowane utwory.
"En Asie Centrale. De Moscou en Bactriane" (1884)
"En Asie Centrale. Du Kohistan à la Caspienne" (1885)
"Par Caucase et Pamir aux Indes" (1889)
przetłumaczona na polski i wydana pt. "Przez Kaukaz i Pamir do Indii" (1986)
"De Paris au Tonkin à travers le Tibet inconnu" (1892)
"L’Asie inconnue, à travers le Tibet" (1896)
"Sommes-nous en décadence?" (1899)
"Propos d’un Français" (1911)
"Une lourde tâche" (1913)
"Conseils d’un vieil explorateur a de jeunes soldats" (1915)
"Voyages. Les Chercheurs de routes. Marco-Polo" (1924)

</doc>
<doc id="5042739" url="https://pl.wikipedia.org/wiki?curid=5042739" title="Cycloneda sanguinea">
Cycloneda sanguinea

Cycloneda sanguinea – gatunek chrząszcza z rodziny biedronkowatych.
Taksonomia.
Gatunek ten opisany został po raz pierwszy w 1763 roku przez Karola Linneusza pod nazwą "Coccinella sanguinea". Jako miejsce typowe wskazał on Surinam. Epitet gatunkowy oznacza po łacinie „krwistoczerwona”. W 1792 roku Johan Christian Fabricius opisał go pod synonimiczną nazwą "Coccinella immaculata". W 1850 roku Étienne Mulsant przeniósł oba te gatunki do rodzaju "Daulis". W 1899 roku Thomas Lincoln Casey przeniósł gatunek opisany przez Fabriciusa do rodzaju "Cycloneda" oraz opisał dwa inne gatunki, "Cycloneda rubripennis" i "Cycloneda limbifer", z których pierwszy został z "C. sanguinea" zsynonimizowany, a drugi uznany został za jego podgatunek.
Morfologia.
Chrząszcz o zaokrąglonym w zarysie, wysklepionym ciele długości od 3,2 do 6,5 mm i szerokości od 2,9 do 5,1 mm. Przedplecze jest czarne z białawo obwiedzionymi brzegiem przednim, brzegami bocznymi i kątami tylno-bocznymi oraz z parą białawych plam po bokach, całkowicie otoczonych barwą czarną. Pokrywy mają ubarwienie pomarańczowe do czerwonego; jest ono jednolite lub krawędzie boczne pokryw są czarno obwiedzione, jak ma to miejsce u podgatunku "C. s. limbifer". Boczne krawędzie pokryw są lekko rozpłaszczone. Przedpiersie ma wąski wyrostek międzybiodrowy z dobrze wykształconą listewką środkową i uwstecznionymi żeberkami bocznymi. Odnóża środkowej i tylnej pary mają po dwie ostrogi na goleni. Pazurki stóp mają duże zęby nasadowe. Genitalia samca są symetrycznie zbudowane.
Ekologia i występowanie.
Do parazytoidów tej biedronki należy błonkówka "Homalotylus hemipterinus" z rodziny suskowatych. Z jej ciała opisano także nowy rodzaj i gatunek roztocza z rodziny Podapolipidae, "Coccipolipus macfarlanei".
Gatunek amerykański, znany z krainy neotropikalnej i południa Nearktyki. Jest najszerszej rozprzestrzenionym przedstawicielem biedronkowatych z Ameryki Łacińskiej. Na północ sięga południowych Stanów Zjednoczonych, gdzie znany jest z Kalifornii, Arizony, Nowego Meksyku, Teksasu, Luizjany, Missisipi, Alabamy, Karoliny Północnej, Karoliny Południowej, Georgii i Florydy. Dalej na południe sięga przez Meksyk, Bahamy, Kubę, Kajmany i Amerykę Centralną po Amerykę Południową. W tej ostatniej sięga na południe do Chile i Argentyny, a na zachód po archipelag Galapagos, gdzie występuje sympatrycznie z pokrewną "Cycloneda galapagensis".

</doc>
<doc id="5042742" url="https://pl.wikipedia.org/wiki?curid=5042742" title="Ewa Kofin">
Ewa Kofin

Ewa Kofin (ur. 2 maja 1931 w Makowie Podhalańskim, zm. 21 lutego 2021) – polska teoretyczka muzyki, publicystka, krytyczka i pedagożka muzyczna.
Życiorys.
Urodziła się 2 maja 1931 r. w Makowie Podhalańskim. Ukończyła studia w zakresie teorii muzyki w Państwowej Wyższej Szkole Muzycznej we Wrocławiu. W latach 1956–75 pracowała jako recenzentka muzyczna we wrocławskim czasopiśmie Słowo Polskie. Jednocześnie w latach 1966–1972 była dyrektorką Państwowej Szkoły Muzycznej II stopnia we Wrocławiu, jednak z powodów politycznych została zwolniona z tego stanowiska. Z inicjatywy prof. Stanisława Pietraszki od 1973 r. wykładała w Instytucie Kulturoznawstwa Uniwersytetu Wrocławskiego, zaś w latach 1982–1996 także w Akademii Muzycznej we Wrocławiu. Z jej inicjatywy Uniwersytet Wrocławski na początku lat 1990. zdecydował o reaktywacji studiów muzykologicznych. Przez pewien czas była dyrektorem artystycznym Festiwali Moniuszkowskich w Kudowie-Zdroju.
Ponadto współpracowała jako publicystka m.in. z "Odrą" i "Ruchem Muzycznym", a ponadto była autorką książek "Muzyka telewizyjna" (1980), "Semiologiczny aspekt muzyki" (1991), "Muzyka wokół nas" oraz trzytomowej historii festiwalu Wratislavia Cantans – ta pierwsza była książkową wersją jej rozprawy doktorskiej napisanej u Zofii Lissy na Uniwersytecie Warszawskim. Ponadto zbiór swoich wywiadów z artystami muzykami zebrała w tomie "Ich słowa".
Z jej inicjatywy władze Wrocławia sprowadziły do miasta Andrzeja Markowskiego, który stworzył Międzynarodowy Festiwal "Wratislavia Cantans".
Zmarła 21 lutego 2021 r. i została pochowana na cmentarzu przy ul. Kiełczowskiej we Wrocławiu.

</doc>
<doc id="5042748" url="https://pl.wikipedia.org/wiki?curid=5042748" title="Pigalak">
Pigalak



</doc>
<doc id="5042749" url="https://pl.wikipedia.org/wiki?curid=5042749" title="Wody zaskórne">
Wody zaskórne



</doc>
<doc id="5042754" url="https://pl.wikipedia.org/wiki?curid=5042754" title="Piękna Ameryka (seria monet)">
Piękna Ameryka (seria monet)



</doc>
<doc id="5042756" url="https://pl.wikipedia.org/wiki?curid=5042756" title="Polscy osadnicy w Kolonii Przylądkowej (1652–1910)">
Polscy osadnicy w Kolonii Przylądkowej (1652–1910)



</doc>
<doc id="5042760" url="https://pl.wikipedia.org/wiki?curid=5042760" title="Anton Rathke">
Anton Rathke

Anton Rathke (ur. 12 sierpnia 1813 w Smolajnach, zm. 22 listopada 1898 w Gdańsku) – ogrodnik, pionier wschodnioniemieckiego ogrodnictwa. Pochodził z rodziny od pokoleń zajmującej się ogrodnictwem.
Życiorys.
W 1831 roku odbył praktyki w Królewskim Ogrodzie w Oliwie (Gdańsk) jako pomocnik ogrodnika. Pobyt w ogrodach największej wówczas firmy ogrodniczej Boots &amp; Sohne w Hamburgu przełożył się na sukcesy, jakie odniósł w Gdańsku i Pruszczu Gdańskim.
W 1850 roku przy ul. Sandgrube 399 w Gdańsku (obecnie Rogaczewskiego 12-14) założył duży ogród, który w późniejszym okresie (1873–1874) został wywłaszczony na potrzeby nowego szpitala miejskiego. Specjalizował się w hodowli kwiatów (dalii i pelargonii). W 1857 roku był współzałożycielem Gdańskiego Towarzystwa Budowy Ogrodów.
W 1858 roku założył w Pruszczu Gdańskim samodzielną szkółkę ogrodniczą o powierzchni 39 ha. Od 1875 roku wraz z synem Franzem (1841-1909) prowadził dużą firmę ogrodniczą A.Rathke&amp;Sohn w Pruszczu Gdańskim, przy obecnej ulicy Wojska Polskiego. Przedsiębiorstwo w Pruszczu Gdańskim istniało do 1917 roku, jednak tradycje związane z prowadzoną tu działalnością ogrodniczą zachowały się do dziś (na terenie dawnego kompleksu Rathkego od 1945 roku funkcjonuje Technikum Ogrodnicze w Pruszczu Gdańskim).
Był wielokrotnie nagradzany na ogólnoniemieckich i światowych wystawach ogrodniczych.

</doc>
<doc id="5042780" url="https://pl.wikipedia.org/wiki?curid=5042780" title="Paweł Lelewski">
Paweł Lelewski

Paweł Lelewski (ur. 25 czerwca 1914 w Inowrocławiu, zm. po 1939) – polski bokser, reprezentant Polski.
Kariera.
Sztuki szermierki na pięści uczył się w rodzinnym mieście od 1931 roku w klubie Cuiavia Inowrocław, w 1933 roku związał się na dwa lata z klubem Stella Gniezno. Swój największy sukces sportowy w karierze odniósł w barwach klubu Gryf Toruń, którego reprezentował od 1935 roku. Startując w mistrzostwach Polski, został mistrzem kraju w 1939, w kategorii półśredniej, a w latach 1938 – 1939 dwukrotnie wystąpił w reprezentacji Polski odnosząc dla jej barw dwa zwycięstwa. 
Losy życiowe zawodnika po 1939 roku są nie znane, najprawdopodobniej nie przeżył wojny.

</doc>
<doc id="5042782" url="https://pl.wikipedia.org/wiki?curid=5042782" title="Stade Municipal de Nador">
Stade Municipal de Nador

Stade Municipal de Nador (arab. الملعب البلدي للناظور) – stadion w Nadorze, w Maroku. Mieści 5000 widzów. Jego nawierzchnia jest sztuczna. Według stanu na 15 marca 2021 roku mecze na stadionie rozgrywa Hilal Nador. 

</doc>
<doc id="5042792" url="https://pl.wikipedia.org/wiki?curid=5042792" title="Kościół Matki Bożej Wspomożycielki Wiernych w Swarzędzu">
Kościół Matki Bożej Wspomożycielki Wiernych w Swarzędzu

Kościół Matki Bożej Wspomożycielki Wiernych w Swarzędzu – rzymskokatolicki kościół parafialny należący do parafii pod tym samym wezwaniem (dekanat swarzędzki archidiecezji poznańskiej). Znajduje się przy ulicy Poznańskiej, przy cmentarzu parafialnym.
Świątynia pierwotnie była kaplicą cmentarną. W dniu 28 czerwca 1974 roku, dekretem arcybiskupa Antoniego Baraniaka został przy niej utworzony Ośrodek Duszpasterski. W związku z tym, w 1975 roku zostały wykonane niezbędne prace, m.in. przerobiono łuk nad prezbiterium, piwnicę - kostnicę przerobiono na zakrystię, zostały powiększone okna w prezbiterium i założono witraże, została zamontowana nowa chrzcielnica. 11 grudnia 1976 roku Wojewódzki Wydział do Spraw Wyznań wyraził zgodę na rozbudowę kaplicy. 3 czerwca 1978 roku rozpoczęły się wykopy pod rozbudowę świątyni. 24 maja 1981 roku dotychczasowy ośrodek duszpasterski został przekształcony w samodzielną parafię. 20 grudnia 1981 roku na ścianie kościoła została umieszczona figura Matki Bożej Wspomożycielki Wiernych, która została poświęcona przez ks. proboszcza Stanisława Wojtaska. 28 listopada 1982 roku został poświęcony nowy krzyż w świątyni. 31 marca 1983 roku został założony nowy stół ołtarzowy.

</doc>
<doc id="5042795" url="https://pl.wikipedia.org/wiki?curid=5042795" title="Franciszek Supernak">
Franciszek Supernak

Franciszek Supernak (ur. 21 stycznia 1934 w Sosnowcu, zm. 25 września 2002 w Poznaniu) – polski robotnik, działacz społeczny i antykomunistyczny. 
Życiorys.
Początkowo pracował jako górnik, ale przeprowadził się do Poznania i w 1958 podjął pracę w Miejskim Przedsiębiorstwie Komunikacyjnym, z którym związał się do 1994, tj. do przejścia na emeryturę. Wykonywał tam zawód montera sieci trakcyjnej. 
Walczył zbrojnie w powstaniu poznańskim w 1956. Od 1980 działał w NSZZ Solidarność. Odsłaniał tablicę pamiątkową przy ul. Gajowej poświęconą pracownikom komunikacji miejskiej z okazji 25. rocznicy Poznańskiego Czerwca 1956. Był też działaczem społecznym. 
Pochowany został na poznańskim cmentarzu Jeżyckim. 
Miał żonę, Genowefę (1929-2011). 
Odznaczenia.
Został odznaczony m.in.: 

</doc>
<doc id="5042797" url="https://pl.wikipedia.org/wiki?curid=5042797" title="Ditrău (gmina)">
Ditrău (gmina)

Ditrău – gmina w Rumunii, w okręgu Harghita. Obejmuje miejscowości Ditrău, Jolotca i Țengheler. W 2011 roku liczyła 5483 mieszkańców. 

</doc>
<doc id="5042801" url="https://pl.wikipedia.org/wiki?curid=5042801" title="Leszek Dobosz">
Leszek Dobosz

Leszek Dobosz (ur. 7 lutego 1943 w Zalesiu) – filmowiec amator, członek Twórczego Klubu Filmowego Kineskop (AKF-u Kineskop) i przez wiele lat jego filar organizacyjno-administracyjny, zasiadał także w Federacji Amatorskich Klubów Filmowych. Laureat kursu realizatorów filmów technicznych na taśmie 16 mm, zdobył uprawnienia instruktorskie w zakresie filmu. Wieloletni pracownik Instytutu Przemysłu Fermentacyjnego. 
Realizował filmy dokumentalne i reportaże, w których ukazywał życie młodzieży, przeobrażenia Warszawy w latach 70. oraz tematy zaangażowane społecznie, przede wszystkim skupiając się na przedstawieniu codzienności osób starszych i ich problemów (za co został odznaczony srebrną odznaką Polskiego Komitetu Pomocy Społecznej). Samodzielnie zrealizował m.in. krótkometrażowe filmy „Blaski i cienie kultury”, „Jesień życia”, był współautorem filmów „Warszawskie Spotkanie Przyjaźni”, „Kilka dni lata”. A także operatorem filmu Jerzego Bogajewicza „Po prostu”, w którym debiutowali Dorota Stalińska i Krzysztof Kołbasiuk. Film otrzymał II nagrodę na 21 Ogólnopolskim Konkursie Filmów Amatorskich w 1974 roku.

</doc>
<doc id="5042808" url="https://pl.wikipedia.org/wiki?curid=5042808" title="Wyścig Pokoju 1965">
Wyścig Pokoju 1965

XVIII Wyścig Pokoju – odbył się na trasie Berlin – Praga – Warszawa w dniach 8-23 maja 1965 roku. Do 15-etapowego wyścigu, którego trasa wynosiła 2315 km, wystartowało 100 zawodników z 17 drużyn.
Klasyfikacja indywidualna.
Koszulka żółta
Klasyfikacja drużynowa.
Koszulka błękitna.
Na wynik składa się rzeczywista suma czasów – bez bonifikat – trzech pierwszych zawodników drużyny na każdym etapie.
Klasyfikacje dodatkowe.
Najaktywniejszych.
Koszulka fioletowa.
O kolejności decyduje suma punktów zgromadzonych na lotnych i górskich premiach.
Bibliografia.
Tuszyński, B., "Wyścig Pokoju 1948-1988", Wydawnictwo Sport i Turystyka, Warszawa 1989, s. 241-245.
Rogala, J., "Podręcznik do nauki współczesnego języka mongolskiego", Wydawnictwo Dialog, Warszawa 2015, s. 38.
Linki zewnętrzne.
Serwis poświęcony Wyścigowi Pokoju 

</doc>
<doc id="5042810" url="https://pl.wikipedia.org/wiki?curid=5042810" title="Edmund Maj">
Edmund Maj

Edmund Maj (ur. 1921 w Poznaniu, zm. 2002 tamże) – polski robotnik, pracownik umysłowy, działacz społeczny i sportowy.
Życiorys.
Przed 1939 pracował w Poznaniu, w jednej z fabryk mydła. Podjął naukę zawodu ekspedienta, którą przerwała napaść Niemców na Polskę w 1939. Wywieziono go wraz z rodziną na roboty przymusowe do Rzeszy w okolice Hamburga. Pracował tam jako pomocnik ogrodnika. Po zakończeniu II wojny światowej powrócił do Poznania i w 1946 zatrudnił się w Miejskim Przedsiębiorstwie Komunikacyjnym jako konduktor. Od 1950 przeszedł do działu świadczeń socjalnych MPK Poznań. Od 1951 kierował sekcją socjalną, a od 1966 całym tym działem. Ukończył liceum ogólnokształcące dla pracujących. W 1982 przeszedł na emeryturę. Był pasjonatem transportu miejskiego i gromadził materiały w tym zakresie.
Był działaczem społecznym i sportowym. Pełnił różne funkcje w Klubie Sportowym Surma. Organizował zawody, imprezy sportowe i turnieje. W latach 1983-1990 (na emeryturze) był w tym klubie zatrudniony na ½ etatu jako konserwator urządzeń sportowych.
Odznaczenia.
Odznaczono go m.in.:

</doc>
<doc id="5042812" url="https://pl.wikipedia.org/wiki?curid=5042812" title="Lactarius annulatoangustifolius">
Lactarius annulatoangustifolius



</doc>
<doc id="5042813" url="https://pl.wikipedia.org/wiki?curid=5042813" title="Film superbohaterski">
Film superbohaterski

Film superbohaterski, film o superbohaterach () – gatunek filmów, których głównymi bohaterami są superbohaterowie, a więc osoby o nadludzkich zdolnościach lub umiejętnościach. Konwencja filmów superbohaterskich może zawierać w sobie elementy innych gatunków filmowych, np. "fantasy", fantastyki naukowej, czarnego kryminału, filmów kung-fu, ale często wiąże się z estetyką komiksu. Owa inspiracja jest obopólna; o ile komiksy wydawnictw DC Comics oraz Marvel Comics wzorowały się pod względem kompozycji na filmach gatunkowych, o tyle filmy superbohaterskie często zapożyczają swe środki wyrazu z komiksów.
Pierwsze, nieudane adaptacje komiksów poświęconych superbohaterom powstawały jeszcze w latach 30. XX wieku w postaci seriali kinowych; moda na owe seriale wygasła dwie dekady później ze względu na znikomą wartość artystyczną oraz brak szczególnego zainteresowania ze strony widowni. Konwencja filmów superbohaterskich zaczęła zyskiwać na znaczeniu wraz z dojściem do głosu pokolenia reżyserów wychowanego na komiksach, które to pokolenie zwie się w Polsce Kinem Nowej Przygody. W latach 70. i 80. XX wieku sukcesy kasowe zaczęły odnosić filmy takie jak "Superman" (1978) Richarda Donnera i "Batman" (1989) Tima Burtona na podstawie uniwersów DC Comics. Kolejne dwie dekady obfitowały w serie pokroju trylogii "Spider-Man" (2002–2007) Sama Raimiego na podstawie komiksów Marvela oraz "X-Men" (2000-2009, dwie pierwsze części nakręcone przez Bryana Singera). Począwszy od trylogii Christophera Nolana na podstawie komiksów o Batmanie (', 2005; "Mroczny Rycerz", 2008; "Mroczny Rycerz powstaje", 2011), obserwuje się odwrót filmów superbohaterskich od zinfantylizowanych fabuł o konflikcie Dobra ze Złem; w miejsce dotychczasowej estetyki Nolan zaproponował urealnienie treści komiksu na podobieństwo kina sensacyjnego. Inną strategię przyjął Marvel, od 2008 roku twórczo rekonstruując pochodzenie bohaterów swoich komiksów ("origin stories") w ramach uwspółcześnionych adaptacji przynależnych do świata Filmowego Uniwersum Marvela, gdzie istotną rolę odgrywają zapożyczone z komiksów "cross-overy" (wzajemne zazębianie się historii różnych bohaterów). Mroczne narracje superbohaterskie występują również w filmach takich jak ' (2008) Zacka Snydera oraz "Deadpool" (2016) Tima Millera.
Konwencja filmu superbohaterskiego przenika też filmy i seriale animowane, gdzie bywa przetwarzana bądź parodiowana. Do współczesnych zachodnich animacji składających hołd filmom superbohaterskim należą "Iniemamocni" (2004) Brada Birda, autotematyczny film Marvela "Spider-Man Uniwersum" (2018) oraz nostalgiczny serial Craiga MacCrackena "Kid Cosmic" (2021).

</doc>
<doc id="5042818" url="https://pl.wikipedia.org/wiki?curid=5042818" title="Wiaczesław Szestakow">
Wiaczesław Szestakow

Wiaczesław Pawłowicz Szestakow (, ur. 20 października 1935 w Hajsynie) – radziecki i rosyjski filozof, doktor nauk filozoficznych, profesor, uhonorowany tytułem „Zasłużony Działacz Kultury Federacji Rosyjskiej”. Jego główne zainteresowania badawcze koncentrują się na zagadnieniach estetyki i .

</doc>
<doc id="5042821" url="https://pl.wikipedia.org/wiki?curid=5042821" title="Rada Raj">
Rada Raj

Rada Raj, właśc. Jelena Albiertowna Gribkowa, (ur. 8 kwietnia 1979 w Magadanie) – rosyjska piosenkarka estradowa, jedna z czołowych wykonawczyń rosyjskiego szansonu.

</doc>
<doc id="5042828" url="https://pl.wikipedia.org/wiki?curid=5042828" title="Michał Brzostowski (1782–1852)">
Michał Brzostowski (1782–1852)

Michał Brzostowski z Mołotkowa herbu Strzemię (ur. 1782, zm. 4 lub 11 sierpnia 1852 w Białozórce) – polski hrabia, podpułkownik wojsk polskich, właściciel dóbr ziemskich.
Życiorys.
Hrabia Michał Brzostowski z Mołotkowa wywodził się z II linii rodu Brzostowskich herbu Strzemię. Urodził się w 1782. Był synem Aleksandra (zm. 1820) i Anny z domu Wodzińskiej herbu Jastrzębiec.
W 1808 jego żoną została hr. Konstancja Krasicka herbu Rogala z Liska, podkomorzankę wielką koronną galicyjską, córkę hr. Ignacego Krasickiego ze Stratyna (zm. 1879) i Magdaleny z Bielskich herbu Jelita (kasztelanki halickiej). Ich córkami były: Marianna Magdalena Malwina (żona ks. Marcina Sapiehy) i Maria Aniela (żona hr. Edmunda Krasickiego, zm. 1908).
Był oficerem wojsk francuskich i wojskowym Armii Księstwa Warszawskiego. Odbył kampanię w 1809 (wojna polsko-austriacka). Został podpułkownikiem wojsk polskich z 1812 tj. podczas kampanii napoleońskiej. Pełnił funkcję adiutanta ks. Józefa Poniatowskiego.
Został dziedzicem i właścicielem dóbr Mołotków, Stratyn (w tym tamtejszy zamek), Medwedowce, Białozórka (w tym tamtejszy pałac), Bobulińce. Legitymował się w Królestwie w 1844.
Zmarł 4 lub 11 sierpnia 1852 w Białozórce. II linia Brzostowskich wygasła po mieczu.

</doc>
<doc id="5042829" url="https://pl.wikipedia.org/wiki?curid=5042829" title="Bitwa pod Stołowiczami">
Bitwa pod Stołowiczami



</doc>
<doc id="5042834" url="https://pl.wikipedia.org/wiki?curid=5042834" title="Maria Aniela Krasicka">
Maria Aniela Krasicka

Maria Aniela Krasicka z Brzostowa z domu Brzostowska herbu Strzemię (ur. 13 sierpnia 1816 w Bobulińcach, zm. 7 marca 1903 w Lisku) – polska hrabianka, właścicielka dóbr ziemskich, działaczka społeczna.
Życiorys.
Maria Aniela z hrabiów Brzostowskich (powszechnie bywała określana jako Aniela) urodziła się 13 sierpnia 1816 w Bobulińcach. Była córką hr. Michała Brzostowskiego z Mołotkowa (1782-1852) i hr. Konstancji Krasickiej herbu Rogala z Liska (zm. 1879). Miała siostrę Malwinę (żona ks. Marcina Sapiehy). 
Po rodzicach została dziedziczką dóbr Stratyn (w tym tamtejszy zamek), Białozórka (w tym tamtejszy pałac), Bobulińce, Kujdanów.
9 lutego 1836 we Lwowie poślubiła hr. Edmunda Krasickiego (1808-1894), oficera i właściciela ziemskiego, z którym zamieszkiwała na zamku w Lisku. Ich dziećmi byli Michał (1836-1917), Maria (1837-1855), Ignacy (1839-1924), Stanisław (1842-1887, właściciel dóbr Stratyn, nie założył rodziny).
Opiekowała się sierotami i ubogimi. Została odznaczona papieskim medalem Pro Ecclesia et Pontifice.
Zmarła 7 marca 1903 na zamku Lisku w wieku 87 lat. 
Edmund i Maria Aniela Krasiccy zostali upamiętnieni osobnymi epitafiami, ustanowionymi w kościele w Lesku. Według inskrypcji na nich umieszczonych oboje zostali pochowani w Bachórzcu.

</doc>
<doc id="5042836" url="https://pl.wikipedia.org/wiki?curid=5042836" title="Bernard Fantus">
Bernard Fantus

Bernard Fantus (ur. 1 września 1874 w Budapeszcie, zm. 14 kwietnia 1940 w Oak Park) – amerykański lekarz węgiersko-żydowskiego pochodzenia, twórca pierwszego banku krwi, który założył w 1937 r. w Cook County Hospital w Chicago.
Życiorys.
Urodził się 1 września 1874 r. w Budapeszcie, a w Wiedniu ukończył gimnazjum realne. Po przybyciu w 1889 r. do USA zamieszkał z rodziną w Detroit, a potem w Chicago. Początkowo pracował w aptece i studiował farmację, a także uczęszczał do Kolegium Lekarzy i Chirurgów (późniejsze University of Illinois) w Chicago, gdy jego ojciec wynegocjował dla syna darmowe czesne za pierwszy rok studiów w zamian za świadczenie usług drukarskich dla uczelni. Po ukończeniu studiów medycznych i uzyskaniu doktoratu w 1899 r. przez dwa lata odbywał staż w Cook County Hospital w Chicago.
Od 1902 r. wykładał na University of Illinois i był (do 1913 r.) kierownikiem ambulatorium, a od 1903 do 1940 r. był tam profesorem farmakologii. W 1906 r. studiował farmakologię w Strasburgu, a w Berlinie w 1909 r. Następnie uzyskał w 1917 r. magisterium z farmakologii na University of Michigan. Od 1924 do 1932 r. pracował jako profesor medycyny w Rush Medical College.
W 1937 r. został twórcą pierwszego laboratorium konserwacji krwi, które założył w Cook County Hospital. Pod wpływem sugestii córki Ruth uruchomił je pod nazwą "bank krwi". Instytucja zaczęła działać 15 marca 1937 r. Bank krwi Fantusa i jego procedury zostały potem powielone przez wiele innych instytucji, w tym przez amerykańską armię w czasie II wojny światowej. Fantus był także autorem nazwy, która została przyjęta i rozpropagowana na całym świecie.
Po studiach współpracował z University of Illinois College of Medicine and Pharmacy, kierował także jednym z oddziałów w Cook County Hospital. Zaangażowany w pracę naukową, był autorem licznych artykułów i książek, w tym pozycji popularyzatorskich – także dla dzieci. Ponadto był autorem dwóch podręczników "Text-book of Prescription-Writing and Pharmacy" i "Essentials of Prescription-Writing". Członek US Pharmacopoeia and National Formulary, wieloletni redaktor "Merck Manual and Yearbook of General Therapeuics". W wykładach dla studentów kładł duży na konieczność uważnego słuchania pacjentów, dokładne diagnozowanie i zapewnianie troskliwej opieki. Ponadto prowadził prywatną praktykę, w której często przyjmował pacjentów nieposiadających odpowiednich środków na opłacenie terapii. Z powodu nieprzykładania dużej wagi do pieniędzy mocno odczuł skutki wielkiego kryzysu.
Bez powodzenia lobbował na rzecz utworzenia w mieście parku medycznego, który miał być klastrem badawczo-diagnostycznym skupiającym szpitale Cook County Hospital i Rush-Presbyterian oraz University of Illinois, a później z powodzeniem przekonał władze hrabstwa do zakupu budynku naprzeciw szpitala Cook County Hospital na potrzeby rekonwalescentów.
W ostatnich latach życia mieszkał w Oak Park, zmarł 14 kwietnia 1940 r. Po śmierci jego imieniem nazwano przychodnię w szpitalu Cook Country Hospital.

</doc>
<doc id="5042852" url="https://pl.wikipedia.org/wiki?curid=5042852" title="Halina Wojciechowska-Sołowijowa">
Halina Wojciechowska-Sołowijowa

Halina Wojciechowska-Sołowijowa, ps. „Halszka”, „Bożena” (ur. 15 czerwca 1894 w Omsku, zm. 12 grudnia 1984 w Rzeszowie) – polska nauczycielka, działaczka społeczna, uczestniczka powstań śląskich.
Życiorys.
Urodziła się 15 czerwca 1894 w Omsku na Syberii w rodzinie inteligenckiej. Od 1914 pracowała jako nauczycielka i jednocześnie była słuchaczką na Wydziale Humanistycznym Towarzystwa Kursów Naukowych (po wojnie pod nazwą Wolnej Wszechnicy Polskiej) w Warszawie. W 1915 zaczęła działać w Polskiej Organizacji Wojskowej. W sierpniu 1917 została aresztowana przez Niemców. Skazano ją na trzy lata ciężkiego więzienia i osadzono na Pawiaku, z którego została zwolniona w marcu 1918. Zamieszkała w Lublinie, gdzie wzięła udział w przejmowaniu władzy z rąk okupantów.
W 1919 rozpoczęła służbę jako kurierka Naczelnego Dowództwa. W czerwcu tego roku wysłano ją do Mińska Litewskiego, zaś w końcu sierpnia przedarła się przez linię frontu do Kijowa, przywożąc w całości pocztę Naczelnego Dowództwa Wojska Polskiego do KN 3. Następnie powróciła do Warszawy z raportami KN 3 do Naczelnego Dowództwa. W listopadzie została wysłana do Moskwy. Przyjechała tam chora na tyfus. W styczniu 1920, po rekonwalescencji, mogła zacząć brać czynny udział w wewnętrznym życiu moskiewskiej placówki. Wyjechała z Moskwy w lutym jako służąca państwa Steckiewiczów. Do futra miała wszyte całe pasy meldunków na płótnie. W marcu wróciła do kraju.
Od kwietnia 1920 była ochotniczo zaangażowana w akcję plebiscytowej na Górnym Śląsku. Z ramienia Dowództwa Głównego Polskiej Organizacji Wojskowej organizowała akcję propagandową wśród kobiet. Tworzyła żeńskie oddziały służby sanitarnej, kurierskiej i wywiadowczej POW Górnego Śląska w powiatach kozielskim i zabrskim. Od lipca 1920 była referentką grupy żeńskiej w DG POW GŚ. Uczestniczyła w II powstaniu śląskim (sierpień 1920) i w III powstaniu śląskim (1921).
W latach 1922–1939 działała społecznie, pełniła mandat radnej Rady Miasta Lwowa, była członkinią Związku Powstańców Śląskich i Przysposobienia Wojskowego Kobiet.
Podczas II wojny światowej wysiedlono ją do Rzeszowa, gdzie podjęła działalność konspiracyjną w ZWZ-AK. Po wojnie została aresztowana przez NKWD. Kontynuowała pracę nauczycielską w szkołach w Rzeszowie. Zatrudniona była między innymi w I Liceum Ogólnokształcącym w Rzeszowie jako nauczycielka języka rosyjskiego. Była członkinią Związku Bojowników o Wolność i Demokrację. 
Zmarła 12 grudnia 1984 w Rzeszowie. Została pochowana na Cmentarzu Pobitno w Rzeszowie 17 grudnia 1984.
Jej mężem był Władysław Sołowij, także powstaniec śląski. Mieli córkę.
Upamiętnienie.
Była jedną z 30 bohaterek wystawy „60 na 100. Sąsiadki. Głosem Kobiet o powstaniach śląskich i plebiscycie” (2019), której celem było zaprezentowanie 30 sylwetek kobiet żyjących na przełomie XIX i XX wieku, które w szczególny sposób związane są z historią Górnego Śląska, między innymi uczestniczek powstań śląskich oraz akcji plebiscytowej. Koncepcję wystawy, scenariusz i materiały przygotowała Małgorzata Tkacz-Janik, a grafiki Marta Frej. Wystawa była prezentowana w różnych miastach województwa śląskiego, m.in. w marcu 2021 – w Centrum Kultury Śląskiej w Nakle Śląskim.
Była również jedną z bohaterek wystawy „Kobiety śląskie i Niepodległa”, zaprezentowanej z okazji roku praw kobiet i stulecia niepodległości, między 13 listopada 2018 a 20 maja 2019 w Bibliotece Śląskiej.

</doc>
<doc id="5042855" url="https://pl.wikipedia.org/wiki?curid=5042855" title="Zialonaja Słabada">
Zialonaja Słabada

Zialonaja Słabada (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5042856" url="https://pl.wikipedia.org/wiki?curid=5042856" title="Edmund Nadolski">
Edmund Nadolski

Edmund Konstanty Nadolski (ur. 7 października 1924 w Poznaniu, zm. 3 sierpnia 2000 tamże) – polski działacz turystyczny i krajoznawczy, publicysta krajoznawczy i historyczny, dziennikarz, redaktor, pracownik Miejskiego Przedsiębiorstwa Komunikacyjnego w Poznaniu.
Życiorys.
Jego rodzicami byli Mieczysław i Klara. Od 1947 do 1951 pracował w Wydziale Konsumów Wojewódzkiego Urzędu Bezpieczeństwa Publicznego w Poznaniu. Od 1956 był członkiem Polskiego Towarzystwa Turystyczno-Krajoznawczego, od 1968 honorowym przewodnikiem po Poznaniu, a od 1978 instruktorem krajoznawstwa regionu. W 1978 wybrano go na członka Wojewódzkiej Komisji Krajoznawczej. Przez wiele lat był wiceprzewodniczącym Krajowej Komisji Krajoznawczej. Od 1980 był działaczem Wielkopolskiego Klubu Publicystów Krajoznawczych PTTK (do 1994 był wiceprzewodniczącym tej organizacji). W latach 80. XX wieku został redaktorem czasopisma ""Wielkopolska", a potem członkiem kolegium redakcyjnego. Zasiadał również w kolegium redakcyjnym czasopisma "Wielkopolski Turysta". Pisał artykuły krajoznawcze w "Gazecie Poznańskiej", "Expressie Poznańskim", a także "Kronice Miasta Poznania". Był współzałożycielem (1973) i dziennikarzem czasopisma zakładowego "Z Życia MPK Poznań". Prowadził tu cykle historyczne "Z okien tramwaju", "MPK na starej fotografii" oraz "Czy wiecie, że..."".
Był współredaktorem ""Słownika Krajoznawczego Wielkopolski", recenzentem "Wielkiej Księgi Miasta Poznania", autorem audycji radiowych i programów telewizyjnych (np. "Poznań nieznany"). Wydał przewodnik "Przechadzki po Poznaniu"", a także opracował monografię MPK Poznań na stulecie tego przedsiębiorstwa (1980).
Działał także w Klubie Sportowym Surma (był w nim sekretarzem). Zakładał poznańskie środowisko rugby i był członkiem zarządu okręgu. Pozostawał członkiem Aeroklubu Poznańskiego. Miał uprawnienia pilota szybowcowego. Był także działaczem bokserskim oraz sekcji motorówek w Klubie Sportowym Grunwald Poznań.
Pochowany został na cmentarzu Górczyńskim w Poznaniu (pogrzeb odbył się 8 sierpnia 2000).
Odznaczenia.
Został odznaczony m.in.:

</doc>
<doc id="5042860" url="https://pl.wikipedia.org/wiki?curid=5042860" title="Krasnaja Słabada (rejon mohylewski)">
Krasnaja Słabada (rejon mohylewski)

Krasnaja Słabada (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5042862" url="https://pl.wikipedia.org/wiki?curid=5042862" title="Kapiejnaje (obwód mohylewski)">
Kapiejnaje (obwód mohylewski)

Kapiejnaje (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5042863" url="https://pl.wikipedia.org/wiki?curid=5042863" title="Podgrzybek czerwonawy">
Podgrzybek czerwonawy



</doc>
<doc id="5042870" url="https://pl.wikipedia.org/wiki?curid=5042870" title="Karczomka (obwód mohylewski)">
Karczomka (obwód mohylewski)

Karczomka (; ; pol. hist. Karczemka) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.
Znajduje tu się zapora wodna na Alchouce, tworząca niewielki zbiornik zaporowy.
Historia.
W XIX w. wieś i majątek ziemski od 1866 będący własnością Protasiewiczów. Położona była wówczas w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5042872" url="https://pl.wikipedia.org/wiki?curid=5042872" title="Karczemka (obwód mohylewski)">
Karczemka (obwód mohylewski)



</doc>
<doc id="5042874" url="https://pl.wikipedia.org/wiki?curid=5042874" title="Eastern Production">
Eastern Production

Eastern Production Ltd. – hongkońska niezależna wytwórnia filmowa założona w 1991 przez Jeta Li i Cuia Baozhu.
Wyprodukowane filmy.
Źródło: hkmdb.com 

</doc>
<doc id="5042875" url="https://pl.wikipedia.org/wiki?curid=5042875" title="Carlos Barral Agesta">
Carlos Barral Agesta

Carlos Barral Agesta (ur. 2 czerwca 1928 w Barcelonie, zm. 12 grudnia 1989 tamże) – kataloński i hiszpański polityk, pisarz, poeta oraz wydawca, senator, od 1986 do 1987 eurodeputowany II kadencji.
Życiorys.
Pochodził z rodziny z klasy średniej, jego ojciec był współwłaścicielem wydawnictwa Seix y Barral i zmarł w 1936 roku. Ukończył liceum jezuickie i w 1950 prawo na Uniwersytecie Barcelońskim, podczas nauki zetknął się bliżej ze światopoglądem lewicowym. Od 1950 współprowadził wydawnictwo Seix y Barral, wydając z sukcesami literaturę hiszpańską i latynoamerykańską, przyczyniając się do zainteresowania twórcami z Ameryki Południowej. Ze względów politycznych musiał zrezygnować z tej funkcji i wyjechać do Meksyku. Po zamknięciu pierwszego wydawnictwa od lat 70. kierował Barral Editores. Zainicjował także powstanie nagród literackich Premio Barral, Prix Formentor i Prix International. Jednocześnie od początku lat 50. publikował swoje książki i tomiki poezji, spośród których najbardziej znane były "Metropolitano, 19 historias de mi guerra civil" (1957) i "Lecciones de cosas" (1986), a także trzytomowe wspomnienia. Należał do grupy literackiej określanej jako "Generación del 50".
W 1977 zaangażował się w działalność polityczną w ramach Hiszpańskiej Socjalistycznej Partii Robotniczej. W latach 1982–1989 zasiadał w Senacie II i III kadencji. Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej. Przystąpił do frakcji socjalistycznej, należał m.in. w Komisji ds. Środowiska Naturalnego, Zdrowia Publicznego i Ochrony Konsumentów. Zmarł kilka tygodni po zakończeniu senackiej kadencji.
Życie prywatne.
Od 1954 był żonaty z Yvonne Hortet (zm. 2015), mieli pięcioro dzieci. Jego pamięci poświęcono Museu Casa Barral w Calafell.
Odznaczenia.
W 1983 otrzymał Krzyż św. Jerzego.

</doc>
<doc id="5042879" url="https://pl.wikipedia.org/wiki?curid=5042879" title="Podgrzybek brzoskwiniowy">
Podgrzybek brzoskwiniowy



</doc>
<doc id="5042880" url="https://pl.wikipedia.org/wiki?curid=5042880" title="Powiatowa i Miejska Biblioteka Publiczna w Kole">
Powiatowa i Miejska Biblioteka Publiczna w Kole

Powiatowa i Miejska Biblioteka Publiczna w Kole – jest główną samorządową biblioteką miasta Koła i powiatu kolskiego. Gromadzi, opracowuje, przechowuje i udostępniana zbiory biblioteczne, pełni rolę ośrodka informacji, także o regionie. Zadania realizuje: w siedzibie głównej, w której znajdują się: czytelnia, wypożyczalnia dla młodzieży i dorosłych, Filia dla Dzieci; oraz dwóch filiach bibliotecznych: Filii Nr 3, Filii Nr 4. Biblioteka sprawuje nadzór merytoryczny nad 10 bibliotekami samorządowymi powiatu kolskiego. 
Historia.
Pierwsza biblioteka publiczna w Kole została otwarta w 1883 roku. W okresie międzywojennym istniało w mieście kilka książnic należących do instytucji społecznych, organizacji i stowarzyszeń. Podczas II wojny światowej wszystkie zostały zlikwidowane. 1 kwietnia 1945 roku została utworzona Miejska Biblioteka Publiczna przy Placu Wolności 15, w dawnej siedzibie Narodowego Banku Polskiego. Na podstawie dekretu o bibliotekach z 1946 roku podjęto decyzję o utworzeniu Powiatowej Biblioteki Publicznej. Uroczystego otwarcia dokonano 1 września 1947 roku. Placówka mieściła się w lokalu przy ul. 11 listopada 5 (obecnie ul. A. Mickiewicza 5). 
W 1956 roku obie biblioteki przeniesiono do budynku pastorówki przy ul. H. Sienkiewicza 5 i w 1957 roku połączono w Miejską i Powiatową Bibliotekę Publiczną. W 1963 roku utworzono Oddział Dziecięcy z siedzibą przy ul. H. Sienkiewicza 5. W 1973 roku powstała Filia Nr 2 przy Zakładzie Opieki Zdrowotnej Szpitala Powiatowego. W 1975 roku nastąpiła reorganizacja administracyjna kraju, w wyniku której Powiatowa i Miejska Biblioteka Publiczna zmieniła nazwę na Miejska Biblioteka Publiczna. W 1979 roku otworzono Filię Nr 3 przy ul. P. Wojciechowskiego 30, a w 1982 roku Filię Nr 4 przy ul. A. Mickiewicza 15. W czerwcu 1999 roku Zarządy Miasta Koła i Powiatu Kolskiego podpisały Porozumienie, na mocy którego powierzono Miejskiej Bibliotece Publicznej zadania biblioteki powiatowej. 
28 września 1999 roku nastąpiła reorganizacja i zmiana nazwy na Powiatową i Miejską Bibliotekę Publiczną. W 2009 roku przeniesiono siedzibę Filii Nr 4 do budynku przy ul. S. Wyszyńskiego 14. W 2013 roku bibliotekę główną oraz Filię dla Dzieci przeniesiono do budynku dworca PKP przy ul. Kolejowej 19.
Działalność.
Podstawową misją Powiatowej i Miejskiej Biblioteki w Kole jest rozwijanie i zaspokajanie potrzeb czytelniczych i informacyjnych mieszkańców, upowszechnianie wiedzy i kultury oraz zapewnienie sprawnego funkcjonowania sieci bibliotecznej na terenie powiatu. Jako jedyna biblioteka w powiecie kolskim tworzy i opracowuje bibliografię regionalną dla Koła i powiatu.
Biblioteka oprócz działalności statutowej prowadzi spotkania autorskie. W bibliotece gościli między innymi: Wanda Chotomska, Mariusz Czubaj, Maria Czubaszek, Katarzyna Grochola, Jacek Hugo-Bader, Wojciech Jagielski, Grzegorz Kasdepke, Hubert Klimko-Dobrzaniecki, Marek Krajewski, Jakub Małecki, Anna Dziewit-Meller, Marcin Meller, Joanna Olech, Łukasz Orbitowski, Joanna Papuzińska, Stanisław Tym, Jakub Żulczyk.
Z inicjatywy Instytutu Książki przy bibliotece działają Dyskusyjne Kluby Książki (od lutego 2010 roku dla dorosłych, a od kwietnia 2015 roku dla młodzieży).
Biblioteka jest liderem Kampanii społecznej Fundacja ABCXXI Cała Polska czyta dzieciom.
Od 26 kwietnia 1976 roku przy bibliotece działa Koło Przyjaciół Biblioteki (dobrowolne zrzeszenie osób w celu umocnienia więzi między biblioteką a społeczeństwem).
Działalność wydawnicza.
Od 2008 roku placówka wspólnie z Muzeum Technik Ceramicznych w Kole, Miejskim Domem Kultury w Kole, Stowarzyszeniem Przyjaciół Miasta Kola nad Wartą wydaje "Rocznik Kolski", periodyk zawierający artykuły o historii miasta i regionu oraz popularyzujący dorobek miejscowego środowiska.

</doc>
<doc id="5042881" url="https://pl.wikipedia.org/wiki?curid=5042881" title="Pięknogrzybek">
Pięknogrzybek



</doc>
<doc id="5042882" url="https://pl.wikipedia.org/wiki?curid=5042882" title="Parkogrzybek">
Parkogrzybek



</doc>
<doc id="5042890" url="https://pl.wikipedia.org/wiki?curid=5042890" title="Prahlad Jani">
Prahlad Jani

Prahlad Jani, znany również jako Mataji lub Chunriwala Mataji (ur. 13 sierpnia 1929, zm. 26 maja 2020) był indyjskim mnichem, twierdził, że od 1940 nie jadł, ani nie pił nic, miał być karmiony przez boginię Durgę. Wyniki śledztwa w jego sprawie były traktowane jako poufne i ze sceptycyzmem. Dokonał kilku wystąpień medialnych i publicznych.
Biografia.
Prahlad Jani urodził się 13 sierpnia 1929 w wiosce Charada w Indiach Brytyjskich (dzisiejsza Mehsana, Gudźarat, Indie). Według Janiego, opuścił on swój dom w wieku siedmiu lat, by zamieszkać w dżungli. 
W wieku 12 lat Jani przeszedł duchowe doświadczenie i został wyznawcą hinduskiej bogini Durgi. Od tego czasu zdecydował się ubierać tak jak jej wielbiciele, mając na sobie czerwoną szatę podobną do sari, biżuterię i karmazynowe kwiaty we włosach do ramion. Jani był powszechnie znany jako "Mataji" („[manifestacja] Wielkiej Matki”). Wierzył, że Bogini karmiła go przez otwór w jego podniebieniu.
Od lat 70 XX w. Jani żył jako pustelnik w jaskini w lesie w Gudźarat. Zmarł 26 maja 2020 w swojej rodzinnej Charadzie. Został pochowany dwa dni po śmierci w jego aśramie na wzgórzu Gibbar, leżącym w sąsiedztwie parikramy przy terenach świątyni Ambaji.
Dochodzenia.
Przeprowadzono dwa badania obserwacyjne i jedno badanie obrazowe Janiego. Badania obserwacyjne przeprowadzono w 2003 r. i w 2010 r., w obu z udziałem dr Sudhir Shah, neurologa ze Sterling Hospitals w Ahmedabad w Indiach, który badał osoby twierdzące, że mają wyjątkowe zdolności, w tym inne osoby postne, takie jak Hira Ratan Manek. W obu przypadkach badacze potwierdzili zdolność Janiego do zdrowego przeżycia bez jedzenia i wody w okresach testowych, chociaż żadne z badań nie zostało opublikowane w czasopiśmie naukowym. Podczas przesłuchania po sześciu dniach od rozpoczęcia eksperymentu w 2010 r. Rzecznik DRDO ogłosił, że obserwacje z badań będą „poufne” do czasu ustalenia wyników. Lekarze niezaangażowani w badania oraz inni krytycy kwestionowali trafność badań i stwierdzili, że chociaż ludzie mogą przeżyć wiele dni bez jedzenia i wody, to nie jest możliwe przetrwanie latami zwłaszcza, że glukoza, substrat niezbędny do odpowiedniego funkcjonowania mózgu nie jest dostarczany.
Badania z 2003 r..
W 2003, dr Sudhir Shah oraz inni lekarze ze Sterlings Hospitals w Ahmedabad w Indiach obserwowali Janiego przez 10 dni. Przebywał w zamkniętym pokoju. Lekarze stwierdzili, że podczas obserwacji nie oddał moczu ani kału, ale wydawało się, że mocz tworzy się w pęcherzu. Rzecznik szpitala powiedział, że Jani miał dobrą kondycję fizyczną, ale jego otwór w podniebieniu był w nieprawidłowym stanie. Również fakt, że masa ciała Janiego zauważalnie spadła w ciągu 10 dni badania wzbudził sceptycyzm co do jego stwierdzenia, że może żyć bez żadnego pożywienia.
Badania z 2010 r..
Od 22 kwietnia do 6 maja 2010, Prahlad Jani był ponownie obserwowany i testowany przez dr Sudhir Shah i zespół 35 badaczy z Indyjskiego Instytutu Fizjologii i Nauk Pokrewnych (DIPAS) oraz innych organizacji. Dyrektor DIPAS powiedział, że wyniki obserwacji mogą „przynieść ogromne korzyści ludzkości”, a także „żołnierzom, ofiarom nieszczęść i astronautom”, z których wszyscy być może będą musieli przetrwać bez jedzenia lub wody przez długi czas. Testy zostały ponownie przeprowadzone w Sterling Hospitals. Anil Gupta z SRISTI, zaangażowany w monitorowanie testów, opisał zespół jako „zaintrygowany” krijami Janiego, które najwyraźniej pozwalają mu kontrolować fizjologiczne funkcje jego organizmu. 
Zespół badał Janiego podczas codziennych badań klinicznych, badań krwi i skanów. Jani miał być również obserwowany cały czas przy użyciu wielu kamer CCTV i obserwacji własnych. Naukowcy twierdzą, że Jani został wyniesiony z zamkniętego pomieszczenia w celu przeprowadzenia testów i ekspozycji na słońce podczas ciągłego nagrywania wideo.
Po piętnastu dniach obserwacji, podczas których podobno nie jadł, nie pił ani nie oddawał moczu i kału, wszystkie badania lekarskie Jani zostały zgłoszone jako normalne. Lekarze poinformowali, że chociaż ilość płynu w pęcherzu Janiego wahała się i że Jani wydawał się być „zdolnym do wytwarzania moczu w jego własnym pęcherzu”, to ani razu nie oddał moczu. Na podstawie poziomów leptyny i greliny w organizmie Prahada Janiego, dwóch hormonów związanych z apetytem, naukowcy z DRDO przypuszczają, że Jani może wykazywać umiejętność silnego przystosowania się do braku pożywienia i ograniczenia spożywania wody. DIPAS stwierdził w 2010 r., Że planowane są dalsze badania, łącznie z badaniami, w jaki sposób metaboliczne odpady są usuwane z organizmu Janiego, skąd czerpie on energię potrzebną do życia i w jaki sposób utrzymuje swój stan nawodnienia.
Badania obrazowania mózgu w 2017 r..
Niezależnie od badań DRDO, zespół IIT Madras przeprowadził badanie obrazowe w 2017 roku. Zebrali obrazy mózgu Janiego i zmierzyli rozmiar gruczołów szyszynki i przysadki mózgowej. Wynik badania obrazowego pokazuje, że wielkość szyszynki i przysadki mózgowej Janiego jest tego samego rzędu, co u 10-letniego chłopca. Wyniki badań zostały opublikowane w czasopismach naukowych.
Reakcje na badania.
Dr Michael Van Rooyen, dyrektor Inicjatywy Humanitarnej z Harvard University, odrzucił wyniki obserwacji jako „niemożliwe”, zauważając, że ciała głęboko niedożywionych ludzi szybko zużywają zasoby własnego organizmu, powodując niewydolność nerek, wątroby, serca oraz tachykardię. Rzeczniczka Amerykańskiego Towarzystwa Dietetycznego stwierdziła: „Najważniejsze jest to, że post dłuższy niż jeden dzień może być niebezpieczny. Potrzeba jedzenia, aby funkcjonować”. Ludzie, którzy unikają jedzenia i wody, aby naśladować mistyczne postacie, często umierają z niedożywienia lub odwodnienia. Sanal Edamaruku scharakteryzował eksperyment jako farsę pozwalającą Jani wyjść poza pole widzenia kamer CCTV, twierdząc, że materiał wideo pokazał, że Jani mógł przyjmować wielbicieli i opuścić zamknięte pomieszczenie testowe do opalania. Edamaruku powiedział również, że czynności związane z płukaniem gardła i kąpielą były niedostatecznie monitorowane. Edamaruku odmówiono dostępu do strony, na której przeprowadzono testy zarówno w 2003, jak i 2010 r. oraz oskarżył Janiego o posiadanie „wpływowych obrońców”, którzy są odpowiedzialni za odmowę mu pozwolenia na wgląd w projekt podczas jego eksploatacji, mimo że został zaproszony do udziału w teście podczas transmisji telewizyjnej na żywo. Indyjskie Stowarzyszenie Racjonalistów, na którego czele stoi Edamaruku, zaobserwowało, że osoby twierdzące jakoby miały posiadać podobne zdolności byli odkrywani jako oszuści. W 2010 roku wybitny sceptyk naukowy James Randi skrytykował badania przeprowadzone przez rząd Indii, powołując się na niewystarczającą analizę tematu. Zaproponował również, że jeśli Prahlad Jani będzie mógł udowodnić swoje twierdzenia, otrzyma nagrodę One Million Dollar Paranormal Challenge, która była nagrodą w wysokości miliona dolarów za udowodnienie posiadania właściwości paranormalnych.
We wrześniu 2010 r. Dr Shah ogłosił, że naukowcy z Austrii i Niemiec zaproponowali, że odwiedzą Indie w celu przeprowadzenia dalszych badań nad Janim. Naukowcy ze Stanów Zjednoczonych również zaoferowali udział w badaniach. Jani wyraził zainteresowanie współpracą w dalszych dochodzeniach.
Wystąpienia w telewizji, wideo i publicznie.
W 2006 roku The Discovery Channel wyemitował film dokumentalny zatytułowany „The Boy with Divine Powers”, zawierający pięciominutowy wywiad z Janim i Shah. W 2010 roku Independent Television Network (ITN) opublikował artykuł i film z udziałem Prahlada Janiego, komentujący testy z 2010 roku. W 2010 roku Prahlad Jani pojawił się w austriackim filmie dokumentalnym „Am Anfang war das Licht” (angielski tytuł "In the Beginning There Was Light").
W październiku 2010 r. Włoska stacja telewizyjna Rai 2 wyemitowała program o nazwie „Voyager”, który przedstawił obszerny raport na temat Prahlada Janiego i testów.
W październiku 2011 roku, Jani był "pujya param" (mistrz ceremonii) w dużej Shobha jatra (procesja religijna), która odbyła się w pobliżu Gandhinagar.

</doc>
<doc id="5042897" url="https://pl.wikipedia.org/wiki?curid=5042897" title="Film o superbohaterach">
Film o superbohaterach



</doc>
<doc id="5042904" url="https://pl.wikipedia.org/wiki?curid=5042904" title="Federaţia Română de Atletism">
Federaţia Română de Atletism



</doc>
<doc id="5042908" url="https://pl.wikipedia.org/wiki?curid=5042908" title="Kampania 1919 roku w wojnie polsko-bolszewickiej">
Kampania 1919 roku w wojnie polsko-bolszewickiej

Kampania 1919 roku w wojnie polsko-bolszewickiej – operacje, bitwy, boje i potyczki jednostek Wojska Polskiego z oddziałami Armii Czerwonej toczone w pierwszym roku wojny polsko-bolszewickiej.
Geneza.
W wyniku klęski państw zaborczych, po 123 latach niewoli Polska odzyskała niepodległość. Za symboliczną datę tego wydarzenia przyjmuje się dzień 11 listopada 1918 roku. 22 listopada na czele odradzającego się Wojska Polskiego stanął Józef Piłsudski. Dzięki powszechnemu i ochotniczemu zaciągowi, do końca 1918 udało się sformować 39 pułków piechoty, 17 pułków kawalerii i 3 pułki artylerii. Na początku 1919 istniały już zręby odbudowującej się polskiej państwowości. Jednak nadal zupełnie niejasny pozostawał kształt wschodniej granicy państwa. Na gruzach Imperium Rosyjskiego toczyła się wojna domowa, a na wschodnich krańcach odradzającej się Rzeczypospolitej stacjonowały jeszcze wojska niemieckie Ober-Ostu. Ich ewakuacja powodowała, że opuszczane przez nie tereny od wschodu zajmowała Armia Czerwona. Jednocześnie od zachodu podchodziły oddziały Wojska Polskiego. 
W lutym 1919 oddziały polskie weszły w kontakt bojowy z jednostkami Armii Czerwonej. Rozpoczęła się nigdy nie wypowiedziana wojna polsko-bolszewicka. W tym okresie prowadzono jedynie ograniczone działania zaczepne. W połowie lutego front polsko-sowiecki ustalił się na linii rzeki Szczary. Siły frontu przeciwsowieckiego dysponowały 12 batalionami, 12 szwadronami i 3 bateriami polowymi. Było to w sumie około 500 oficerów i 7000 szeregowych.
Walczące wojska.
listopad 1919
grudzień 1919 (fronty Podolski i Galicyjski)
Powstanie frontu polsko-sowieckiego.
Na mocy porozumienia z Niemcami, w lutym 1919 oddziały Wojska Polskiego wkroczyły na tereny opuszczane przez jednostki niemieckie. Niemcy zobowiązali się nie wpuszczać wojsk sowieckich na opuszczane przez siebie terytoria aż do chwili, kiedy to miejsce zajmą oddziały polskie. Realizując to porozumienie, pierwsze oddziały Wojska Polskiego w okresie od 9 do 14 lutego przemaszerowały przez strefę wojsk niemieckich.
Po kilkudniowych przemarszach Dywizja Litewsko-Białoruska gen. Wacława Iwaszkiewicza oraz Grupa Podlaska gen. Antoniego Listowskiego dotarły 14 lutego pobliże miasteczka Mosty nad Niemnem. Ukształtowała się linia frontu o długości około 150 kilometrów od Prypeci na południu po Skidel w pobliżu Grodna na północy. Grupa Podlaska gen. Antoniego Listowskiego zajmowała południowy front, a jej oddziały rozmieszczone były pod Annopolem na kierunku Brześć-Pińsk oraz w rejonie Berezy Kartuskiej na kierunku Brześć-Baranowicze. 
Na odcinku północnym w rejonie Wołkowyska operowała nie w pełni jeszcze zorganizowana Dywizja Litewsko Białoruska (Grupa gen. Iwaszkiewicza). Oddziały polskie weszły w styczność bojową z sowieckimi awangardami nadciągającymi od strony Wilna, Baranowicz i Pińska. Z tą chwilą powstanie frontu polsko-sowieckiego stało się faktem. 
Do końca lutego toczono drobne potyczki z oddziałami Armii Czerwonej. W tym czasie priorytetem dla sowieckiej Rosji była walka z armiami „białych" Rosjan, a dla Wojska Polskiego działania na Ukrainie przeciw wojskom Ukrainy Zachodniej i Ukraińskiej Republiki Ludowej (Naddnieprzańskiej).
Mimo że Naczelne Dowództwo WP w swojej dyrektywie z 21 lutego "„Instrukcja dla grup operujących na wschodzie”" nakazało defensywne utrzymanie dotychczasowego stanu posiadania, to Grupa gen. Wacława Iwaszkiewicza zajęła 2 marca Słonim i obsadziła linię rzeki Szczary, a jej wydzielone zgrupowanie - Grupa Zaniemeńska - rozszerzyło znacznie pozycje na północ od Niemna. Grupa gen. Listowskiego zajęta 5 marca Pińsk oraz obsadziła linię Jasiołdy i kanału Ogińskiego.
Ofensywa na Wilno.
Planowanie operacji.
Sytuacja na froncie zmieniła się na początku kwietnia, kiedy to Naczelne Dowództwo WP zdecydowało się rozpocząć operację zaczepną na kierunku północno-wschodnim. Jej celem było zajęcie Wilna. 26 marca w Brześciu nad Bugiem marszałek Piłsudski odbył naradę z generałami Szeptyckim i Listowskim w sprawie dalszych działań na froncie sowieckim. Generałowie zostali zapoznani ze wstępnym planem wyprawy wileńskiej. 
W tym czasie oddziały polskie stały na linii Jasiołda-kanał Ogińskiego, podchodząc na północ od Niemna do linii kolejowej Baranowicze-Lida i do rzeki Dzitwy. Na swym lewym skrzydle miały wojska niemieckie, które nadal obsadzały obszar Grodna. W tym czasie oddziały Armii Czerwonej tworzyły cztery zgrupowania. Pierwsze znajdowało się w obszarze Wilna. Jego wysunięte oddziały stały na linii Żośle-Wysoki Dwór-Przełaje, w luźnej styczności z oddziałami litewskimi i wojskami niemieckimi na Litwie. Jedynie jego lewe skrzydło w obszarze Marcinkaniec było częściowo zwrócone ku oddziałom polskim. Załogę Wilna stanowiły między innymi oddziały I Brygady polskojęzycznej Zachodniej Dywizji Strzelców w składzie 1 Warszawski pułk strzelców i 2 Lubelski pułk strzelców. Drugie zgrupowanie obsadzało obszar Lidy i Nowogródka, a trzecie operowało w obszarze Baranowicz. Na Polesiu stacjonowało kolejne zgrupowanie w rejonie Łunińca. Odwody Sowieci rozlokowali w Mińsku i Bobrujsku.
Między południowym skrzydłem zgrupowania wileńskiego wojsk sowieckich, a zgrupowaniem lidzkim powstała luka o szerokości około 60 km. Tę lukę zamierzał wykorzystać Józef Piłsudski przygotowując swój plan oswobodzenia Wilna. Polskie zgrupowanie uderzeniowe miało skoncentrować się na zachód od Lidy, a jego grupa jazdy dowodzona przez ppłk. Władysława Belinę-Prażmowskiego miała forsownym marszem podejść pod Wilno i zdecydowanym atakiem zdobyć je. Maszerująca za kawalerią polska piechota (2 DP Leg) pod dowództwem gen. Śmigłego-Rydza miała obsadzić miasto i nie dopuścić do jego utraty. Kolejna grupa pod dowództwem gen. Józefa Lasockiego (1 DP Leg., oddział mjr. Mackiewicza, grupa mjr. Janusza Głuchowskiego) miała uderzyć na Lidę, zdobyć ją i tym samym osłonić Wilno od ewentualnego kontruderzenia z południa. 
Aby uniemożliwić siłom sowieckim stojącym na południe od Niemna przeciwdziałanie w kierunku Lidy, zamierzano związać je równoczesnym uderzeniem na Baranowicze i Nowogródek. Miało ono także odwrócić uwagę dowództwa sowieckiej Dywizji Zachodniej od głównego kierunku uderzenia, jakim był kierunek wileński. Jako że obszar Grodna nadal zajmowały wojska niemieckie, a ich stosunek do działań polskich na Litwie pozostawał niewiadomą, w obszarze Skidla pozostawiono grupę obserwacyjną płk. Bolesława Freja, która miała zapewnić osłonę operacji od zachodu. Do wykonania operacji wyznaczona została grupa gen. Stanisława Szeptyckiego (Dywizja L-B, zasilona przez część Grupy Poleskiej gen. Listowskiego, oraz nowo sformowane oddziały 1 i 2 Dywizji Piechoty Legionów i 1 Brygady Kawalerii). Dowodzenie operacją przejął Naczelny Wódz, który swoje stanowisko dowodzenia 15 kwietnia rozwinął w Skrzybowcach.
Działania wojsk.
16 kwietnia grupa gen. Józefa Lasockiego, złożona z części dawnej Grupy Zaniemeńskiej i oddziałów 1 Dywizji Piechoty Legionów, uderzyła na Lidę. Równocześnie kawaleria płk. Beliny-Prażmowskiego w składzie dziewięciu szwadronów kawalerii z plutonem artylerii konnej rozpoczęła marsz na Wilno. W ślad za nim ruszył gen. Edward Śmigły-Rydz z trzema batalionami 2 Dywizji Piechoty Legionów i dwiema bateriami artylerii. Lidę opanowano dopiero następnego dnia. W ataku na miasto musiały pomóc dwa przybyłe w rejon koncentracji z opóźnieniem bataliony 2 DP Leg. Mimo to marsz w kierunku Wilna odbywał się na ogół zgodnie z planem. O świcie 19 kwietnia niezauważone przez Sowietów polskie szwadrony podeszły pod Wilno. Wykorzystując element zaskoczenia opanowały dworzec kolejowy i znaczną część miasta. 
Stopniowo jednak opór przeciwnika przybierał na sile, a słaba liczebnie kawaleria, rozproszona w ulicach rozległego miasta, znalazła się w trudnym położeniu. Dopiero wieczorem nadeszły z pomocą pierwsze oddziały piechoty, dowiezione pociągiem zdobytym w Wilnie. 21 kwietnia do Wilna przybyła cała 2 DP Leg. z gen. Śmigłym-Rydzem. Uderzenie dywizji pozwoliło wyzwolić pozostałe dzielnice miasta, a przeciwnik w godzinach południowych wycofał się w nieładzie w kierunku na Mejszagołę.
Równocześnie z walkami o Wilno toczył się bój grupy gen. Stefana Mokrzeckiego o Nowogródek i Baranowicze. Operujące tu jednostki polskie miały do dyspozycji zaledwie 9 batalionów, 7 szwadronów i 3 baterie, wskutek czego Nowogródek został zajęty dopiero 18 kwietnia, a Baranowicze zaś 19 kwietnia. Zmęczenie i braki w zaopatrzeniu spowodowały, że grupa gen. Mokrzeckiego zatrzymała się na wschód od Baranowicz i dalej wzdłuż rzeki Serwecz do Niemna na linii okopów niemieckich z okresu I wojny światowej. Grupa Wileńska wysunęła oddziały czołowe na linię Wiejka-Bezdany-Niemenczyn-Mejszagoła-Rykonty-Stare Troki. Jedynie grupa gen. Lasockiego nadal nacierała kawalerią, by poprzez zajęcie Bogdanowa i Olszan wypełnić lukę, która powstała w centrum nowego frontu.
Utrata Wilna była dla Sowietów ciężką porażką, zarówno w wymiarze militarnym, jak i politycznym. Dowództwo sowieckie zdecydowało się przywrócić poprzednie położenie. Pod Wilno ściągnięto odwody z Polesia oraz oddziały z frontu przeciwłotewskiego. Utworzono trzy zgrupowania uderzeniowe. Pierwsze zgrupowano w obszarze Szyrwint, na północny zachód od Wilna, kolejne w obszarze Podgrodzia, na północny wschód od miasta, i trzecie w obszarze Soty-Oszmiana, na wschód od Wilna. Miały one wykonać koncentryczny atak i wyrzucić Polaków z miasta. Obroną Wilna kierował gen. Edward Śmigły-Rydz. W skład podległej mu Grupy Wileńskiej weszły oddziały 2 Dywizji Piechoty Legionów, 1 Brygady Jazdy i część Grupy Lidzkiej. Ogółem grupa liczyła 8 batalionów piechoty, 8 szwadronów kawalerii i 4 baterie artylerii. Z głębi kraju miały przybyć dwa bataliony piechoty.
Dowódca obrony Wilna postanowił bronić miasta w sposób zaczepny. Aby nie dopuścić do równoczesnego uderzenia na Wilno wszystkich trzech zgrupowań nieprzyjaciela, postanowił rozbić je każde z osobna. W pierwszej kolejności uderzył na nieprzyjaciela grupującego się pod Podbrodziem i zmusił czerwonoarmistów wycofania się w obszar Święcian. Powstrzymał też i odrzucił spod samego już miasta nieprzyjaciela działającego od strony Oszmiany. Wreszcie pozostałymi silami odparł natarcie przeciwnika z kierunku Szyrwint. Do 1 maja Polacy odparli wszystkie próby opanowania przez Sowietów Wilna. Potem sami przeszli do natarcia i kolejnymi uderzeniami odrzucili przeciwnika od miasta, zajmując Mejszagołę, Giedrojcie, Podbrodzie i Smorgonie. Tocząc kolejne walki, Grupa Wileńska do połowy maja dotarła do linii: jezioro Narocz-Hoduciszki-lgnalino-Łyngmiany.
W tym czasie na południe od Niemna grupa gen. Mokrzeckiego nadal organizowała obronę na linii okopów niemieckich, wysunąwszy ku wschodowi placówki. Grupa gen. Lasockiego, działająca w obszarze na wschód od Lidy, do 8 maja również opanowała linię dawnych okopów niemieckich, na wschód od Bogdanowa i Oszmiany. Zajęcie tych rubieży zakończyło polskie natarcie.
Operacja wileńska Wojska Polskiego została zakończona 7 maja. Doprowadziła ona nie tylko do zajęcia Wilna, Lidy, Baranowicz i Nowogródka, ale i do znacznego przesunięcia linii frontu na północ i wschód. Na znacznym odcinku oddziały polskie obsadziły linię starych okopów niemieckich. Sowieci nie przejawiali już większej ochoty do podejmowania działań zaczepnych.
Ofensywa na Mołodeczno.
Wskutek pogotowia bojowego przeciwko Niemcom, w maju i czerwcu front przeciwsowiecki pozostawał w defensywie. W czerwcu w Naczelnym Dowództwie WP trwały jedynie wstępne prace nad przygotowaniem kampanii. Utworzono między innymi Front Litewsko-Białoruski pod dowództwem gen. Stanisława Szeptyckiego. Grupa Poleska stanowiła nadal samodzielny związek taktyczny podlegający bezpośrednio Naczelnemu Wodzowi. Zgodnie z planem NDWP ofensywa miała ona rozpocząć się na Wołyniu i doprowadzić do opanowania linii kolejowej Łuniniec - Równe. W ten sposób Wojsko Polskie zyskałoby połączenie pomiędzy frontami na Białorusi i Ukrainie. Jednak działania zaczepne na tym froncie rozwinęły się nieco inaczej.
Kiedy ustąpiło zagrożenie wojną z Niemcami, dowódca nowo powstałego frontu gen. Stanisław Szeptycki z własnej inicjatywy przeszedł do natarcia na Mołodeczno. Na kierunku głównego uderzenia z obszaru Bogdanowa operowała 2 Dywizja Piechoty Legionów. Kawaleria działająca na prawem skrzydle dywizji miała dążyć do odcięcia drogi odwrotu na Mińsk oddziałom przeciwnika broniącym Mołodeczna. Na kierunku pomocniczym w obszarze Smorgoń na Wilejkę uderzały oddziały 1 Wielkopolskiej Dywizji Piechoty. 1 lipca zajęto Wilejkę, a 4 lipca Mołodeczno. Sowieci wycofali się rozbieżnie: na Połock i na Mińsk. W ten sposób powstała we froncie sowieckim luka i polskie oddziały znalazły się w dogodnym położeniu do prowadzenia oskrzydlającej akcji na Mińsk.
Jednak siły gen. Szeptyckiego okazały się zbyt słabe, aby kontynuować natarcia. Wykorzystali to Sowieci i przystąpili do kontrataku siłami 52 Dywizji Strzelców. Wykorzystali lukę, która powstała pomiędzy 2 Dywizją Piechoty Legionów, a grupą gen. Lasockiego. Lukę udało się zamknąć dopiero oddziałami 1 Dywizji Litewsko-Białoruskiej ściągniętymi z polsko-litewskiej linii demarkacyjnej. Walki pod Mołodecznem skłoniły Naczelne Dowództwo WP do wzmocnienia sił gen. Szeptyckiego i skierowano do tego obszaru oddziały 8 Dywizji Piechoty, pozostające przedtem na froncie mazowieckim, oraz grupę wielkopolską gen. Daniela Konarzewskiego. Niemal jednocześnie z akcją na Mołodeczno grupa Grupa Poleska gen. Antoniego Listowskiego uderzyła na Łuniniec i 7 lipca zdobyła go. W tym obszarze oddziały polskie zatrzymały się na linii: dolny bieg Horynia-rzeka Łań.
Ofensywa na Słuck i Mińsk.
W drugiej połowie lipca polskie Naczelne Dowództwo zakończyło prace nad planem szeroko zakrojonej operacji zaczepnej, której celem było opanowanie Mińska, Borysowa, Bobrujska i oparcie frontu o linię rzek Dźwiny i Berezyny.
5 sierpnia w godzinach rannych na froncie od Radoszkowicz po Baranowicze ruszyła polska ofensywa. Natarcie rozpoczęły równocześnie trzy zgrupowania wojsk polskich. Główne zgrupowanie uderzeniowe składzie 2 Dywizja Piechoty Legionów gen. Bolesława Roi i Grupa Wielkopolska nacierało wzdłuż linii kolejowej Mołodeczno-Mińsk. 1 pułk ułanów wielkopolskich prowadził rajd z zadaniem przecięcia linii kolejowej Mińsk-Borysów. Prawe „kleszcze” oskrzydlające stanowiła grupa gen. Mokrzeckiego . Nacierała ona z obszaru Baranowicz w kierunku na Mir-Nieśwież i dalej na Słuck. Ponadto na Słuck został skierowany od południa oddział wydzielony z grupy operującej na Polesiu. 6 sierpnia zdobyty został Słuck, a 8 sierpnia, po złamaniu obrony nieprzyjaciela pod Zasławiem, oddziały grupy lewoskrzydłowej wkroczyły do Mińska.
Po zdobyciu Mińska kontynuowano ofensywę, a oddziały sowieckiej 16 Armii cofały się w kierunku Borysowa, Bobrujska i Szacka. 2 Dywizja Piechoty Legionów opanowała linię Berezyny i przedmoście pod Borysowem, Grupa Wielkopolska pokonała przeciwnika pod Ihumieniem, a 29 sierpnia opanowała Bobrujsk. W tym czasie Dywizja Litewsko-Białoruska lewym skrzydłem zbliżała się ku Berezynie, a prawym utrzymywała łączność z 9 Dywizją Piechoty na Polesiu. Wkrótce także lewe skrzydło frontu zwiększyło swój stan posiadania. 8 Dywizja Piechoty uderzała w ogólnym kierunku na Połock, a 1 Dywizja Piechoty Legionów na Dyneburg. Z końcem sierpnia oddziały Grupy Poleskiej dotarły do linii: Lubań jezioro Kniaź- Utwocha, na północ od Prypeci, oraz Pieterów-Tonież, na południe od Prypeci. Grupa ta po zmianie dowództwa (po gen. Listowskim dowodzenia objął płk Władysław Sikorski) została przemianowana na 9 Dywizję Piechoty i podporządkowana dowódcy frontu Litewsko-Białoruskiego gen. Szeptyckiemu.
Zajęcie Mińska kończyło pierwszą fazę wojny polsko-sowieckiej. Określana ona jest jako typ „wojny ruchowej z silnym zabarwieniem małej wojny”. Po obu stronach występowały wojska nieliczne, improwizowane, słabo wyszkolone i wyposażone, a działania prowadzone były na rozległych obszarach.
Ofensywa na Wołyniu.
Rozpoczęcie ofensywy poprzedziło ogólne przegrupowanie sił na Wołyniu i w Małopolsce Wschodniej. Dotychczasowy Front Galicyjsko-Wołyński gen. Wacława Iwaszkiewicza został podzielony na dwa samodzielne fronty: Galicyjski gen. Iwaszkiewicza, i Wołyński gen. Listowskiego. 8 sierpnia do natarcia ruszył Front Wołyński. Atakując z obszaru Brodów 4 Dywizja Piechoty uderzyła częścią sił na Dubno i Krzemieniec i już następnego dnia opanowała obie te miejscowości. Następnie z obszaru Łucka na Równe ruszyła 1 Dywizja Strzelców, przełamała sowiecką obronę pod Klewaniem i w nocy z 12 na 13 sierpnia opanowała Równe. Kontynuując natarcie, obie dywizje wyszły 16 sierpnia na linię Bereźno - Tuczyn - rzeka Horyń - Ostrąg. Jednocześnie na północnym odcinku Frontu Wołyńskiego grupa gen. Gustawa Zygadłowicza opanowała Sarny i osiągnęła linię: górny bieg Słuczy - Klesowo - Bereźno. 4 Brygada Jazdy (sformowana z oddziałów jazdy grupy gen. Zygadłowicza) wysunęła się przed front piechoty i zajęła Rokitno. Wykorzystując powodzenie Frontu Wołyńskiego, również Front Galicyjski zaatakował swoim lewym skrzydłem i 3 Dywizja Strzelców wyszła na linię Ostróg-Lachowce-Toki. Jego 3 Brygada Jazdy zajęła Szepietówkę i Zasław.
Prowadzone z dużym rozmachem natarcie wojsk polskich zatrzymał Naczelny Wódz Józef Piłsudski. Przemawiały za tym nie tyle aspekty militarne co względy polityczne. Front ustabilizował się na Dźwinie po Ułłę-rzeka Ułła po Lepel-kanał Berezyński- Berezyna po Bobrujsk-środkowy bieg Ptyczy-dolny bieg Oressy-rzeka Stwiga-rzeka Słucz po Zbereźno-Horyń pomiędzy Tuczynem i Ostrogiem - Teofilpol -Zbrucz.
Linia frontu na Polesiu, Wołyniu i w Małopolsce pozostawała dość znacznie w tyle, w porównaniu z Frontem Litewsko-Białoruskim. Przyczyną tego były wydarzenia, jakie w tym czasie rozegrały się po wschodniej stronie frontu, w obozie przeciwnika. Za Zbruczem i w obszarze Równego miejsce wojsk sowieckich zajęty wojska Ukrainy Naddnieprzańskiej Symona Petlury i prowadziły zaczepnie przeciwko Sowietom. W tych warunkach wszelkie działania oddziałów polskich na froncie galicyjskim i na południowym skrzydle wołyńskiego trafiałyby na tyły i skrzydło wojsk ukraińskich. Starcie zbrojne z wojskami atamana Petlury nie leżało jednak w zamiarach Naczelnego Wodza. Widział on w nich naturalnego sojusznika Polski. 1 września został podpisany formalny rozejm polsko- ukraiński, na mocy którego ustalona została polsko-ukraińska linia demarkacyjna i linia rozgraniczenia operacyjnego. Z tą chwilą wojska polskie frontu galicyjskiego i południowej części Frontu Wołyńskiego znalazły się poza strefą operacji. 
W tym czasie zaszły też przesłanki polityczne, by wstrzymać ofensywę na północnym Wołyniu i Polesiu. Kontrrewolucyjna armia gen. Antona Denikina spychała wojska sowieckie ku północy i po zajęciu Kijowa z początkiem września zagroziła im w obszarze Homel-Mozyrz. Józef Piłsudski oceniał, że nawet pośrednie dopomożenie gen. Denikinowi w jego ówczesnych operacjach na zachodnim brzegu Dniepru nie mogło leżeć w interesie Polski. Zatem front przeciwsowiecki na Polesiu i północnym odcinku Wołynia z końcem września zatrzymał się ostatecznie na linii rzek Ptyczy i Uborci.
Działania na Froncie Litewsko-Białoruskim.
W ostatniej dekadzie sierpnia 1 Dywizja Piechoty Legionów gen. Śmigłego-Rydza otrzymała rozkaz obsadzenia południowego brzegu Dźwiny pod Dyneburgiem i opanowania tego miasta. Bezpośrednio na Dyneburg wysłano grupę płk. Bolesława Popowicza w składzie I i II/ 1 pułku piechoty Legionów, I i II/ 6 pułku piechoty Legionów, bateria i pluton artylerii polowej, pociąg pancerny „Śmiały”. Pod Dyneburgiem wywiązał się czterotygodniowy bój, w wyniku którego Sowieci zostali wyparci na północny brzeg rzeki. Na kierunku północno-wschodnim polskie oddziały zajęły rubież Auty, a w końcu września oddziały 8 Dywizji Piechoty stanęły nad Dźwiną pod samym Połockiem.
W połowie października Sowieci przeprowadzili kontruderzenie pomiędzy Dźwiną a Berezyną. Zmusiło one początkowo oddziały 8 Dywizji Piechoty do wycofania się na linię Auty, ale kontratakujące na tym odcinku oddziały 1 i 3 Dywizji Piechoty Legionów oraz Dywizji Litewsko-Białoruskiej odzyskały poprzednio zajmowane pozycje. Od tego czasu działalność bojowa na froncie litewsko białoruskim stopniowo zamierała. Trwały jedynie drobne potyczki pomiędzy patrolami. Na początku listopada ugrupowanie bojowe wojsk polskich przedstawiało się następująco: odcinek Dźwiny do Drui obsadziła grupa gen. Śmigłego-Rydza. W jej skład wchodziła 1 i 3 Dywizja Piechoty Legionów oraz 1 Brygady Jazdy, ale tylko 3 Dywizja Piechoty Legionów stała w linii, pozostałe zaś oddziały tworzyły odwód, rozmieszczony w obszarze Dukszty-Święciany. Następnie wzdłuż Dźwiny, od Drui do Połocka, a dalej wzdłuż linii Lepel-rzeka Berezyna stała grupa gen. Lasockiego w składzie 8 Dywizja Piechoty i 1 Dywizja Litewsko-Białoruska. Linię rzeki Berezyny obsadziła grupa gen. Lucjana Żeligowskiego: 2 Dywizja Piechoty Legionów w okolicach Borysowa, 1 Dywizja Wielkopolska w okolicach Bobrujska, a nad górną Ptyczą pozycje bojowe zajmowała 2 Brygada Jazdy. Na prawem skrzydle frontu, wzdłuż dolnego biegu Ptyczy, Prypeci i Uborci, do wysokości Owrucza, była rozmieszczona 9 Dywizja Piechoty. Odwód frontu stanowiła grupa gen. Gustawa Zygadłowicza w składzie: 10 Dywizja Piechoty i 6 Dywizja Piechoty oraz stacjonująca w Grodnie 2 Dywizja Litewsko-Białoruska.
Zakończenie kampanii 1919 roku.
W ostatnich dniach grudnia Armia Czerwona powstrzymała ofensywę armii gen. Antona Denikina i przejęła inicjatywę strategiczną. Wskutek tego oddziały sowieckie stopniowo pojawiały się ponownie przed frontem galicyjskim. Uprzedzając ich nadejście, dowództwo polskie przesunęło oddziały Frontu na wschód: na linię rzeki Uszyca z Płoskirowem i Starokonstantynowem, wyrównując go z prawym skrzydłem Frontu Wołyńskiego nad Słuczą. Ostatecznie ustaliło się następujące ugrupowanie: na Podolu była rozmieszczona grupa gen. Bonnina, następnie, po obu stronach linii kolejowej Tarnopol-Płoskirów rozmieszczona została 12 Dywizja Piechoty, za nią stała 5 Dywizja Piechoty stanowiąca odwód frontu. Front wołyński obsadziły: w rejonie Szepietówka-Zwiahel stała 13 Dywizja Piechoty, 3. i 4 Brygada Jazdy, a dalej do Olewska - 4 Dywizja Piechoty. 
Po wielomiesięcznych walkach Wojsko Polskie wyszło na rubieże, których osiągnięcie postawił sobie za cel Naczelnik Państwa i Wódz Naczelny Józef Piłsudski. Znaczne tereny na wschodzie, należące niegdyś do I Rzeczypospolitej, znalazły się powtórnie rękach polskich. Stworzone przez Wojsko Polskie fakty dokonane wyprzedziły podjętą 2 grudnia 1919 uchwałę Rady Najwyższej Mocarstw Sprzymierzonych i Stowarzyszonych ustalającą przebieg tymczasowej wschodniej granicy Polski. Na froncie przeciwsowieckim ustały operacje na większą skalę. W grudniu rząd sowiecki zwrócił się do rządu polskiego z propozycją rozpoczęcia rokowań pokojowych. Jednocześnie polski wywiad wojskowy stwierdził, że siły sowieckie wycofywane z frontów wojny domowej są przesuwane na front przeciwpolski. W tych warunkach sowieckie propozycje pokojowe nie mogły być uznane za szczere. Przebieg wstępnego porozumienia, dotyczącego ustalenia miejsca rokowań i zawarcia rozejmu, nakazywał liczyć się z tym, że Sowieci prowadzą podwójną grę, aby zyskać na czasie potrzebnym im do przerzucenia na front polski nowych jednostek. Poprzez działania pozorne Sowieci chcieli też zyskać sympatię opinii publicznej Europy.

</doc>
<doc id="5042909" url="https://pl.wikipedia.org/wiki?curid=5042909" title="Biarozki (mijanka)">
Biarozki (mijanka)

Biarozki (, ) – mijanka i przystanek kolejowy w miejscowości Biarozki, w rejonie homelskim, w obwodzie homelskim, na Białorusi. Węzeł linii Briańsk - Homel i wschodniej obwodnicy kolejowej Homla.
Do 2 października 2017 stacja kolejowa.

</doc>
<doc id="5042910" url="https://pl.wikipedia.org/wiki?curid=5042910" title="Liam Lawson">
Liam Lawson

Liam Lawson (ur. 11 lutego 2002 w Hastings) – nowozelandzki kierowca wyścigowy. Mistrz Toyota Racing Series w 2019 roku, wicemistrz Niemieckiej Formuły 4 w 2018, Euroformula Open Championship w 2019, Toyota Racing Series w 2020 roku oraz DTM w 2021 roku. W 2022 roku kierowca Formuły 2 w zespole Carlin.
Wyniki.
Deutsche Tourenwagen Masters.
‡ - Przyznano połowę punktów, gdyż zostało przejechane mniej niż 75% wyścigu.

</doc>
<doc id="5042913" url="https://pl.wikipedia.org/wiki?curid=5042913" title="Open government">
Open government



</doc>
<doc id="5042915" url="https://pl.wikipedia.org/wiki?curid=5042915" title="Łaryszczawa (stacja kolejowa)">
Łaryszczawa (stacja kolejowa)

Łaryszczawa (, ) – stacja kolejowa w miejscowości Miadzwiedży Łoh, w rejonie homelskim, w obwodzie homelskim, na Białorusi. Położona jest na linii Briańsk - Homel.
Nazwa pochodzi od pobliskiej wsi Łaryszczawa.

</doc>
<doc id="5042920" url="https://pl.wikipedia.org/wiki?curid=5042920" title="Jakub Kiedrzyński">
Jakub Kiedrzyński

Jakub Kiedrzyński herbu Ostoja (zm. 1798) – burgrabia kaliski, sędzia ziemski kaliski, właściciel dóbr Orpiszewek i Fabianów.
Życiorys.
Jakub Kiedrzyński należał do rodziny szlacheckiej pieczętującej się herbem Ostoja, będącej częścią heraldycznego rodu Ostojów (Mościców), wywodzącej się z Kiedrzyna (obecnie dzielnica Częstochowy). Był synem Andrzeja Kiedrzyńskiego i Franciszki Jackowskiej, właścicieli Bieganina. W związki małżeńskie wstępował dwukrotnie - 1. z Brygidą Bardzką herbu Szaszor, wdową po Owidiuszu Walknowskim, dziedzicu Białężyc, córką Wojciecha i Teresy Koźmińskiej oraz 2. z Julianną Bogdańską herbu Prus, córką Andrzeja i Elżbiety Małachowskiej.
Jakub Kiedrzyński był właścicielem majątków ziemskich w Orpiszeweku i Fabianowie położonych w parafii sośnickiej koło Dobrzycy. Części Orpiszewka kupił w roku 1784 od Franciszki Załuskowskiej za 9000 zł. Tego roku zapisał swej żonie Brygidzie Bardzkiej sumę 15 000 zł na tych dobrach. W roku 1796 wziął w zastaw majątek Przybysławice od Iłowieckich. Posiadał także kamienicę narożną w Kaliszu oraz połowę dworku na ulicy zamkowej w tym mieście. 
Jakub Kiedrzyński sprawował urzędy - burgrabiego ziemskiego kaliskiego i sędziego ziemskiego kaliskiego. Zmarł na suchoty 30 stycznia 1798 roku jako posesor Przybysławic. Pochowany został 5 lutego tego roku w kościele reformatów w Kaliszu.

</doc>
<doc id="5042921" url="https://pl.wikipedia.org/wiki?curid=5042921" title="Szasciorauka (stacja kolejowa)">
Szasciorauka (stacja kolejowa)

Szasciorauka (; ) – stacja kolejowa w miejscowości Wialiki Moch, w rejonie klimowickim, w obwodzie mohylewskim, na Białorusi.
Nazwa pochodzi od oddalonej o 2,3 km wsi Szasciorauka.
Obecnie jest to stacja końcowa linii. Dalsza część szlaku w stronę położonego w Rosji Rosławia jest nieprzejezdna.
Obecnie ze stacji nie jest prowadzony ruch pasażerski. Połączenia pasażerskie z Szasciorauką istniały na pewno w 2012. Dla późniejszych lat brak danych.

</doc>
<doc id="5042922" url="https://pl.wikipedia.org/wiki?curid=5042922" title="Vigor Trani Calcio">
Vigor Trani Calcio

Vigor Trani Calcio (wł. Associazione Sportiva Dilettantistica Vigor Trani Calcio) – włoski klub piłkarski, mający siedzibę w mieście Trani, w południowo-wschodniej części kraju, grający od sezonu 2009/10 w rozgrywkach Promozione Puglia.
Historia.
Chronologia nazw: 
Klub sportowy US Trani został założony w miejscowości Trani 29 stycznia 1928 roku. Wcześniej w mieście funkcjonował klub "Trani Sport", który powstał w 1910. Wkrótce klub dołączył do FIGC i w sezonie 1928/29 debiutował w Terza Divisione Pugliese (D4), awansując do Seconda Divisione. W sezonie 1929/30 po podziale najwyższej dywizji na Serie A i Serie B poziom "Seconda Divisione" został zdegradowany do czwartego stopnia. W 1930 awansował do Prima Divisione, po czym zmienił nazwę na AS Trani. Po zakończeniu sezonu 1931/32 klub dobrowolnie zrezygnował z występów w trzeciej lidze i następny sezon rozpoczął w "Terza Divisione Pugliese" (D5), w której grał do 1935, a potem z przyczyn dyscyplinarnych został zawieszony kilka lat.
W 1938 roku klub odrodził się jako SS Trani i startował w Prima Divisione Puglia (D4). W 1940 zespół awansował do Serie C. W trzeciej lidze występował do 1943 roku, aż do rozpoczęcia na terenie Włoch działań wojennych II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1945 roku i został zakwalifikowany do Serie C Centro-Sud. W 1947 został zdegradowany do Prima Divisione Puglia, która w 1948 roku w wyniku reorganizacji systemu lig została zdegradowana do piątego poziomu. W 1949 roku zmienił nazwę na AP Trani. W 1950 awansował do Promozione Puglia, która 1952 została przemianowana na "IV Serie". Po zakończeniu sezonu 1956/57 klub został zdeklasowany do Campionato Interregionale - Seconda Categoria. W 1959 został promowany do Serie D. W 1962 otrzymał promocję do "Serie C". W 1964 awansował do "Serie B". W sezonie 1964/65 zajął 15.miejsce, a w następnym sezonie 20.miejsce w "Serie B" i spadł z powrotem do "Serie C". W 1968 został zdegradowany do "Serie D", a w 1971 awansował na rok do "Serie C". W 1974 spadł do "Promozione Puglia", a w 1978 wrócił do "Serie D". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek czego "Serie D" została obniżona do piątego poziomu. W 1981 liga zmieniła nazwę na "Campionato Interregionale". W 1988 klub otrzymał promocję do "Serie C2". W 1996 roku zespół został zdegradowany do Campionato Nazionale Dilettanti (D5), a w 1997 do Eccellenza Puglia, jednak zrezygnował z dalszych występów i został rozwiązany.
W 1999 roku klub został reaktywowany z nazwą AS Fortis Trani i po odkupieniu licencji od "Libertas Barletta" startował w rozgrywkach "Promozione Puglia" (D7). W 2000 zespół został promowany do "Eccellenza Puglia", a w 2002 do "Serie D". W 2004 spadł do "Eccellenza Puglia", a rok później do "Promozione Puglia". W 2009 znów awansował do "Eccellenza Puglia", a w 2010 do "Serie D". W sezonie 2012/13 zajął 17.miejsce w grupie H "Serie D" i został zdegradowany do "Eccellenza Puglia", po czym klub ogłosił upadłość.
W 2013 powstał nowy klub o nazwie US Calcio Trani, który kupił tytuł sportowy od "Terlizzi Calcio" i startował w sezonie 2013/14 w rozgrywkach "Eccellenza Puglia". 23 czerwca 2014 roku zespół otrzymał nową nazwę ASD Vigor Trani, a potem połączył się z "USD Terlizzi Calcio" i zmienił nazwę na ASD Vigor Trani Calcio. Przed rozpoczęciem sezonu 2014/15 wprowadzono reformę systemy lig, wskutek czego "Eccellenza" awansowała do piątego poziomu. Po zakończeniu sezonu 2019/20 zajął czwarte miejsce w "Eccellenza Puglia", ale potem przegrał baraże playoff i nie uzyskał promocji do "Serie D".
Barwy klubowe, strój.
Klub ma barwy biało-błękitne. Zawodnicy swoje domowe spotkania zazwyczaj grają w pasiastych pionowo biało-błękitnych koszulkach, błękitnych spodenkach oraz błękitnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Comunale w mieście Trani o pojemności 8,4 tys. widzów.

</doc>
<doc id="5042927" url="https://pl.wikipedia.org/wiki?curid=5042927" title="Julia Pogrebińska">
Julia Pogrebińska



</doc>
<doc id="5042933" url="https://pl.wikipedia.org/wiki?curid=5042933" title="A.S. Fortis Trani">
A.S. Fortis Trani



</doc>
<doc id="5042937" url="https://pl.wikipedia.org/wiki?curid=5042937" title="Mario Roatta">
Mario Roatta

Mario Roatta, zwany Czarną Bestią (ur. 2 lutego 1887, zm. 7 stycznia 1968) – włoski generał, zbrodniarz wojenny. Dowodził 2 armią włoską oraz Corpo Truppe Volontarie w trakcie hiszpańskiej wojny domowej po stronie frankistów, dyrektor włoskiego wywiadu (Servizio Informazioni Militare), znany ze swoich zbrodni wojennych na cywilach słoweńskich i zwalczania partyzantki jugosłowiańskiej podczas II wojny światowej, komendant obozu koncentracyjnego na wyspie Rab.

</doc>
<doc id="5042938" url="https://pl.wikipedia.org/wiki?curid=5042938" title="Associazione Sportiva Fortis Trani">
Associazione Sportiva Fortis Trani



</doc>
<doc id="5042939" url="https://pl.wikipedia.org/wiki?curid=5042939" title="Edward Starzeński">
Edward Starzeński

Edward Starzeński herbu Lis (ur. 1854 lub 1855 w Górze Ropczyckiej lub w Sędziszowie, zm. 11 września 1909 w Podgórzu) – hrabia, c. k. urzędnik samorządowy.
Życiorys.
Urodził się 3 października 1854 lub 13 3 października 1855 w Górze Ropczyckiej bądź w 1855 w Sędziszowie). Był synem Kazimierza Starzeńskiego (1807-1877) i Marii z domu Smorągiewicz (1830-1903). Jego rodzeństwem byli: Julia (ur. 1857, żona Mieczysława Deisenberga, a potem Czesława Zapalskiego), Kazimiera (ur. 1858, żona Tytusa Lemera), Karol (1860-1921).
Ukończył naukę w gimnazjum w Krakowie, a następnie studia na Uniwersytecie w Innsbrucku. Wstąpił do służby administracyjnej Austro-Węgier. Był zatrudniony w starostwach w Bozen, Schwaz, Wiedniu, Korneuburgu. Około 1889 został przeniesiony Sanoka w Galicji i od tego czasu był tam komisarzem w starostwie c. k. powiatu sanockiego. Stamtąd w styczniu 1890 został przeniesiony do Krakowa i odtąd był komisarzem starostwa c. k. powiatu krakowskiego do Krakowa. Od około 1892 do 1896 był sekretarzem namiestnictwa w C. K. Namiestnictwie we Lwowie, skąd od około 1893 w tym charakterze był przydzielony do starostwa w Krakowie. W tym okresie, od około 1893 do 1896 był też komisarzem rządowym Banku Galicyjskiego dla handlu i przemysłu w Krakowie. Około 1895/1896 był też członkiem wydziału w Krajowym Towarzystwie Rybackim w Krakowie.
12 sierpnia 1896 został starostą utworzonego w tym czasie c. k. powiatu podgórskiego i piastował ten urząd przez 13 lat do końca życia. Z racji sprawowanego stanowiska równolegle pełnił funkcję przewodniczącego C. K. Rady Szkolnej Okręgowej w Podgórzu.
7 czerwca 1906 otrzymał tytuł i charakter c. k. radcy namiestnictwa, a 1 maca 1907 tytuł rzeczywistego c. k. radcy namiestnictwa. 15 lutego 1899 otrzymał tytuł honorowego obywatelstwa miasta Podgórze.
28 lipca 1881 w Innsbrucku poślubił Filomenę (wzgl. Minnę, ur. 1864) Bandeson, córkę właściciela tamtejszego hotelu Tirolerhof. Mieli córkę Marię (1882-1962, żona Arpada Chwalibogowskiego), Kazimierę Helenę (ur. 1883, żona Jana Kantego Fibicha), Kazimierza (ur. 1888), Egona (1889-1939).
Latem 1909 uczestniczył w polowaniu pod Wiedniem, podczas którego został ukąszony przez muchę. Początkowo zbagatelizował niewielką ranę na szyi, lecz następnie do organizmu wdało się zakażenie krwi, a przeprowadzona kilkanaście dni od zdarzenia operacja nie powiodła się i 11 września 1909 chory zmarł w Podgórzu. Został pochowany na Cmentarzu Rakowickim w Krakowie 13 września 1909.

</doc>
<doc id="5042942" url="https://pl.wikipedia.org/wiki?curid=5042942" title="Karol Starzeński">
Karol Starzeński

Karol Starzeński herbu Lis (ur. 1860 w Górze Ropczyckiej, zm. 13 lutego 1921) – hrabia, ziemianin.
Życiorys.
Urodził się 1860 w Górze Ropczyckiej. Był synem Kazimierza Starzeńskiego (1807-1877) i Marii z domu Smorągiewicz (1830-1903). Jego rodzeństwem byli: Edward (ur. 1854), Julia (ur. 1857, żona Mieczysława Deisenberga, a potem Czesława Zapalskiego), Kazimiera (ur. 1858, żona Tytusa Lemera).
Od 1892 był właścicielem dóbr Bereska. Od około 1910 był znawcą dóbr tabularnych w C. K. Sądzie Krajowym w Krakowie. Był honorowym sędzią pokoju wołyńskim.
28 stycznia 1888 w Krakowie poślubił Helenę Biesiadecką herbu Prus I (ur. 1868). Ich dziećmi byli: Kazimierz (1891-1986), Anna (ur. 1895), Róża (ur. 1896).
Zmarł po ciężkiej chorobie 13 lutego 1921. Został pochowany w grobowcu rodzinnym na cmentarzu Powązkowskim w Warszawie 19 lutego 1921.

</doc>
<doc id="5042943" url="https://pl.wikipedia.org/wiki?curid=5042943" title="YHVH">
YHVH



</doc>
<doc id="5042944" url="https://pl.wikipedia.org/wiki?curid=5042944" title="93. ceremonia wręczenia Oscarów">
93. ceremonia wręczenia Oscarów

93. ceremonia wręczenia Oscarów (nagród Amerykańskiej Akademii Sztuki i Wiedzy Filmowej) za rok 2020 i początek 2021 odbyła się 25 kwietnia 2021 w Los Angeles, równolegle w Dolby Theatre i na dworcu kolejowym Union Station.
Nominacje ogłosili Nick Jonas i jego żona, Priyanka Chopra, 15 marca 2021 roku. Dziesięć razy nominowany był "Mank", a po sześć razy: "Ojciec", "Judasz i Czarny Mesjasz", "Minari", "Nomadland", "Sound of Metal" i "Proces Siódemki z Chicago".
Najwięcej nagród (trzy) zdobył film "Nomadland". Po dwie statuetki otrzymały filmy "Ojciec", "", "Judasz i Czarny Mesjasz", "Sound of Metal", "Mank" oraz "Co w duszy gra".
Według danych opracowanych przez Nielsen Media oglądalność ceremonii w Stanach Zjednoczonych za pośrednictwem telewizji wyniosła zaledwie 9,85 miliona widzów, a sama gala zyskała status ceremonii o najmniejszej liczbie widzów spośród wszystkich ceremonii przyznawania Oscarów transmitowanych w telewizji.
Laureaci i nominowani.
Źródła:
Krytyka.
Widzowie krytykowali kolejność kategorii wręczenia nagród oraz "In Memoriam", segment upamiętniający zmarłych aktorów i innych pracowników w kinematografii, z powodu zbyt szybkiego tempa jakie narzucił wybrany podkład muzyczny – utwór w wykonaniu Steviego Wondera.

</doc>
<doc id="5042945" url="https://pl.wikipedia.org/wiki?curid=5042945" title="Poniatowka (stacja kolejowa)">
Poniatowka (stacja kolejowa)

Poniatowka () – stacja kolejowa w miejscowości Poniatowka, w rejonie szumiackim, w obwodzie smoleńskim, w Rosji.
Od 28 listopada 2007, gdy zamknięto przystanek kolejowy Oswa, jest to stacja końcowa linii. Dalsza część szlaku w stronę położonego na Białorusi Krzyczewa jest nieprzejezdna.
Obecnie ze stacji nie jest prowadzony ruch pasażerski.

</doc>
<doc id="5042946" url="https://pl.wikipedia.org/wiki?curid=5042946" title="Nettlebed Cave">
Nettlebed Cave

Nettlebed Cave – jaskinia krasowa na Nowej Zelandii, na Wyspie Południowej.

</doc>
<doc id="5042956" url="https://pl.wikipedia.org/wiki?curid=5042956" title="Linia kolejowa Oswa – Rosław">
Linia kolejowa Oswa – Rosław

Linia kolejowa Oswa – Rosław – linia kolejowa w Rosji łącząca ślepą stację Poniatowka ze stacją Rosław I. Zarządzana jest przez Kolej Moskiewską (część Kolei Rosyjskich).
Linia położona jest w obwodzie smoleńskim. W całości jest niezelektryfikowana i jednotorowa. Obecnie na linii nie jest prowadzony ruch pasażerski.
Historia.
Dawniej linia biegła dalej do Krzyczewa na Białorusi. Obecnie odcinek transgraniczny linii jest nieprzejezdny.

</doc>
<doc id="5042958" url="https://pl.wikipedia.org/wiki?curid=5042958" title="Sylvia Wynter">
Sylvia Wynter

Sylvia Wynter (ur. 11 maja 1928 w Holguín) – jamajska pisarka, dramaturżka, krytyczka, filozofka i eseistka. W swoich pracach łączy spostrzeżenia z nauk przyrodniczych, humanistycznych, sztuki i walki antykolonialnej, aby zniweczyć to, co nazywa „nadreprezentacją człowieka”. Black studies, ekonomia, historia, neuronauka, psychoanaliza, analiza literacka, analiza filmu i filozofia to tylko niektóre z dziedzin, z których czerpie w swojej pracy naukowej.
Biografia.
Sylvia Wynter urodziła się na Kubie w jamajskiej rodzinie, jej rodzice to: aktorka Loli Maude (Reid) Wynter i krawiec Percivala Wynter. W wieku dwóch lat wróciła do rodzinnego kraju, Jamajki, wraz z rodzicami (oboje się tam urodzili) i otrzymała stypendium w St Andrew High School for Girls. W 1946 roku otrzymała stypendium Jamaica Centenary dla dziewcząt, które doprowadziło ją do King's College London, aby zająć się tam jej licencjatem w językach nowożytnych (hiszpańskim), od 1947 do 1951. Tytuł magistra uzyskała w grudniu 1953 r. za pracę dyplomową, krytyczne wydanie hiszpańskiej komedii, A lo que obliga el honor.
W 1956 roku Wynter poznała gujańskiego pisarza Jana Carewa, który został jej drugim mężem. W 1958 roku ukończyła Under the Sun, pełnometrażową sztukę teatralną, którą kupił Royal Court Theatre w Londynie. W 1962 roku Wynter opublikowała swoją jedyną powieść, The Hills of Hebron.
Po rozstaniu z Carew na początku lat sześćdziesiątych Wynter wróciła do środowiska akademickiego, a w 1963 roku została mianowana asystentką wykładowcy literatury latynoskiej na kampusie Mona University of the West Indies. Pozostała tam do 1974 roku. W tym czasie rząd Jamajki zlecił jej napisanie sztuki "1865 – A Ballad for a Rebellion" o buncie w Morant Bay oraz biografii Sir Alexandra Bustamantego, pierwszego premiera niepodległej Jamajki.
W 1974 roku Wynter została zaproszona przez Departament Literatury na Uniwersytecie Kalifornijskim w San Diego, aby została profesorką literatury porównawczej i hiszpańskiej oraz poprowadziła nowy program z literatury Trzeciego Świata. Opuściła UCSD w 1977 roku, aby zostać przewodniczącą African and Afro-American Studies i profesorką języka hiszpańskiego na Wydziale Hiszpańskiego i Portugalskiego na Uniwersytecie Stanforda, gdzie pracowała do 1997 roku. Obecnie jest profesorką Emerita na Uniwersytecie Stanforda.
Od połowy do późnych lat sześćdziesiątych Wynter zaczęła pisać krytyczne eseje, poruszające jej zainteresowania historią i literaturą Karaibów, Ameryki Łacińskiej i Hiszpanii. W 1968 i 1969 roku opublikowała dwuczęściowy esej, w którym zaproponowała zmianę podejścia badaczy do krytyki literackiej: „Musimy nauczyć się razem siedzieć i rozmawiać o małej kulturze: refleksje na temat pisania i krytyki zachodnioindyjskiej”. Wynter od tego czasu napisała wiele esejów, w których stara się przemyśleć pełnię ludzkich ontologii, które, jak twierdzi, zostały ograniczone przez to, co opisuje jako nadreprezentację (zachodniego burżuazyjnego) człowieka, tak jakby był on jedynym dostępnym trybem całkowitego człowieczeństwa. Sugeruje jak wiele źródeł wiedzy i tekstów może inaczej kształtować nasz światopogląd.
W 2010 roku Sylvia Wynter otrzymała Order of Jamaica za zasługi w dziedzinie edukacji, historii i kultury.
Praca krytyczna.
Praca naukowa Sylvii Wynter jest wysoce poetycka, ekspozycyjna i złożona. Jej prace próbują wyjaśnić rozwój i utrzymanie kolonialnej nowoczesności i współczesnego człowieka. Przeplata naukę, filozofię, teorię literatury i krytyczną teorię rasy, aby wyjaśnić, w jaki sposób europejski człowiek został uznany za uosobienie ludzkości, „człowieka 2” lub „figury człowieka”. Ramy teoretyczne Wynter zmieniły się i pogłębiły na przestrzeni lat.
W swoim eseju „Ku zasadzie socjogenicznej: fanon, tożsamość, zagadka świadomego doświadczenia i jak to jest być „czarnym” Wynter opracowała ramy teoretyczne, które nazywa „zasadą socjogeniczną”, stały się one centralnym elementem jej pracy. Wynter wywodzi tę teorię z analizy pojęcia „socjogenezy” Frantza Fanona. Wynter argumentuje, że teoria socjogenezy Fanona zakłada, że istota ludzka (lub doświadczenie) jest nie tylko biologiczne, ale także oparte na historiach i symbolicznych znaczeniach generowanych w kontekstach kulturowych. Socjogeneza jako teoria jest zatem nadrzędna i według Wynter nie może być zrozumiana bez kartezjańskiego dualizmu. Społeczność i kultura ma zatem wpływ na biologię.
W „Unsettling the Coloniality of Be / Power / Truth / Freedom: Towards the Human, After Man, Its Overrepresentation — An Argument” Wynter wyjaśnia, że Zachód używa rasy, aby odpowiedzieć na pytania, kim i czym jesteśmy — szczególnie po okresie oświecenia, który odsłania religię jako niezdolną do udzielenia odpowiedzi na te pytania.

</doc>
<doc id="5042959" url="https://pl.wikipedia.org/wiki?curid=5042959" title="Conotrachelus albomarginatus">
Conotrachelus albomarginatus

Conotrachelus albomarginatus – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Gujanie i Gujanie Francuskiej.

</doc>
<doc id="5042962" url="https://pl.wikipedia.org/wiki?curid=5042962" title="Nidlenloch">
Nidlenloch

Nidlenloch – jaskinia krasowa w Szwajcarii, w górach Jura.
W Nidlenloch jest rozwinięta sieć korytarzy przeważnie niedużych rozmiarów z licznymi prożkami i studniami.

</doc>
<doc id="5042963" url="https://pl.wikipedia.org/wiki?curid=5042963" title="Conotrachelus albostigma">
Conotrachelus albostigma

Conotrachelus albostigma – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Boliwii oraz Brazylii.

</doc>
<doc id="5042964" url="https://pl.wikipedia.org/wiki?curid=5042964" title="Conotrachelus amplicollis">
Conotrachelus amplicollis

Conotrachelus amplicollis – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Brazylii.

</doc>
<doc id="5042965" url="https://pl.wikipedia.org/wiki?curid=5042965" title="Aleksandr Rozenbaum">
Aleksandr Rozenbaum

Aleksandr Jakowlewicz Rozenbaum (; ur. 13 września 1951 w Leningradzie) – radziecki i rosyjski piosenkarz estradowy, jeden z czołowych wykonawców rosyjskiego szansonu; Zasłużony Artysta Federacji Rosyjskiej (1996), Ludowy Artysta Federacji Rosyjskiej (2001).

</doc>
<doc id="5042967" url="https://pl.wikipedia.org/wiki?curid=5042967" title="Spread a Little Happiness">
Spread a Little Happiness

Spread a Little Happiness – piosenka z 1928 roku pochodząca z musicalu "Mr Cinders". Utwór skomponował Vivian Ellis, a libretto napisali Clifford Grey i Greatrex Newman. W 1928 roku wydano singiel nagrany przez Jay Wilbur and His Orchestra.
Historia.
Pierwotnie piosenka „Spread a Little Happiness” była napisana na potrzeby przedstawienia "Flower Princess", które jednak nie zostało ukończone. Utwór został wykorzystany w 1929 roku w wersji przedstawienia "Mr Cinders" wystawianej w Adelphi Theatre na West Endzie w Londynie, w Wielkiej Brytanii. W oryginalnej produkcji utwór został zaśpiewany przez Binnie Hale, która wcieliła się w postać Jill Kemp. Nagranie z wykonaniem utworu przez Binnie Hale i zespół Al Starita and His Novelty Orchestra wydane zostało przez Columbia w 1929 roku. Po pojawieniu się w musicalu "Mr Cinders" piosenka stała się ówczesnym szlagierem.
Od grudnia 1982 do lipca 1984 roku piosenka pojawiała się we wznowieniu musicalu "Mr Cinders" w londyńskich King’s Head Theatre i w Fortune Theatre.
Wersja Stinga.
W 1982 roku angielski muzyk Sting nagrał piosenkę „Spread a Little Happiness” na potrzeby ścieżki dźwiękowej do filmu "Syrop z siarki i piołunu". Singiel z tym utworem, który był debiutanckim w dyskografii Stinga, w 1982 roku dotarł do 16. miejsca na brytyjskiej liście przebojów Official Singles Chart Top 100.

</doc>
<doc id="5042969" url="https://pl.wikipedia.org/wiki?curid=5042969" title="Franczyza medialna">
Franczyza medialna



</doc>
<doc id="5042975" url="https://pl.wikipedia.org/wiki?curid=5042975" title="Linia kolejowa Zakapyccie – Homel">
Linia kolejowa Zakapyccie – Homel

Linia kolejowa Zakapyccie – Homel – linia kolejowa na Białorusi łącząca stację Zakapyccie i granicę państwową z Rosją ze stacją Homel. Jest to fragment linii Briańsk - Homel.
Linia położona jest w obwodzie homelskim. W całości jest niezelektryfikowana. W większości jednotorowa z wyjątkiem odcinka Biarozki - Homel.
Historia.
Linia Homel - Briańsk powstała w XIX w. w ramach poleskich dróg żelaznych.

</doc>
<doc id="5042978" url="https://pl.wikipedia.org/wiki?curid=5042978" title="Józef Mickiewicz (fizyk)">
Józef Mickiewicz (fizyk)

Józef Mickiewicz (ur. 1744 zm. 5 lipca 1817 w Wilnie) – jezuita, fizyk, profesor Uniwersytetu w Wilnie, kanonik żmudzki.
Życiorys.
Urodził się w 1744 w powiecie grodzieńskim, brak jest bliższych danych o rodzinie i początkach edukacji. W 1761 wstąpił do zakonu jezuitów i rozpoczął naukę na Uniwersytecie Wileńskim. W 1772 ukończył nauki i otrzymał tytuł doktora filozofii. Od poprzedniego już roku wykładał poetykę na Uniwersytecie i w następnych latach język francuski.
Pobierał również nauki w dziedzinie nauk ścisłych u astronoma królewskiego, dyrektora Obserwatorium Marcina Poczobuta-Odlanickiego oraz prezesa Kolegium Astronomicznego Andrzeja Strzeleckiego. W 1775 rozpoczął wykłady z fizyki oraz został kierownikiem pierwszego samodzielnego Gabinetu Fizyki. W październiku 1781 został profesorem zwyczajnym. Był czterokrotnie wybierany na stanowisko dziekana Oddziału Fizyko-Matematycznego w 1799, 1804, 1807 i 1810. W latach 1806-07 pracował jako zastępca rektora uniwersytetu. Po rezygnacji z prowadzenia katedry fizyki w 1805 i przekazaniu Gabinetu swojemu uczniowi Stefanowi Stubielewiczowi prowadził drukarnię uczelnianą oraz był cenzorem książek.
Uczestniczył w wyprawach badawczych: w 1787 przeprowadzał ekspertyzę wód mineralnych na Litwie, w 1700 badał wspólnie z S.B. Jundziłłem możliwość eksploatacji torfowisk i w 1803 poszukiwał złóż rudy żelaza na potrzeby pierwszego na Litwie pieca hutniczego.
W 1803 z jego inicjatywy i pod jego kierownictwem rozpoczęto tworzenie sieci stacji meteorologicznych, Józef Mickiewicz przygotował program obserwacji oraz utworzył 72 placówki meteorologiczne wyposażone w barometry, termometry, higrometry oraz wiatromierze.
Zmarł w Wilnie dnia 5 lipca 1817 i pochowany został najprawdopodobniej w kościele św. Jana w Wilnie.

</doc>
<doc id="5042979" url="https://pl.wikipedia.org/wiki?curid=5042979" title="João Maria de Oliveira Martins">
João Maria de Oliveira Martins

João Maria Leitão de Oliveira Martins (ur. 31 października 1934 w Esposende, zm. 30 listopada 2011) – portugalski polityk i inżynier, deputowany, w latach 1985–1990 minister.
Życiorys.
Ukończył inżynierię lądową na Uniwersytecie w Porto. Pracował jako inżynier w administracji portu Leixões. Pełnił kierownicze funkcje w przedsiębiorstwach działającym w budownictwie, transporcie i komunikacji. W połowie lat 80. został przewodniczącym Ordem dos Engenheiros, organizacji zawodowej portugalskich inżynierów.
W latach 1970–1974 był sekretarzem stanu do spraw komunikacji i transportu. Zaangażował się następnie w działalność polityczną w ramach Partii Socjaldemokratycznej. W 1987 i 1991 wybierany na posła do Zgromadzenia Republiki. Wchodził w skład dwóch rządów Aníbala Cavaco Silvy – w latach 1985–1990 sprawował w nich urząd ministra robót publicznych, transportu i komunikacji.

</doc>
<doc id="5042982" url="https://pl.wikipedia.org/wiki?curid=5042982" title="Wody metamorficzne">
Wody metamorficzne

Wody metamorficzne – typ genetyczny wód podziemnych. Powstają w wyniku niektórych procesów przetwórczych skał (metamorfizmu), w których przebiegu wydzielana jest woda. Przykładem takiej przemiany może być dehydroksylacja, którą przechodzą hydrokrzemiany z grupy minerałów ilastych (np. kaolinit).
Wody metamorficzne nie odgrywają znaczącej roli we współczesnym cyklu hydrologicznym.

</doc>
<doc id="5042988" url="https://pl.wikipedia.org/wiki?curid=5042988" title="Jan Madejski (inżynier)">
Jan Madejski (inżynier)

Jan Madejski (ur. 12 maja 1925 w Książu Wielkim, zm. 21 października 2000 w Warszawie) – polski inżynier, profesor nauk technicznych, specjalista w zakresie termodynamiki i wymiany ciepła, twórca szkoły przepływów dwufazowych w Polsce, członek rzeczywisty Polskiej Akademii Nauk.
Życiorys.
Syn Władysława Madejskiego i Ireny z d. Świętochowskiej. Ojciec Jana Madejskiego był zawodowym oficerem lotnictwa wojskowego, w okresie II wojny światowej służył jako podpułkownik w Anglii, w latach 1946–1947 pełnił funkcję komendanta Oficerskiej Szkoły Lotnictwa w Dęblinie.
W czasie okupacji niemieckiej Jan Madejski uczył się na tajnych kompletach w Gimnazjum im. Tadeusza Reytana w Warszawie i w 1943 roku uzyskał w nim maturę, po czym studiował na tajnej Politechnice Warszawskiej. Był żołnierzem Armii Krajowej. W 1944 roku wstąpił ochotniczo do 1 Armii Wojska Polskiego, uczestniczył w walkach o Wał Pomorski i został ciężko ranny.
W 1947 roku ukończył studia na Wydziale Mechanicznym Politechniki Gdańskiej, gdzie pracował do 1967 roku, od 1954 roku jako kierownik Katedry Teorii Maszyn Cieplnych. W 1957 roku otrzymał stopień kandydata nauk technicznych (odpowiednik stopnia naukowego doktora), a w 1965 roku tytuł profesora nadzwyczajnego przyznany przez Radę Państwa. W latach 1965–1969 był zatrudniony w Wyższej Szkole Inżynierskiej w Rzeszowie. W latach 1969–1975 pracował w Instytucie Badań Jądrowych w Świerku, w latach 1970–1971 sprawując funkcję jego dyrektora. W latach 1975–1988 profesor Politechniki Rzeszowskiej. Od 1973 członek korespondent Polskiej Akademii Nauk, od 1986 członek rzeczywisty PAN.
Specjalizował się w termodynamice, przepływach dwufazowych i zagadnieniach cieplno-przepływowych, m.in. w energetyce jądrowej. Został pochowany na Cmentarzu Komunalnym Północnym w Warszawie.

</doc>
<doc id="5042989" url="https://pl.wikipedia.org/wiki?curid=5042989" title="Alessandro Duè">
Alessandro Duè

Alessandro Duè (ur. 10 lipca 1913 w Pizie) – włoski piłkarz, grający na pozycji napastnika.
Kariera piłkarska.
W 1930 rozpoczął karierę piłkarską w drużynie Pisa. W sezonie 1936/37 bronił barw Juventusu. Następnie do 1941 występował w klubach Bari i Trani.

</doc>
<doc id="5042990" url="https://pl.wikipedia.org/wiki?curid=5042990" title="S.S. Trani">
S.S. Trani



</doc>
<doc id="5042992" url="https://pl.wikipedia.org/wiki?curid=5042992" title="Malala Andrialavidrazana">
Malala Andrialavidrazana

Malala Andrialavidrazana (ur. 1971 w Antananarywie) – madagaskarska artystka, obecnie żyjąca w Paryżu. Pracowała i wystawiała swoje prace na całym świecie, opublikowała dwie książki ze swoimi fotografiami.
Biografia.
Malala przeprowadziła się do Paryża na początku 1980 roku i ukończyła tam École nationale supérieure d'architecture de Paris-La Villette w 1996 roku. Po skończeniu szkoły zaczęła podejmować się różnych prac związanych ze sztuką, między innymi zajmowała kierownicze stanowiska w rozmaitych galeriach sztuki.
Około 10 lat później rozpoczęła swoją karierę artystyczną na pełną skalę, wszystko zaczęło się od napisania pracy magisterskiej na temat architektury pogrzebowej Madagaskaru na całym południu z uwzględnieniem Auckland, Buenos Aires, Kanton oraz Santiago. Jej wynikająca z tego seria "d’Outre-Monde" odzwierciedlała tradycje pogrzebowe i architekturę miejską oraz pokazywała „zwyczaje pogrzebowe na pograniczu natury i kultury”. Za tę pracę otrzymała nagrodę Prix HSBC pour la Photographie w 2004 roku. Praca ta została również opublikowana w formie książkowej przez Actes Sud. W 2005 roku cykl pojawił się na Bamako Biennale, będąc jej pierwszą w wielu wystaw w Afryce.
W 2011 roku stworzyła serię zdjęć "Ny Any Aminay" na Madagaskarze. Na potrzeby tego cyklu została zaproszona do domów kilku rodzin, aby sfotografować ich wnętrza.
Jej projekt "Echoes (from Indian Ocean)," był sponsorowany przez Institut Français i National Arts Council of South Africa w ramach programu "France-South Africa Seasons 2012 &amp; 2013." Polegał on na eksploracji domów rodzin z Indii, Reunion i RPA. W 2013 roku przez Kehrer Verlag została wydana książka zawierająca fotografie z tej serii.
Pokaz Andrialavidrazany w galerii Caroline Smulders w 2019 roku składał się z cyfrowo kolażowanych i pomalowanych prac, w których mapy i banknoty są punktem wyjścia do ponownego odwiedzenia wizualnego dziedzictwa okresu kolonialnego. Jej "Figures 1842, Specie degli animali" (2018) została sprzedana podczas pokazu Art Paris za 17 000 euro.

</doc>
<doc id="5042993" url="https://pl.wikipedia.org/wiki?curid=5042993" title="Aleksander Rosenbaum">
Aleksander Rosenbaum



</doc>
<doc id="5042995" url="https://pl.wikipedia.org/wiki?curid=5042995" title="Miguel Beleza">
Miguel Beleza

Luís Miguel Couceiro Pizarro Beleza (ur. 28 kwietnia 1950 w Coimbrze, zm. 22 czerwca 2017 w Lizbonie) – portugalski ekonomista, w latach 1990–1991 minister finansów, w latach 1992–1994 prezes Banco de Portugal.
Życiorys.
Absolwent studiów ekonomicznych w instytucie ISEG na Universidade Técnica de Lisboa z 1972. Doktoryzował się w tej dziedzinie w Massachusetts Institute of Technology. Od 1979 zajmował różne stanowiska w Banco de Portugal, portugalskim banku centralnym. Pracował też jako nauczyciel akademicki, był profesorem na Universidade Nova de Lisboa. Powoływany na dyrektorskie stanowiska w różnych przedsiębiorstwach. 
Działacz Partii Socjaldemokratycznej. W latach 1990–1991 sprawował urząd ministra finansów w drugim rządzie Aníbala Cavaco Silvy. Od 1992 do 1994 był prezesem portugalskiego banku centralnego.
Był bratem polityk Leonor Belezy.

</doc>
<doc id="5042998" url="https://pl.wikipedia.org/wiki?curid=5042998" title="Weronika Krugłowa">
Weronika Krugłowa



</doc>
<doc id="5043012" url="https://pl.wikipedia.org/wiki?curid=5043012" title="Lirim Zendeli">
Lirim Zendeli

Lirim Zendeli (ur. 18 października 1999 w Bochum) – niemiecko-albańsko-macedoński kierowca wyścigowy. Mistrz Niemieckiej Formuły 4 w 2018 roku.
Wyniki.
Podsumowanie.
† - Kierowca nie był zaliczany do klasyfikacji.
Formuła 2.
‡ - Przyznano połowę punktów, gdyż zostało przejechane mniej niż 75% wyścigu.

</doc>
<doc id="5043013" url="https://pl.wikipedia.org/wiki?curid=5043013" title="Eduardo Marçal Grilo">
Eduardo Marçal Grilo

Eduardo Carrega Marçal Grilo (ur. 8 lutego 1942 w Castelo Branco) – portugalski inżynier i polityk, w latach 1995–1999 minister edukacji.
Życiorys.
Z wykształcenia inżynier mechanik, absolwent Instituto Superior Técnico (IST) na Universidade Técnica de Lisboa (1966). Magisterium uzyskał w 1968 w Imperial College London. Doktoryzował się z inżynierii mechanicznej w IST w 1973. Pracował jako nauczyciel akademicki w IST. W latach 1976–1980 pełnił funkcję dyrektora generalnego do spraw szkolnictwa wyższego. W latach 80. był konsultantem w Banku Światowym. W 1989 objął kierownicze stanowisko w Fundação Calouste Gulbenkian. W latach 1992–1995 przewodniczył Conselho Nacional de Educação, działającej na poziomie krajowym radzie do spraw edukacji.
Od 1995 do 1999 sprawował urząd ministra edukacji w rządzie Antónia Guterresa. W latach 2000–2015 pełnił funkcję dyrektora wykonawczego Fundação Calouste Gulbenkian. W 2015 powołany na przewodniczącego rady generalnej Uniwersytetu w Aveiro.

</doc>
<doc id="5043020" url="https://pl.wikipedia.org/wiki?curid=5043020" title="Europejskie Stowarzyszenie Biometrii">
Europejskie Stowarzyszenie Biometrii

Europejskie Stowarzyszenie Biometrii ("European Asscociation for Biometrics", "EAB") – stowarzyszenie non-profit z siedzibą w Bussum w Holandii, które promuje rozwój biometrii i jej odpowiednie wykorzystanie w Europie, w szczególności zgodne z prawem, z zasadami etyki, stymulujące rozwój technologiczny, zwiększające bezpieczeństwo obywateli i biznesu przy poszanowaniu prywatności.
Celem działalności stowarzyszenia jest wspieranie rozwoju właściwego i znaczącego wykorzystania biometrii z punktu widzenia interesu obywateli europejskich, przemysłu, środowisk akademickich, rządów i upoważnionych organizacji pozarządowych. 
Historia.
Stowarzyszenie zostało założone 17 listopada 2011 w Darmstadt w siedzibie Fraunhofer Institute for Computer Graphics Research. Powstało w ramach projektu Biometric European Stakeholders Network (BEST Network), finansowanego przez Komisję Europejską w ramach 7. programu ramowego w dziedzinie badań naukowych. Statut EAB był wzorowany na statucie CAST e.V. W działalność fundacji zaangażowanych było 14 instytucji z 10 różnych krajów europejskich. Interesy członków reprezentowane są przez zarząd.
Organizacja.
EAB jest stowarzyszeniem członkowskim, w którym zrzeszone są instytucje i firmy oraz osoby fizyczne z całej Europy. Obecnie w EAB jest ponad 200 członków. Stowarzyszenie jest aktywną siecią z krajowymi osobami kontaktowymi w większości krajów europejskich. Walne zgromadzenie corocznie zatwierdza zarząd, który reprezentuje stowarzyszenie na zewnątrz. Rada Doradcza EAB składająca się ze starszych członków społeczności doradza stowarzyszeniu w kwestiach strategicznych.
W specjalnych grupach zainteresowań, komitetach i grupach roboczych zajmujących się różnymi tematami, członkowie mają możliwość dyskutowania nad aktualnymi zagadnieniami. Wyniki są podsumowywane w dokumentach przedstawiających stanowisko lub w białych księgach i udostępniane opinii publicznej do dalszej dyskusji.
Działania.
EAB organizuje liczne konferencje, seminaria i warsztaty. Stowarzyszenie organizuje na przykład co roku we wrześniu konferencję European Research Projects Conference (EAB-RPC), na której przez dwa dni prezentowane są projekty finansowane przez Komisję Europejską w ramach jej ramowego programu badawczego, w których metody biometryczne odgrywają istotną rolę.
Aby promować młodych naukowców, stowarzyszenie przyznaje co roku nagrodę za badania i nagrodę branżową. Wybitne prace doktorskie są prezentowane i nagradzane przez wybrane jury. EAB jest aktywne w wielu dziedzinach, do których należą przede wszystkim dzielenie się wiedzą, wspieranie innowacji i tworzenie konkurencyjnego rynku biometrii w Europie. Stowarzyszenie EAB ma wkład w regulacje zwiększające interoperacyjność danych i w standardy, w szczególności w normy ISO dotyczące formatów wymiany danych. 
Wraz z organizacjami międzynarodowymi i rządami krajów europejskich, EAB jest partnerem koalicyjnym, wzywającym do ustanowienia 16 września Międzynarodowym Dniem Tożsamości 
Polscy członkowie.
W Europejskim Stowarzyszeniu Biometrii jest również reprezentowana Polska poprzez członkostwa indywidualne i zbiorowe. W 2019 do Stowarzyszenia EAB przystąpiła Politechnika Gdańska. W szeregach członków indywidualnych znajduje się kilkunastu polskich specjalistów, wywodzących się głównie ze środowiska akademickiego. Laboratoria biometryczne funkcjonują m. in w polskich uczelniach technicznych. W Politechnice Warszawskiej aktywny jest Zespół Biometrii i Uczenia Maszynowego, w Politechnice Łódzkiej Laboratorium Biometrii funkcjonuje w strukturze Centrum Technologii Informatycznych w Politechnice Poznańskiej zajmuje się tymi zagadnieniami Zakład Układów Elektronicznych i Przetwarzania Sygnałów, w Politechnice Białostockiej Laboratorium Biometryczne, w Akademii Górniczo-Hutniczej w Zespole Przetwarzania Sygnałów, w Wojskowej Akademii Technicznej. 
W Politechnice Gdańskiej laboratorium biometryczne funkcjonuje w Katedrze Systemów Multimedialnych na Wydziale Elektroniki, Telekomunikacji i Informatyki. Powstało ono w oparciu o współpracę projektową zespołu prof. Andrzeja Czyżewskiego z bankiem PKO BP, rozpoczętą w 2015. Wyniki pierwszego wspólnego projektu biometrycznego zrealizowanego we współpracy Politechniki Gdańskiej z największym polskim bankiem zostały opublikowane w 2018, a 26 stycznia 2021 postępy wspólnych projektów zostały przedstawione na forum EAB na seminarium zatytułowanym „Uwierzytelnianie tożsamości klientów banku w oparciu o biometrię multimodalną („Verification of Banking Clients Based on Multimodal Biometrics”).

</doc>
<doc id="5043023" url="https://pl.wikipedia.org/wiki?curid=5043023" title="Marek Pietraś">
Marek Pietraś

Marek Krzysztof Pietraś (ur. 18 lutego 1957) – polski politolog, badacz stosunków międzynarodowych, profesor Uniwersytetu Marii Curie-Skłodowskiej w Lublinie.
Życiorys.
Marek Pietraś w 1980 ukończył z wyróżnieniem studia na Wydziale Dziennikarstwa i Nauk Politycznych Uniwersytetu Warszawskiego. W 1987 tamże obronił napisany pod kierunkiem Józefa Kukułki doktorat z nauk o polityce. Także na WDiNP UW habilitował się w 1996 na podstawie dzieła "Bezpieczeństwo ekologiczne w Europie". W 2012 uzyskał tytuł naukowy profesora.
Jego zainteresowania badawcze obejmują tematykę bezpieczeństwa międzynarodowego, problemów ekologicznych w stosunkach międzynarodowych, teorii stosunków międzynarodowych, zwłaszcza reżimów międzynarodowych, procesów globalizacji i wyłaniania się tzw. późnowestfalskiego ładu międzynarodowego, procesów i problemów funkcjonowania obszaru Wspólnoty Niepodległych Państw.
Pracuje jako profesor w Katedrze Stosunków Międzynarodowych Instytutu Nauk o Polityce i Administracji Wydziału Politologii i Dziennikarstwa Uniwersytetu Marii Curie-Skłodowskiej w Lublinie. Pełnił m.in. funkcję prodziekana.
Doktoraty pod jego kierunkiem napisali, m.in.: Izabela Oleksiewicz (2004), Katarzyna Marzęda-Młynarska (2005), Paweł Frankowski (2005), Katarzyna Stachurska-Szczesiak (2006), Irma Słomczyńska (2006), Tomasz Stępniewski (2007), Beata Piskorska (2007), Adam Eberhardt (2008), Igor Lyubashenko (2010), Ernest Wyciszkiewicz (2017).
Stypendysta Deutscher Akademischer Austauschdienst (DAAD) na Uniwersytecie Kraju Saary (1992), Social Science Research Council – MacArthur Foundation na Uniwersytecie Pittsburskim (1993), Centrum Stosunków Międzynarodowych oraz Komisji Europejskiej na Uniwersytecie Londyńskim, programu TEMPUS na Uniwersytecie Europejskim we Florencji (1994) DAAD na Uniwersytecie w Münster (1998), Departamentu Stanu USA m.in. na Uniwersytecie Florydy (2011). Od 2009 wiceprzewodniczący Polskiego Towarzystwa Studiów Międzynarodowych. Członek Komitetu Nauk Politycznych Polskiej Akademii Nauk"".
W 2003 „za wyjątkowo sumienne wykonywanie obowiązków wynikających z pracy zawodowej” otrzymał Złoty Krzyż Zasługi.

</doc>
<doc id="5043026" url="https://pl.wikipedia.org/wiki?curid=5043026" title="Orkun Kökçü">
Orkun Kökçü

Orkun Kökçü (ur. 29 grudnia 2000 w Haarlemie) – turecki piłkarz grający na pozycji ofensywnego pomocnika. Od 2014 jest zawodnikiem klubu Feyenoord.
Kariera piłkarska.
Swoją karierę piłkarską Kökçü rozpoczął w 2007 roku w klubie Stormvogels. W 2011 roku podjął treningi w juniorach FC Groningen. Z kolei w 2014 roku trafił do szkółki Feyenoordu. W 2018 roku awansował do pierwszej drużyny Feyenoordu. 9 grudnia 2018 zadebiutował w nim w Eredivisie w wygranym 4:1 wyjazdowym meczu z FC Emmen. W 45. minucie zmienił Jensa Toornstrę, a w 77. minucie zdobył swojego debiutanckiego gola.
Kariera reprezentacyjna.
Kökçü występował w młodzieżowych reprezentacjach Holandii - U-18 i U-19. Następnie w 2019 roku zdecydował się reprezentować Turcję i zaczął grać w tamtejszej kadrze U-21. 6 września 2020 zadebiutował w reprezentacji Turcji w zremisowanym 0:0 meczu Ligi Narodów z Serbią, rozegranym w Belgradzie. W 60. minucie tego meczu został zmieniony przez Cengiza Ündera.
Poglądy.
Deklaruje się jako muzułmanin. W 2022 roku odmówił noszenia opaski kapitańskiej w barwach LGBT. Swoją decyzję motywował przekonaniami religijnymi.

</doc>
<doc id="5043029" url="https://pl.wikipedia.org/wiki?curid=5043029" title="Jekatierina Kulikowa">
Jekatierina Kulikowa

Jekatierina Juriewna Kulikowa ros. Екатерина Юрьевна Куликова (ur. 3 maja 1968) – rosyjska lekkoatletka, sprinterka, halowa mistrzyni świata z 1995.
Kariera sportowa.
Specjalizowała się w biegu na 400 metrów. Zdobyła złoty medal w sztafecie 4 × 400 metrów (która biegła w składzie: Tatjana Czebykina, Jelena Ruzina, Kulikowa i Swietłana Gonczarienko) na halowych mistrzostwach świata w 1995 w Barcelonie. Zajęła 5. miejsce w tej konkurencji na igrzyskach olimpijskich w 1996 w Atlancie (sztafeta rosyjska biegła w składzie: Czebykina, Gonczarienko, Kulikowa i Olga Kotlarowa), a także 4. miejsce na mistrzostwach świata w 1997 w Atenach (w składzie: Czebykina, Kotlarowa, Kulikowa i Tatjana Aleksiejewa).
Na mistrzostwach Europy w 1998 w Budapeszcie odpadła w półfinale biegu na 100 metrów i wystąpiła w eliminacjach sztafecie 4 × 400 metrów (w biegu finałowym zastąpiła ją Kotlarowa, a sztafeta rosyjska zdobyła srebrny medal).
Kulikowa była mistrzynią Rosji w sztafecie 4 × 400 metrów w 1993 i 1997, wicemistrzynią w biegu na 400 metrów w 1996 i 1998 oraz w sztafecie 4 × 400 metrów w 1994 i 2001, a także brązową medalistką w sztafecie 4 × 400 metrów w 1995. W hali była wicemistrzynią Rosji w biegu na 400 metrów w 1996 i brązową medalistką na tym dystansie w 1995.
Pracuje jako trener lekkoatletyczny w Petersburgu. Była odznaczona Medalem „Za zasługi dla Ojczyzny” 2. klasy w 2006 i Orderem Przyjaźni w 2013.
Rekordy życiowe.
Rekordy życiowe Kulikowej:

</doc>
<doc id="5043032" url="https://pl.wikipedia.org/wiki?curid=5043032" title="Katarzyna Chałubińska-Jentkiewicz">
Katarzyna Chałubińska-Jentkiewicz

Katarzyna Chałubińska-Jentkiewicz (ur. 3 kwietnia 1973 w Tomaszowie Mazowieckim) – polska prawniczka, doktor habilitowana nauk prawnych, profesor Akademii Sztuki Wojennej w Warszawie, kierownik katedry Prawa Cyberbezpieczeństwa i Nowych Technologii w Instytucie Prawa ASzWoj, dyrektorka Akademickiego Centrum Polityki Cyberbezpieczeństwa, członek Rady ds. Bezpieczeństwa i Obronności przy Prezydencie RP oraz Rady ds. Cyfryzacji przy Ministrze Cyfryzacji, radczyni prawna, znawczyni prawa autorskiego, mediów, filmowego, nowych technologii, cyberbezpieczeństwa.
Życiorys.
Uczyła się w szkole podstawowej i II Liceum Ogólnokształcącym im. Stefana Żeromskiego w Tomaszowie Mazowieckim. W 1997 ukończyła studia na Wydziale Prawa i Administracji Uniwersytetu Warszawskiego, pisząc pracę magisterską "Abonament radiowo telewizyjny – podatek czy opłata administracyjna", pod kierunkiem Witolda Modzelewskiego.
Na ostatnim roku studiów podjęła pracę w Krajowej Radzie Radiofonii i Telewizji. Potem pracowała też jako prawnik w Telewizji Polskiej i Telewizji Polsat. Od 2008 współpracowała z Instytutem Nauk Humanistycznych Akademii Obrony Narodowej w Warszawie, wykładając przedmiot "Ochrona własności intelektualnej".
29 marca 2010 obroniła na Wydziale Prawa i Administracji Uniwersytetu Warszawskiego rozprawę doktorską, napisaną pod kierunkiem Michała Kuleszy, pt. "Media audiowizualne w Polsce w dobie cyfryzacji i nowych technologii. Instrumenty prawne ochrony interesu publicznego". Po otrzymaniu stopnia doktora prawa została zatrudniona jako adiunkt w Katedrze Prawa i Administracji na Wydziale Bezpieczeństwa Narodowego Akademii Obrony Narodowej w Warszawie. Prowadziła wykłady i ćwiczenia z wielu przedmiotów, m.in.: prawo mediów w Polsce, prawo własności intelektualnej, media audiowizualne w Europie, prawne aspekty bezpieczeństwa informatycznego, administracyjno-prawne aspekty cyfryzacji, prawo nowych technologii, administracyjno-prawne aspekty komunikacji elektronicznej, prawne aspekty informacji w RP i UE i ochrona danych osobowych, prawo bezpieczeństwa informacyjnego.
Brała udział w projektach badawczych "System Bezpieczeństwa Narodowego RP" i "Prawne aspekty bezpieczeństwa informacyjnego". Była członkiem Rady Naukowej Kwartalnika "Bezpieczeństwo i Administracja. Zeszyty Naukowe Wydziału Bezpieczeństwa Narodowego Akademii Obrony Narodowej".
Brała udział w komitetach organizacyjnych konferencji naukowych (m.in. "Administracja bezpieczeństwa narodowego – wyzwania i dylematy" WBN AON w Warszawie, 2014).
Uczestniczyła jako ekspert w wielu konferencjach naukowych dotyczących prawa mediów, bezpieczeństwa narodowego i nowych technologii.
Praca w Narodowym Instytucje Audiowizualnym.
W 2011 została wicedyrektorką Narodowego Instytutu Audiowizualnego. Jako wicedyrektor Instytutu była m.in. pomysłodawczynią oraz organizatorką seminarium audiowizualnego, w ramach którego przedstawiciele państwowych i samorządowych instytucji kultury spotykali się z przedstawicielami nauki w dziedzinie prawa własności intelektualnej i prawa mediów, omawiając tematy związane z nowymi technologiami, cyfryzacją i udostępnianiem dóbr kultury. Była też organizatorką i koordynatorką projektu Internetowy Polski Słownik Biograficzny.
W listopadzie 2014 weszła do Rady Programowo-Naukowej Filmoteki Narodowej.
W tym czasie była wiceprezesem Zarządu Polskiego Towarzystwa Naukowego Prawa Prasowego.
Funkcję wicedyrektorki Narodowego Instytutu Audiowizualnego pełniła do połączenia go w 2018 z Filmoteką Narodową i utworzenia Filmoteki Narodowej – Instytutu Audiowizualnego.
Działalność naukowa.
Habilitację w dziedzinie nauk prawnych uzyskała 24.04.2017 na Wydziale Prawa i Administracji Uniwersytetu Jagiellońskiego, przedstawiając pracę "Audiowizualne usługi medialne. Reglamentacja w warunkach konwersji cyfrowej".
Od 2016 była dyrektorem Instytutu Prawa i Administracji Obronnej na Wydziale Bezpieczeństwa Narodowego Akademii Sztuki Wojennej w Warszawie. Obecnie jest profesorem w Instytucie Prawa ASzWoj w Warszawie. Kieruje na tej uczelni Katedrą Prawa Cyberbezpieczeństwa i Centrum Studiów nad Cyberbezpieczeństwem. Jest też dyrektorem Akademickiego Centrum Polityki Cyberbezpieczeństwa i redaktorem naczelnym pisma "Cybersecurity &amp; Law".
Była redaktorem i współredaktorem zbiorów komentarzy prawniczych i monografii prawniczych (m.in. "System bezpieczeństwa w cyberprzestrzeni RP, Prawo wobec kultury i sztuki, Prawo prywatności jako reguła społeczeństwa informacyjnego, Prawo prasowe między wymogami prawa nakazami etyki a oczekiwaniami rynku. W poszukiwaniu nowego modelu dziennikarstwa, Świadczenie usług drogą elektroniczną, Ustawa o krajowym systemie cyberbezpieczeństwa, Ustawa o ochronie osób i mienia, Ustawa o Policji").
Jednocześnie jest wykładowcą Uniwersytetu SWPS.
W latach 2018–2020 kierowała projektem naukowo-badawczym MON „System cyberbezpieczeństwa RP – model rozwiązań prawnych”.
W 2019 została członkiem Rady ds. Cyfryzacji przy Ministerstwie Cyfryzacji. W marcu 2021 premier i minister cyfryzacji Mateusz Morawiecki powołał ją na kolejną, czwartą kadencję Rady. 15 grudnia 2021 powołana w skład Rady ds. Bezpieczeństwa i Obronności przy Prezydencie RP.
Zainteresowania i badania.
Na polu naukowym zajmuje się przede wszystkim problematyką prawa mediów, własności intelektualnej, nowych technologii, bezpieczeństwa informacyjnego. Kluczowym obszarem jej zainteresowań są zmiany w systemie prawa polskiego związane z rozwojem technologicznym. Tematyka jej publikacji naukowych związana jest głównie z aspektami funkcjonowania mediów audiowizualnych, z prawem bezpieczeństwa w dziedzinie mediów oraz z aspektami prawnymi komunikacji elektronicznej i informacji.
Prowadzi prace badawcze w zakresie regulacji prawnych w obszarze mediów, zagrożeń bezpieczeństwa informatycznego, ochrony własności intelektualnej, procesów cyfryzacji i wpływu nowych technologii na rozwój państwa i sytuację prawną jednostki.
Działalność biznesowa.
Na początku kariery zawodowej pracowała jako prawnik w Telewizji Polskiej S.A. i Telewizji Polsat sp. z o.o.
W grudniu 2020 została członkiem Rady Nadzorczej spółki Polska Poczta Usługi Cyfrowe sp. z o.o.

</doc>
<doc id="5043074" url="https://pl.wikipedia.org/wiki?curid=5043074" title="Zygmunt Karlikowski">
Zygmunt Karlikowski

Zygmunt Karlikowski (ur. 24 kwietnia 1894 w Bryskach) – chorąży Wojska Polskiego.
Życiorys.
Urodził się 24 kwietnia 1894 we wsi Bryski, w rodzinie Marcina i Julianny z Gutkowskich.
W czasie wojny światowej walczył w szeregach 1 Pułk Strzelców Polskich.
W Wojsku Polskim pełnił służbę w Żandarmerii Okręgu Generalnego „Łódź”, a następnie 4 Dywizjonie Żandarmerii w Łodzi na stanowisku dowódcy plutonów żandarmerii: „Ciechocinek VIII” (lipiec 1919), „Konin” (1921) i „Skierniewice” (1921–1922).
Mieszkał w Łęczycy, gdzie pracował jako buchalter.

</doc>
<doc id="5043075" url="https://pl.wikipedia.org/wiki?curid=5043075" title="Santa María (F-81)">
Santa María (F-81)



</doc>
<doc id="5043079" url="https://pl.wikipedia.org/wiki?curid=5043079" title="Victoria (F-82)">
Victoria (F-82)



</doc>
<doc id="5043084" url="https://pl.wikipedia.org/wiki?curid=5043084" title="Numancia (F-83)">
Numancia (F-83)



</doc>
<doc id="5043096" url="https://pl.wikipedia.org/wiki?curid=5043096" title="Reina Sofía (F-84)">
Reina Sofía (F-84)



</doc>
<doc id="5043112" url="https://pl.wikipedia.org/wiki?curid=5043112" title="Navarra (F-85)">
Navarra (F-85)



</doc>
<doc id="5043113" url="https://pl.wikipedia.org/wiki?curid=5043113" title="Canarias (F-86)">
Canarias (F-86)



</doc>
<doc id="5043125" url="https://pl.wikipedia.org/wiki?curid=5043125" title="Henry Kyemba">
Henry Kyemba

Henry Kyemba (ur. w grudniu 1937/1939) – ugandyjski polityk, minister kultury, a następnie zdrowia w czasie reżimu Idiego Amina.
Życiorys.
Jest ostatnim z jedenaściorga dzieci Sulemana Kisajji, zarządcy dystryktu Mayuge w czasach kolonialnych, syna jednego z wodzów królestwa Busoga, oraz Sasany Babirizangawo, księżniczki z rodziny Daudi Mutekanga. Niektóre źródła podają, iż urodził się w 1939 roku, inne jakoby to urodził się w 1937 roku. Jego ojciec zmarł, gdy Kyemba był jeszcze chłopcem. Uczęszczał do "Masese Primary School" oraz do Busoga College Mwiri w Jinja (w tejże szkole nauczał wówczas jego brat). Ukończył historię na Uniwersytecie Makerere.
Po ukończeniu studiów, w 1962 roku został mianowany zastępcą sekretarza w gabinecie premiera. Następnie, przez prawie 10 lat, był osobistym sekretarzem Miltona Obote.
Po zamachu stanu przeprowadzonym przez Idi Amina został przeniesiony do pracy w ministerstwie kultury. W 1972 roku został mianowany ministrem kultury w rządzie Amina. Według jego relacji, tego samego dnia Amin zwolnił czterech ministrów, w tym ówczesnego ministra kultury Yokosfati Engur, o czym Kyemba dowiedział się z radia. Tego dnia Kyemba uczestniczył w uroczystości akademickiej, kiedy Amin powiadomił go przez telefon o tym, że został on nowym ministrem.
Od 1974 do 1977 roku służył jako minister zdrowia. Był przewodniczącym delegacji afrykańskich ministrów zdrowia w WHO. 5 czerwca 1977 roku uciekł do Wielkiej Brytanii. W tym samym roku zawnioskował do Ministerstwa Spraw Wewnętrznych Wielkiej Brytanii o azyl.
W 1977 roku wydał książkę zatytułowaną State of Blood: The Inside Story of Idi Amin, opowiadającą o reżimie Idiego Amina.
Życie prywatne.
Od ponad trzydziestu lat jest członkiem Rotary International, jest wiceprezesem i członkiem zarządu "Rotary Club of Source of the Nile". Jest żonaty.

</doc>
<doc id="5043128" url="https://pl.wikipedia.org/wiki?curid=5043128" title="Atak na areszt Powiatowego Urzędu Bezpieczeństwa Publicznego w Krasnosielcu 1/2 maja 1945">
Atak na areszt Powiatowego Urzędu Bezpieczeństwa Publicznego w Krasnosielcu 1/2 maja 1945



</doc>
<doc id="5043138" url="https://pl.wikipedia.org/wiki?curid=5043138" title="Conotrachelus apicecristatus">
Conotrachelus apicecristatus

Conotrachelus apicecristatus – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Boliwii, Brazylii oraz w Peru.
Budowa ciała.
Przednia krawędź pokryw znacznie szersza od przedplecza, ich tylna część oraz przód przedplecza zwężone. Na pokrywach podłużne garbki.
Ubarwienie ciała brązowe z czarnymi plamkami.

</doc>
<doc id="5043140" url="https://pl.wikipedia.org/wiki?curid=5043140" title="Gołąbek">
Gołąbek



</doc>
<doc id="5043141" url="https://pl.wikipedia.org/wiki?curid=5043141" title="Conotrachelus auricollis">
Conotrachelus auricollis

Conotrachelus apicecristatus – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Brazylii.
Budowa ciała.
Ciało nieco wydłużone. Na odnóżach liczne ostrogi. Na pokrywach podłużne garbki.

</doc>
<doc id="5043142" url="https://pl.wikipedia.org/wiki?curid=5043142" title="Misiek w Nowym Jorku">
Misiek w Nowym Jorku

Misiek w Nowym Jorku (ang. "Norm of the North") – amerykańsko-indyjsko-irlandzki animowany film familijny z 2016 roku.
Treść.
Chciwy przedsiębiorca planuje wybudować sieć centrów handlowych i osiedli mieszkaniowych w Arktyce. Stanowi to zagrożenie dla mieszkających tam zwierząt. Misiek, jeden z niedźwiedzi polarnych, udaje się do Nowego Jorku – siedziby biznesmena – by zniechęcić ludzi do zasiedlania Arktyki. W misji towarzyszy mu trójka lemingów.

</doc>
<doc id="5043144" url="https://pl.wikipedia.org/wiki?curid=5043144" title="Vladimír Coufal">
Vladimír Coufal

Vladimír Coufal (ur. 22 sierpnia 1992 w Ostrawie) – czeski piłkarz grający na pozycji prawego obrońcy. Od 2020 jest zawodnikiem klubu West Ham United.
Kariera piłkarska.
Swoją karierę piłkarską Coufal rozpoczął Baníku Ostrawa. Następnie został piłkarzem FC Hlučín. W 2010 roku awansował do pierwszego zespołu i 17 września 2010 zadebiutował w nim w drugiej lidze w przegranym 0:2 wyjazdowym meczu z Duklą Praga. W 2012 roku został wypożyczony do SFC Opava, w którym swój debiut zaliczył 3 marca 2012 w zremisowanym 1:1 wyjazdowym spotkaniu z FC Graffin Vlašim. W Opavie grał do końca sezonu 2011/2012.
Latem 2012 Coufal przeszedł do Slovana Liberec. Zadebiutował w nim 23 lutego 2013 w zwycięskim 1:0 domowym meczu z FK Jablonec. W sezonie 2014/2015 zdobył ze Slovanem Puchar Czech.
W lipcu 2018 Coufal został sprzedany za 700 tysięcy euro do Slavii Praga. Swój debiut w Slavii zaliczył 22 lipca 2018 w wygranym 3:0 wyjazdowym meczu z Sigmą Ołomuniec. W sezonie 2018/2019 wywalczył ze Slavią zarówno mistrzostwo, jak i Puchar Czech. Z kolei w sezonie 2019/2020 został z nią mistrzem kraju.
2 października 2020 Coufal został zawodnikiem West Ham United, który zapłacił za niego kwotę 5 milionów euro. W Premier League zadebiutował 4 października 2020 w zwycięskim 3:0 wyjazdowym meczu z Leicesterem City.
Kariera reprezentacyjna.
Coufal występował w reprezentacji Czech U-21. 11 listopada 2017 zadebiutował w reprezentacji Czech w wygranym 1:0 towarzyskim meczu z Katarem, rozegranym w Dosze. 4 września 2020 w wygranym 3:1 meczu Ligi Narodów ze Słowacją strzelił pierwszego gola w kadrze narodowej.

</doc>
<doc id="5043146" url="https://pl.wikipedia.org/wiki?curid=5043146" title="António de Sousa Franco">
António de Sousa Franco

António Luciano Pacheco de Sousa Franco (ur. 21 września 1942 w Oeiras, zm. 9 czerwca 2004 w Matosinhos) – portugalski polityk, prawnik i nauczyciel akademicki, profesor, w latach 1979–1980 i 1995–1999 minister finansów.
Życiorys.
Z wykształcenia prawnik, absolwent Uniwersytetu Lizbońskiego. W 1972 uzyskał doktorat z nauk prawnych i ekonomicznych. Pracował jako nauczyciel akademicki, od 1980 jako profesor prawa na wydziale prawa macierzystej uczelni. Od 1979 do 1985 kierował radą dyrektorów tego wydziału. Był autorem publikacji poświęconych m.in. prawu finansowemu.
W 1974 dołączył do Partii Socjaldemokratycznej. W 1976 został sekretarzem stanu w resorcie finansów. Wchodził w skład kierownictwa PSD, a od kwietnia 1977 do kwietnia 1978 pełnił funkcję przewodniczącego tego ugrupowania. W 1979 zrezygnował z członkostwa w partii. Był posłem do Zgromadzenia Republiki I i II kadencji. W latach 1979–1980 zajmował stanowisko ministra finansów w rządzie Marii de Lourdes Pintasilgo.
Działał w ugrupowaniu Acção Social Democrata Independente, nawiązał współpracę z Partią Socjalistyczną. W 1986 objął funkcję prezesa Trybunału Obrachunkowego. Od 1995 do 1999 ponownie był ministrem finansów, wchodząc w skład gabinetu Antónia Guterresa. W 2004 został liderem listy wyborczej socjalistów w wyborach do Europarlamentu. Zmarł w trakcie kampanii wyborczej na atak serca na kilka dni przed wyborami.
W 2005 pośmiertnie odznaczony Krzyżem Wielkim Orderu Świętego Jakuba od Miecza.

</doc>
<doc id="5043147" url="https://pl.wikipedia.org/wiki?curid=5043147" title="Conotrachelus azurescens">
Conotrachelus azurescens

Conotrachelus azurescens – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Boliwii oraz w Brazylii.
Budowa ciała.
Ciało nieco wydłużone, tylna część pokryw lekko zwężona. Na odnóżach liczne niewielkie ostrogi. Na pokrywach i przedpleczu podłużne garbki.

</doc>
<doc id="5043148" url="https://pl.wikipedia.org/wiki?curid=5043148" title="Puchar Wysp Owczych w piłce nożnej (2021)">
Puchar Wysp Owczych w piłce nożnej (2021)

Puchar Wysp Owczych w piłce nożnej mężczyzn 2021 (far. "Løgmanssteypið") – 67. edycja rozgrywek mających na celu wyłonienie zdobywcy Pucharu Wysp Owczych. Tytułu broni klub HB Tórshavn. Zwycięzca uzyska prawo do gry w Lidze Konferencji Europy 2022/23.
Uczestnicy.
W Pucharze Wysp Owczych biorą udział drużyny ze wszystkich poziomów ligowych na archipelagu. Wszystkie zespoły, poza FC Hoyvík, MB Miðvágur, Royn Hvalba i Undrið FF, rozpoczęły grę od pierwszej rundy eliminacyjnej. Cztery wymienione zaczęły od rundy wstępnej.
Runda wstępna.
Losowanie drużyn rozgrywających mecze w rundzie wstępnej odbyło się 22 marca.
Objaśnienia:
Runda eliminacyjna.
Losowanie drużyn rozgrywających mecze w rundzie eliminacyjnej odbyło się 22 marca.
Objaśnienia:
Runda finałowa.
Ćwierćfinały.
Losowanie drużyn biorących udział w ćwierćfinałach odbyło się 19 kwietnia.
Półfinały.
Losowanie par półfinałowych odbyło się 31 maja.

</doc>
<doc id="5043149" url="https://pl.wikipedia.org/wiki?curid=5043149" title="Conotrachelus bacumuchae">
Conotrachelus bacumuchae

Conotrachelus bacumuchae – gatunek chrząszcza z rodziny ryjkowcowatych.
Zasięg występowania.
Ameryka Południowa, notowany w Brazylii.
Budowa ciała.
Ubarwienie ciała brązowe.

</doc>
<doc id="5043151" url="https://pl.wikipedia.org/wiki?curid=5043151" title="Puchar Czech w piłce siatkowej mężczyzn (2020/2021)">
Puchar Czech w piłce siatkowej mężczyzn (2020/2021)

Puchar Czech w piłce siatkowej mężczyzn 2020/2021 – 29. sezon rozgrywek o siatkarski Puchar Czech zorganizowany przez Czeski Związek Piłki Siatkowej ("Český volejbalový svaz", ČVS). Zainaugurowany został 26 września 2020 roku. W rozgrywkach brały udział kluby z extraligi, 1. ligi i 2. ligi.
Rozgrywki składały się z 1. rundy, 2. rundy, 1/8 finału oraz turnieju finałowego, w ramach którego rozegrano ćwierćfinały, półfinały oraz finał. Ze względu na restrykcje związane z pandemią COVID-19 mecze 2. rundy zostały odwołane, a udział w rozgrywkach kontynuowały wyłącznie drużyny z extraligi.
Turniej finałowy odbył się w dniach 20-22 lutego 2021 roku w hali sportowej ("hala míčových sportů") w Karlowych Warach. Puchar Czech po raz dziesiąty zdobył . W finale pokonał .
System rozgrywek.
Rozgrywki o Puchar Czech w sezonie 2020/2021 składają się z: 1. rundy, 2. rundy, 1/8 finału, ćwierćfinałów, półfinału i finału.
W 1. rundzie uczestniczą zespoły grające w 1. lidze i 2. lidze. Drużyny podzielone zostają na sześć grup, biorąc pod uwagę położenie geograficzne. W poszczególnych grupach zespoły rozgrywają między sobą po jednym spotkaniu. Zwycięzcy poszczególnych grup uzyskują awans do 2. rundy.
W 2. rundzie uczestniczą drużyny, które awansowały z poszczególnych grup 1. rundy oraz drużyny z extraligi (z wyjątkiem półfinalistów Pucharu Czech w sezonie 2019/2020, którzy rozgrywki rozpoczynają od ćwierćfinałów). W drodze losowania powstają pary meczowe – do drużyn, które awansowały z 1. rundy, dolosowywane są zespoły z extraligi. Dwie drużyny z extraligi uzyskują wolny los. O awansie decyduje jeden mecz. Gospodarzem spotkania jest zespół grający w niższej lidze.
W 1/8 finału grają zwycięzcy meczów 2. rundy. Tworzą one pary zgodnie z drabinką turniejową powstałą na podstawie losowania. Drużyny w poszczególnych parach rozgrywają dwumecz. O awansie decyduje większa liczba zdobytych punktów. Za zwycięstwo 3:0 lub 3:1 drużyna otrzymuje 3 punkty, za zwycięstwo 3:2 – 2 punkty, za porażkę 2:3 – 1 punkt, natomiast za porażkę 1:3 lub 0:3 – 0 punktów. Jeżeli po rozegraniu dwumeczu obie drużyny zdobyły taką samą liczbę punktów, o awansie decyduje tzw. złoty set grany do 15 punktów z dwoma punktami przewagi jednej z drużyn.
Ćwierćfinały, półfinały i finał grane są na neutralnym terenie w formie turnieju finałowego. W ćwierćfinałach na podstawie drabinki turniejowej drużyny, które awansowały z 1/8 finału, tworzą pary z półfinalistami Pucharu Czech w sezonie 2019/2020. O awansie do półfinału decyduje jedno spotkanie. Zwycięzcy półfinałów rozgrywają spotkanie finałowe o Puchar Czech. Nie jest grany mecz o 3. miejsce.
Rozgrywki.
1. runda.
Grupa A.
Tabela
Wyniki spotkań
Grupa B.
Tabela
Wyniki spotkań
Grupa C.
Tabela
Wyniki spotkań
Grupa D.
Tabela
Wyniki spotkań
Grupa E.
Tabela
Wyniki spotkań
Grupa F.
Tabela
Wyniki spotkań
2. runda.
Ze względu na restrykcje w związku z pandemią COVID-19 wszystkie mecze 2. rundy zostały anulowane. Bezpośredni awans do 1/8 finału uzyskały drużyny grające w extralidze.

</doc>
<doc id="5043152" url="https://pl.wikipedia.org/wiki?curid=5043152" title="Ziarnojadek kasztanowaty">
Ziarnojadek kasztanowaty

Ziarnojadek kasztanowaty ("Sporophila cinnamomea") – gatunek małego ptaka z rodziny tanagrowatych (Thraupidae). Występuje we wschodniej części Ameryki Południowej. Narażony na wyginięcie.
Taksonomia.
Gatunek ten jako pierwszy opisał w 1839 roku Frédéric de Lafresnaye, nadając mu nazwę "Pyrrhula cinnamomea". Holotyp pochodził znad rzeki Araguaia w stanie Goiás w Brazylii. Obecnie ziarnojadek kasztanowaty jest umieszczany w rodzaju "Sporophila". Nie wyróżnia się podgatunków.
Występowanie i środowisko.
Ziarnojadek kasztanowaty rozmnaża się na suchych łąkach i sawannach północno-wschodniej Argentyny, Urugwaju, skrajnie południowo-wschodniego Paragwaju i skrajnie południowo-wschodniej Brazylii (zachodnia i południowo-środkowa część stanu Rio Grande do Sul). Poza sezonem lęgowym migruje na niewielkie odległości na północ, osiągając na północy brazylijskie stany: Goiás, południowo-wschodnie Mato Grosso i zachodni Minas Gerais. Występuje do wysokości około 1100 m n.p.m.
Morfologia.
Długość ciała około 10 cm. Samiec rudokasztanowy z szarą czapeczką, ciemne skrzydła i ogon są jasno obrzeżone. Biała łata u nasady lotek pierwszorzędowych. Dziób zwykle jasnożółty, czasem szary lub czarny. Samice podobne do samic innych przedstawicieli rodzaju "Sporophila".
Status i ochrona.
W Czerwonej księdze gatunków zagrożonych IUCN ziarnojadek kasztanowaty klasyfikowany jest jako gatunek narażony (VU, "Vulnerable") nieprzerwanie od 2000 roku; wcześniej, od 1994 roku uznawano go za gatunek bliski zagrożenia. Liczebność populacji szacowana jest na 2500–9999 dorosłych osobników, rozmieszczonych plamowo, w nie więcej niż stu lokalizacjach. Szacuje się, że populacja systematycznie maleje z powodu zawężania się i zanikania jego naturalnego siedliska oraz wyłapywania ptaków w celach ich sprzedaży hodowcom.
BirdLife International wymienia 55 ostoi ptaków IBA, w których ten gatunek występuje, są to m.in.: w Argentynie – Park Narodowy Mburucuyá i Park Narodowy El Palmar, w Urugwaju – łąki i bagna w dorzeczu Río Negro, Meseta de Artigas, Quebradas de Treinta y Tres, w Paragwaju Park Narodowy San Rafael, Isla Yacyretá na rzece Parana, a w Brazylii – Park Narodowy Emas, Park Narodowy Ilha Grande, Park Narodowy Serra da Bodoquena.

</doc>
<doc id="5043153" url="https://pl.wikipedia.org/wiki?curid=5043153" title="Wyspa Kozia">
Wyspa Kozia

Wyspa Kozia () – wyspa na rzece Niagara, położona w obszarze wodospadów Niagary, należąca do amerykańskiego stanu Nowy Jork. Znajduje się w granicach parku stanowego Niagara Falls.
Położenie.
Leży na samej krawędzi Kuesty Niagary, rozdzielając nurt rzeki Niagara i oddzielając amerykańskie wodospady Niagary (dokładnie: wąski Wodospad Ślubny Welon, ang. "Bridal Veil Falls") od wielkiego Wodospadu Podkowy (ang. "Horseshoe Falls"), którego osią biegnie granica amerykańsko-kanadyjska. Administracyjnie należy do Stanów Zjednoczonych. Leży w granicach miasta Niagara Falls w hrabstwie Niagara w stanie Nowy Jork.
Nazwa.
John Stedman – jeden z pierwszych, XVIII-wiecznych osadników w tym rejonie, jednocześnie także młynarz, trzymał na wyspie stado kóz. Zwierzęta pasły się tu przez cały rok bez dozoru. Po powrocie na wyspę po straszliwej zimie 1780 roku Stedman odkrył, że jedynie jednej z kóz udało się przeżyć. Na pamiątkę tego zdarzenia nadał on nazwę wyspie. Nie wiadomo, czy miała ona wcześniej nazwę nadaną przez tutejszych Indian.
Charakterystyka.
Wyspa ma kształt wydłużony w osi wschód – zachód, nieregularny. Jej długość wynosi niespełna 1,2 km, maksymalna szerokość (brzeg zachodni, między krawędziami wodospadów) ok. 510 m. Powierzchnia wyspy jest wyrównana, a jej maksymalna wysokość wynosi 170 m n.p.m. Brzegi słabo rozczłonkowane, od strony górnej wody stosunkowo niskie, od strony dolnej wody wodospadów – wysokie blisko na 60 m, w górnej części opadające pionową ścianą skalną.
Od strony północnej Wyspy Koziej w nurcie amerykańskiej odnogi rzeki Niagary znajduje się kilka mniejszych wysepek, z których największe to (licząc od zachodu): Luna Island, Bird Island, Robinson Island i Green Island. Luna Island jest połączona z Wyspą Kozią kładką dla pieszych, zaś przez Green Island wiedzie jeden z mostów, łączących Wyspę Kozią z lądem. Po południowej stronie Wyspy Koziej, na skraju bystrzy głównego nurtu rzeki, znajdują się dwie jeszcze mniejsze wysepki, nazywane Three Sisters Islands, również połączone kolejno kładkami dla pieszych z główną wyspą.
Wyspa Kozia jest połączona z lądem dwoma mostami, udostępnionymi dla ruchu samochodowego, pieszego i rowerów. Nie posiada stałych mieszkańców, natomiast jest rocznie odwiedzana przez tysiące turystów. Jest uznanym miejscem podziwiania wodospadów Niagary, a najbardziej spektakularne widoki zapewnia Terrapin Point, położony na najbardziej na zachód wysuniętym cyplu wyspy, tuż nad krawędzią Wodospadu Podkowy. Znajdują się na niej dwa parkingi samochodowe, kilka punktów gastronomicznych, a także zespół budynków stanowiący wejście do podziemnych tuneli, wiodących kiedyś do „Jaskini Wiatrów” (ang. "Cave of the Winds"), a obecnie do pomostów widokowych u stóp Wodospadu Ślubnego Welonu.

</doc>
<doc id="5043155" url="https://pl.wikipedia.org/wiki?curid=5043155" title="Marie-Suzanne Roslin">
Marie-Suzanne Roslin

Marie-Suzanne Roslin, de domo Giroust (ur. 9 marca 1734 w Paryżu, zm. 31 sierpnia 1772 tamże) – francuska miniaturzystka i pastelistka, członkini Królewskiej Akademii Malarstwa i Rzeźby.
Życiorys.
Urodziła się 9 marca 1734 roku w Paryżu, w rodzinie jubilera Barthélemy’ego Girousta i Marie Suzanne Le Roy. Osierocona w młodym wieku, została wychowana przez babkę.
Kształciła się w pracowni Maurice’a Quentina de La Toura, najpewniej na początku lat 50. XVIII wieku. Z tego okresu zachowała się mistrzowsko wykonana pastelowa kopia portretu ręki jej mistrza, która bywa przypisywana Marie-Suzanne. Możliwe, że artystka pobierała także lekcje u Joseph-Marie Viena, przyjaciela rodziny. Dzięki Vienowi poznała w 1754 roku swego przyszłego męża, szwedzkiego portrecistę Alexandra Roslina. Rodzina Marie-Suzanne sprzeciwiała się związkowi ze względów religijnych, bowiem Roslin był protestantem. Para pobrała się 8 stycznia 1759 roku, dzięki wstawiennictwu hrabiego de Caylus. Małżeństwu urodziła się szóstka dzieci. Marie-Suzanne wielokrotnie pozowała mężowi – członkowi Królewskiej Akademii Malarstwa i Rzeźby – do portretów malarskich, w tym do "Damy w czarnej woalce".
Jej domeną były pastele, w których widać wyraźną inspirację stylem de La Toura. Portretowała osoby ze swego otoczenia – rodzinę i przyjaciół, przedstawiając m.in. żonę i dzieci Huberta Roberta czy szwedzkiego kolekcjonera sztuki Henrika Wilhelma Peilla. Z kolei na spontanicznym autoportrecie przedstawiła siebie podczas tworzenia kopii autoportretu de La Toura.
We wrześniu 1770 roku została przyjęta do Królewskiej Akademii Malarstwa i Rzeźby, na podstawie mistrzowskiego dzieła – formalnego portretu rzeźbiarza Jean-Baptiste’a Pigalle’a. Została tym samym jedną z czternastu kobiet, które w latach 1648–1791 dopuszczono do grona akademickiego. W 1770 roku, po przyjęciu Roslin i Anne Vallayer-Coster, wprowadzono ograniczenia w obawie, iż wzrośnie zainteresowanie kobiet akademią: w danym czasie nie więcej niż cztery kobiety mogły być członkiniami akademii.
Portret Pigalle’a wykonano techniką pastelową. Model przyodziany jest w insygnia Orderu Świętego Michała, w tle rysuje się bryła modelu "Pomnika Ludwika XV w Reims". Postać Pigalle’a uchwycono w nietypowej dla francuskich portretów perspektywie "di sotto in sù", która nadaje kompozycji dynamiki. Portret, który wraz z innymi pracami artystki zaprezentowano w 1771 roku podczas Salonu Akademii, zdobył uznanie krytyki, a także nieprzychylnego paryskim wystawom Horace’a Walpole’a. Denis Diderot także docenił talent Roslin, stwierdzając iż jej prace są godne jej mistrza de La Toura. Współcześnie portret Pigalle’a znajduje się w zbiorach Luwru.
Jedną z ostatnich prac Roslin jest portret malarza Jacques’a Dumonta, który także spotkał się z przychylnością opinii publicznej. Pastel o wymiarach 55,9 x 46,3 cm znajduje się w kolekcji Pałacu wersalskiego.
Roslin zmarła 31 sierpnia 1772 roku na raka piersi.

</doc>
<doc id="5043156" url="https://pl.wikipedia.org/wiki?curid=5043156" title="Matera Calcio">
Matera Calcio

Matera Calcio (wł. Unione Sportiva Dilettantistica Matera Calcio 2019) – włoski klub piłkarski, mający siedzibę w mieście Matera, w południowo-wschodniej części kraju, grający od sezonu 2020/21 w rozgrywkach Prima Categoria Basilicata.
Historia.
Chronologia nazw: 
Klub sportowy US Matera został założony w miejscowości Matera 5 września 1933 roku. Wkrótce klub dołączył do FIGC i w sezonie 1933/34 debiutował w Terza Divisione Pugliese (D5), awansując do Seconda Divisione Pugliese. W 1935 zdobył promocję do Prima Divisione Pugliese. W sezonie 1935/36 jako trzeci poziom została wprowadzona Serie C, a poziom "Prima Divisione" został obniżony do czwartego poziomu. Po zakończeniu sezonu 1936/37, w którym zajął pierwsze miejsce w grupie B "Prima Divisione Pugliese" i został dopuszczony do turnieju finałowego, ze względów ekonomicznych dobrowolnie zrezygnował z dalszej gry. Klub zmienił nazwę na AS Materana i zawiesił działalność na kilka lat. W 1941 klub wznowił działalność i z nazwą G.U.F. Matera rozpoczął występy w "Seconda Divisione Lucana". W 1942 zespół awansował do "Prima Divisione Pugliese", ale w 1943 roku, po rozpoczęciu na terenie Włoch działań wojennych II wojny światowej, mistrzostwa 1943/44 zostały odwołane. Od stycznia do lipca 1945 występował w wojennych rozgrywkach "Torneo misto pugliese".
Po zakończeniu II wojny światowej, klub wznowił działalność w 1946 roku jako CS Matera i w sezonie 1947/48 startował w Prima Divisione Puglia, która w 1948 roku w wyniku reorganizacji systemu lig została zdegradowana do piątego poziomu. W 1949 roku klub zmienił nazwę na AS Matera Calcio. W 1950 awansował do Promozione Puglia, ale po roku spadł z powrotem do "Prima Divisione Puglia". W 1952 zdobył awans do "Promozione Puglia", a w 1953 do "IV Serie", która w 1957 została przemianowana na Campionato Interregionale - Seconda Categoria. W 1958 po zakończeniu sezonu klub z przyczyn finansowych ogłosił upadłość.
W 1958 inny klub o nazwie Libertas Matera stał się główną drużyną miasta, a w 1963 roku oficjalnie przejął tradycje zbankrutowanego klubu. W sezonie 1958/59 zespół startował w Campionato Dilettanti Lucano (D5) i został zakwalifikowany do Prima Categoria Basilicata. W 1960 po fuzji z "Polisportiva Matheola" klub przyjął nazwę Polisportiva Matera, a w 1962 przywrócił poprzednią nazwę Libertas Matera. W 1964 klub znów zmienił nazwę, tym razem na FBC Matera. W 1965 został promowany do Serie D. W 1968 otrzymał promocję do Serie C. W 1975 spadł na rok do "Serie D". Przed rozpoczęciem sezonu 1978/79 Serie C została podzielona na dwie dywizje: Serie C1 i Serie C2, wskutek klub został zakwalifikowany do "Serie C1". W 1979 awansował do Serie B. W sezonie 1979/80 zajął 20.miejsce w "Serie B" i spadł z powrotem do "Serie C1". W 1981 został zdegradowany do "Serie C2", a w 1987 do Campionato Interregionale. Po zakończeniu sezonu 1987/88 klub przez niewypłacalność finansową został zdegradowany do "Promozione Basilicata".
W sezonie 1988/89 klub został zdyskwalifikowany z mistrzostw "Promozione Basilicata" i w międzyczasie połączył się z "Pro Matera", który występował w "Campionato Interregionale", po czym nazwa klubu została zmieniona na Pro Matera Sport. W 1990 klub skrócił nazwę na Matera Sport. W 1991 awansował do "Serie C2". W 1993 klub otrzymał promocję do "Serie C1", ale po roku spadł z powrotem. W 1995 klub ponownie zbankrutował, ale powstał nowy klub Polisportiva Matera, który przejął tytuł sportowy poprzednika. W 1997 roku z powodu problemów ekonomicznych zespół został zdegradowany do Campionato Nazionale Dilettanti (D5), a w 1998 do Eccellenza Basilicata.
W sezonie 1998/99 w "Eccellenza Basilicata" startowały dwie miejskie drużyny - stary klub, który przyjął nazwę "AC Matera" oraz AS Materasassi, który zajął trzecie miejsce i został głównym klubem miasta. W następnym sezonie 1999/2000 zespół "AS Materasassi" zwyciężył w "Eccellenza Basilicata" i otrzymał promocję do "Serie D". Drugi klub "AC Matera" zmienił nazwę na "AC Matera Promos Consult", zajmując 3.miejsce w "Eccellenza Basilicata". Po zakończeniu sezonu 2000/01, w którym zajął 8.miejsce, "AC Matera Promos Consult" zmienił nazwę na "Gaetano Scirea", jednak zrezygnował z dalszych występów i został rozwiązany.
W 2003 klub "AS Materasassi" zmienił nazwę na FC Matera i kontynuował występy w "Serie D". W 2010 liga zmieniła nazwę na "Lega Pro Seconda Divisione". W 2011 klub został zdyskwalifikowany z lig zawodowych z powodu zaległości finansowych i rozpoczął występy w najniższej lidze "Terza Categoria Materana" (D10). Po zakończeniu sezonu 2011/12 klub ogłosił upadłość.
W 2012 roku powstał nowy klub o nazwie ASD Matera Calcio i po odkupieniu licencji od "Irsinese" startował w rozgrywkach "Serie D". W 2014 zespół został promowany do "Lega Pro", po czym zmienił nazwę na SS Matera Calcio. Przed rozpoczęciem sezonu 2017/18 liga "Lega Pro" przyjęła nazwę "Serie C". W sezonie 2018/19 po czterech wycofaniach zespół w 26. kolejce został zdyskwalifikowany z mistrzostw, po czym klub został rozwiązany.
W 2019 klub został reaktywowany z nazwą USD Matera Calcio 2019 i startował w sezonie 2019/20 w "Seconda Categoria Basilicata", zdobywając mistrzostwo grupy i awans do "Prima Categoria Basilicata".
Barwy klubowe, strój.
Klub ma barwy biało-błękitne. Zawodnicy swoje domowe spotkania zazwyczaj grają w białych koszulkach ze skośnym niebieskim paskiem, białych spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio XXI Settembre-Franco Salerno w mieście Matera o pojemności 7,5 tys. widzów.

</doc>
<doc id="5043157" url="https://pl.wikipedia.org/wiki?curid=5043157" title="Renault 8 Gordini">
Renault 8 Gordini



</doc>
<doc id="5043158" url="https://pl.wikipedia.org/wiki?curid=5043158" title="SS Matera Calcio">
SS Matera Calcio



</doc>
<doc id="5043159" url="https://pl.wikipedia.org/wiki?curid=5043159" title="Ostrowy Kozłowskie">
Ostrowy Kozłowskie

Ostrowy Kozłowskie – dawna wieś. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Dawniej używana nazwa – Jazienki.
Historia.
W czasach zaborów ówczesny zaścianek w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 66 osób, wszystkie były wyznania prawosławnego i zadeklarowały białoruską przynależność narodową. Było tu 12 budynków mieszkalnych. W 1931 w 11 domach zamieszkiwało 56 osób.
Wierni należeli do parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5043161" url="https://pl.wikipedia.org/wiki?curid=5043161" title="Ford Escort Twin Cam">
Ford Escort Twin Cam



</doc>
<doc id="5043162" url="https://pl.wikipedia.org/wiki?curid=5043162" title="Porsche 911 L">
Porsche 911 L



</doc>
<doc id="5043164" url="https://pl.wikipedia.org/wiki?curid=5043164" title="Supercars Championship 2021">
Supercars Championship 2021

Sezon 2021 wyścigów Supercars rozpoczął się rundą na torze Mount Panorama Circuit, a zakończył po 12 rundach i 31 wyścigach długodystansowym wyścigiem Bathurst 1000 na tym samym torze. Tytuł mistrzowski zdobył po raz drugi w karierze Shane Van Gisbergen.
Wyniki i klasyfikacja.
Punkty przyznawane kierowcom którzy przejechali dystans minimum 75% wyścigu i przejechali ostatnie okrążenie. W każdej rundzie było maksymalnie 300 punktów do zdobycia (nie licząc punktów za najszybsze okrążenie).

</doc>
<doc id="5043165" url="https://pl.wikipedia.org/wiki?curid=5043165" title="Paciejenki">
Paciejenki

Paciejenki (; ) – wieś na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów wieś w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 51 osób, wszystkie były wyznania prawosławnego i zadeklarowały białoruską przynależność narodową. Było tu 13 budynków mieszkalnych. W 1931 w 12 domach zamieszkiwało 71 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR. Do 1958 roku w składzie sielsowietu Glinówka Mała.
Od 1991 w składzie niepodległej Białorusi. Do 2004 wieś w strukturach sielsowietu Czeres.

</doc>
<doc id="5043167" url="https://pl.wikipedia.org/wiki?curid=5043167" title="Opel 1904 SR">
Opel 1904 SR



</doc>
<doc id="5043169" url="https://pl.wikipedia.org/wiki?curid=5043169" title="Atak bongcloud">
Atak bongcloud

Atak "bongcloud, otwarcie "bongcloud – nietypowe otwarcie szachowe, które charakteryzuje się ruchami:
Inne otwarcia, w których gracz wykonuje nietypowy ruch królem w ciągu pierwszych trzech ruchów, również można nazwać atakiem "bongcloud". 
Nazwa.
Otwarcie swoją nazwę zawdzięcza prawdopodobnie fajce wodnej (po angielsku "bong"), używanej do inhalacji marihuany. Według innej teorii nazwa pochodzi od "Lenny Bongcloud", nicku jednego z użytkowników witryny Chess.com, który często stosował to otwarcie (bez większych sukcesów) – wówczas właściwszym tłumaczeniem byłoby atak Bongclouda (otwarcie Bongclouda).
Opis.
"Bongcloud" jest otwarciem żartem i łamie podstawowe zasady debiutu. Gracz blokuje w ten sposób przekątne, które zazwyczaj w takich pozycjach używa się do wyprowadzenia gońca lub hetmana, tracąc już na wstępie 2,5 pkt przewagi – co więcej, grający białymi traci również możliwość wykonania roszady.
Czarne po wykonaniu tego ruchu mają do dyspozycji kilka możliwych odpowiedzi. Właściwą jest 2.. d5 (2,1 przewagi) albo 2... Sf6, (przewaga 1,9 pkt) albo Sc6 (również 1,9 pkt).
Użycie otwarcia przez arcymistrzów.
Arcymistrz Hikaru Nakamura używał ataku "bongcloud" w trakcie internetowych rozgrywek w szachach błyskawicznych. W grudniu 2018 Nakamura zagrał to otwarcie trzy razy przeciwko arcymistrzowi Lewonowi Aronianowi podczas Speed Chess Championship na platformie Chess.com, wygrywając jedną z trzech gier i przegrywając dwie pozostałe. Nakamura zagrał to otwarcie również przeciwko arcymistrzowi Władimirowi Dobrowowi i arcymistrzowi Wesleyowi So podczas 2019 Speed Chess Championship, wygrywając obie partie. 19 sierpnia 2020 Nakamura użył tego otwarcia przeciwko Jeffery'emu Xiongowi w rundzie finałowej turnieju St. Louis Rapid and Blitz i ją wygrał.
Magnus Carlsen zastosował odwrócony atak "bongcloud", gdzie zagrał c3, f3, Qa4, Qh4, Kd1 i Qe1, zmieniając pozycje króla i hetmana – co zajmuje 6 ruchów i zdecydowanie pogarsza pozycję gracza, który zdecyduje się na te ruchy. Jego otwarcie w zwycięskiej partii przeciwko Wesleyowi So w 2020 roku na turnieju szachów błyskawicznych, gdzie zagrał 1.f3 a później 2.Kf2, również zostało mylnie nazwane atakiem "bongcloud".
15 marca 2021 Carlsen, grając białymi podczas turnieju 2021 Magnus Carlsen Invitational, zagrał 1.e4 i 2.Ke2. Jego przeciwnik, Hikaru Nakamura, również zagrał ruch królem (2.Ke2 Ke7), lustrzanie odbijając ruch białych. Partia zakończyła się remisem przez trzykrotne powtórzenie pozycji.
Percepcja w środowisku szachowym.
Ze względu na rosnącą popularność oraz oficjalne wykorzystanie otwarcia na zawodach (Carlsen–Nakamura 15.03.2021) w marcu 2021 roku portal Chess.com dołączył "bongcloud" do swojej biblioteki otwarć.

</doc>
<doc id="5043171" url="https://pl.wikipedia.org/wiki?curid=5043171" title="Grażyna Rygał">
Grażyna Rygał

Grażyna Jadwiga Rygał (ur. 27 kwietnia 1959) – polska dydaktyczka matematyki, prorektor Uniwersytetu Humanistyczno-Przyrodniczego im. Jana Długosza w Częstochowie (2016–2020).
Życiorys.
W latach 1978–1981 studiowała na Wydziale Matematyki Wyższej Szkoły Pedagogicznej w Częstochowie. W 1998 obroniła na Uniwersytecie Opolskim doktorat w dziedzinie nauk humanistycznych dyscyplina pedagogika "Rozwój wybranych procesów poznawczych młodzieży matematycznie uzdolnionej i czynniki determinujące ten rozwój" (promotor – Stanisław Rogala). W 2009 habilitowała się z pedagogiki na Uniwersytecie Palackiego w Ołomuńcu.
Jej zainteresowania naukowe koncentrują się wokół badań dotyczących rozwoju logicznego myślenia u dzieci oraz poziomu wiedzy matematycznej uczniów. Jest autorką książek i artykułów poświęconych matematyce i procesowi jej nauczania.
Pracowała jako nauczycielka matematyki w Kłobucku (1981–1983), Szkole Podstawowej nr 48 w Częstochowie (1983–1990). W 1990 została wykładowczynią obecnego Uniwersytetu Humanistyczno-Pedagogicznego w Częstochowie. Dziekan Wydziału Pedagogicznego (2012–2016). Prorektor ds. studenckich (2016–2020).
Honorowa członkini Stowarzyszenia Nauczycieli Matematyki. Członkini Zarządu Oddziału Częstochowskiego Polskiego Towarzystwa Pedagogicznego.
W 2018 „za zasługi w działalności na rzecz rozwoju nauki” została odznaczona Srebrnym Krzyżem Zasługi.

</doc>
<doc id="5043173" url="https://pl.wikipedia.org/wiki?curid=5043173" title="KnowWonder Digital Mediaworks">
KnowWonder Digital Mediaworks



</doc>
<doc id="5043175" url="https://pl.wikipedia.org/wiki?curid=5043175" title="KnowWonder">
KnowWonder



</doc>
<doc id="5043176" url="https://pl.wikipedia.org/wiki?curid=5043176" title="Adrenium Games">
Adrenium Games



</doc>
<doc id="5043178" url="https://pl.wikipedia.org/wiki?curid=5043178" title="Black Ship Games">
Black Ship Games



</doc>
<doc id="5043180" url="https://pl.wikipedia.org/wiki?curid=5043180" title="Realtime Associates Seattle Division">
Realtime Associates Seattle Division



</doc>
<doc id="5043182" url="https://pl.wikipedia.org/wiki?curid=5043182" title="Partizdat">
Partizdat

Partizdat (Партиздат), skrót od "partyjne wydawnictwo" (Партийно издателство) – wydawnictwo Komitetu Centralnego Bułgarskiej Partii Komunistycznej działające w latach 1944–1991.
Przedsiębiorstwo zostało założone 18 listopada 1944. Rocznie publikowało 250 nowych tytułów książek, m.in. w następujących seriach wydawniczych: „Polityka międzynarodowa”, „Wiedza ekonomiczna”, „Czytanie historii”, „Archiwa z żywymi” oraz „Wiek i kultura”. Zostało zamknięte w 1991.
Siedziba.
Siedziba wydawnictwa mieściła się w Sofii, na bulw. Ruski („Руски“) 7, obecnie bulw. Car Oswoboditel (бул. „Цар Освободител“). 

</doc>
<doc id="5043188" url="https://pl.wikipedia.org/wiki?curid=5043188" title="Conotrachelus bisignatus">
Conotrachelus bisignatus

Conotrachelus bisignatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Argentynie.
Budowa ciała.
Całe ciało pokryte gęstymi włoskami. Ubarwienie brązowe, pokrywy kremowobiałe z dwiema dużymi, brązowymi plamami w tylnej części.

</doc>
<doc id="5043191" url="https://pl.wikipedia.org/wiki?curid=5043191" title="Conotrachelus brethesi">
Conotrachelus brethesi

Conotrachelus brethesi – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Argentynie, Boliwii oraz Paragwaju.
Budowa ciała.
Ciało nieco wydłużone. Ubarwienie czarne z białymi i brązowymi plamkami.

</doc>
<doc id="5043193" url="https://pl.wikipedia.org/wiki?curid=5043193" title="Conotrachelus camelus">
Conotrachelus camelus

Conotrachelus camelus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw zakończona ostrogą, zaś w ich środkowej części podłużne garbki. Ubarwienie ciała brązowe z białymi plamami na bokach przedplecza (zachodzącymi na pokrywy) oraz na tylnym brzegu pokryw.

</doc>
<doc id="5043200" url="https://pl.wikipedia.org/wiki?curid=5043200" title="Przewodniczący wyższy kapłan">
Przewodniczący wyższy kapłan

Przewodniczący wyższy kapłan – tytuł kościelny używany w wyznaniach zaliczanych do ruchu świętych w dniach ostatnich. Osadzony w mormońskim kanonie pism świętych jako jeden z elementów tworzącej się hierarchii kościelnej. Stosowany w odniesieniu do posiadającego kapłaństwo urzędnika kierującego konkretną jednostką organizacyjną Kościoła Jezusa Chrystusa Świętych w Dniach Ostatnich, w szczególności wobec prezydenta tej wspólnoty religijnej. Jako integralna część mormońskiej historii występuje także w innych denominacjach ruchu świętych w dniach ostatnich.
Pochodzenie i ewolucja tytułu.
Tytuł przewodniczącego wyższego kapłana osadzony jest w jednym z pism świętych wchodzących w skład kanonu tej tradycji religijnej, mianowicie w Naukach i Przymierzach. Ukształtował się stopniowo już w pierwszych latach istnienia mormonizmu. Jego utworzenie miało zostać nakazane w objawieniu z listopada 1831. Joseph Smith, twórca ruchu świętych w dniach ostatnich, został poparty oraz wyświęcony jako prezydent wyższego kapłaństwa Kościoła 25 stycznia 1832, podczas konferencji w Amherst w stanie Ohio. Tytuł ten należy rozpatrywać w szerszym kontekście – jako element rozwoju mormońskiej hierarchii. Wcześniej Smith bywał tytułowany między innymi jako pierwszy starszy, widzący, prorok i apostoł Jezusa Chrystusa.
Objawienie, którego Smith miał doznać 28 marca 1835, dodatkowo sprecyzowało, iż członkowie Pierwszego Prezydium również uprawnieni są do posługiwania się tytułem przewodniczącego wyższego kapłana, jednakże doradcy prezydenta, którzy wchodzą w skład tego gremium, nie używają go samodzielnie.
Również w pierwszych dekadach mormonizmu zaczął być łączony z niższymi szczeblami hierarchii kościelnej, w tym z kluczową dla codziennych zadań Kościoła funkcją biskupa. Stał się tym samym częścią organizacyjnej ewolucji tegoż właśnie urzędu. Po migracji świętych w dniach ostatnich na Terytorium Utah Brigham Young usiłował rozdzielić role przewodniczącego kapłana (biskupa okręgu) oraz przewodniczącego wyższego kapłana (prezydenta okręgu). Zmiana ta, choć w pełni spójna z istniejącą podstawą kanoniczną, nie przyjęła się jednak w praktyce i ostatecznie została zarzucona.
W Kościele Jezusa Chrystusa Świętych w Dniach Ostatnich.
We współczesnym Kościele Jezusa Chrystusa Świętych w Dniach Ostatnich stosowany w odniesieniu do posiadającego kapłaństwo urzędnika kierującego konkretną jednostką organizacyjną Kościoła. W gminach tytuł ten może odnosić się do prezydenta czy biskupa, w palikach (grupach gmin lub okręgów) czy innych obszarach z kolei używa się go wobec prezydentów. Wszyscy wymienieni są wyświęconymi wyższymi kapłanami w odniesieniu do swoich konkretnych jurysdykcji kościelnych. Niemniej biskup oraz prezydent obszaru funkcjonują w hierarchii również na mocy dodatkowego wyświęcenia – odpowiednio – na biskupa i siedemdziesiątego.
W przypadku użycia terminu bez dodania określonej jurysdykcji kościelnej tytuł przewodniczącego wyższego kapłana odnosi się do prezydenta Kościoła. Jedynie prezydent Kościoła bowiem, mocą swego wyświęcenia na ten urząd, funkcjonuje jako przewodniczący wyższy kapłan w odniesieniu do całej wspólnoty. Zamiennie używa się wobec noszącego ów tytuł miana prezydenta wyższego kapłaństwa.
W innych denominacjach ruchu świętych w dniach ostatnich.
Jako integralna część historii mormonizmu tytuł ten przewija się w różnych organizmach religijnych wywodzących swój rodowód od Josepha Smitha. Występuje chociażby w Kościele Jezusa Chrystusa Świętych w Dniach Ostatnich, niewielkiej denominacji uznającej Jamesa Stranga za prawowitego następcę Josepha Smitha. Skupieni w niej wierni potocznie określani są mianem strangitów. Pojawia się też w Kościele Chrystusa – Obszarze Świątyni, nieco większej od strangitów wspólnoty, wobec której używa się nazwy hedrikitów.
Jest jednocześnie obecny w rozlicznych grupach łączonych z mormońskim fundamentalizmem, w tym we wspólnocie znanej jako Apostolic United Brethren (AUB).

</doc>
<doc id="5043228" url="https://pl.wikipedia.org/wiki?curid=5043228" title="Marcin Starczewski">
Marcin Starczewski

Marcin Starczewski herbu Jastrzębiec (zm. 8 stycznia 1653 roku w Kazimierzu) – sekretarz wielki koronny w 1652 roku, duchowny referendarz koronny w latach 1644-1652, regent kancelarii mniejszej koronnej przed 1644 rokiem, dziekan płocki od 1635 roku, dziekan poznański, kanonik warszawski, kanonik krakowski "fundi" Bieżanów od 1631 roku, kanonik gnieźnieńskiej kapituły katedralnej "fundi" Czerniejewo od 1618 roku, administrator opactwa trzemeszeńskiego od 1645 roku, sekretarz królewski.
Przyjął święcenia kapłańskie.
Podpisał "pacta conventa" Jana II Kazimierza Wazy w 1648 roku.

</doc>
<doc id="5043232" url="https://pl.wikipedia.org/wiki?curid=5043232" title="Stade 1er Novembre 1954 (Tizi Wuzu)">
Stade 1er Novembre 1954 (Tizi Wuzu)

Stade 1er Novembre 1954 – wielofunkcyjny stadion w Tizi Wuzu, w Algierii. Został otwarty 12 marca 1978 roku. Może pomieścić 20 000 widzów. Swoje spotkania rozgrywają na nim piłkarze klubu JS Kabylie. Nazwa stadionu upamiętnia dzień rozpoczęcia algierskiej wojny o niepodległość.
23 sierpnia 2014 roku JS Kabylie przegrało na tym stadionie w meczu ligowym z USM Algier 1:2. Jedynego gola dla zespołu gospodarzy zdobył Kameruńczyk, Albert Ebossé Bodjongo. Po meczu zawodnik został przewieziony do szpitala, gdzie stwierdzono jego zgon. Pierwsze doniesienia mówiły o tym, że został trafiony kamieniem przez jednego z kibiców podczas gdy schodził z boiska, późniejsze śledztwo wykazało jednak że powodem śmierci były obrażenia powstałe w wyniku pobicia i dźgnięcia nożem, do czego miało dojść po meczu w szatni.
W 2010 roku rozpoczęto w Tizi Wuzu budowę nowego stadionu na 50 000 widzów, na który docelowo mają przenieść się piłkarze JS Kabylie. Prace miały zakończyć się w 2014 roku, ale budowa znacząco się przedłużyła. Od maja 2019 roku, gdy stopień zaawansowania budowy oceniano na 90%, nie są prowadzone dalsze prace.

</doc>
<doc id="5043234" url="https://pl.wikipedia.org/wiki?curid=5043234" title="Ditrău">
Ditrău

Ditrău () – wieś w Rumunii, w okręgu Harghita, w gminie Ditrău. W 2011 roku liczyła 4867 mieszkańców.

</doc>
<doc id="5043235" url="https://pl.wikipedia.org/wiki?curid=5043235" title="Jolotca">
Jolotca

Jolotca () – wieś w Rumunii, w okręgu Harghita, w gminie Ditrău. W 2011 roku liczyła 616 mieszkańców.

</doc>
<doc id="5043236" url="https://pl.wikipedia.org/wiki?curid=5043236" title="Țengheler">
Țengheler

Țengheler () – wieś w Rumunii, w okręgu Harghita, w gminie Ditrău. W 2011 roku pozostawała niezamieszkała.

</doc>
<doc id="5043242" url="https://pl.wikipedia.org/wiki?curid=5043242" title="Feliceni (gmina)">
Feliceni (gmina)

Feliceni – gmina w Rumunii, w okręgu Harghita. Obejmuje miejscowości Alexandrița, Arvățeni, Cireșeni, Feliceni, Forțeni, Hoghia, Oțeni, Polonița, Tăureni, Teleac i Văleni. W 2011 roku liczyła 3297 mieszkańców. 

</doc>
<doc id="5043246" url="https://pl.wikipedia.org/wiki?curid=5043246" title="Feliceni">
Feliceni

Feliceni () – wieś w Rumunii, w okręgu Harghita, w gminie Feliceni. W 2011 roku liczyła 808 mieszkańców.

</doc>
<doc id="5043249" url="https://pl.wikipedia.org/wiki?curid=5043249" title="Alexandrița">
Alexandrița

Alexandrița () – wieś w Rumunii, w okręgu Harghita, w gminie Feliceni. W 2011 roku liczyła 41 mieszkańców.

</doc>
<doc id="5043252" url="https://pl.wikipedia.org/wiki?curid=5043252" title="Arvățeni">
Arvățeni

Arvățeni () – wieś w Rumunii, w okręgu Harghita, w gminie Feliceni. W 2011 roku liczyła 125 mieszkańców.

</doc>
<doc id="5043253" url="https://pl.wikipedia.org/wiki?curid=5043253" title="Cireșeni (okręg Harghita)">
Cireșeni (okręg Harghita)

Cireșeni () – wieś w Rumunii, w okręgu Harghita, w gminie Feliceni. W 2011 roku liczyła 127 mieszkańców.

</doc>
<doc id="5043254" url="https://pl.wikipedia.org/wiki?curid=5043254" title="Forțeni">
Forțeni

Forțeni () – wieś w Rumunii, w okręgu Harghita, w gminie Feliceni. W 2011 roku liczyła 386 mieszkańców.

</doc>
<doc id="5043255" url="https://pl.wikipedia.org/wiki?curid=5043255" title="Hoghia">
Hoghia

Hoghia () – wieś w Rumunii, w okręgu Harghita, w gminie Feliceni. W 2011 roku liczyła 303 mieszkańców.

</doc>
<doc id="5043259" url="https://pl.wikipedia.org/wiki?curid=5043259" title="Oțeni">
Oțeni

Oțeni () – wieś w Rumunii, w okręgu Harghita, w gminie Feliceni. W 2011 roku liczyła 238 mieszkańców.

</doc>
<doc id="5043262" url="https://pl.wikipedia.org/wiki?curid=5043262" title="Polonița">
Polonița

Polonița () – wieś w Rumunii, w okręgu Harghita, w gminie Feliceni. W 2011 roku liczyła 334 mieszkańców.

</doc>
<doc id="5043264" url="https://pl.wikipedia.org/wiki?curid=5043264" title="Tăureni (okręg Harghita)">
Tăureni (okręg Harghita)

Tăureni () – wieś w Rumunii, w okręgu Harghita, w gminie Feliceni. W 2011 roku liczyła 437 mieszkańców.

</doc>
<doc id="5043265" url="https://pl.wikipedia.org/wiki?curid=5043265" title="Teleac (okręg Harghita)">
Teleac (okręg Harghita)

Teleac () – wieś w Rumunii, w okręgu Harghita, w gminie Feliceni. W 2011 roku liczyła 184 mieszkańców.

</doc>
<doc id="5043268" url="https://pl.wikipedia.org/wiki?curid=5043268" title="Văleni (okręg Harghita)">
Văleni (okręg Harghita)

Văleni () – wieś w Rumunii, w okręgu Harghita, w gminie Feliceni. W 2011 roku liczyła 314 mieszkańców.

</doc>
<doc id="5043271" url="https://pl.wikipedia.org/wiki?curid=5043271" title="This Is Us (minialbum BtoB)">
This Is Us (minialbum BtoB)

This Is Us – jedenasty minialbum południowokoreańskiej grupy BtoB, wydany 18 czerwca 2018 roku przez Cube Entertainment. Płytę promował utwór „Only One for Me” (kor. 너 없인 안 된다 "Neo eobsin an doenda"). Ukazał się w dwóch wersjach fizycznych: „See” oraz „Feel”. Sprzedał się w nakładzie egzemplarzy w Korei Południowej (stan na grudzień 2018).

</doc>
<doc id="5043273" url="https://pl.wikipedia.org/wiki?curid=5043273" title="Piestuny">
Piestuny

Piestuny (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Dawniej używana nazwa – Piastuny.
Znajduje się tu parafialna cerkiew prawosławna pw. św. Michała Archanioła.
Historia.
W czasach zaborów ówczesny zaścianek w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 305 osób, 2 były wyznania rzymskokatolickiego, 238 prawosławnego, a 65 staroobrzędowego. Jednocześnie wszyscy mieszkańcy zadeklarowali białoruską przynależność narodową. Było tu 55 budynków mieszkalnych. W 1931 w 60 domach zamieszkiwały 334 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Dworne Sioło.

</doc>
<doc id="5043274" url="https://pl.wikipedia.org/wiki?curid=5043274" title="Michael Woud">
Michael Woud

Michael Cornelis Woud (ur. 16 stycznia 1999 w Auckland) – nowozelandzki piłkarz występujący na pozycji bramkarza w holenderskim klubie Almere City oraz w reprezentacji Nowej Zelandii.
Kariera klubowa.
Willem II.
14 lipca 2018 podpisał kontrakt z klubem Willem II. Zadebiutował 30 marca 2019 w meczu Eredivisie przeciwko Fortunie Sittard (3:2).
Almere City.
1 lipca 2020 został wysłany na roczne wypożyczenie do drużyny Almere City. Zadebiutował 30 sierpnia 2020 w meczu Eerste divisie przeciwko MVV Maastricht (0:0). 26 stycznia 2021 jego wypożyczenie zostało skrócone, po czym przeszedł do klubu na zasadzie transferu definitywnego.
Kariera reprezentacyjna.
Nowa Zelandia U-17.
W styczniu 2015 roku otrzymał powołanie do reprezentacji Nowej Zelandii U-17. Zadebiutował 13 stycznia 2015 w meczu fazy grupowej Mistrzostw Oceanii U-17 2015 przeciwko reprezentacji Fidżi U-17 (0:6). W październiku 2015 otrzymał powołanie na Mistrzostwa Świata U-17 2015. Na Mundialu U-17 2015 zadebiutował 19 października 2015 w meczu fazy grupowej przeciwko reprezentacji Francji U-17 (1:6).
Nowa Zelandia U-20.
W 2016 roku otrzymał powołanie do reprezentacji Nowej Zelandii U-20. Zadebiutował 3 września 2016 w meczu fazy grupowej Mistrzostw Oceanii U-20 2016 przeciwko reprezentacji Wysp Cooka U-20 (3:0). W maju 2017 otrzymał powołanie na Mistrzostwa Świata U-20 2017. Na Mundialu U-20 2017 zadebiutował 22 maja 2017 w meczu fazy grupowej przeciwko reprezentacji Wietnamu U-20 (0:0). 16 kwietnia 2019 otrzymał powołanie na Mistrzostwa Świata U-20 2019. Na Mundialu U-20 2019 zadebiutował 24 maja 2019 w meczu fazy grupowej przeciwko reprezentacji Hondurasu U-20 (0:5).
Nowa Zelandia.
W 2018 roku otrzymał powołanie do reprezentacji Nowej Zelandii. Zadebiutował 7 czerwca 2018 w meczu towarzyskim przeciwko reprezentacji Indii (1:2).

</doc>
<doc id="5043275" url="https://pl.wikipedia.org/wiki?curid=5043275" title="Pietrelewo">
Pietrelewo



</doc>
<doc id="5043281" url="https://pl.wikipedia.org/wiki?curid=5043281" title="Pietrelewo (rejon miorski)">
Pietrelewo (rejon miorski)

Pietrelewo – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Dawniej używana nazwa – Pietrołowo.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie duniłowickim, od 1926 w powiecie postawskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwały tu 52 osoby, wszystkie były wyznania prawosławnego i zadeklarowały białoruską przynależność narodową. Było tu 12 budynków mieszkalnych. W 1931 w 12 domach zamieszkiwało 45 osób.
Wierni należeli do parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5043294" url="https://pl.wikipedia.org/wiki?curid=5043294" title="Stade 24 Février 1956">
Stade 24 Février 1956

Stade 24 Février 1956 – wielofunkcyjny stadion w Sidi Bu-l-Abbas, w Algierii. Został otwarty 19 czerwca 1981 roku. Może pomieścić 45 000 widzów. Swoje spotkania rozgrywają na nim piłkarze klubu USM Bel Abbès.
Na inaugurację stadionu, 19 czerwca 1981 roku, rozegrano na nim mecz finałowy piłkarskiego Pucharu Algierii (USK Algier – ASC Oran 2:1 p.d.). Był to pierwszy finał Pucharu Algierii rozegrany poza stolicą kraju.

</doc>
<doc id="5043295" url="https://pl.wikipedia.org/wiki?curid=5043295" title="Driss El Mrabet">
Driss El Mrabet

Driss El Mrabet, arab. ادريس المرابط (ur. 1 stycznia 1967) – marokański trener piłkarski. W sezonie 2020/2021 trenuje Ittihad Tanger.
Kariera trenerska.
Pierwszym klubem, który trenował Driss El Mrabet był Al-Nasr SC z Omanu. Pełnił tę funkcję od 14 września 2009 do 1 lipca roku następnego. 21 czerwca 2013 roku zaczął prowadzić kolejny klub z tego kraju – Al-Shabab. 1 marca następnego roku przestał pełnić tę funkcję i tego samego dnia znalazł nową pracę w Sur Sports Club. Pełnił tę funkcję do 21 listopada 2017 roku. W międzyczasie, od 1 lipca tego samego roku został asystentem trenera w Ittihadzie Tanger. Po zakończeniu pracy w Omanie Driss El Mrabet został szkoleniowcem Itttihadu Tanger i poprowadził zespół do zwycięstwa w GNF 1. Zdobył tytuł najlepszego szkoleniowca sezonu. Do 23 września 2018 roku (kiedy przestał pełnić obowiązki trenera) rozegrał 24 mecze. 2 lata później, 15 października 2020 roku został dyrektorem technicznym Ittihadu Tanger, a 6 listopada tego samego roku ponownie został trenerem tej drużyny, równocześnie pełniąc urząd dyrektora technicznego. Do 16 marca 2021 roku rozegrał 11 meczy.

</doc>
<doc id="5043299" url="https://pl.wikipedia.org/wiki?curid=5043299" title="Aljamain Sterling">
Aljamain Sterling

Aljamain Antoine Sterling (ur. 31 lipca 1989 w Uniondale) – amerykański zawodnik mieszanych sztuk walki, od roku 2014 walczący w Ultimate Fighting Championship, gdzie od 6 marca 2021 roku jest mistrzem wagi koguciej.
Życiorys.
Urodził się w 1989 roku w Uniondale, w stanie Nowy Jork jako syn Jamajskich rodziców, Clevelanda i Sophie Sterling. Wychowywał się z siedmiorgiem pełnoletniego rodzeństwa i co najmniej 12 przyrodnim. Aby trzymać się z dala od powszechnego życia gangów, w którym uczestniczyli niektórzy z jego braci, zaczął uprawiać zapasy w Uniondale High School w 2004 roku.
Niezdolny do nadrobienia zaległości w ocenach, aby osiągnąć Division I, optował za zapisaniem się do Morrisville State College, gdzie kontynuował zapasy. W czasie pobytu w Morrisville, rozwinął zainteresowanie MMA, gdy poznał Jona Jonesa i trenował w drużynie zapaśniczej. Po roku przeniósł się do Cortland i ostatecznie stał się dwukrotnym NCAA Division III All-American z rekordem 87-27. Ukończył Cortland z tytułem licencjata w dziedzinie wychowania fizycznego. Po latach nieobecności w zawodach zapaśniczych, zmagał się z dwukrotnym NCAA DI wrestling All-American i sophomore z Penn State Roman Bravo-Young, 22 grudnia 2020 roku, na NLWC IV. Zasady składały się z sześciu minut zapasów w stylu wolnym i trzech minut brazylijskiego jiu-jitsu. Został pokonany na punkty w pierwszym pojedynku.
Zyskał przydomek „The Funk Master” od swojego niekonwencjonalnego stylu zapaśniczego.

</doc>
<doc id="5043302" url="https://pl.wikipedia.org/wiki?curid=5043302" title="Podhajce (rejon miorski)">
Podhajce (rejon miorski)

Podhajce (; ) – wieś na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów wieś w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 72 osoby, 43 było wyznania prawosławnego, a 29 staroobrzędowego. Jednocześnie wszyscy mieszkańcy zadeklarowali białoruską przynależność narodową. Było tu 14 budynków mieszkalnych. W 1931 w 19 domach zamieszkiwały 92 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Dworne Sioło.

</doc>
<doc id="5043306" url="https://pl.wikipedia.org/wiki?curid=5043306" title="M̃">
M̃

M̃ (lub mała litera m̃) – litera rozszerzona alfabetu łacińskiego. Litera składa się z litery M oraz umieszczonej nad nią tyldy.
Litera ta używana jest w kilku językach, między innymi w języku Yanesha', języku litewskim (rzadko) oraz w niektórych językach vanuatańskich (między innymi w języku Namakura). 

</doc>
<doc id="5043308" url="https://pl.wikipedia.org/wiki?curid=5043308" title="Connie Price-Smith">
Connie Price-Smith

Connie Price-Smith z domu Price, wł. Constance Marie Price-Smith (ur. 3 czerwca 1962 w St. Charles) – amerykańska lekkoatletka, specjalistka pchnięcia kulą i rzutu dyskiem, halowa wicemistrzyni świata, czterokrotna medalistka igrzysk panamerykańskich, czterokrotna olimpijka.
Kariera sportowa.
Zdobyła brązowy medal w rzucie dyskiem (przegrywając jedynie z Kubankami Maritzą Martén i Hildą Ramos) na igrzyskach panamerykańskich w 1987 w Indianapolis. Weszła do finału tej konkurencji na mistrzostwach świata w 1987 w Rzymie, lecz nie zaliczyła w nim żadnego mierzonego rzutu. Odpadła w kwalifikacjach pchnięcia kulą i rzutu dyskiem na igrzyskach olimpijskich w 1988 w Seulu. Zajęła 7. miejsce w rzucie dyskiem w zawodach pucharu świata w 1989 w Barcelonie. Na halowych mistrzostwach świata w 1991 w Sewilli zajęła 7. miejsce w pchnięciu kulą, a na mistrzostwach świata w 1991 w Tokio 11. miejsce w tej konkurencji.
Zdobyła srebrny medal w pchnięciu kulą (za Belsy Lazą z Kuby, a przed swą koleżanką z reprezentacji Stanów Zjednoczonych Ramoną Pagel) na igrzyskach panamerykańskich w 1991 w Hawanie. Odpadła w kwalifikacjach rzutu dyskiem na igrzyskach olimpijskich w 1992 w Barcelonie. Zajęła 4. miejsce w pchnięciu kulą i 7. miejsce w rzucie dyskiem w zawodach pucharu świata w 1992 w Hawanie.
Później skoncentrowała się na rywalizacji w pchnięciu kulą. Zajęła 9. miejsce w tej konkurencji na halowych mistrzostwach świata w 1993 w Toronto. Odpadła w kwalifikacjach na mistrzostwach świata w 1993 w Stuttgarcie. Zajęła 4. miejsce w zawodach pucharu świata w 1994 w Londynie.
Zdobyła srebrny medal w pchnięciu kulą na halowych mistrzostwach świata w 1995 w Barcelonie, przegrywając jedynie z Kathrin Neimke z Niemiec, a wyprzedzając inną Niemkę Grit Hammer (pierwotna zwyciężczyni Łarisa Pieleszenko została pozbawiona medalu z powodu dopingu). Zwyciężyła w tej konkurencji na igrzyskach panamerykańskich w 1995 w Mar del Plata, przed Ramoną Pagel i Kubanką Yumileidi Cumbą. Była również zgłoszona w konkursie rzutu dyskiem, lecz w nim nie wystąpiła. Zajęła 9. miejsce w pchnięciu kulą na mistrzostwach świata w 1995 w Göteborgu oraz 5. miejsce w tej konkurencji na igrzyskach olimpijskich w 1996 w Atlancie. Na halowych mistrzostwach świata w 1997 w Paryżu zajęła 6. miejsce, a na mistrzostwach świata w 1997 w Atenach 5. miejsce.
Zajęła 3. miejsce w pucharze świata w 1998 w Johannesburgu oraz 2, miejsce w igrzyskach dobrej woli w 1998 w Uniondale. Na halowych mistrzostwach świata w 1999 w Maebashi zajęła 4. miejsce, a na mistrzostwach świata w 1999 w Sewilli 11. miejsce.
Ponownie zwyciężyła na igrzyskach panamerykańskich w 1999 w Winnipeg, przed Yumileidi Cumbą i inną Amerykanką Teri Tunks. Odpadła w kwalifikacjach na igrzyskach olimpijskich w 2000 w Sydney. Zajęła 10. miejsce na halowych mistrzostwach świata w 2001 w Lizbonie.
Connie Price-Smith była mistrzynią Stanów Zjednoczonych w pchnięciu kulą w latach 1988, 1990 i 1992–2000, a w rzucie dyskiem w latach 1987, 1989, 1990 i 1992–1994. W hali była mistrzynią USA w pchnięciu kulą w latach 1991–1993, 1996, 1998, 2000 i 2001.
Po zakończeniu kariery zawodniczej została trenerką lekkoatletyczną. Była m.in. głównym trenerem kobiecej reprezentacji lekkoatletycznej USA na igrzyskach olimpijskich w 2016 w Rio de Janeiro. Od 2001 do 2015 pracowała jako trenerka na Uniwersytecie Południowego Illinois, a od 2015 pracuje na Uniwersytecie Missisipi.
Rekordy życiowe.
Rekordy życiowe Connie Price-Smith:

</doc>
<doc id="5043311" url="https://pl.wikipedia.org/wiki?curid=5043311" title="Pohary">
Pohary

Pohary – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały białoruską przynależność narodową. Był tu 1 budynek mieszkalny. W 1931 w 2 domach zamieszkiwało 8 osób.
Wierni należeli do parafii rzymskokatolickiej w Leonpolu. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5043320" url="https://pl.wikipedia.org/wiki?curid=5043320" title="Polaki Duże">
Polaki Duże

Polaki Duże – dawna wieś. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Inna nazwa wsi – Polaki Wielkie.
Historia.
W czasach zaborów wieś w gminie Czeress, w powiecie dzisieńskim, w guberni wileńskiej Imperium Rosyjskiego. Wieś należała do dóbr Czeress ks. Radziwiłłów.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Leonpol.
Powszechny Spis Ludności z 1921 roku podał łączne dane dla Polaków Dużych i Małych. Obydwie wsie zamieszkiwało 144 osoby, 3 były wyznania rzymskokatolickiego, 137 prawosławnego a 4 mojżeszowego. Jednocześnie 20 mieszkańców zadeklarowało polską przynależność narodową a 124 białoruską. Było tu 27 budynków mieszkalnych. W 1931 w 16 domach zamieszkiwało 76 osób.
Wierni należeli do parafii rzymskokatolickiej i prawosławnej w Leonpolu. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5043323" url="https://pl.wikipedia.org/wiki?curid=5043323" title="Polaki (Białoruś)">
Polaki (Białoruś)

Polaki (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Dawna nazwa wsi – Polaki Małe.
Historia.
W czasach zaborów wieś w gminie Czeress, w powiecie dzisieńskim, w guberni wileńskiej Imperium Rosyjskiego. Wieś należała do dóbr Czeress ks. Radziwiłłów.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Leonpol.
Powszechny Spis Ludności z 1921 roku podał łączne dane dla Polaków Dużych i Małych. Obydwie wsie zamieszkiwały 144 osoby, 3 były wyznania rzymskokatolickiego, 137 prawosławnego, a 4 mojżeszowego. Jednocześnie 20 mieszkańców zadeklarowało polską przynależność narodową, a 124 białoruską. Było tu 27 budynków mieszkalnych. Polaki Małe w 1931 w 16 domach zamieszkiwały 74 osoby.
Wierni należeli do parafii rzymskokatolickiej i prawosławnej w Leonpolu. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5043329" url="https://pl.wikipedia.org/wiki?curid=5043329" title="Polaki Małe">
Polaki Małe



</doc>
<doc id="5043332" url="https://pl.wikipedia.org/wiki?curid=5043332" title="Stade Akid Lotfi">
Stade Akid Lotfi

Stade Akid Lotfi – wielofunkcyjny stadion w Tilimsanie, w Algierii. Został otwarty w 1976 roku. Może pomieścić 18 000 widzów. Swoje spotkania rozgrywają na nim piłkarze klubu WA Tlemcen, grywała na nim również piłkarska reprezentacja Algierii.

</doc>
<doc id="5043338" url="https://pl.wikipedia.org/wiki?curid=5043338" title="Gymnôte">
Gymnôte



</doc>
<doc id="5043340" url="https://pl.wikipedia.org/wiki?curid=5043340" title="Rządowa Fabryka Machin na Solcu">
Rządowa Fabryka Machin na Solcu

Rządowa Fabryka Machin na Solcu – fabryka została założona w 1825 w Warszawie. Zakład powstał w 1825 roku staraniem księcia Lubeckiego, ówczesnego ministra przychodów i skarbu. Po początkowym okresie rozwoju w latach 1830–1833 zakład nie funkcjonował. Ponownie uruchomiony w 1834 roku, kiedy przeszedł pod zarząd Banku Polskiego. Do prowadzenia zakładu Bank Polski sprowadził specjalistów z Anglii. Byli to inżynierowie John Perks i William Whitmore Perks, ojciec i syn. Prowadzili oni Fabrykę w latach 1834–1839 pod firmą „Perks, Whitmore Perks et Comp”. Umowa z Perksami została rozwiązana w 1839 roku. W tym samym roku fabrykę nabył John Cockerill. 24 września 1840 roku zarząd fabryki objął Wilhelm Rau. W 1842 roku w fabryce wprowadzono oświetlenie gazowe. W latach późniejszych fabryką zarządzał Stanisław Lilpop w spółce z Bazylim Zakrzewskim. Spółka została rozwiązana dnia 1 października 1848, jedynym właścicielem pozostał Lilpop. W 1854 zakład przeszedł pod administrację wydziału górnictwa, a od 1856 roku na własność skarbu. W 1868 roku zakład został wykupiony przez spółkę „Lilpop Rau i Loewenstein”.

</doc>
<doc id="5043352" url="https://pl.wikipedia.org/wiki?curid=5043352" title="Palczechy">
Palczechy

Palczechy – dawna wieś. Obecnie część Dwornego Sioła na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego. Wieś należała do dóbr Czeress ks. Radziwiłłów.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 24 osoby, 4 były wyznania rzymskokatolickiego, a 22 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 4 budynki mieszkalne. W 1931 w 4 domach zamieszkiwało 19 osób.
Wierni należeli do parafii rzymskokatolickiej w Miorach prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5043353" url="https://pl.wikipedia.org/wiki?curid=5043353" title="Ultimate C.C. Catch">
Ultimate C.C. Catch

Ultimate C.C. Catch – kompilacja niemieckiej piosenkarki C.C. Catch, wydana w listopadzie 2007 roku przez wytwórnię Edel Records. Składanka składa się z dwóch płyt CD, zawierając wybrane nagrania artystki z okresu jej współpracy z Dieterem Bohlenem oraz remiksy z kompilacji "The Decade Remixes".

</doc>
<doc id="5043356" url="https://pl.wikipedia.org/wiki?curid=5043356" title="Franciszek Rozwadowski">
Franciszek Rozwadowski

Franciszek Roman Michał Jordan Rozwadowski herbu Trąby (ur. 6 lipca 1848 we Lwowie, zm. 28 listopada 1916 tamże) – polski ziemianin, poseł, działacz społeczny i gospodarczy w Galicji.
Życiorys.
Urodził się 6 lipca 1848 we Lwowie. Był wnukiem Kazimierza oraz synem Wiktora (1812-1858, oficer powstania listopadowego) i Emilii Szymanowskiej herbu Ślepowron (zm. 1848). Miał braci Bartłomieja (1846-1882), Tomisława (1841-1920), Tadeusza.
Uczestniczył w powstaniu styczniowym 1863, walczył w oddziale Miłkowskiego, został ranny w bitwie pod Kostangalią, stoczonej 15 lipca 1863 z Rumunami. W insurekcji brali udział także jego bracia, a Tadeusz poległ pod Małaszowem.
Ukończył studia prawnicze. Następnie skupił się na pracy rolnictwie. Był właścicielem dóbr ziemskich, władał majątkiem Dołpotów. Doprowadził swoje gospodarstwo na wysoki poziom.
Od około 1874 do około 1879 był członkiem C. K. Powiatowej Komisji Szacunkowej w Kałuszu, ponownie około 1882/1883. Od około 1885 do około 1889 był jednym z dyrektorów Powiatowej Kasy Oszczędności w Kałuszu. Od około 1887 do około 1894 był kuratorem Fundacji Dobroczynnej Sikorskich (założonej przez Mariannę Sikorską z domu Kołłątaj; wspierającą zakłady głuchoniemych i ociemniałych m.in. Zakład Ciemnych we Lwowie; majątek zakładowy stanowiły dobra Trześniów i Buków). Działał we władzach Zakładu Wychowawczego dla Chłopców pod Opieką św. Antoniego z Padwy we Lwowie, był zastępcą członka dyrekcji od około 1893 do około 1905, a następnie od około 1905 do około 1912 członkiem dyrekcji. Od około 1890 był szacownikiem sądowym dóbr ziemskich przy C. K. Sądzie Obwodowym w Stanisławowie. W działającym w ramach Towarzystwa Wzajemnych Ubezpieczeń w Krakowie Zakładzie Ubezpieczenia Robotników od Wypadków dla Galicyi i Bukowiny we Lwowie był członkiem zarządu z grona przedsiębiorców oraz do około 1897 także członkiem wydziału administracyjnego, od około 1911 zastępcą przewodniczącego wydziału administracyjnego, a w ostatnich latach życia zastępcą prezesa zarządu.
Był aktywny na polu politycznym, wybierany z grupy większych właścicieli ziemskich był członkiem Rady c. k. powiatu kałuskiego około 1875/1876, potem ponownie od około 1877, od około 1879 do około 1890 członkiem wydziału, później od około 1891 był wyłącznie członkiem Rady, wybranym z grupy gmin miejskich, od około 1897 do około 1901 członkiem Rady wybranym ponownie z grupy większych posiadłości, od około 1904 do około 1910 ponownie członkiem Rady wybranym po raz wtóry z grupy gmin wiejskich, a od około 1910 do końca życia członkiem Rady wybranym po raz kolejny z grupy większych posiadłości. Przez 12 lat był posłem na Sejm Krajowy Galicji, wybierany w I kurii w obwodzie stryjskim w VII kadencji (1895-1901) i VIII kadencji (1901-1907). Pełniąc mandat "występował w obronie narodowego posiadania".
Przy C. K. Namiestnictwie Galicji we Lwowie od około 1887 do około 1904 był zastępcą delegata Wydziału Krajowego w C. K. Dyrekcji Funduszów Indemnizacyjnych, od około 1897 do około 1904 był zastępcą stałego członka C. K. Komisji Krajowej dla Spraw Odkupu i Uporządkowania Ciężarów Gruntowych, od około 1904 do końca życia był zastępcą delegata wydziału krajowego w C. K. Krajowej Komisji Agrarnej, a mianowany przez C. K. Namiestnika od około 1908 do około 1910 był członkiem zarządu C. K. Dyrekcji Galicyjskiego Funduszu Propinacyjnego.
Aktywnie udzielał się w życiu gospodarczym i ziemiańskim. Przez wiele lat był czynnym członkiem C. K. Galicyjskiego Towarzystwa Gospodarskiego, początkowo od około 1874 oddziału żurawieńskiego, potem od około 1879 do początku XX wieku oddziału kałuskiego. Był działaczem C. K. Galicyjskiego Towarzystwa Kredytowego Ziemskiego, lokalnie był zastępcą prezesa wydziału okręgowego Kałusz-Dolina do około 1889, a centralnie był delegatem powiatu kałuskiego od 1876 do 1887, zastępcą dyrektora od 1886 do około 1889, jednym z dyrektorów od około 1889, następnie zastępcą prezesa od 1 marca 1905 do końca życia. Od około 1904 co najmniej do 1914 sprawował stanowisko prezesa Banku Melioracyjnego we Lwowie. Od około 1905 do około 1910 był prezesem rady zawiadowczej I Galicyjskiego Towarzystwa Akcyjnego dla Przemysłu Chemicznego we Lwowie. Od około 1908 był członkiem Towarzystwa Galicyjskiej Kasy Oszczędności we Lwowie. Był też wiceprezesem rady nadzorczej Związku Ziemian, członkiem rady nadzorczej Związku Gorzelni Rolniczych. Podczas I wojny światowej zasiadał w sekcji finansowej Czerwonego Krzyża oraz w Komitecie Pomocy dla Inwalidów Wojennych.
Około 1910 został odznaczony Krzyżem Komandorskim Orderu Franciszka Józefa.
W 1875 poślubił Marię Scholastykę Wiktor herbu Brochwicz (ur. 1854 lub 1859, zm. 1940, córka Jakuba Wiktora i Leopoldyny z domu Zatorskiej). Ich dziećmi byli: Adam (1876-1957, oficer wojskowy, żonaty z córką Jana Trzecieskiego), Tomisław (1877-1897), Władysław (1879-1935, żyjący na gospodarstwie w Dołpotowie), Jerzy (1881-1966, inżynier zatrudniony w C. K. Wydziale Krajowym), Zofia (1886-1953, po mężu Smoleńska).
Do końca życia zamieszkiwał we Lwowie przy ulicy Ludwika Nabielaka 30. Zmarł w tym mieście 28 listopada 1916 w wieku 68 lat. Został pochowany na Cmentarzu Łyczakowskim we Lwowie 1 grudnia 1906 przy tłumnym udziale żałobników (w tym samym miejscu spoczęła wcześniej Leopoldyna Wiktorowa).

</doc>
<doc id="5043359" url="https://pl.wikipedia.org/wiki?curid=5043359" title="Kiedrzyńscy herbu Ostoja">
Kiedrzyńscy herbu Ostoja

Kiedrzyńscy – polski ród szlachecki pieczętujący się herbem Ostoja, należący do heraldycznego rodu Ostojów (Mościców), wywodzący się z Kiedrzyna (obecnie dzielnica Częstochowy). Kiedrzyńskich wspomniał Kasper Niesiecki w "Herbarzu Polskim".
Najstarsze świadectwa źródłowe dotyczące rodu.
Poniżej wymienione są wybrane świadectwa źródłowe dotyczące Kiedrzyńskich herbu Ostoja oraz wsi Kiedrzyn do połowy XVI wieku.
Majątki ziemskie należące do rodu.
Poniżej wymienione są ważniejsze dobra ziemskie należące do Kiedrzyńskich herbu Ostoja.
Kiedrzyn, Wierzchowisko, Wola Wierzchowska (dziś Wola Kiedrzyńska), Kurów, Kamyk, Dymki, folwark Kamionki, Orpiszewek, Fabianów, Bieganin, Kaczki Średnie, Kunowo, Małęczyn.

</doc>
<doc id="5043363" url="https://pl.wikipedia.org/wiki?curid=5043363" title="Polaki">
Polaki



</doc>
<doc id="5043366" url="https://pl.wikipedia.org/wiki?curid=5043366" title="Kościół Narodzenia Najświętszej Maryi Panny w Lgowie">
Kościół Narodzenia Najświętszej Maryi Panny w Lgowie

Kościół Narodzenia Najświętszej Maryi Panny w Lgowie – rzymskokatolicki kościół filialny należący do parafii św. Jana Chrzciciela w Brzóstkowie (dekanat Żerków diecezji kaliskiej).
Jest to świątynia wzniesiona zapewne w 2 połowie XVI wieku. Ufundowana została przez rodzinę Roszkowskich. W 1740 roku został zbudowany chór muzyczny. W 1 poł. XIX wieku kościół został powiększony o murowaną kruchtę dwukondygnacyjną i kaplicę dla rodziny Gorzeńskich. Natomiast w 1901 roku do świątyni zostały dobudowane: kostnica i kruchta. W latach 1972–73 i 1997–2000 kościół był restaurowany. W 1985 roku został okradziony z lichtarzy.
Budowla jest drewniana, jednonawowa, posiada konstrukcję zrębową. Świątynia jest orientowana. Jej prezbiterium jest mniejsze w stosunku do nawy, zamknięte jest trójbocznie, z boku znajduje się zakrystia. Po bokach nawy są umieszczone: kaplica i kruchta. Zwieńczają je namiotowe dachy z dachówką. Wejście od frontu jest osłonięte daszkiem podpartym dwoma słupami. Świątynię nakrywa dach dwukalenicowy z szerokim okapem, pokryty gontem z barokową, ośmiokątną wieżyczką na sygnaturkę. Jest ona zwieńczona drewnianym cebulastym dachem hełmowym z latarnią. Wewnątrz znajduje się płaski strop obejmujący nawę i prezbiterium. Chór muzyczny jest podparty dwoma słupami. Belka tęczowa jest ozdobiona renesansowym krucyfiksem z początku XVII stulecia. Polichromia jest skromna. Wyposażenie w stylu późnorenesansowym pochodzi z 1 poł. XVII wieku, należą do niego: ołtarz główny, dwa ołtarze boczne – bogato ozdobione ornamentem roślinnym i licznymi rzeźbami oraz ambona. Czwarty ołtarz jest umieszczony w kaplicy. Późnogotycka chrzcielnica pochodzi z 2 połowy XV wieku. Krucyfiks procesyjny powstał w XVI wieku.

</doc>
<doc id="5043368" url="https://pl.wikipedia.org/wiki?curid=5043368" title="Jakość gleb">
Jakość gleb



</doc>
<doc id="5043369" url="https://pl.wikipedia.org/wiki?curid=5043369" title="Stade 1er Novembre 1954">
Stade 1er Novembre 1954



</doc>
<doc id="5043370" url="https://pl.wikipedia.org/wiki?curid=5043370" title="Eastern Production Ltd.">
Eastern Production Ltd.



</doc>
<doc id="5043377" url="https://pl.wikipedia.org/wiki?curid=5043377" title="Stade Tahar Zoughari">
Stade Tahar Zoughari

Stade Tahar Zoughari – wielofunkcyjny stadion w Ghulajzanie, w Algierii. Obiekt może pomieścić 20 000 widzów. Swoje spotkania rozgrywają na nim piłkarze klubu RC Relizane.

</doc>
<doc id="5043379" url="https://pl.wikipedia.org/wiki?curid=5043379" title="Ciśnienie piezometryczne">
Ciśnienie piezometryczne

Ciśnienie piezometryczne – ciśnienie wywierane przez wody podziemne naporowe na nadległe warstwy skał nieprzepuszczalnych.
W normalnych warunkach woda wolna gromadzi się na spągu warstwy wodonośnej, tworząc strefę saturacji, ponad którą znajduje się strefa aeracji. Pomiędzy tymi strefami powstaje swobodne zwierciadło wód podziemnych, czyli umowna linia, na której równoważą się ciśnienie atmosferyczne i ciśnienie hydrostatyczne wody podziemnej. Można powiedzieć zatem, że wody o zwierciadle podziemnym znajdują się tylko pod ciśnieniem atmosferycznym. Jeżeli natomiast zwierciadło przykrywa warstwa skał nieprzepuszczalnych lub trudno przepuszczalnych i woda nie może się swobodnie podnosić, to woda znajduje się pod ciśnieniem znacznie wyższym od atmosferycznego i właśnie to ciśnienie nazywane jest piezometrycznym.
Wartość ciśnienia piezometrycznego odzwierciedla tzw. linia ciśnienia piezometrycznego, czyli zwierciadło piezometryczne, jest to umowna linia wyznaczająca poziom równowagi hydrostatycznej. Jeżeli zwierciadło piezometryczne wód naporowych przebiega poniżej powierzchni topograficznej, to wody te nazywa się wodami subartezyjskimi. Kiedy zaś zwierciadło przebiega ponad powierzchnią terenu, to wówczas są to wody artezyjskie. Jeżeli zostanie nawiercona warstwa wodonośna wód artezyjskich, to woda samoistnie podniesie się, a ponieważ poziom równowagi znajduje się ponad powierzchnią, to woda samoistnie wypłynie.
Do pomiaru ciśnienia piezometrycznego wykorzystuje się piezometr.
Hydrologicznie ciśnienie piezometryczne można podzielić na:
Do oznaczenia punktów o jednakowej wielkości ciśnienia piezometrycznego na mapie wykorzystuje się hydroizopiezy.

</doc>
<doc id="5043380" url="https://pl.wikipedia.org/wiki?curid=5043380" title="Irma Stern">
Irma Stern

Irma Stern (ur. 1 października 1894 w Schweizer-Reneke, zm. 23 sierpnia 1966 w Kapsztadzie) – południowoafrykańska artystka.
Życiorys.
Irma Stern urodziła się Schweizer-Reneke, małym miasteczku w Transwalu. Miała niemiecko-żydowskich rodziców. Jej ojciec był internowany w obozie koncentracyjnym przez Brytyjczyków podczas wojny burskiej, ponieważ opowiedział się po stronie Burów. Z tego względu Irma i jej młodszy brat Rudi zostali zabrani przez matkę do Kapsztadu. Po wojnie rodzina wróciła do Niemiec i ciągle podróżowała. Ta podróż mogła wpłynąć na pracę Irmy.
W 1913 roku Stern studiowała sztukę w Niemczech w Akademii Weimarskiej, w 1914 w Levin-Funcke Studio, a od 1917 roku u Maxa Pechsteina, założyciela Novembergruppe. Stern była związana z niemieckimi malarzami ekspresjonistycznymi tego okresu. Jej pierwszą wystawa odbyła się w Berlinie w 1919 roku. W 1920 roku Stern wróciła z rodziną do Kapsztadu, zanim stała się uznaną artystką w latach czterdziestych XX wieku.
W 1926 roku Stern poślubiła dr. Johannesa Prinza, swojego byłego nauczyciela, który następnie został profesorem języka niemieckiego na Uniwersytecie w Kapsztadzie. Rozwiedli się w 1934 roku.
Irma Stern wiele podróżowała po Europie oraz badała Afrykę Południową, Zanzibar i Kongo. Te wyjazdy zapewniły jej szeroki wachlarz tematyczny dla jej obrazów i dały jej możliwość zdobycia i zebrania kolekcji artefaktów. Marzeniem Stern było wiele podróżować: w 1930 roku na Maderę, w 1937 i 1938 roku do Dakaru, Senegalu, Zanzibaru w 1939, Kongo w 1942, Zanzibaru w 1945, Afryki Środkowej w 1946, Madery w 1955, Kongo w 1960, Hiszpanii i Francji w 1963. Stern dużo podróżowała po Afryce Południowej, na przykład w 1926 r. do Suazi i Pondolandu, w 1933 r. do Namaqualand, w 1936 r., a w 1941 r. do Przylądka Wschodniego. W 1931 r. odwiedziła Maderę i Dakar w Senegalu w 1937 i 1938 r. Irma Stern odmówiła podróży lub wystawiania w Niemczech w latach 1933–1945. Zamiast tego podjęła kilka podróży do Afryki; dwa razy jechała na Zanzibar w 1939 i 1945 roku, a następnie zaplanowała trzy wyjazdy do Konga w latach 1942, 1946 i 1955. Wyprawy te zaowocowały bogactwem twórczości artystycznej i energii oraz wydaniem dwóch ilustrowanych czasopism; Kongo opublikowane w 1943 r. I Zanzibar w 1948 r.
Za jej życia odbyło się prawie sto wystaw indywidualnych, zarówno w Afryce Południowej, jak i w Europie: m.in. w Niemczech, Francji, Włoszech i Anglii. Mimo dobrego przyjęcia w Europie, jej prace były początkowo niedoceniane w Afryce Południowej, gdzie krytycy komentowali jej wczesne wystawy w latach 20. ubiegłego wieku recenzjami zatytułowanymi „Sztuka panny Irmy Stern - brzydota jako kult”.
Muzeum Irmy Stern powstało w 1971 roku w domu, w którym artystka mieszkała przez prawie cztery dekady. W 1927 r. Przeprowadziła się do The Firs w Rondebosch i mieszkała tam do śmierci. Kilka pokoi jest umeblowanych tak, jak je urządziła, a na piętrze znajduje się galeria handlowa, z której korzystają współcześni artyści z RPA.
W dniu 8 maja 2000 r. Jedna z jej prac została sprzedana w Sotheby's South Africa w Johannesburgu za rekord wszech czasów w wysokości 7 milionów funtów. Wkrótce jednak ten rekord został pobity i w marcu 2007 roku dzieło Stern zostało sprzedane za 6,6 miliona rupii. "Gladioli" Stern sprzedano za rekordowe 13,3 miliona rupii w październiku 2010 r., a nieco później w tym samym miesiącu sprzedano "Bahora Girl" za 26,7 miliona rupii. Obie aukcje w swym czasie były rekordami sprzedaży dzieł sztuki południowoafrykańskiej. Nowy rekord RPA został ustanowiony w marcu 2011 r., kiedy obraz Stern został sprzedany za 34 miliony rupii w Bonham's w Londynie.
11 listopada 2012 roku obraz Stern, "Łodzie rybackie", został skradziony wraz z czterema innymi obrazami z muzeum w Pretorii. Powiadomienie doprowadziło południowoafrykańską policję na cmentarz w Port Elizabeth, gdzie cztery z pięciu obrazów wydobyto spod ławki.
Linki zewnętrzne.
http://www.irmastern.co.za/

</doc>
<doc id="5043387" url="https://pl.wikipedia.org/wiki?curid=5043387" title="Safia Farhat">
Safia Farhat

Safia Farhat (صفية فرحات) z domu Foudhaili (ur. 1924 w Radis, zm. 7 lutego 2004) – tunezyjska artystka, nauczycielka akademicka i działaczka na rzecz praw kobiet, pionierka sztuk wizualnych w Tunezji. Jest ceniona za wprowadzenie w swoim kraju nowoczesnej tapiserii, a także ze swojego wkładu w dziedzinach projektowania, malarstwa, ceramiki, tapicerki i sztuki dekoracyjnej, przy wykorzystywaniu różnych materiałów, takich jak stemple, ceramika, witraże i tapiserie. Farhat założyła także pierwszy arabsko-afrykański magazyn feministyczny „Faiza”.
Życiorys.
Urodzona w Radis w 1924 r., kształciła się we Francji i Tunezji, w tym w Instytucie Sztuk Pięknych w Tunisie.
W Tunezji została zapamiętana jako twórczyni nowoczesnej tapiserii. Odegrała kluczową rolę w tworzeniu współpracy między artystami i rzemieślnikami z państwowego przemysłu rzemieślniczego w okresie socjalizmu tunezyjskiego. Jej rola jako pierwszej kobiety i pierwszej tunezyjskiej dyrektor postkolonialnej Szkoły Sztuk Pięknych w Tunisie pomogła zmienić kolonialną, zdominowaną przez mężczyzn kulturę szkoły na taką, która przyjęła i stworzyła pokolenie artystek i nauczycielek.
W 1949 r. uczestniczyła w ruchu artystycznym École de Tunis (szkoła w Tunisie), jako jedyna kobieta związana z grupą. W 1959 roku założyła magazyn „Faiza”, pierwszy tunezyjski magazyn kobiecy po odzyskaniu przez kraj niepodległości. Przyczyniła się do reformy i przeglądu nauczania sztuki i była pierwszą tunezyjską dyrektorką Szkoły Sztuk Pięknych w Tunisie, w której uczyła pod koniec lat pięćdziesiątych. Pełniła funkcję dyrektora Instytutu Sztuk Pięknych w Tunisie od 1966 r., kierując jego nową Szkołą Architektury.
Zaprojektowała tunezyjskie znaczki pocztowe. W 1980 roku wydano dwa – z Koronką Czebkowską i metaloplastyką. Farhat była odpowiedzialna za jeden z nich.
Przyczyniła się do powstania Tunezyjskiego Stowarzyszenia Demokratycznych Kobiet i była aktywistką w obronie praw kobiet. Była również związana z Association des peintres et amateurs de'art en Tunisie (jako prezeska); Zin (jako współzałożycielka, asystentka dekoracji) i Centre des Arts Vivants w Rades (jako założycielka od 1981, wraz z mężem, Ammarem Farhat), które przekazali później państwu tunezyjskiemu. Farhat tworzyła dzieła sztuki w różnych formach, w tym barwione szkło, rysunki, obrazy, płaskorzeźby, freski, a zwłaszcza dekoracyjne tapiserie. Zmarła w 2004 roku.

</doc>
<doc id="5043390" url="https://pl.wikipedia.org/wiki?curid=5043390" title="Gianluca Petecof">
Gianluca Petecof

Gianluca de Castro Petecof (ur. 14 listopada 2002 w São Paulo) – brazylijski kierowca wyścigowy. Mistrz Formula Regional European Championship w 2020 roku oraz wicemistrz Włoskiej Formuły 4 w 2019. W 2022 roku kierowca zespołu Full Time Sports w serii Stock Car Brasil.

</doc>
<doc id="5043392" url="https://pl.wikipedia.org/wiki?curid=5043392" title="Stade Imam Lyes">
Stade Imam Lyes

Stade Imam Lyes – wielofunkcyjny stadion w Al-Madijji, w Algierii. Obiekt może pomieścić 12 000 widzów. Swoje spotkania rozgrywają na nim piłkarze klubu Olympique Medea.

</doc>
<doc id="5043393" url="https://pl.wikipedia.org/wiki?curid=5043393" title="Service design">
Service design

Service design (projektowanie usług) to metodyka tworzenia usług z wykorzystaniem podejścia zorientowanego na użytkownika (human-centered design) i myślenia projektowego (design thinking). Można ją wykorzystać zarówno do projektowania nowych procesów, jak i optymalizacji już istniejących.
Service design umożliwia odnalezienie najlepszych praktyk w zakresie projektowania usług w zgodzie zarówno z potrzebami użytkowników, jak i kompetencjami i możliwościami usługodawców. Celem tej metodyki jest więc tworzenie usług dostosowanych do oczekiwań klientów przy jednoczesnym zwiększaniu efektywności i konkurencyjności danej organizacji. Co ważne, zaprojektowane usługi mają finalnie dostarczać pełną wartość użytkową dla odbiorcy.
W projektowaniu usług są więc wykorzystywane metodologie pochodzące z różnych dyscyplin: od etnografii, przez informatykę i zarządzanie, po projektowanie interakcji. Koncepcje i pomysły dotyczące service design są zazwyczaj przedstawiane w formie wizualnej, przy użyciu różnych technik prezentacji w zależności od kultury, umiejętności i poziomu zrozumienia interesariuszy zaangażowanych w procesy usługowe (Krucken i Meroni, 2006).
Definicja.
Współcześnie funkcjonuje wiele definicji service design. Według Service Design Network, międzynarodowej organizacji zajmującej się promocją idei Service Design, projektowanie usług to działalność polegająca na planowaniu i organizowaniu ludzi, infrastruktury, komunikacji i komponentów materialnych usługi w celu poprawy jej jakości oraz interakcji między usługodawcą a klientami. Z kolei według UK Design Council esencją service design jest tworzenie usług, które są przydatne, użyteczne, wydajne i pożądane.
Kilku autorów teorii service design, w tym Pierre Eiglier, Richard Normann, Nicola Morelli, podkreśla, że usługi powstają w tym samym momencie, w którym są świadczone i wykorzystywane. Natomiast produkty są tworzone i „istnieją”, zanim zostaną zakupione i użyte. Chociaż projektant może określić dokładną konfigurację produktu, nie może określić w ten sam sposób wyniku interakcji między użytkownikami a usługodawcami, ani też zdefiniować formy i cech jakiejkolwiek wytworzonej wartości emocjonalnej przez usługę.
Service design to zatem proces, dzięki któremu możliwe jest scharakteryzowanie wzorców zachowań osób, wchodzących w interakcję z usługą. Zrozumienie, w jaki sposób te wzorce się przeplatają i wspierają nawzajem, jest niezwykle ważnym aspektem charakteru i projektu usługi. Dysponując taką wiedzą, firmy mogą tworzyć rozwiązania maksymalnie dostosowane do potrzeb i zachowań użytkowników.
Historia.
Początki service design.
Na wczesnym etapie wkład w projektowanie usług wniósł G. Lynn Shostack, dyrektor banku i marketingu oraz konsultant, za sprawą swoich artykułów i książek. Service design było wtedy uznawane za dziedzinę marketingu i zarządzania. W 1982 roku Shostack zaproponował integrację projektowania komponentów materialnych (produktów) i komponentów niematerialnych (usług). Taki proces projektowania, według Shostacka, można udokumentować i skodyfikować za pomocą „planu usługi” w celu odwzorowania sekwencji zdarzeń w usłudze i jej podstawowych funkcji w obiektywny i wyraźny sposób. Plan usługi jest rozszerzeniem mapy podróży użytkownika (customer journey map), a dokument ten opisuje wszystkie interakcje użytkownika z daną organizacją.
W latach 90. XX wieku B.H. Booms i Mary Jo Bitner opracowali model Servicescape, aby podkreślić wpływ środowiska fizycznego, w którym odbywa się proces dostarczania usług, i wyjaśnić zachowanie ludzi w tym środowisku. Miało to umożliwić projektowanie takich środowisk, które realizują cele dzięki osiągnięciu pożądanych reakcji behawioralnych.
Edukacja i praktyka w zakresie projektowania usług.
W 1991 r. projektowanie usług zostało po raz pierwszy wprowadzone jako dyscyplina naukowa przez profesorów Michaela Erlhoffa i Brigit Mager z Köln International School of Design (KISD). W 2004 r. powstało Service Design Network, międzynarodowa organizacja skupiająca naukowców i specjalistów związanych z projektowaniem usług. Za twórców SDN uznaje się Köln International School of Design, Carnegie Mellon University, Linköpings Universitet, Politecnico di Milano i Domus Academy.
W 2001 r. w Londynie została otwarta pierwsza firma konsultingowa w zakresie projektowania usług i innowacji - LiveWork.  Z kolei w 2003 r. organizacja Engine rozpoczęła działalność konsultingową w zakresie projektowania usług.
Dziś w Polsce usługi doradcze i szkoleniowe związane z service design świadczy między innymi firma konsultingowa Socjomania, działająca od 2009 roku i będąca członkiem Service Design Network i posiadająca trenerów z akredytacją potwierdzającą kompetencje.
Zasady service design.
Książka z 2018 roku This Is Service Design Doing: Applying Service Design Thinking in the Real World autorstwa Adama Lawrence, Jakoba Schneider, Marca Stickdorn, i Markusa Edgar Hormess proponuje 6 założeń service design:
W książce z 2011 r. „This is Service Design Thinking: Basics, Tools, Cases”, pierwsza zasada dotyczy „zorientowania na użytkownika”, czyli w oryginale - “user-centered design”. „Użytkownik” może oznaczać dowolnego użytkownika systemu usługowego, w tym klientów i pracowników organizacji. W związku z tym autorzy w swojej nowej książce „This is service design”, odchodzą od tego pojęcia na rzecz  „zorientowany na człowieka” (human-centered), aby jasno pokazać, że zasada ta dotyczy nie tylko użytkowników, ale także usługodawców, klientów i wszystkich innych interesariuszy. Proces service design musi uwzględniać więc nie tylko doświadczenie klienta, ale także interesy wszystkich osób związanych z daną usługą.
Usługa istnieje przy udziale użytkowników i jest tworzona przez grupę osób z różnych środowisk. W większości przypadków ludzie mają tendencję do skupiania się wyłącznie na znaczeniu „współpracy”, podkreślając oparty na współpracy i interdyscyplinarności charakter projektowania usług, ale ignorują fakt, iż usługa istnieje tylko przy udziale użytkownika. Dlatego w myśl nowych założeń service design polega nie tylko na “współpracy”, ale i “iteracji”. „Współpraca” służy do wskazania kierunku tworzenia usługi przez wkład wszystkich interesariuszy z różnych środowisk. „Iteracja” opisuje service design jako powtarzalny proces, który wciąż ewoluuje, pozwalając organizacjom dostosowywać się do oczekiwań klientów i adaptować do aktualnej sytuacji na rynku.
„Sekwencjonowanie” oznacza, że usługa musi być prezentowana w sposób logiczny, rytmiczny i wizualny. Oś czasu jest ważna dla użytkowników w systemie usługowym. Na przykład, gdy klient robi zakupy w sklepie internetowym w pierwszej kolejności powinien zobaczyć informację o obszarach dostawy produktów. Dzięki temu, jeśli stwierdzi on, że towary nie mogą zostać dostarczone do jego miejsca zamieszkania, nie będzie tracić czasu i od razu opuści daną witrynę.
Usługi są często niewidoczne, nienamacalne dla użytkowników. “Rzeczywistość” jako założenie service design oznacza, że niematerialna usługa musi być prezentowana w namacalny sposób. Na przykład, goście restauracji nie są w stanie dostrzec różnych cech spożywanego jedzenia. Dlatego jakość owej usługi znacznie się zwiększy, jeśli właściciel pokaże im proces pozyskiwania składników i zaznajomi zasadami ekologicznej uprawy roślin, stosowanymi w danym lokalu.
Dzięki holistycznemu podejściu, w procesie service design uwzględnia się zarówno usługę niematerialną, jak i materialną. Co więcej, zachodzi pewność, że każda interakcja użytkownika z usługą (punkt styku) jest brana pod uwagę i optymalizowana.
Socjomania wyróżnia dodatkowo 4 filary service design:
Metodologia i narzędzia.
Istnieje wiele metodologii i narzędzi, które mogą okazać się przydatne przy service design. Każdy proces projektowania usług jest jednak unikatowy, dlatego zestaw metod i narzędzi zawsze będzie się różnić.
Przegląd metodologii projektowania usług zaproponował Nicola Morelli w 2006 r., który proponuje trzy główne kierunki:
Narzędzia analityczne odnoszą się do antropologii, nauk społecznych, etnografii i społecznego konstruowania technologii, ale nie tylko. Mają one na celu przede wszystkim dogłębne poznanie i zrozumienie potrzeb oraz problemów grupy docelowej danej organizacji oraz osób biorących udział w dostarczaniu usługi. Najczęściej wykorzystuje się tu takie narzędzia, jak persony, mapy empatii, stakeholders map i oraz customer journey map.
Narzędzia projektowe mają na celu stworzenie planu usługi, który opisuje charakter i cechy interakcji w usłudze. Obejmują one scenariusze usług (które opisują interakcję) i przypadki użycia (które ilustrują szczegóły sekwencji czasowych w spotkaniu z usługą). Powszechne na tym etapie jest korzystanie z takich narzędzi i metodologii jak Jobs-To-Be-Done oraz Service Blueprint.
Sposób prezentacji usługi zależy od preferencji danej organizacji. Korzysta się w tym celu z różnego rodzaju prototypów, scenariuszy oraz modeli usługowych (Business Model Canvas).

</doc>
<doc id="5043401" url="https://pl.wikipedia.org/wiki?curid=5043401" title="Krzyż Kombatanta">
Krzyż Kombatanta

Krzyż Kombatanta () – francuskie odznaczenie wojenne.
Historia.
W dniu 19 grudnia 1926 we Francji uchwalono Kartę Kombatanta () określającą prawa weteranów I wojny światowej oraz wcześniejszych konfliktów zbrojnych, w których uczestniczyli żołnierze francuscy. Trzy lata później 28 czerwca 1926 roku dekretem prezydenta Francji ustanowiono odznaczenie dla ich wyróżnienia – Krzyż Kombatantów (), przy czym odznaczenie to mogły otrzymać osoby żyjące i mające obywatelstwo francuskie.
Po zawieszeniu broni z Niemcami wobec klęski w kampanii francuskiej, w powstałym Państwie Francuskim w dniu 28 marca 1941 dekretem ustanowiono identyczne odznaczenie, które było nadawane kombatantom – uczestnikom walk na terenie Francji w okresie od 2 września 1939 do 22 czerwca 1940 roku. Odznaczenie to różniło się od wzoru z 1930 roku rysunkiem na rewersie oraz zastosowaną wstążką orderową. W 1944 roku zarządzeniem kierownictwa Wolnej Francji z dnia 17 lutego 1944 roku zakazano jego noszenia.
Po zakończeniu II wojny światowej powrócono do nadawania odznaczenia w wersji zgodnej z dekretem z 1930 roku. W 1948 roku w myśl nowelizacji dekretu z dnia 29 stycznia 1948 roku rozpoczęto nadawanie odznaczenia za udział w II wojnie światowej. W kolejnych latach dekret ten był wielokrotnie nowelizowany, a nowelizacje te polegały na dopisywaniu nowych konfliktów zbrojnych oraz misji pokojowych i NATO, w których uczestniczyły wojska francuskie.
Odznaczenie jest nadal nadawane.
Zasady nadawania.
Odznaczenie jest nadawane osobom, które uczestniczyły w konfliktach zbrojnych i odpowiadają warunkom zawartym we francuskiej Karcie Kombatanta. W myśl dekretu i kolejnych jego nowelizacji odznaczenie to przysługuje wszystkim osobom, które uczestniczyły w wojnach, konfliktach zbrojnych i misjach pokojowych w składzie wojsk francuskich w okresie od wybuchu I wojny światowej do chwili obecnej.
Lista krajów i działań zbrojnych (okres działań), za które przysługuje odznaczenie:
Opis odznaki.
Odznaką odznaczenia jest krzyż typu kawalerskiego wykonany z brązu wielkości 36 × 36 mm, z niewielkimi promieniami wzdłuż każdego z boków ramion. W środku umieszczona jest okrągła tarcza, otoczona wieńcem laurowym.
Na awersie odznaki na tarczy znajduje się rysunek kobiety w hełmie z wieńcem laurowym, symbolizującej Republikę Francuską. Wzdłuż obwodu tarczy znajduje się napis RÉPUBLIQUE FRANÇAISE (pol. Republika Francuska). Na rewersie w okrągłej tarczy znajduje się miecz skierowany ostrzem do dołu, w górnej części od miecza wychodzą promienie. Poniżej znajduje się napis CROIX DU COMBATTANT (pol. Krzyż Kombatanta).
Odznaka odznaczenia nadawanego w Państwie Francuskim w okresie od 1941 do 1944 roku miała identyczny awers, natomiast na rewersie umieszczono dodatkowo daty 1939 i 1940.
Odznaczenie jest zawieszone na wstążce orderowej o szer. 37 mm w kolorze niebieskim, na której znajduje się 7 czerwonych pasków o szer. 1,5 mm równomiernie rozmieszczonych. Wstążka odznaczenia nadawanego przez Państwo Francuskie była również koloru niebieskiego, lecz paski były koloru czarnego i było ich 5, dwa po bokach o szer. 4,5 mm i trzy w środku o szer. 2 mm.

</doc>
<doc id="5043408" url="https://pl.wikipedia.org/wiki?curid=5043408" title="Haakon">
Haakon



</doc>
<doc id="5043409" url="https://pl.wikipedia.org/wiki?curid=5043409" title="Jane Alexander (artystka)">
Jane Alexander (artystka)

Jane Alexander (ur. 1959 w Johannesburgu) – południowoafrykańska artystka. Zajmuje się rzeźbą, fotomontażem, fotografią i filmem. Jest autorką rzeźby "The Butcher Boys". Interesuje się ludzkimi zachowaniami, konfliktami w historii, oraz pamięcią kulturową o wykorzystywaniu i braku pamięci globalnej podczas apartheidu. Prace Alexander są istotne zarówno we współczesnym postapartheidowym środowisku społecznym w Afryce Południowej, jak i zagranicą.
Życiorys.
Urodziła się w 1959 roku w Johannesburgu. Dorastała w szczytowym okresie południowoafrykańskiego apartheidu we wczesnych latach 80. Dorastając nie była szczególnie świadoma otaczających ją problemów natury politycznej, do czasu, kiedy rozpoczęła naukę na uniwersytecie i przeniosła się do Braamfontein. Wtedy to stała się bardziej świadoma społecznych i politycznych problemów, obecnych w apartheidycznym społeczeństwie Afryki Południowej. Zainteresowanie tymi problemami wpłynęło na jej późniejsze dzieła sztuki. We wczesnej karierze inspirowała się figuratywnymi pracami George’a Segala, Eda i Nancy Kienholz, Duane Hansona, i Davida Goldblatta. Alexander uczęszczała na Uniwersytet Witwatersranda, gdzie uzyskała tytuł licencjata i magistra sztuki w sztukach pięknych w 1982 i 1988 roku. Aktualnie jest starszym wykładowcom rzeźby, fotografii i rysunku w szkole sztuk pięknych Michaelis'a w Kapsztadzie gdzie naucza od 1998 roku.
Proces artystyczny.
Okaleczone okrucieństwem Apartheidu, prace Alexander często zawierają w sobie sprzeczne tematy atrakcyjności i wstrętu, ludzi i zwierząt oraz groteski a zarazem delikatności. Ludzie-zwierzęta w jej pracach mogą być postrzegane jako przedstawienie nieludzkiej natury społeczeństwa apartheidu. Rozróżnienia w pracach Alexander, między ofiarami a oprawcami, gnębiącymi a gnębionymi, są nieostre. Jej hybrydowe formy sugerują normalizację groteskowej motoryki przemocy jaka miała miejsce w apartheidzie i zdolność zwykłych jednostek do stania się bezwzględnymi agresorami, kiedy stanowią one część kolektywu kierującego się programem opartym na opresji i przemocy. Te groteskowe postacie nie przerażają nas, bo są nieludzkie, a raczej dlatego, że są tak fundamentalnie ludzkie. Prace Alexander ukazują również potencjał ludzkiej elastyczności, władności i dumy, zachowanych nawet kiedy ludzie stają twarzą w twarz z przemocą, nieszczęściem, i prześladowaniem, a także niepewności i strachu przed tymi, którzy dzierżą władzę. Jej ludzie- zwierzęta przekazują ostrzeżenia dotyczące konsekwencji historycznych i wskazówki dotyczące możliwych wariantów przyszłości. Jej prace przedstawiają polityczne i naładowane społecznie postaci, nie wyrażając przy tym swojego przesłania w sposób oczywisty, Alexander nie używa też w swoich pracach desygnatów, takich jak banery, slogany, czy obrazki propagandowe.
Alexander preferuje pracę nad sztuką site-specific, a szczególnie tą, która posiada wydźwięk historyczny, społeczny i duchowy, często też tworzy prace, których elementy mogą być wymieniane między jej różnymi dziełami site-specific. Alexander nie stawia sztuki na piedestale i unika stawiania jakichkolwiek wyraźnych barier między dziełem a jego odbiorcą. W przeszłości była znana z przynoszenia do swojej pracowni gnijących szczątków zwierząt, aby móc użyć pochodzących z nich kości. Odlewa i modeluje swoje rzeźby w gipsie, tworząc je w oparciu o proporcje przyjaciół i znajomych i maluje farbami olejnymi. W wielu swoich dziełach używa również znalezionych przedmiotów i materiałów.
Sławne prace.
The Butcher Boys.
Podczas pisania pracy doktorskiej w latach 1985 i 1986, Alexander stworzyła jedno ze swoich najbardziej rozpoznawalnych dzieł sztuki; "The Butcher Boys""," które przedstawia trzech mężczyzn o groteskowym wyglądzie, wykonanych z gipsu, siedzących na ławce. Rzeźba jest komentarzem dotyczącym bestialstwa i dehumanizacyjnych efektów przemocy w erze Apartheidu w Południowej Afryce. W artykule New York Times'a, Holland Cotter stwierdza: " ich ciała, jasnoskóre i muskularne, są wspaniałe, ale przez linie szwów, biegnące od pępka do gardła, także niepokojące". Linie, które Cotter opisuje, to ciemne, biegnące pionowo blizny, sugerujące, że krtań została usunięta, co sprawia, że żadna z postaci nie byłaby w stanie przemówić. Rzeźba przedstawia odsłonięte kręgosłupy, a także rozliczne rogi na każdej postaci, z których wszystkie zostały pozyskane ze zwierząt. Dzieło to jest jednym z najbardziej rozpoznawalnych w Południowo -Afrykańskiej Galerii Narodowej.
Bom Boys.
Stworzona w 1998, "Bom Boys" składa się z szeregu małych, stojących figurek o szarej skórze. Niektóre z figurek są częściowo ubrane, inne nagie, lecz każda z nich ma na twarzy maskę, bądź przepaskę na oczach. Wszystkie patrzą w różnych kierunkach, co sugeruje izolację i porzucenie. Postacie przedstawione poprzez dzieło odnoszą się do bezbronności przesiedlonych dzieci w Cape Town, które artystka obserwowała osobiście, mieszkając tam. Nie jest jasne, czy przedstawione postacie są oprawcami, czy ofiarami.
African Adventure.
Wykonana w 1999–2002, "African Adventure" jest dziełem site- specific, oryginalnie stworzonym dla British Officers' Mess of the Castle of Good Hope w Kapsztadzie, później wystawionym w Tate Modern. Dzieło przedstawia trzynaścioro ludzi, zwierząt, i ludzko- zwierzęcych hybryd, a także szeroką plejadę znalezionych obiektów. Podłoga dzieła jest przykryta czerwoną ziemią, a w środku znajduje się półnagi mężczyzna ciągnący za sobą rozmaite narzędzia farmerskie, z lnianą torbą na głowie i maczetą w ręku. Mężczyzna przedstawiony w dziele odnosi się do Eliasa Xitavhudziego, Południowo Afrykańskiego seryjnego mordercy, który zabijał swoje ofiary maczetą. Mówi się również, że dzieło jest komentarzem dotyczącym kolonializmu, tożsamości, demokracji, a także pozostałości po apartheidzie.
The Sacrifices of God are a Troubled Spirit.
"The Sacrifices of God are a Troubled Spirit" została stworzona w roku 2004 jako dzieło site-specific dla największej gotyckiej katedry świata, w Katedrze św. Jana Bożego zlokalizowanej w Nowym Yorku. Alexander zainspirowała się architekturą katedry, podobnie jak pozostałe siedemnaścioro artystów, którzy stworzyli prace na tę wystawę. Instalacja Alexander przedstawia sześć postaci, wliczając w to jagnię, z ramionami z patyków, przypominającymi ramiona strachu na wróble, ubrane w białą sukienkę, czerwone rękawiczki, gumowe, niebieskie buty, koronę ze złotych cierni, instalacja przedstawia także wysoką, smukłą ludzko- zwierzęcą hybrydę, trzymającą kulę inwalidzką i ubraną w czarne buty, z jednym prostym rogiem, do którego przywiązana jest flaga, i jednym zakręconym rogiem, na głowie postaci, przypominającej głowę antylopy. Wśród postaci znajduje się również zwierzę kopytne ze związanymi nogami, niosące na plecach poturbowaną małpę, wysoka figura przedstawiająca małpę w butach, z ogonem szakala, małe czworonożne zwierzę, i postać przypominająca sępa bez skrzydeł i ramion, ze stopami pokrytymi krwią. Wszystkie sześć figur jest zestawionych razem na obfitych ilościach czerwonych, gumowych rękawiczek, naprzeciwko ogromnego obrazu w katedrze. Dzieło wzorowane jest na Psalmie 51, będącym modlitwą za odpuszczenie grzechów, w związku z czym figura przedstawiająca jagnię najprawdopodobniej symbolizuje ofiarę.
Security with traffic (influx control).
W ogrodzeniu z potrójną barierą W dziele Alexander z 2007 roku, "Security witch traffic (influx control)" na gruncie rozrzucona jest czarna ziemia, częściowo pokryta zapałkami, sierpami, rękawiczkami i dętkami rowerowymi. W środku znajduje się również grupa różnorodnych hybryd. Alexander stworzyła to dzieło jako formę odniesienia do bariery sfinansowanej przez Unię Europejską, zbudowanej przez hiszpański rząd w mieście Melilla, która blokuje wejście na terytorium UE. Dzieło to jest również najprawdopodobniej komentarzem dotyczącym migracji, inwigilacji, zasobów gruntowych, własności i eksploatacji.
Nagrody.
Jane Alexander wygrała kilka nagród w trakcie swojej kariery, zarówno jako artysta solowy jak i w grupie. Prace Alexander są wystawione w kilku publicznych kolekcjach, włączając w to Południowoafrykańską Galerię Narodową, Galerię Sztuki w Tatham, Galerię Sztuki w Johannesburgu, oraz publiczną kolekcję na Uniwersytecie Witwatersrandzkim.

</doc>
<doc id="5043420" url="https://pl.wikipedia.org/wiki?curid=5043420" title="Jaddanbai">
Jaddanbai

Jaddanbai Hussain, pseud. Jaddanbai (ur. 1892 w Benares, zm. 8 kwietnia 1949 w Bombaju) – indyjska piosenkarka, kompozytorka, tancerka, aktorka, producentka filmowa oraz jedna z pionierek kina indyjskiego. Wraz z Saraswati Devi uważana jest za jedną z pierwszych kompozytorek muzyki indyjskiej. Była matką Akhtara Hussaina, Anwara Hussaina i znanej aktorki Nargis oraz babcią ze strony matki Priyi Dutt i Sanjay Dutt.
Wczesne życie i kariera.
Jaddanbai Hussain urodziła się około 1892 roku jako dziecko Miajaan i Daleepabai, jednej z chilbila, najbardziej znanych kurtyzan Meja Allahabad. Jej matka Daleepabai była znana jako Dilipa Devi i była częścią szanowanej hinduskiej rodziny bramińskiej, zanim została uprowadzona jako dziecko przez wędrowną grupę ludzi, którzy trenowali i zarządzali tawaifami. Została starannie wypielęgnowana i odniosła duże sukcesy w tym zawodzie, pracując jako piosenkarka i tancerka. Jej menadżerowie zaaranżowali następnie małżeństwo z zawodnikiem Sarangi zatrudnionym przez trupę, którego jej matka znała tylko jako Miyan'a Jaan. Później spekuluje się, że Daleepabai rozpoczęła związek z żonatym prawnikiem za zgodą męża, który mieszkał w tej samej Haweli co ona. Miyan Jaan zmarł, gdy Jaddanbai miała pięć lat. Jaddanbai przeprowadziła się do miasta i została piosenkarką, jednakże miała trudności z powodu braku formalnego wykształcenia. Później skontaktowała się z Shrimantem Ganpat Rao (Bhaiya Saheb Scindia) z Kalkuty i została jego uczennicą. Shrimant Ganpat Rao zmarł w 1920 roku, gdy była jeszcze studentką, więc ukończyła szkolenie pod okiem Ustad'a Moinuddin Khan'a. Później trenowała również z Ustad Chaddu Khan Saheb i Ustad Laab Khan Saheb. Jej muzyka stała się popularna dzięki czemu została jeszcze bardziej znaną kurtyzaną niż jej matka. Zaczęła nagrywać ghazale z Columbia Gramophone Company. Uczestniczyła w sesjach muzycznych i została zaproszona przez władców wielu książęcych stanów, takich jak Rampur, Bikaner, Gwalior, Jammu i Kashmir, Indore i Jodhpur, aby wykonywać . Śpiewała również piosenki i ghazle w różnych stacjach radiowych w całym kraju. Karierę aktorską rozpoczęła gdy zgłosiła się do niej Play Art Photo Tone Company z Lahore i dostała angaż filmie Raja Gopichand z 1933 roku. Wcieliła się w rolę matki tytułowego bohatera. Później pracowała dla wytwórni filmowej z siedzibą w Karaczi - Insaan ya Shaitan. Pracowała przy dwóch kolejnych filmach, Prem Pariksha i Seva Sadan, zanim założyła własną wytwórnię - Sangeet Films. Firma wyprodukowała Talashe Haq w 1935 roku, w której grała i komponowała muzykę. W filmie tym po raz pierwszy wystąpiła również jej znana później córka Nargis. W 1936 roku zagrała, wyreżyserowała i napisała muzykę do dramatu Madam Fashion.
Życie prywatne.
Jej pierwsze małżeństwo zostało zawarte z bogatym hinduskim biznesmenem z Gudżarati, Narottamdasem („Bachhubhai” lub „Bachi Babu”) Khatri. Khatri przeszedł na islam po ślubie i razem mieli syna, Akhtara Hussaina. Jej drugie małżeństwo zawarte zostało z mistrzem Fisharmonii Ustaad Irshad Meer Khanem, częstym współpracownikiem, z którym miała drugiego syna, aktora Anwara Hussaina. Jej trzecim małżonkiem był Mohanchand Uttamchand („Mohan Babu”) Tyagi, bogaty pendżabski Bramin mohyalski oraz hinduski spadkobierca, który przeszedł na islam i przyjął imię Abdul Rashid. Aktorka filmowa Nargis (z domu Fatima Rashid) była ich córką. Abdul Rashid spędzał większość swoich dni bezczynnie, a Jaddanbai była główną żywicielką rodziny. Pomimo tego, że była nominalną muzułmanką, a jej mąż formalnie przeszedł na islam, Jaddanbai i jej rodzina praktykowali aspekty hinduizmu, wahając się między tożsamością hinduistyczną a muzułmańską. Jaddanbai była czasami znana również pod pseudonimem „Jayadevi Tyagi”, hinduskim imieniem, używanym przez nią nawet w niektórych oficjalnych dokumentach. Jest teściową Sunila Dutta i babcią Priyi i Sanjay Dutt.

</doc>
<doc id="5043422" url="https://pl.wikipedia.org/wiki?curid=5043422" title="Conotrachelus carinicollis">
Conotrachelus carinicollis

Conotrachelus carinicollis – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii i Paragwaju.
Budowa ciała.
Tylna część pokryw ostro zwężona, zaś na ich powierzchni występują podłużne garbki. Przedplecze silnie bruzdkowane.
Ubarwienie ciała ciemnobrązowe z dwiema jasnobrązowymi pręgami w tylnej części pokryw.

</doc>
<doc id="5043426" url="https://pl.wikipedia.org/wiki?curid=5043426" title="Kościół Najświętszej Maryi Panny Matki Kościoła w Świdniku">
Kościół Najświętszej Maryi Panny Matki Kościoła w Świdniku

Kościół Najświętszej Maryi Panny Matki Kościoła w Świdniku – rzymskokatolicki kościół parafialny należący do dekanatu Świdnik archidiecezji lubelskiej. Jest najstarszą świątynią w mieście.
Pismo wyrażające zgodę na budowę kościoła w Świdniku zostało wydane w 1975 roku przez wojewodę lubelskiego Mieczysława Stępnia. Realizacja idei świątyni została rozpoczęta od wyboru i zatwierdzenia jej lokalizacji. Ostateczny wybór został dokonany w styczniu 1976 roku, kiedy parafia w Kazimierzówce zwróciła się do naczelnika miasta Świdnika z prośbą o wykupienie gruntów od ich dotychczasowych właścicieli. Uroczyste poświęcenie krzyża na placu budowy świątyni i domu parafialnego miało miejsce w dniu 26 czerwca 1977 roku. Poświęcenia krzyża dokonał i odprawił mszę świętą ks. biskup ordynariusz Bolesław Pylak. W połowie 1977 roku poprzedzając formalne zatwierdzenie planów budowy zostały rozpoczęte prace ziemne pod fundamenty przyszłej świątyni. W końcu Wydział Gospodarki Terenowej i Ochrony Środowiska Urzędu Wojewódzkiego w Lublinie w oparciu o opracowaną dokumentację techniczną wydał w dniu 30 września 1977 roku pozwolenie na budowę świątyni. Uroczyste poświęcenie i wmurowanie kamienia węgielnego w podłoże budującej się świątyni odbyło się w dniu 17 września 1978 roku. Po doprowadzeniu energii elektrycznej na plac budowy w 1977 roku zostało wybudowane własne ujęcie wody. Po półtora roku prac został zakończony pierwszy etap budowy poświęceniem dolnej świątyni. Uroczystość odbyła się w czasie pasterki, 24 grudnia 1979 roku. Świątynię poświęcił ksiądz biskup Zygmunt Kamiński. Górna świątynia została poświęcona w pasterkę 1985 oku przez księdza biskupa ordynariusza Bolesława Pylaka.

</doc>
<doc id="5043438" url="https://pl.wikipedia.org/wiki?curid=5043438" title="Izumo Takeda">
Izumo Takeda



</doc>
<doc id="5043457" url="https://pl.wikipedia.org/wiki?curid=5043457" title="Linia kolejowa Uniecza – Złynka">
Linia kolejowa Uniecza – Złynka

Linia kolejowa Uniecza – Złynka – linia kolejowa w Rosji łącząca stację Uniecza ze stacją Złynka i z granicą państwową z Białorusią. Zarządzana jest przez Kolej Moskiewską (część Kolei Rosyjskich). Jest to fragment linii Briańsk - Homel.
Linia położona jest w obwodzie briańskim. Na całej długości jest niezelektryfikowana i jednotorowa.
Historia.
Linia Homel - Briańsk powstała w XIX w. jako część poleskich dróg żelaznych.

</doc>
<doc id="5043474" url="https://pl.wikipedia.org/wiki?curid=5043474" title="Stade du 18 Février">
Stade du 18 Février

Stade du 18 Février – wielofunkcyjny stadion w Biskirze, w Algierii. Obiekt może pomieścić 35 000 widzów. Swoje spotkania rozgrywają na nim piłkarze klubu US Biskra.

</doc>
<doc id="5043477" url="https://pl.wikipedia.org/wiki?curid=5043477" title="Jaskinia Wietrzna Dziura">
Jaskinia Wietrzna Dziura

Jaskinia Wietrzna Dziura (lub Smocza Jama) – jaskinia położona jest w zachodniej części Beskidu Małego, w obrębie Parku Krajobrazowego Beskidu Małego, w Wilkowicach. Grota leży w grzbietowej partii Magurki około 0,8 km na wschód od schroniska PTTK, kilkadziesiąt metrów na południe od szlaku turystycznego. Nieopodal przebiega granica z gminą Łodygowice.
Od marca 1993 roku grota jest pomnikiem przyrody nieożywionej.
We wnętrzu jaskini zaobserwowano wiele gatunków mchów. Ze zwierząt występują tu liczne pajęczaki, szczerbówka ksieni i nocek duży.
Historia.
Po raz pierwszy wymieniona została w „Dziejopisie żywieckim” A. Komonieckiego powstałym w 1704 r., a tak opisał ją kronikarz: "„Niedaleko od Skrzecznie jest góra w Łodygowskim Państwie nazwana Magórka, a tam ma bydź dziura jedna, w którą gdyby kaczora wpuścił, w Jaworzu, za Bielskiem mila, wypłynąłby wodą”". Oprócz tego opisywana była w przewodnikach turystycznych K. Sosnowskiego w I połowie XX w. i w „Ilustrowanym przewodniku po Galicji” M. Orłowicza (1919).
Budowa.
Jaskinia posiada podłużny kształt, jest wąskim, 20-metrowym korytarzem, pomiędzy skałami, który lekko obniża się od wejścia w dół. Strop korytarza jest płaski, a jego dno tworzy rumowisko głazów. Od głównego, obszernego korytarza, w jego części środkowej i końcowej odchodzą ciasne, kilkumetrowe korytarzyki. Jaskinia powstała w wyniku rozszerzania się szczelin ciosowych w strefie grzbietowej masywu Magurki i jest charakterystycznym przykładem jaskini pseudokrasowej typu szczelinowego.

</doc>
<doc id="5043487" url="https://pl.wikipedia.org/wiki?curid=5043487" title="Dostęp Czech do morza po I wojnie światowej">
Dostęp Czech do morza po I wojnie światowej

Dostęp Czech do morza po I wojnie światowej – kwestia dostępu Czechosłowacji (a później Czech) do morza po I wojnie światowej.
Historia.
Czechosłowacja.
Traktat wersalski zapewnił Czechosłowacji dostęp do morza w portach w Hamburgu i w Szczecinie; artykuł 363 traktatu wersalskiego zapewniający dostęp do morza Czechosłowacji brzmiał:
Czechosłowacja skorzystała z przyznanego mu prawa, ustanawiając w Hamburgu m.in. placówkę w Moldauhafen; w 1937 roku drogą rzeczną z Czechosłowacji do hamburskiego portu dotarło 2010 statków z około 1,5 mln ton ładunków. Po kilku próbach Czechosłowacja zrezygnowała z wyegzekwowania prawa korzystania z portu w Szczecinie. Po II wojnie światowej zawarto umowę pomiędzy Polską a Czechosłowacją, na mocy której w porcie w Szczecinie utworzono wolną strefę czechosłowacką oraz przyznano Czechosłowacji do własnej eksploatacji nabrzeże z przyległym terenem o wymiarze 300m x 100m; jednak z powodu nierentowności Czechosłowacja w wyniku układu komunikacyjnego zawartego w styczniu 1956 roku zrezygnowała z utrzymania przyznanych jej terenów. W tamtym czasie powstała także organizacja "Czechosłowacka Żegluga na Odrze", z siedzibą we Wrocławiu i oddziałem w Szczecinie. W latach 1959-1992 istniała "Czechosłowacka Żegluga Morska" (czes. "Československá Námořní Plavba"), która posiadała 44 statki; jej kadry kształciły się w Szczecinie. 
Republika Czeska.
Republika Czeska jako prawny spadkobierca Czechosłowacji ma prawo do korzystania z portu w Hamburgu, jednak wraz z wygaśnięciem traktatu wersalskiego dzierżawa ma teraz charakter prywatnej umowy między miastem Hamburg a Republiką Czeską (umowa wygasa w 2028 roku). 

</doc>
<doc id="5043490" url="https://pl.wikipedia.org/wiki?curid=5043490" title="Stade 20 Août 1955 (Sukajkida)">
Stade 20 Août 1955 (Sukajkida)

Stade 20 Août 1955 – wielofunkcyjny stadion w Sukajkidzie, w Algierii. Został otwarty w 1930 roku. Może pomieścić 25 000 widzów. Swoje spotkania rozgrywają na nim piłkarze klubu JSM Skikda.

</doc>
<doc id="5043495" url="https://pl.wikipedia.org/wiki?curid=5043495" title="Lista odcinków serialu Kowalscy kontra Kowalscy">
Lista odcinków serialu Kowalscy kontra Kowalscy

W tym artykule znajduje się lista odcinków serialu "Kowalscy kontra Kowalscy".

</doc>
<doc id="5043508" url="https://pl.wikipedia.org/wiki?curid=5043508" title="Koncy">
Koncy

Koncy (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż, nad Żywarezką i przy linii kolejowej Osipowicze – Mohylew.

</doc>
<doc id="5043515" url="https://pl.wikipedia.org/wiki?curid=5043515" title="Kuty (obwód mohylewski)">
Kuty (obwód mohylewski)

Kuty (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.
Do 1917 położone były w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5043516" url="https://pl.wikipedia.org/wiki?curid=5043516" title="Lasy wodochronne">
Lasy wodochronne



</doc>
<doc id="5043517" url="https://pl.wikipedia.org/wiki?curid=5043517" title="Las wodochronny">
Las wodochronny



</doc>
<doc id="5043518" url="https://pl.wikipedia.org/wiki?curid=5043518" title="Las glebochronny">
Las glebochronny



</doc>
<doc id="5043519" url="https://pl.wikipedia.org/wiki?curid=5043519" title="Lasy glebochronne">
Lasy glebochronne



</doc>
<doc id="5043524" url="https://pl.wikipedia.org/wiki?curid=5043524" title="Lucjan Landau">
Lucjan Landau

Lucjan Landau (ur. 1912 w Warszawie, zm. 2001) – polski inżynier mieszkający w Wielkiej Brytanii, twórca współczesnej technologii produkcji prezerwatyw, a także medium i detektyw-jasnowidz.
Życiorys.
Studia w dziedzinie przetwórstwa gumy odbył na Politechnice Północnej w Londynie. Wybór kierunku był podyktowany oczekiwaniami rodziny, która posiadała małe przedsiębiorstwo zajmujące się gumą, perfumami, kosmetykami oraz mydłem, i która oczekiwała, że po uzyskaniu dyplomu Landau wróci do Polski, by przejąć rodzinną firmę. Landau szybko jednak zdecydował się pozostać w Londynie, ale nie porzucił studiów. W wolnych chwilach odbywał wędrówki po okolicy, w szczególności Upper Street i Chapel Market, ale też Islington, Hackney i Camden, City i West End. Podczas wędrówek oglądał wystawy sklepowe, a w szczególności wyroby z gumy.
Korzystając z uczelnianego laboratorium, Landau opracował nowy proces produkcji gumowych gąbek toaletowych. Ponieważ na podstawie wizy studenckiej nie mógł legalnie podjąć pracy, zdecydował się założyć przedsiębiorstwo i zatrudnił pracowników. Szybko uzyskał zezwolenie na pobyt, które miało być ważne do czasu póki jego firma będzie funkcjonować. Nie porzucił jednak eksperymentów i pracując z próbką lateksu i szklanymi rurkami, zdecydował się na produkcję lateksowych prezerwatyw. Pomysł ten był obiecujący biznesowo również z tego względu, że nie było wówczas żadnego brytyjskiego producenta, a wszystkie wyroby dostępne na miejscowym rynku były importowane z Niemiec i USA.
Szukając zbytu wśród miejscowych aptekarzy został przez jednego z nich skierowany do Lionela Alfreda Jacksona, który dostarczał aptekom i drogeriom produkty sprowadzane przez jego firmę London Rubber. Jackson pożyczył Landauowi 600 funtów na założenie British Latex Products, które od tego czasu dostarczało prezerwatywy dla London Rubber pod marką Durex, którą Jackson w 1929 opatentował jako swój znak towarowy. Jackson objął 60% udziałów w British Latex Products, ale Landau miał pełną swobodę zaprojektowania i organizacji linii produkcyjnej. Ręczna produkcja prezerwatyw rozpoczęła się w 1932. W 1934 Jackson, wedle autobiografii Landaua chorujący na raka kręgosłupa, zmarł, a firmę odziedziczyli jego brat oraz dwie siostry, z którymi Landau miał trudne kontakty ze względu na obustronną niechęć. Z tego powodu ograniczył kontakty z kierownictwem London Rubber i skupiał się na pracach nad technicznymi aspektami funkcjonowania produkcji.
Landau nadzorował również pod koniec lat 30. przenosiny firmy do nowo wybudowanej fabryki w Chingford. W okresie II wojny światowej priorytetowym odbiorcą produkcji były brytyjskie siły zbrojne, jednak Landau dbał o zapewnienie jakości wyrobu wobec niejednorodności i zmiennej jakości surowca dostarczanego do zakładu (z powodu wojennych niedostatków), zautomatyzował część procesu produkcji i zmaksymalizował wydajność. Po wojnie został dyrektorem London Rubber i kontynuował proces automatyzacji, dzięki czemu produkcja wzrosła z 2 mln szt. rocznie na początku lat 30. do 2 mln szt. tygodniowo w początkach lat 1950. Po wojnie konflikt Landaua z właścicielami firmy zaostrzyła rzekoma sprzedaż prezerwatyw na czarnym rynku w czasie wojny, czego pokłosiem była powojenna kontrola skarbowa, po której właścicieli ukarano grzywną, a Landaua oczyszczono z zarzutów.
Landau odszedł z London Rubber w 1953, gdy właściciele zignorowali 21. rocznicę jego pracy i nie wręczyli mu tradycyjnego zegarka oraz nie złożyli gratulacji. Po jego odejściu firma usunęła go ze swojej historii i wszelkie zasługi dla rozwoju przedsiębiorstwa przypisano Lionelowi Jacksonowi. Po odejściu zajął się spirytyzmem i innymi paranormalnymi zjawiskami, m.in. mediumizmem, a także należał do London Spiritualist Alliance i Society for Psychical Reasearch.
W 1967 przeprowadził się na wyspę Man. Zmarł w 2001 r.

</doc>
<doc id="5043527" url="https://pl.wikipedia.org/wiki?curid=5043527" title="Jakub Fischer">
Jakub Fischer

Jakub Fischer (ur. przed 1835 r. Cesarstwo Austrii, zm. ?) – czeski pracownik austriackiej służby pogranicznej, współzałożyciel Związku Mężów.
Absolwent uniwersytetu w Pradze. Fischer początkowo pracował w Czechach, gdzie prowadził agitację na rzecz słowiańskiej rewolucji. Później pracował w służbie pogranicznej jako komendant posterunku granicznego pod Baranowem Sandomierskim. Wiosną 1835 roku wspólnie z Vaclawem Bergerem i Vaclawem Štechem założył organizację spiskową Związek Mężów, której celem było wywołanie rewolucji i w przyszłości zjednoczenie wszystkich Słowian oraz utworzenie państwa słowiańskiego. Jesienią 1835 roku po dekonspiracji Związku Mężów został skazany na wyrok długoletniego więzienia; wyrok odsiadywał w Kufsteinie.

</doc>
<doc id="5043537" url="https://pl.wikipedia.org/wiki?curid=5043537" title="Stade Municipal de Magra">
Stade Municipal de Magra

Stade Municipal de Magra – stadion piłkarski w Makrze, w Algierii. Obiekt może pomieścić 5000 widzów. Swoje spotkania rozgrywają na nim piłkarze klubu NC Magra.

</doc>
<doc id="5043543" url="https://pl.wikipedia.org/wiki?curid=5043543" title="Pharaoh's Tomb">
Pharaoh's Tomb



</doc>
<doc id="5043546" url="https://pl.wikipedia.org/wiki?curid=5043546" title="Krzysztof Mejer">
Krzysztof Mejer

Krzysztof Rafał Mejer (ur. 27 sierpnia 1969 w Sulęczynie) – polski samorządowiec, dziennikarz, rzecznik prasowy, specjalista ds. public relations, w latach 2015–2022 zastępca prezydenta miasta Ruda Śląska.
Życiorys.
Jest absolwentem Liceum Ogólnokształcącego im. Hieronima Derdowskiego w Kartuzach, a także historii na Uniwersytecie Opolskim. Karierę zawodową rozpoczął jako dziennikarz radiowy i główny reporter newsowy Radia Flash. Od 2001 roku był rzecznikiem prasowym dwóch wojewodów śląskich Lechosława Jarzębskiego z SLD i Tomasza Pietrzykowskiego z PiS. Sprawując to stanowisko został uznany za najlepszego rzecznika prasowego w województwie śląskim, a także wyróżniony przez Dziennik Zachodni statuetką miodu (nagroda za najlepsze kontakty z mediami). Prowadził działania informacyjne dotyczące katastrofy budowlanej na terenie Międzynarodowych Targów Katowickich w 2006 roku.
Po zakończeniu pracy w urzędzie wojewódzkim przez cztery lata (2006–2010) był producentem programu UWAGA! TVN. Kierowani przez niego reporterzy otrzymali m.in. nagrodę Grand Press w kategorii „news” za reportaż „Szwedzkie mięso” w 2009 roku. W latach 2011–2013 pełnił obowiązki rzecznika prasowego Górnośląskiego Związku Metropolitalnego w Katowicach, a od roku 2011 doradzał prezydent Rudy Śląskiej Grażynie Dziedzic. 1 czerwca 2015 został wiceprezydentem Rudy Śląskiej (jako bezpartyjny). Jego mandat wygasł z mocy prawa w czerwcu 2022 po śmierci prezydent Grażyny Dziedzic. Ogłosił start w przedterminowych wyborach prezydenta Rudy Śląskiej ze swojego komitetu jako kandydat bezpartyjny. W pierwszej turze uzyskał 26,85% głosów, zajmując drugie miejsce i awansując do II tury wyborów, w której zmierzył się z Michałem Pierończykiem. W ponownym głosowaniu przegrał, uzyskując ok. 27% głosów.
Należy do Ruchu Samorządowego TAK! Dla Polski. Wchodzi w skład rady regionalnej tego stowarzyszenia w woj. śląskim. Został członkiem zarządu stowarzyszenia „Media dla Integracji Europejskiej”.
Życie prywatne.
Trenuje bieganie, jest maratończykiem i ultramaratończykiem. Członek KRS TKKF Jastrząb Ruda Śląska.

</doc>
<doc id="5043555" url="https://pl.wikipedia.org/wiki?curid=5043555" title="Teri Steer">
Teri Steer

Teri Sue Steer, później Tunks, obecnie Cantwell (ur. 30 października 1975 w Crete) – amerykańska lekkoatletka, specjalistka pchnięcia kulą, medalistka halowych mistrzostw świata i igrzysk panamerykańskich, olimpijka.
Kariera sportowa.
Odpadła w kwalifikacjach pchnięcia kulą na mistrzostwach świata juniorów w 1994 w Lizbonie.
Zdobyła brązowy medal na halowych mistrzostwach świata w 1999 w Maebashi, za Swietłaną Kriwielową z Rosji i Krystyną Zabawską z Polski. Pierwotnie została sklasyfikowana na 5. miejscu, ale Wita Pawłysz i Irina Korżanienko, które zajęły dwa pierwsze miejsca, zostały pozbawione medali z powodu dopingu. Wywalczyła brązowy medal na igrzyskach panamerykańskich w 1999 w Winnipeg, przegrywając jedynie ze swą koleżanką z reprezentacji Stanów Zjednoczonych Connie Price-Smith i Kubanką Yumileidi Cumbą. Zajęła 9. miejsce na mistrzostwach świata w 1999 w Sewilli. Odpadła w kwalifikacjach na igrzyskach olimpijskich w 2000 w Sydney.
Teri Steer była mistrzynią Stanów Zjednoczonych w pchnięciu kulą na otwartym stadionie w 2002, a w hali w 1999 i 2002.
Rekordy życiowe.
Rekordy życiowe Teri Steer:
Rodzina.
Jej pierwszym mężem był kanadyjski lekkoatleta Jason Tunks, a obecnym jest kulomiot Christian Cantwell.

</doc>
<doc id="5043559" url="https://pl.wikipedia.org/wiki?curid=5043559" title="Johann Peter Pixis">
Johann Peter Pixis

Johann Peter Pixis (ur. 10 lutego 1788 w Mannheimie, zm. 22 grudnia 1874 w Baden-Baden) – niemiecki kompozytor, pianista i pedagog.
Życiorys.
Pochodził z rodziny muzycznej, kompozytorami byli też jego ojciec i brat Friedrich Wilhelm. Muzyki początkowo uczył się w domu u ojca, oprócz fortepianu uczył się też gry na skrzypcach i wiolonczeli. W 1796 roku towarzyszył bratu w podróży koncertowej po Niemczech, Polsce, Rosji i Danii. Następnie kontynuował studia w Mannheimie. Od 1808 roku był uczniem Johanna Georga Albrechtsbergera w Wiedniu, gdzie poznał Beethovena, Schuberta i Meyerbeera. W 1823 roku wyjechał do Paryża, gdzie działał jako pedagog, a także koncertował. W 1828 roku towarzyszył jako akompaniator Henrietcie Sontag w podróży koncertowej do Anglii. W 1831 roku poznał w Wiedniu Fryderyka Chopina, który później zadedykował mu swoją "Fantazję A-dur" op. 13. Od 1840 roku mieszkał w Baden-Baden, gdzie uczył gry na fortepianie.
Należał do przedstawicieli stylu brillant. Napisał 4 opery ("Almazinde" wyst. Wiedeń 1820, "Der Zauberspruch" wyst. Wiedeń 1822, "Bibiana" wyst. Akwizgran 1829 i "Die Sprache des Herzens" wyst. Berlin 1836), ponadto symfonię, uwerturę, koncert fortepianowy, kwartet fortepianowy, kwintet fortepianowy, 2 kwartety smyczkowe, 7 triów fortepianowych, liczne utwory na fortepian solo. Wspólnie z Lisztem, Thalbergiem, Herzem, Czernym i Chopinem napisał wariacje na temat marsza z opery Vincenzo Belliniego "Purytanie".

</doc>
<doc id="5043577" url="https://pl.wikipedia.org/wiki?curid=5043577" title="Adam Rozwadowski">
Adam Rozwadowski

Adam Jordan Rozwadowski herbu Trąby (ur. 6 lipca 1876 w Dołpotowie, zm. 23 stycznia 1957) – pułkownik kawalerii Wojska Polskiego.
Życiorys.
Urodził się 9 lipca 1876 w Dołpotowie, rodzinnym majątku. Wywodził się z rodu Rozwadowskich herbu Trąby, był prawnukiem Kazimierza Rozwadowskiego (pułkownik wojsk polskich), wnukiem Wiktora Rozwadowskiego (1812-1858, oficer powstania listopadowego odznaczony Virtuti Militari) i Jakuba Wiktora oraz synem Franciszka Rozwadowskiego (1848-1916, ziemianin, poseł) i Marii Scholastyki z domu Wiktor herbu Brochwicz (zm. 1848), bratankiem Tomisława (1841-1920). Jego rodzeństwem byli Tomisław (1877-1897), Władysław (1879-1935), Jerzy (1881-1966), Zofia (1886-1953). Około 1911 otrzymał godność c. k. podkomorzego.
W kawalerii C. K. Armii został mianowany podporucznikiem z dniem 1 września 1897, potem awansowany na porucznika z dniem 1 listopada 1901. Był oficerem 13 Galicyjskiego pułku ułanów w Złoczowie (od początku jego służby tam oficerami byli jego kuzyni por./rtm. Samuel Jordan-Rozwadowski, a od około 1902 także rtm. Wiktor Jordan-Rozwadowski). W jednostce od około 1909 był komendantem plutonu pionierów (wcześniej tę punkcję pełnili jego ww. kuzyni Samuel i Wiktor), a od około 1910 do około 1913 adiutantem pułku. W tym okresie został awansowany na rotmistrza z dniem 1 maja 1911. Pozostawał oficerem 13 pułku w czasie pokoju do 1914. Podczas I wojny światowej walczył pozostając żołnierzem pułku piechoty nr 13 do 1918. Został awansowany na majora kawalerii z dniem 1 maja 1917
Po odzyskaniu niepodległości przez Polskę został przyjęty do Wojska Polskiego. Został awansowany na stopień podpułkownika kawalerii ze starszeństwem z dniem z 1 czerwca 1919. W 1921 był dowódcą 8 pułku ułanów w Rakowicach pod Krakowem. Jako oficer nadetatowy w 1923 w randze adiutanta sztabowego pełnił funkcję zastępcy szefa sztabu Dowództwa Okręgu Korpusu Nr V w tym samym mieście. Następnie został awansowany na pułkownika kawalerii ze starszeństwem z dniem 15 sierpnia 1924. Od 20 listopada 1924 sprawował stanowisko dowódcy 5 pułku Strzelców Konnych w Tarnowie, z którego 4 lutego 1927 został przeniesiony w stan spoczynku z dniem 30 kwietnia 1927. Na emeryturze pozostał w Krakowie. W 1934 jako pułkownik kawalerii w stanie spoczynku był przydzielony do Oficerskiej Kadry Okręgowej nr V jako "oficer przewidziany do użycia w czasie wojny" i pozostawał wówczas w ewidencji Powiatowej Komendy Uzupełnień Kraków Miasto.
22 września 1907 w Miejscu Piastowym poślubił Annę Trzecieską herbu Strzemię (1888-1926, córka Jana Trzecieskiego). Miał córkę Urszulę (1909-2001, żona Tadeusza Antoniego Mikułowskiego-Pomorskiego) i syna Jana (1910-1990). Opracował życiorys i wspomnienie „Zapomniany” w publikacji "Generał Rozwadowski", poświęconej swojemu kuzynowi gen. Tadeuszowi Rozwadowskiemu.
Zmarł 23 stycznia 1957. Został pochowany w grobowcu Łętowskich na Cmentarzu Rakowickim w Krakowie.
Odznaczenia.
austro-węgierskie

</doc>
<doc id="5043581" url="https://pl.wikipedia.org/wiki?curid=5043581" title="Władysław Byszewski">
Władysław Byszewski

Władysław Byszewski (ur. 20 listopada 1922 w majątku Słupia w woj. świętokrzyskim, zm. 15 kwietnia 2019 w Warszawie) – polski hodowca koni, trener, sędzia międzynarodowy zawodów jeździeckich i jeździec; mgr inż. rolnictwa i hodowli. Wielokrotny mistrz Polski w skokach przez przeszkody (1954, 1956, 1958, 1961). Największe sukcesy osiągnął na koniu Besson, koniu 25-lecia w sporcie wyczynowym.
Życiorys.
Urodził się 20 listopada 1922 w Słupi, w rodzinie Ludwika Byszewskiego h. Jastrzębiec (1891–1972) i Zofii z Dreckich (1892–1976). Miał siostry-bliźniaczki Annę po mężu Ostrowska (1924–1998) i Zofię po mężu Morawska (1924–2005). Szkołę średnią ukończył na tajnych kompletach w rodzinnym domu. Studia na wydziale rolnym, rozpoczęte w konspiracji, ukończył na Uniwersytecie Jagiellońskim w Krakowie w 1947, otrzymując tytuł mgr. inż. rolnictwa i hodowli. W 1948 rozpoczął pracę w Stadninie Koni w Kozienicach, gdzie pracował do 1950. Został asystentem Ryszarda Zoppiego, zdobywając doświadczenie w pracy z końmi pełnej krwi angielskiej, poznając również specyfikę selekcji tych koni na torze wyścigowym. W lutym 1950 zostaje powołany na stanowisko kierownika Stadniny Koni Moszna.
W Mosznej postawił sport jeździecki na najwyższym poziomie i od pierwszych dni pracy każdego dnia prowadził treningi, ucząc młodych masztalerzy jazdy konnej. Norbert Wieja, Marian Gorzym, Gerard Geisler, Marek Małecki i Rudolf Mrugała reprezentowali Polskę, zdobywali medale Mistrzostw Polski, uczestniczyli w igrzyskach olimpijskich, Mistrzostwach Świata, Mistrzostwach Europy w WKKW (Marek Małecki), Mistrzostwach Europy (Norbert Wieja v-mistrz Europy Juniorów), Rudolf Mrugała (Mistrzostwa Europy, Finał Pucharu Świata). Był trenerem jeździeckiej kadry olimpijskiej na igrzyska olimpijskie w Monachium w 1972, gdzie startował Marek Małecki.
Wiele kadencji zasiadał w Zarządzie Polskiego Związku Jeździeckiego (PZJ), pełniąc przeważnie funkcję V-Prezesa ds. sportu. Był założycielem i prezesem "Ludowego Klubu Jeździeckiego w Mosznej" oraz zasiadał we władzach Okręgowego Związku Jeździeckiego w Opolu. Za działalność w PZJ Władysław Byszewski otrzymał tytuł Honorowego Członka PZJ. Był zapalonym myśliwym.
Przez wiele lat pełnił funkcję sędziego, specjalizując się w dyscyplinie WKKW, uzyskując najwyższe międzynarodowe uprawnienia – sędziego oficjalnego. Dzięki swojej osobowości, a przede wszystkim fachowości był zapraszany w charakterze sędziego na największe zawody międzynarodowe w WKKW rozgrywane w Europie i w USA. Przez kilka lat był członkiem Komisji WKKW, działającej w strukturach Międzynarodowej Federacji Jeździeckiej (FEI).
Od 28 czerwca 1960 był mężem Grażyny Krystyny z Chełmickich (1924–2004).
Zmarł 15 kwietnia 2019 w Warszawie. Pochowany na cmentarzu Wawrzyszewskim.

</doc>
<doc id="5043584" url="https://pl.wikipedia.org/wiki?curid=5043584" title="Ławiec">
Ławiec

Ławiec (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5043586" url="https://pl.wikipedia.org/wiki?curid=5043586" title="Lepetellicola brescianii">
Lepetellicola brescianii

Lepetellicola brescianii – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 2002 roku przez zespół zoologów Rony'ego Huysa, Pabla J. López-Gonzáleza, Elisę Roldán i Ángela A. Luque. 

</doc>
<doc id="5043591" url="https://pl.wikipedia.org/wiki?curid=5043591" title="Leptochitonicola attenuata">
Leptochitonicola attenuata

Leptochitonicola attenuata – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 2005 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5043592" url="https://pl.wikipedia.org/wiki?curid=5043592" title="Yoshi's New Island">
Yoshi's New Island



</doc>
<doc id="5043594" url="https://pl.wikipedia.org/wiki?curid=5043594" title="Yoshi's Story">
Yoshi's Story



</doc>
<doc id="5043597" url="https://pl.wikipedia.org/wiki?curid=5043597" title="Dudarawa (przystanek kolejowy)">
Dudarawa (przystanek kolejowy)

Dudarawa (, ) – przystanek kolejowy w pobliżu miejscowości Łaryszczawa i Dudarawa, w rejonie dobruskim, w obwodzie homelskim, na Białorusi. Położony jest na linii Briańsk - Homel.

</doc>
<doc id="5043598" url="https://pl.wikipedia.org/wiki?curid=5043598" title="Leptochitonicola hanleyellai">
Leptochitonicola hanleyellai

Leptochitonicola hanleyellai – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 2005 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5043601" url="https://pl.wikipedia.org/wiki?curid=5043601" title="Yoshi's Island DS">
Yoshi's Island DS



</doc>
<doc id="5043604" url="https://pl.wikipedia.org/wiki?curid=5043604" title="Leptochitonicola intermedia">
Leptochitonicola intermedia

Leptochitonicola intermedia – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 2005 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5043605" url="https://pl.wikipedia.org/wiki?curid=5043605" title="Lesotho na Mistrzostwach Świata w Lekkoatletyce 2019">
Lesotho na Mistrzostwach Świata w Lekkoatletyce 2019

Lesotho na Mistrzostwach Świata w Lekkoatletyce 2019 – reprezentacja Lesotho podczas mistrzostw świata w Doha liczyła tylko jedną zawodniczkę.

</doc>
<doc id="5043609" url="https://pl.wikipedia.org/wiki?curid=5043609" title="Leptochitonicola latus">
Leptochitonicola latus

Leptochitonicola latus – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 1991 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5043611" url="https://pl.wikipedia.org/wiki?curid=5043611" title="Mussar">
Mussar



</doc>
<doc id="5043612" url="https://pl.wikipedia.org/wiki?curid=5043612" title="Leptochitonicola sphaerica">
Leptochitonicola sphaerica

Leptochitonicola sphaerica – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 2005 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5043615" url="https://pl.wikipedia.org/wiki?curid=5043615" title="Musar">
Musar



</doc>
<doc id="5043616" url="https://pl.wikipedia.org/wiki?curid=5043616" title="Hogan's Alley">
Hogan's Alley



</doc>
<doc id="5043618" url="https://pl.wikipedia.org/wiki?curid=5043618" title="Leptochitonoides vitiasi">
Leptochitonoides vitiasi

Leptochitonoides vitiasi – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 2005 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5043619" url="https://pl.wikipedia.org/wiki?curid=5043619" title="Alan Wake's American Nightmare">
Alan Wake's American Nightmare



</doc>
<doc id="5043621" url="https://pl.wikipedia.org/wiki?curid=5043621" title="Asura's Wrath">
Asura's Wrath



</doc>
<doc id="5043624" url="https://pl.wikipedia.org/wiki?curid=5043624" title="Ayrton Senna's Super Monaco GP II">
Ayrton Senna's Super Monaco GP II



</doc>
<doc id="5043626" url="https://pl.wikipedia.org/wiki?curid=5043626" title="Can't Stop Games">
Can't Stop Games



</doc>
<doc id="5043628" url="https://pl.wikipedia.org/wiki?curid=5043628" title="Dante's Inferno">
Dante's Inferno



</doc>
<doc id="5043630" url="https://pl.wikipedia.org/wiki?curid=5043630" title="Dante’s Inferno">
Dante’s Inferno



</doc>
<doc id="5043632" url="https://pl.wikipedia.org/wiki?curid=5043632" title="Grit Hammer">
Grit Hammer

Grit Hammer z domu Haupt (ur. 4 czerwca 1966 w Saalfeld/Saale) – niemiecka lekkoatletka, specjalistka pchnięcia kulą, medalistka halowych mistrzostw świata i Europy. Odnosiła również sukcesy w podnoszeniu ciężarów.
Kariera lekkoatletyczna.
Startując w reprezentacji Niemieckiej Republiki Demokratycznej zdobyła brązowy medal w pchnięciu kulą (przegrywając jedynie z Claudią Losch z Republiki Federalnej Niemiec i Natalją Lisowską) na halowych mistrzostwach Europy w 1990 w Glasgow. Jako reprezentantka zjednoczonych Niemiec zajęła 7. miejsce w tej konkurencji na halowych mistrzostwach Europy w 1992 w Genui i 5. miejsce na halowych mistrzostwach Europy w 1994 w Paryżu.
Zdobyła brązowy medal w pchnięciu kulą na halowych mistrzostwach świata w 1995 w Barcelonie, przegrywając tylko ze swą koleżanką z reprezentacji Niemiec Kathrin Neimke i z Connie Price-Smith ze Stanów Zjednoczonych (pierwotna zwyciężczyni Łarisa Pieleszenko została pozbawiona medalu z powodu dopingu).
Grit Hammer była wicemistrzynią NRD w pchnięciu kulą na otwartym stadionie w 1987 i brązową medalistką w 1989 oraz halową wicemistrzynią w 1990 i brązową medalistką w 1988. Była również wicemistrzynią Niemiec na otwartym stadionie w 1994, a w hali była wicemistrzynią w 1992, 1994 i 1995 oraz brązową medalistką w 1991. 
Rekordy życiowe.
Rekordy życiowe Grit Hammer:
Kariera w podnoszeniu ciężarów.
Hammer zajęła 4. miejsce na mistrzostwach świata w 1994 w Stambule w kategorii ponad 83 kg, a także 4. miejsce w tej samej kategorii wagowej na mistrzostwach Europy w 1994 w Rzymie. Była mistrzynią Niemiec w kategorii ponad 83 kg w 1993 i wicemistrzynią w 1994.

</doc>
<doc id="5043634" url="https://pl.wikipedia.org/wiki?curid=5043634" title="Gwinea Bissau na Mistrzostwach Świata w Lekkoatletyce 2019">
Gwinea Bissau na Mistrzostwach Świata w Lekkoatletyce 2019

Gwinea Bissau na Mistrzostwach Świata w Lekkoatletyce 2019 – reprezentacja Gwinei Bissau podczas mistrzostw świata w Doha liczyła tylko jednego zawodnika.

</doc>
<doc id="5043639" url="https://pl.wikipedia.org/wiki?curid=5043639" title="Dante’s Inferno (film)">
Dante’s Inferno (film)



</doc>
<doc id="5043641" url="https://pl.wikipedia.org/wiki?curid=5043641" title="Nucellicola holmanae">
Nucellicola holmanae

Nucellicola holmanae – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 1996 roku przez zespół brytyjskich zoologów: E.J. Lamb, G.A. Boxshall, P.J. Mill i J. Grahame.

</doc>
<doc id="5043645" url="https://pl.wikipedia.org/wiki?curid=5043645" title="Ruch musar">
Ruch musar



</doc>
<doc id="5043648" url="https://pl.wikipedia.org/wiki?curid=5043648" title="Ruch mussar">
Ruch mussar



</doc>
<doc id="5043650" url="https://pl.wikipedia.org/wiki?curid=5043650" title="Obir-Tropfsteinhöhlen">
Obir-Tropfsteinhöhlen

Obir-Tropfsteinhöhlen – jaskinia krasowa w Austrii.
W Obir-Tropfsteinhöhlen występuje system krasowych komór oraz korytarzy nie mających naturalnego połączenia z powierzchnią. W jaskini występuje niezwykle bogata, różnorodna i różnokolorowa szata naciekowa. 

</doc>
<doc id="5043652" url="https://pl.wikipedia.org/wiki?curid=5043652" title="Baojun">
Baojun

Baojun – chiński producent samochodów osobowych, minivanów i SUV-ów z siedzibą w Liuzhou działający od 2010 roku. Należy do chińsko-amerykańskiego joint-venture SAIC-GM-Wuling.
Historia.
Po sukcesie, jaki odniósł Wuling Motors, chińsko-amerykańskie joint-venture SAIC-GM-Wuling zdecydowało się utworzyć drugą markę samochodów skierowaną do chińskich nabywców, ogłaszając powstanie Baojuna w listopadzie 2010 roku. Za cel obrano oferowanie przystępnych cenowo samochodów konkurujących z chińskimi producentami tanich pojazdów, jak Chery czy Geely. 
Pierwszym samochodem marki Baojun, który trafił do sprzedaży, był kompaktowy sedan 630. Producent zaakcentował podczas premiery kwestię relatywnie niskiej ceny, która w 2010 roku wyniosła równowartość 7 tysięcy dolarów amerykańskich. Podczas prac konstrukcyjnych nad Baojunem 630 udział brali głównie konstruktorzy amerykańskiego General Motors.
Rozbudowa oferty marki Baojun rozpoczęła się w połowie 2012 roku, kiedy to do jej gamy włączony został Chevrolet Spark, przyjmując nazwę Baojun Lechi. Kolejne plany inwestycyjne w sprawie rozbudowy portfolio Baojuna przedstawione zostały w kwietniu 2014 roku, z ciągu kolejnych 12 miesięcy przedstawiając dwa nowe modele, których koncepcja w kolejnych latach zdominowała gamę chińskiej marki - minivana 730 oraz SUV-a 560.
W kwietniu 2016 roku Baojun rozpoczął po raz pierwszy eksport swojego modelu - kompaktowy sedan 630 trafił do sprzedaży w Egipcie i Algierii pod marką Chevrolet jako druga generacja modelu Optra.
W 2018 roku Baojun poszerzył swoją ofertę o kolejne dwa przełomowe modele - pierwszy samochód elektryczny w postaci mikrosamochodu E100, a także dużego SUV-a 530, który jako pierwszy pojaz w historii chińskiej marki trafił do sprzedaży na globalnych rynkach eksportowych pod marką Chevrolet. Rok później jego produkcję uruchomiono także w pierwszych fabrykach spoza Chin - w Indiach pod marką MG jako MG Hector oraz Indonezji jako Wuling Almaz.
"New Baojun".
W styczniu 2019 roku Baojun ogłosił nową taktykę modelową "New Baojun", zakładając nadanie swoim pojazdom bardziej awangardowej stylizacji i uzupełnienie oferty o wyżej pozycjonowane pojazdy z bogatszym wyposażeniem. Przy okazji, producent zmienił także swoje logo zastępując dotychczasową tarczę z podobizną konia bardziej minimalistycznym profilem konia w kształcie rombu.
Od czasu wdrożenia nowej taktyki, modele Baojuna stosują nowy porządek nazewniczy - samochodom osobowym przydzielono przedrostek "RC", SUV-om i crossoverom "RS", a minivanom - "RM".
Wiosną 2021 roku Baojun wprowadził po raz pierwszy nazewnictwo oparte na nazwach własnych. W kwietniu 2021 roku przemianowano model RC-5W na Baojun Valli, z kolei elektrycznego hatchbacka E300/E300 Plus przemianowano na Baojun KiWi EV.
Popularność.
Marka Baojun odniosła duży sukces na rodzimym rynku chińskim, stając się jednym z najpopularniejszych producentów samochodów w tym kraju i notując dynamiczne wzrosty w ujęciu rocznym. W czasie, gdy w 2012 roku roczna sprzedaż wyniosła 30 tysięcy sztuk, tak 5 lat później przekroczyła ona próg 1 miliona egzemplarzy. Wyniku tego nie udało się jednak utrzymać w kolejnych latach, notując spadki o średnio -200 tysięcy egzemplarzy rocznie.

</doc>
<doc id="5043653" url="https://pl.wikipedia.org/wiki?curid=5043653" title="Tesonesma reniformis">
Tesonesma reniformis

Tesonesma reniformis – gatunek widłonogów z rodziny Chitonophilidae. Nazwa naukowa tego gatunku skorupiaków została opublikowana w 2005 roku przez rosyjskich zoologów G.W. Awdiejewa i B.I. Sirenkę.

</doc>
<doc id="5043655" url="https://pl.wikipedia.org/wiki?curid=5043655" title="Dog's Life">
Dog's Life



</doc>
<doc id="5043659" url="https://pl.wikipedia.org/wiki?curid=5043659" title="Swingin' Ape Studios">
Swingin' Ape Studios



</doc>
<doc id="5043663" url="https://pl.wikipedia.org/wiki?curid=5043663" title="The King of Fighters '94">
The King of Fighters '94



</doc>
<doc id="5043669" url="https://pl.wikipedia.org/wiki?curid=5043669" title="Adam Panasiewicz">
Adam Panasiewicz

Adam Maria Panasiewicz (ur. 1963 w Krakowie) – polski grafik, profesor Uniwersytetu Pedagogicznego im. Komisji Edukacji Narodowej w Krakowie.
Życiorys.
Adam Panasiewicz w 1991 ukończył Pracownię Litografii Romana Żygulskiego na Wydziale Grafiki Akademii Sztuk Pięknych w Krakowie. W 2014 habilitował się na Uniwersytecie Pedagogicznym w Krakowie w dyscyplinie sztuk pięknych. W 2021 otrzymał tytuł profesora sztuki.
W 1994 rozpoczął pracę w Wyższej Szkole Pedagogicznej w Krakowie (obecnie Uniwersytet Pedagogiczny), gdzie pracuje jako profesor na Wydziale Sztuki.
Zajmuje się grafiką cyfrową, rysunkiem i cyfrowym wideo. Uczestniczył w szeregu wystaw krajowych i zagranicznych, np. II i IV Triennale Grafiki Polskiej w Katowicach (1994, 1997), w Międzynarodowym Triennale Grafiki w Krakowie (1997), II Międzynarodowym Biennale Grafiki Cyfrowej – Gdynia 2010.
Jego żoną jest Alicja Panasiewicz, także profesorka Uniwersytetu Pedagogicznego w Krakowie.

</doc>
<doc id="5043671" url="https://pl.wikipedia.org/wiki?curid=5043671" title="Centrale Jidisze Szul-Organizacje">
Centrale Jidisze Szul-Organizacje



</doc>
<doc id="5043673" url="https://pl.wikipedia.org/wiki?curid=5043673" title="Buprorus caudatus">
Buprorus caudatus

Buprorus caudatus – gatunek widłonogów z rodziny Buproridae. Nazwa naukowa tego gatunku skorupiaków została opublikowana w 1980 roku przez zoologów Paula L. Illga i Patricię L. Dudley. Gatunek został ujęty w Catalogue of Life.

</doc>
<doc id="5043680" url="https://pl.wikipedia.org/wiki?curid=5043680" title="Okshola-Kristihola">
Okshola-Kristihola

Okshola-Kristihola – jaskinia krasowa w północnej Norwegii.
W Okshola-Kristihola występuje bardzo skomplikowana sieć korytarzy oraz wielkie komory.

</doc>
<doc id="5043683" url="https://pl.wikipedia.org/wiki?curid=5043683" title="Buprorus loveni">
Buprorus loveni

Buprorus loveni – gatunek widłonogów z rodziny Buproridae. Nazwa naukowa tego gatunku skorupiaków została opublikowana w 1859 roku przez szwedzkiego zoologa Tamerlana Thorella. Gatunek został ujęty w Catalogue of Life.

</doc>
<doc id="5043685" url="https://pl.wikipedia.org/wiki?curid=5043685" title="Buprorus nordgaardi">
Buprorus nordgaardi

Buprorus nordgaardi – gatunek widłonogów z rodziny Buproridae. Nazwa naukowa tego gatunku skorupiaków została opublikowana w 1921 roku przez norweskiego zoologa Georga Ossiana Sarsa.

</doc>
<doc id="5043687" url="https://pl.wikipedia.org/wiki?curid=5043687" title="Aven d’Orgnac">
Aven d’Orgnac

Aven d’Orgnac – jaskinia krasowa we Francji, w Masywie Centralnym.
W Aven d’Orgnac występuje ciąg obszernych korytarzy oraz wielkich komór. W jaskini znajduje się niezwykle bogata szata naciekowa.

</doc>
<doc id="5043688" url="https://pl.wikipedia.org/wiki?curid=5043688" title="Poznań-Ławica">
Poznań-Ławica



</doc>
<doc id="5043691" url="https://pl.wikipedia.org/wiki?curid=5043691" title="Bernardo Bayona Aznar">
Bernardo Bayona Aznar

Bernardo Bayona Aznar (ur. 2 czerwca 1952 w Saragossie, zm. 6 listopada 2019 tamże) – hiszpański polityk, filozof i nauczyciel akademicki, senator i deputowany, od 1986 do 1987 eurodeputowany II kadencji.
Życiorys.
W latach 1971–1975 studiował teologię na Papieskim Uniwersytecie Gregoriańskim, następnie kształcił się w zakresie filozofii na Uniwersytecie w Saragossie i Uniwersytecie w Walencji, gdzie w 1975 uzyskał magisterium. W 2004 obronił z wyróżnieniem doktorat na Uniwersytecie w Alcalá de Henares poświęcony Marsyliuszowi z Padwy. Wykładał w Instituto Goya w Saragossie, gdzie kierował departamentem filozofii, a także na uczelni UNED specjalizującej się w kształceniu na odległość. W pracy naukowej zajmował się m.in. filozofią średniowieczną, władzą, religią i polityką edukacyjną. Współpracował przy tworzeniu Wielkiej Encyklopedii Aragońskiej oraz z czasopismem „Nuestra Escuela”. Od 1977 do 1982 był sekretarzem generalnym związku nauczycielskiego w ramach UGT w Saragossie.
Zaangażował się w działalność Socjalistycznej Partii Aragonii, z którą w 1978 przystąpił do Hiszpańskiej Socjalistycznej Partii Robotniczej – od 1979 do 1995 zasiadał w jej krajowych władzach. W latach 1982–1996 członek Senatu II, III, IV i V kadencji, w tym od 1989 do 1993 jako jego pierwszy wiceprzewodniczący; od 1993 do 1996 kierował też senacką frakcją PSOE. Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej. Przystąpił do frakcji socjalistycznej, należał m.in. do Komisji ds. Młodzieży, Kultury, Edukacji, Informacji i Sportu. W kadencji 1996–2000 zasiadał w Kongresie Deputowanych.
Zmarł po długiej chorobie. Był żonaty, miał dwoje dzieci.

</doc>
<doc id="5043692" url="https://pl.wikipedia.org/wiki?curid=5043692" title="Bradophilidae">
Bradophilidae

Bradophilidae – rodzina widłonogów z rzędu Cyclopoida.

</doc>
<doc id="5043693" url="https://pl.wikipedia.org/wiki?curid=5043693" title="Ksienija Dierżynska">
Ksienija Dierżynska

Ksienija Dierżynska (; ur. 25 stycznia (7 lutego) 1889 w Kijowie, zm. 9 czerwca 1951 w Moskwie) – radziecka śpiewaczka operowa (sopran liryczno-dramatyczny), pedagog, publicystka ; Ludowy Artysta ZSRR (1937), laureatka Nagrody Stalinowskiej I stopnia (1943), odznaczona Orderem Lenina (1937).
Uczyła się w Kijowie i w Petersburgu. W latach 1913—1915 śpiewała w moskiewskim teatrze operowym "Dom Ludowy", od 1915 do 1948 w Teatrze Wielkim w Moskwie. W 1926 występowała Paryżu.
W latach 1948—1951 była profesorem klasy wokalu w Konserwatorium Moskiewskim.
Zmarła w Moskwie, została pochowana na Cmentarzu Nowodziewiczym.

</doc>
<doc id="5043707" url="https://pl.wikipedia.org/wiki?curid=5043707" title="Ziarnojadek czarnogrzbiety">
Ziarnojadek czarnogrzbiety

Ziarnojadek czarnogrzbiety ("Sporophila nigrorufa") – gatunek małego ptaka z rodziny tanagrowatych (Thraupidae). Występuje w środkowej części Ameryki Południowej. Obecnie znany jest z dziewięciu stanowisk we wschodniej Boliwii i pięciu na przyległym obszarze w centralno-zachodniej Brazylii. Narażony na wyginięcie.
Taksonomia.
Jako pierwsi gatunek ten opisali Alcide d’Orbigny i Frédéric de Lafresnaye w 1837 roku, nadając mu nazwę "Pyrrhula nigrorufa". Holotyp pochodził z prowincji Chiquitos w Boliwii. Obecnie ziarnojadek czarnogrzbiety jest umieszczany w rodzaju "Sporophila". Nie wyróżnia się podgatunków.
Morfologia.
Długość ciała około 10 cm. Samiec ma czarny wierzch głowy, kark i płaszcz, kontrastujące z cynamonoworudym spodem ciała i kuprem. Jaśniejszy na policzkach. Duży czarny dziób. Samice są oliwkowozielone, podobnie samice wielu innych ziarnojadków.
Występowanie i środowisko.
Ziarnojadek czarnogrzbiety rozmnaża się na sezonowo zalewanych łąkach z rozproszonymi krzewami i pojedynczymi drzewami w Boliwii i Brazylii.
Status i ochrona.
W Czerwonej księdze gatunków zagrożonych IUCN ziarnojadek czarnogrzbiety od 2000 roku klasyfikowany jest jako gatunek narażony (VU, "Vulnerable"); wcześniej, od 1994 roku miał status gatunku zagrożonego (EN, "Endangered"), a od 1988 roku uznawano go za gatunek najmniejszej troski (LC, "Least Concern"). Liczebność populacji szacowana jest na 600–1700 dorosłych osobników, rozmieszczony plamowo w nie więcej niż kilkunastu lokalizacjach. Szacuje się, że populacja systematycznie maleje z powodu zawężania się i zanikania jego naturalnego siedliska.
BirdLife International wymienia tylko 4 ostoje ptaków IBA, w których ten gatunek występuje, są to: w Boliwii Park Narodowy Noel Kempff Mercado, Reserva Forestal Alto Paraguá oraz obszary chronione Rios Negro e Aquidauana i Campos do Encanto w Brazylii .

</doc>
<doc id="5043712" url="https://pl.wikipedia.org/wiki?curid=5043712" title="Jan Feliks Bradke">
Jan Feliks Bradke

Jan Feliks Bradke (ur. 18 maja 1898 w Zambrowie, zm. wiosną 1940 w Charkowie) – polski nauczyciel, oficer rezerwy Wojska Polskiego.
Życiorys.
Urodził się 18 maja 1898 w Zambrowie w rodzinie Czesława i jego żony Walerii z d. Snarskiej. Średnie wykształcenie zdobył w łomżyńskim gimnazjum męskim. 
Należał do Polskiej Organizacji Wojskowej i w 1919 wstąpił do Wojska Polskiego. W szeregach 8 pułku artylerii ciężkiej oraz w czołówce sanitarno-kolejowej nr 42 „Wołyń” brał udział w wojnie polsko-bolszewickiej.
W 1923 wystąpił z wojska i podjął studia na wydziale matematyczno-przyrodniczym Uniwersytetu Warszawskiego, równolegle studiował geografię. W 1925 został minowany podporucznikiem rezerwy, a w dwa lata później ukończył naukę na uczelni.
Rozpoczął pracę jako nauczyciel w warszawskim Gimnazjum Męskim Wojciecha Górskiego. W 1935 wraz z żoną i starszą córką przeniósł się do Tomaszowa Mazowieckiego. Pracował jako nauczyciel fizyki, matematyki przyrody i geografii w tomaszowskim Gimnazjum i Liceum Humanistycznym Stowarzyszenia Szkolnego. 
W kampanii wrześniowej miał przydział jako oficer administracyjno-sanitarny do Armii "Łódź". 29 listopada 1939 wysłał do żony i dwóch córek w Tomaszowie Mazowieckim kartkę pocztową z obozu w Starobielsku.
Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach.
5 października 2007 minister obrony narodowej Aleksander Szczygło mianował go pośmiertnie na stopień porucznika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Dąb pamięci na terenie I Liceum Ogólnokształcącego w Tomaszowie Mazowieckim.

</doc>
<doc id="5043722" url="https://pl.wikipedia.org/wiki?curid=5043722" title="Bradophila">
Bradophila

Bradophila – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1878 roku przez szwedzkiego zoologa Georga Mariusa Reinalda Levinsena.

</doc>
<doc id="5043723" url="https://pl.wikipedia.org/wiki?curid=5043723" title="Gwidon Zalejko">
Gwidon Zalejko

Gwidon Zalejko (ur. 1 maja 1962 w Wolsztynie, zm. 4 sierpnia 2001 w Poznaniu) – polski historyk, doktor nauk humanistycznych specjalizujący się w historii historiografii i metodologii historii, wykładowca Uniwersytetu im. Adama Mickiewicza w Poznaniu. W latach osiemdziesiątych rozpracowywany i represjonowany kolporter wydawnictw tzw. drugiego obiegu, nauczyciel akademicki, od początku lat dziewięćdziesiątych jeden z pionierów na rynku reklamy w Poznaniu.
Badawczo zajmował się studiami nad historiografią radziecką, biografistyką historyczną, studiami nad transformacją ustrojową do kapitalizmu. Był autorem ok. 30 artykułów naukowych w języku polskim, angielskim, hiszpańskim i rosyjskim. Studia nad historiografią radziecką koncentrował wokół problemu genezy ustroju kapitalistycznego i jego dyfuzji z Anglii na inne kontynenty. Równocześnie w latach osiemdziesiątych XX wieku analizował problemy transformacji ustrojowej od ustroju socjalistycznego do kapitalizmu i demokracji. Konsekwencją jego zainteresowań transformacją było włączenie się po upadku PRL do budowy gospodarki rynkowej, w szczególności na rynku reklamy w Poznaniu. W środowisku historyków, polonistów, dydaktyków historii trwałe znaczenie zachowują jego teksty na temat społecznej i edukacyjnej funkcji wiedzy historycznej.
Życiorys.
W latach 1980–1985 studiował historię na UAM. W 1985 roku obronił przygotowaną pod kierunkiem prof. Jerzego Topolskiego pracę magisterską pt. "Metodologiczne problemy biografistyki historycznej".
W latach 1983–1985 brał udział w tworzeniu i kolportowaniu wydawnictw NSZZ „Solidarność”. Został aresztowany, wszczęto w jego sprawie śledztwo, którego materiały zostały zgromadzone w Oddziałowym Archiwum IPN w Poznaniu.
Nie mógł znaleźć pracy, zatrudnił się jako stróż i pomocnik w zakładzie krawieckim. W 1987, mimo kłopotów z SB został zatrudniony jako asystent w Zakładzie Historii Nowożytnej do końca XVIII wieku i Metodologii Historii przez Jerzego Topolskiego. W latach 1985–1992 uczestniczył w pracach Interdyscyplinarnego Zespołu Badawczego Przejścia Międzyformacyjnego przy Katedrze Socjologii Uniwersytetu Mikołaja Kopernika w Toruniu, prowadzonych przez profesora Andrzeja Zybertowicza. 10 maja 1993 roku obronił przygotowany pod kierunkiem prof. Topolskiego doktorat „Historiografia radziecka po II wojnie światowej o genezie kapitalizmu”, która zakończyła etap naukowej aktywności akademickiej.
Później zaczął pracę w agencjach reklamowych, m.in. dla agencji JUST stworzył kampanię reklamową "Zielono mi". W 1996 założył własną agencję reklamową "TRES". Został redaktorem pisma społeczno-gospodarczego „Na zachód od Warszawy”.
Zmarł w sierpniu 2001 roku, został pochowany na Cmentarzu Junikowo w Poznaniu.
Upamiętnienie.
Na Otrycie, niedaleko Chaty Socjologa, otwarto 9 sierpnia 2003 roku przystanek na jego cześć – ul. Gwidona 39 (od liczby przeżytych lat). Było to miejsce, które w latach 80. często odwiedzał.
Jego biblioteka została rozproszona, jednak jego książki zostały oznaczone ekslibrisami.

</doc>
<doc id="5043726" url="https://pl.wikipedia.org/wiki?curid=5043726" title="Matteo Nannini">
Matteo Nannini

Matteo Nannini (ur. 10 lipca 2003 w Faenzie) – włoski kierowca wyścigowy, bratanek kierowcy Formuły 1 Alessandro Nanniniego. Mistrz Formuły 4 ZEA w 2019 roku.
Wyniki.
Podsumowanie.
† – Kierowca nie był zaliczany do klasyfikacji.

</doc>
<doc id="5043727" url="https://pl.wikipedia.org/wiki?curid=5043727" title="Mistrzostwa Świata w Narciarstwie Dowolnym i Snowboardingu 2021 – big air kobiet (narciarstwo dowolne)">
Mistrzostwa Świata w Narciarstwie Dowolnym i Snowboardingu 2021 – big air kobiet (narciarstwo dowolne)

Rywalizacja kobiet w narciarskim Big Air podczas mistrzostw świata w Aspen została rozegrana na skoczni o nazwie Buttermilk Big Air. Kwalifikacje rozegrano 15 marca o 13:20, z kolei finał 16 marca o 10:00. Złoty medal wywalczyła Anastasija Tatalina, która pokonała drugą Łanę Prusakową oraz trzecią Eileen Gu.

</doc>
<doc id="5043730" url="https://pl.wikipedia.org/wiki?curid=5043730" title="Klasyfikacja szlaków turystycznych CAI we Włoszech">
Klasyfikacja szlaków turystycznych CAI we Włoszech

Klasyfikacja szlaków turystycznych CAI we Włoszech – rozróżnienie kategorii włoskich szlaków turystycznych wprowadzone przez Club Alpino Italiano (CAI), służące do określenia wymagań poszczególnych tras i stworzenia rozgraniczenia pomiędzy trudnościami szlaków wędrówkowych (pieszych), a szlakami i trasami wspinaczkowymi, które kategoryzowane są według osobnych norm międzynarodowych.
Kategoryzacja.
Szlaki turystyczne we Włoszech dzieli się według klasyfikacji CAI na cztery następujące kategorie:

</doc>
<doc id="5043735" url="https://pl.wikipedia.org/wiki?curid=5043735" title="Pałac Opatów w Supraślu">
Pałac Opatów w Supraślu

Pałac Opatów (także: Pałac Chodkiewiczów lub Pałac Archimandrytów) – zabytkowy pałac w Supraślu wzniesiony w połowie XVII w., stanowi część Monasteru Zwiastowania Przenajświętszej Bogurodzicy i św. Jana Teologa.
Historia pałacu.
W 1603 roku ławra Supraska przyjęła unię brzeską.
Pałac wzniesiono prawdopodobnie w latach 1645–1652, za czasów archimandryty ławry Supraskiej Aleksandra Dubowicza. Pałac stanął na skraju stromej skarpy rzeki Supraśl, posiadał trzy kondygnacje. Zbudowano go w stylu późnego renesansu, natomiast wnętrza pałacowe posiadały charakter barokowy. Przypuszcza się, że jego budowniczym był włoski architekt pracujący w Wilnie.
W budynku pałacowym mieściły się nie tylko komnaty opatów, ale i pomieszczenia drukarni, biblioteki, archiwum, cele bibliotekarza i nadzorcy oficyny wydawniczej, refektarz, kuchnia oraz kaplica z wnętrzem wysokim na trzy kondygnacje.
W latach 1795–1807 po III rozbiorze Polski pałac wraz z klasztorem znalazł się w Prusach Nowowschodnich, w tym czasie pałac był siedzibą biskupstwa unickiego a klasztor zajmowali bazylianie. Na mocy decyzji rządu Prus majątek klasztoru został skonfiskowany, a w wyniku pokoju w Tylży w 1807 roku cały obwód białostocki wcielono do Imperium Rosyjskiego. Po opanowaniu Supraśla i klasztoru przez Rosjan pałac opatów zajęło wojsko carskie przeznaczając go na skład amunicji i lazaret.
W 1833 roku przemysłowiec Wilhelm Fryderyk Zachert wydzierżawił, a później wykupił 2/3 zabudowań klasztornych wraz z pałacem opatów i przeniósł tu ze Zgierza fabrykę sukna. W 1836 roku zakon bazylianów został skasowany a mnisi z ławry Supraskiej siłą zostali podporządkowani Cerkwi prawosławnej.
Na mocy wyroku Wileńskiej Zjednoczonej Izby Sądu Cywilnego i Karnego w 1883 właścicielem pałacu opatów i południowego skrzydła pobazyliańskiego klasztoru został Wilhelm Zachert. Po śmierci Zacherta w 1885 w Berlinie pałac, jak i pokaźny majątek po nim odziedziczyła jego żona Józefina znana z dobroczynnej działalności na rzecz mieszkańców Supraśla, a po jej śmierci w 1923 roku pałac przypadł bratankowi jej męża Konstantemu Ernestowi Zachertowi.
We wrześniu 1939 roku na mocy paktu Ribbentrop-Mołotow do Supraśla wkroczyli sowieci a właściciele pałacu Konstanty Zachert wraz z żoną Heleną z Czarnowskich uciekli do Rosoch koło Rawy Mazowieckiej. Podczas trwania II wojny światowej pałac na przemian był grabiony i dewastowany to przez Rosjan to przez Niemców. Także w wyniku działań tych pierwszych pałac spłonął.
Po wojnie w 1955 roku do odbudowanych budynków klasztornych wprowadziła się Szkoła Mechanizacji Rolnictwa. Sama odbudowa pałacu trwała kolejne dziesięciolecia.
W 1973 roku refektarz i kaplicę pałacową przekazano Muzeum Okręgowemu w Białymstoku, obecnie Muzeum Podlaskie.
Pałac opatów po opuszczeniu go przez Zespół Szkół Mechanizacji Rolnictwa stał się własnością Klasztoru Męskiego Zwiastowania Najświętszej Marii Panny, restytuowanego w 1989 roku przez Sobór Biskupów Autokefalicznego Kościoła Prawosławnego w Polsce, ale pieczę nad znajdującym się w nim punktem muzealnym nadal sprawuje Muzeum Podlaskie w Białymstoku. W 2006 roku w kilku pomieszczeniach pałacowych zostało otwarte Muzeum Ikon.

</doc>
<doc id="5043741" url="https://pl.wikipedia.org/wiki?curid=5043741" title="Nokere Koerse 2021">
Nokere Koerse 2021

Nokere Koerse 2021 – 75. edycja wyścigu kolarskiego Nokere Koerse, która odbyła się 17 marca 2021 na trasie o długości 195 km z miasta Deinze do miejscowości Nokere. Impreza kategorii 1.Pro była częścią UCI ProSeries 2021.

</doc>
<doc id="5043742" url="https://pl.wikipedia.org/wiki?curid=5043742" title="Desley Ubbink">
Desley Ubbink

Desley Ubbink (ur. 15 czerwca 1993 w Roosendaal) - holenderski piłkarz występujący na pozycji pomocnika w Podbeskidziu Bielsko-Biała.
Kariera piłkarska.
Desley Ubbink jest wychowankiem holenderskiego RKC Waalwijk. Swoją karierę kontynuował w lidze kazachstańskiej, grając w barwach FK Taraz i Szachtiora Karaganda.
Od 25 października 2019, Holender jest piłkarzem Podbeskidzia Bielsko-Biała. Wraz z klubem wywalczył awans do PKO BP Ekstraklasa.

</doc>
<doc id="5043743" url="https://pl.wikipedia.org/wiki?curid=5043743" title="Dobrusz (stacja kolejowa)">
Dobrusz (stacja kolejowa)

Dobrusz (, ) – stacja kolejowa w miejscowości Dobrusz, w rejonie dobruskim, w obwodzie homelskim, na Białorusi. Położona jest na linii Briańsk - Homel.

</doc>
<doc id="5043745" url="https://pl.wikipedia.org/wiki?curid=5043745" title="Marta Mendel">
Marta Mendel

Marta Mendel (ur. 29 października 1979 w Warszawie) – polska doktor habilitowana nauk weterynaryjnych, specjalistka farmakologii i toksykologii, prorektor Szkoły Głównej Gospodarstwa Wiejskiego w Warszawie.
Życiorys.
W 2005 uzyskała tytuł zawodowy lekarza weterynarii na Wydziale Medycyny Weterynaryjnej SGGW. Stypendystka Uniwersytetu Medycyny Weterynaryjnej ("Tierärztliche Hochschule") w Hanowerze (2003–2004). W 2010 doktoryzowała się z nauk weterynaryjnych na podstawie rozprawy doktorskiej "Wpływ wybranych substancji czynnych pochodzących z bluszczu pospolitego (Hedera helix) na aktywność motoryczną izolowanych wycinków żołądka szczura" (promotorka – Maria Wiechetek). Tamże w 2018 habilitowała się w dyscyplinie weterynaria, w zakresie farmakologii i toksykologii, przedstawiając dzieło "Ocena wpływu wybranych wtórnych metabolitów roślin na aktywność motoryczną wycinków jelita czczego szczura oraz trawieńca i dwunastnicy bydła w warunkach in vitro".
W 2008 rozpoczęła pracę na macierzystej uczelni. Pełniła m.in. funkcję dziekan Wydziału Medycyny Weterynaryjnej (2019–2020) oraz prorektor ds. współpracy międzynarodowej w kadencji 2020–2024. W 2015 została ekspertką Ministerstwa Rolnictwa i Rozwoju Wsi do oceny środków ochrony roślin w zakresie toksykologii ssaków.
Jej zainteresowania naukowe obejmują działania farmakologiczne roślin leczniczych oraz substancji czynnych pochodzenia roślinnego. Jej badania bazują na wykorzystaniu alternatywnych metod i modeli eksperymentalnych "in vitro / ex vivo", które umożliwiają ocenę oddziaływania ksenobiotyków na różne funkcje przewodu pokarmowego i wątroby oraz na ocenie toksycznego działania mykotoksyn.
Członkini: Polskiego Towarzystwa Toksykologicznego od 2008 (sekretarz od 2014), Polskiego Towarzystwa Nauk Weterynaryjnych (od 2019), (od 2009), Podkomisji Antydopingowej w Komisji Weterynaryjnej Polskiego Związku Jeździeckiego (2013–2019). Od 2020 ekspertka Polskiej Komisji Akredytacyjnej w dyscyplinie weterynaria.
Wyróżniana nagrodami Rektora SGGW (2011, 2019), nagrodą III stopnia Polskiego Towarzystwa Nauk Weterynaryjnych (2019) oraz konsorcjum Nor-Feed Veterinary Award (2016, 2017).
Zna angielski, niemiecki, portugalski, hiszpański.
Mężatka, matka dwójki dzieci.

</doc>
<doc id="5043751" url="https://pl.wikipedia.org/wiki?curid=5043751" title="Stanisław Cygan">
Stanisław Cygan



</doc>
<doc id="5043755" url="https://pl.wikipedia.org/wiki?curid=5043755" title="Zakapyccie (stacja kolejowa)">
Zakapyccie (stacja kolejowa)

Zakapyccie (, ) – stacja kolejowa w rejonie dobruskim, w obwodzie homelskim, na Białorusi. Najbliższą miejscowością jest leżąca 4,8 km od stacji Sieliszcza 1. Stacja położona jest na linii Briańsk - Homel. Jest pierwszą stacją tej linii leżącą na Białorusi.
Nazwa pochodzi od zlikwidowanego 27 czerwca 2008 osiedla Zakapyccie, które zlokalizowane było przy stacji.
Obecnie ze stacji nie jest prowadzony ruch pasażerski.

</doc>
<doc id="5043756" url="https://pl.wikipedia.org/wiki?curid=5043756" title="Bredene Koksijde Classic 2021">
Bredene Koksijde Classic 2021

Bredene Koksijde Classic 2021 – 18. edycja wyścigu kolarskiego Bredene Koksijde Classic, która odbyła się 19 marca 2021 na trasie o długości niespełna 200 km z miasta Bredene do miejscowości Koksijde. Impreza kategorii 1.Pro była częścią UCI ProSeries 2021.

</doc>
<doc id="5043760" url="https://pl.wikipedia.org/wiki?curid=5043760" title="Ulrike Sarvari">
Ulrike Sarvari

Ulrike Sarvari, po mężu Röcker (ur. 22 czerwca 1964 w Heidelbergu) – niemiecka lekkoatletka, sprinterka, wicemistrzyni Europy i dwukrotna halowa mistrzyni Europy, olimpijka. Reprezentowała Republikę Federalną Niemiec.
Kariera sportowa.
Odpadła w półfinale biegu na 100 metrów podczas mistrzostw Europy w 1986 w Stuttgarcie oraz w półfinale biegu na 60 metrów na halowych mistrzostwach Europy w 1987 w Liévin. Na mistrzostwach świata w 1987 w Rzymie zajęła 5. miejsce w sztafecie 4 × 100 metrów oraz odpadła w półfinałach biegu na 100 metrów i biegu na 200 metrów.
Zajęła 4. miejsce w biegu na 60 metrów na halowych mistrzostwach Europy w 1988 w Budapeszcie. Na igrzyskach olimpijskich w 1988 w Seulu zajęła 4. miejsce w sztafecie 4 × 100 metrów (która biegła w składzie: Sabine Richter, Sarvari, Andrea Thomas i Ute Thimm) oraz odpadła w półfinale biegu na 100 metrów. Zajęła 6. miejsce w biegu na 60 metrów na halowych mistrzostwach świata w 1989 w Budapeszcie. Zdobyła brązowy medal w sztafecie 4 × 100 metrów na uniwersjadzie w 1989 w Duisburgu.
Zdobyła dwa złote medale na halowych mistrzostwach Europy w 1990 w Glasgow: w biegu na 60 metrów (wyprzedzając Laurence Bily z Francji i Nelli Fiere z Holandii) oraz w biegu na 200 metrów (przed Rosjankami Natalją Kowtun i Galiną Malczuginą). Na mistrzostwach Europy w 1990 w Splicie zdobyła srebrny medal w 4 × 100 metrów (sztafeta RFN biegła w składzie: Gabi Lippe, Sarvari, Thomas i Silke-Beate Knoll) i zajęła 7. miejsce w finale biegu na 100 metrów.
Ulrike Sarvari była mistrzynią RFN (a od 1991 Niemiec) w biegu na 100 metrów w latach 1987–1990, mistrzynią w 1987 i wicemistrzynią w 1989 w biegu na 200 metrów i mistrzynią w sztafecie 4 × 100 metrów w latach 1986–1989 i 1992. W hali była mistrzynią w biegu na 60 metrów w 1987, 1988 i 1990 oraz brązową medalistką w 1986, 1989 i 1992 mistrzynią w biegu na 200 metrów w 1987 i 1990 oraz wicemistrzynią w 1989 oraz mistrzynią w biegu sztafetowym w latach 1986, 1987, 1989, 1990 i 1992.
Rekordy życiowe.
Rekordy życiowe Sarvari:

</doc>
<doc id="5043769" url="https://pl.wikipedia.org/wiki?curid=5043769" title="Mediolan-San Remo 2021">
Mediolan-San Remo 2021

Mediolan–San Remo 2021 – 112. edycja wyścigu kolarskiego Mediolan-San Remo, która odbyła się 20 marca 2021 na trasie o długości ponad 299 km z Mediolanu do San Remo. Wyścig był częścią UCI World Tour 2021.
Uczestnicy.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany.

</doc>
<doc id="5043770" url="https://pl.wikipedia.org/wiki?curid=5043770" title="Złynka (stacja kolejowa)">
Złynka (stacja kolejowa)

Złynka () – stacja kolejowa w miejscowości Wyszkow, w rejonie złynkowskim, w obwodzie briańskim, w Rosji. Położona jest na linii Briańsk - Homel. Jest ostatnią stacją tej linii w Rosji przed granicą z Białorusią.
Nazwa pochodzi od pobliskiego miasta rejonowego Złynki.
Obecnie ze stacji nie jest prowadzony ruch pasażerski.

</doc>
<doc id="5043773" url="https://pl.wikipedia.org/wiki?curid=5043773" title="Droga R120 (Rosja)">
Droga R120 (Rosja)

Droga R120 – droga federalna, znajdująca się na terytorium Rosji.
Geografia.
Droga przebiega od obrzeży miasta Orzeł w obwodzie orłowskim przez północną część obwodu briańskiego (trasa europejska E101, Briańsk) oraz południową i zachodnią część smoleńskiego obwodu (droga federalna A130, Rosław, Smoleńsk, trasa europejska E30, Rudnia) do granicy z Białorusią (potem biał. R21 na Łoźną, Witebsk).
Historia.
Poprzednia nazwa drogi to „A141” – nowa uprawomocniła się w 2010 roku. Od 1 stycznia 2018 r. skończył się okres przejściowy, w którym mogły być używane obie nazwy.

</doc>
<doc id="5043775" url="https://pl.wikipedia.org/wiki?curid=5043775" title="Stade Municipal de Métlaoui">
Stade Municipal de Métlaoui

Stade Municipal de Métlaoui – stadion sportowy w Al-Matlawi, w Tunezji. Obiekt może pomieścić 4000 widzów. Swoje spotkania rozgrywają na nim piłkarze klubu ES Métlaoui.

</doc>
<doc id="5043780" url="https://pl.wikipedia.org/wiki?curid=5043780" title="Giro d’Italia 2021">
Giro d’Italia 2021

Giro d’Italia 2021 – 104. edycja wyścigu kolarskiego Giro d’Italia, która odbyła się w dniach od 8 do 30 maja 2021 na liczącej ponad 3428 kilometrów trasie składającej się z 21 etapów, biegnącej z Turynu do Mediolanu. Impreza kategorii 2.UWT była częścią UCI World Tour 2021.
Etapy.
Trasa wyścigu została oficjalnie zaprezentowana 24 lutego 2021.
24 maja 2021, ze względu na niekorzystne warunki atmosferyczne, organizatorzy zdecydowali się zmienić trasę zaplanowanego na ten dzień 16. etapu, skracając ją z 212 do 153 kilometrów i omijając podjazdy na Passo Fedaia oraz Przełęcz Pordoi (Pordoi miało być najwyższym punktem na trasie całego wyścigu, po zmianie trasie tytuł ten przypadł Passo Giau, której najwyższy punkt położony jest 6 metrów niżej niż Pordoi).
Uczestnicy.
Drużyny.
Oprócz 19 drużyn znajdujących się w sezonie 2021 w dywizji UCI WorldTeams w lutym 2021 organizatorzy wyścigu przyznali cztery dzikie karty grupom jeżdżącym w dywizji UCI ProTeams. Jedno z zaproszeń, zgodnie z regulaminem, otrzymała grupa Alpecin-Fenix, która w sezonie 2020 była najwyżej sklasyfikowaną w rankingu UCI grupą drugiej dywizji, a pozostałe trzy trafiły do włoskich zespołów UCI ProTeams – Bardiani CSF Faizanè, Eolo-Kometa Cycling Team oraz Vini Zabù. W kwietniu 2021, po wykryciu stosowania przez Matteo De Bonisa niedozwolonych środków dopingujących, co było drugim tego typu przypadkiem w ciągu 12 miesięcy wśród kolarzy tego zespołu, Vini Zabù wycofało się z udziału w Giro d’Italia, a dziką kartę w to miejsce otrzymała inna włoska grupa UCI ProTeams – Androni Giocattoli-Sidermec.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany. Numer przy skrócie oznacza etap, na którym kolarz opuścił wyścig.

</doc>
<doc id="5043782" url="https://pl.wikipedia.org/wiki?curid=5043782" title="Majak (rejon mohylewski)">
Majak (rejon mohylewski)

Majak (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5043783" url="https://pl.wikipedia.org/wiki?curid=5043783" title="MRT Center">
MRT Center

MRT Center – wieżowiec w Skopje w Macedonii Północnej. Ma 92 metry wysokości. Do powstania kompleksu Cevahir Towers w 2015 był najwyższym budynkiem w kraju. Jest w całości własnością Macedońskiego Radia i Telewizji, jako jego siedziba główna.
W latach 1984–1992 był siedzibą "RTV Skopje", lokalnego oddziału Jugosłowiańskiej Radiotelewizji (JRT).

</doc>
<doc id="5043789" url="https://pl.wikipedia.org/wiki?curid=5043789" title="Ron Thomas (aktor)">
Ron Thomas (aktor)

Ron Thomas, właściwie Ronald Lee Thomas (ur. 15 listopada 1961 w Reno) – amerykański aktor i praktyk sztuk walki, znany między innymi z roli Bobby’ego Browna w serii "Karate Kid". W 2000 roku, w filmie dokumentalnym "Race for the Poles", zagrał autentyczną postać Roberta Scotta.

</doc>
<doc id="5043791" url="https://pl.wikipedia.org/wiki?curid=5043791" title="Maksymilian Łyszkowski">
Maksymilian Łyszkowski

Maksymilian Łyszkowski (ur. 7 września 1810 w Domaradzu, zm. 22 kwietnia 1873 w Warszawie) – polski nauczyciel.
Życiorys.
Urodził się 7 września 1810 w Domaradzu. Był synem Stanisława, pisarza i tłumacza.
Początkowo uczył się w Sanoku, po czym kształcił się w gimnazjum w Przemyślu. Ukończył studia na Uniwersytecie Lwowskim.
Od 1832 mieszkał w Warszawie. Pomagał ojcu przy redagowaniu „Gazety Codziennej”. Od 1835 pracował jako nauczyciel języka niemieckiego w SO przy Nowym Świecie, od 1837 wykładał języka łaciński w SO przy ul. Freta. Od 1840 pracował w Gimnazjum Realnym (tam uczył j. niemieckiego) i w GG (tam uczył j. łacińskiego). Od 1848 był inspektorem w Gimnazjum Realnym, od kwietnia 1853 do lutego 1854 był zastępującym dyrektora inspektorem, a od lutego 1854 do września 1962 dyrektorem. Po tym jak w 1862 zamknięto warszawskie Gimnazjum Realne, objął stanowisko rektora Gimnazjum w Suwałkach. Tam doczekał przejścia na emeryturę. Cieszył się szacunkiem gimnazjalistów, przez których był nazywany mianem "Vater" (z j. niemieckiego "ojciec").
Zmarł 22 kwietnia 1873 w Warszawie. Został pochowany na cmentarzu Powązkowskim w Warszawie. Był żonaty z Pelagią z domu Sumińską (1831-1876). Ich synem był ks. Leopold Zbigniew Łyszkowski (1853-1926).

</doc>
<doc id="5043794" url="https://pl.wikipedia.org/wiki?curid=5043794" title="Stade Boujemaa Kmiti">
Stade Boujemaa Kmiti

Stade Boujemaa Kmiti – stadion sportowy w Badży, w Tunezji. Obiekt może pomieścić 10 000 widzów. Swoje spotkania rozgrywają na nim piłkarze klubu Olympique Béja.

</doc>
<doc id="5043795" url="https://pl.wikipedia.org/wiki?curid=5043795" title="Michalowa (obwód mohylewski)">
Michalowa (obwód mohylewski)

Michalowa (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5043800" url="https://pl.wikipedia.org/wiki?curid=5043800" title="Rozszerzacz pochwy">
Rozszerzacz pochwy

Rozszerzacz pochwy, dilator () – przyrząd używany do delikatnego rozciągania pochwy. Stosowane są w przypadkach zwężenia pochwy (), np. po brachyterapii nowotworów narządów płciowych, oraz jako terapia pochwicy i innych form dyspareunii. 
Rozszerzacze pochwy, znane również jako stenty pochwowe, mogą być nadmuchiwane i wykorzystywane są podczas operacji. Stenty pochwowe są rutynowo stosowane w opiece pooperacyjnej u pacjentów, którzy przeszli operację korekty płci typu M/K oraz w innych schorzeniach, takich jak agenezja pochwy.

</doc>
<doc id="5043801" url="https://pl.wikipedia.org/wiki?curid=5043801" title="Rob Garrison">
Rob Garrison

Rob Garrison, właściwie Robert Scott Garrison (ur. 23 stycznia 1960 w Wheeling, zm. 27 września 2019 tamże) – amerykański aktor, znany między innymi z roli Tommy’ego w serii "Karate Kid".
Zmarł w 2019 roku w wieku 59 lat po długiej chorobie.

</doc>
<doc id="5043805" url="https://pl.wikipedia.org/wiki?curid=5043805" title="Alessio Deledda">
Alessio Deledda

Alessio Deledda (ur. 10 grudnia 1994) – włoski kierowca wyścigowy. W 2022 roku kierowca zespołu Grasser Racing Team w serii Deutsche Tourenwagen Masters.

</doc>
<doc id="5043806" url="https://pl.wikipedia.org/wiki?curid=5043806" title="Jezioro Czarne (powiat lęborski)">
Jezioro Czarne (powiat lęborski)

Jezioro Czarne (kaszb. "Jezoro Czôrné") – małe śródleśne jezioro na Pobrzeżu Kaszubskim na południowy wschód od Łeby, w gminie Wicko, pomiędzy wsiami Szczenurze i Roszczyce, w leśnictwie Szczenurze.
Jezioro Czarne znajduje się w samym środku szczenurskich lasów z przeważającym udziałem sosny. Jezioro o powierzchni 9,28 ha wyróżnia się pod względem czystości, ze względu na bardzo kwaśne dno. Niskie pH wody w zbiorniku zabezpiecza też jezioro przez procesem eutrofizacji, czyli procesem zarastania jeziora, który często jest zmorą żyźniejszych wód stojących.
Z powodu zakazu wjazdu samochodem do lasu zalecane są wycieczki rowerowe. Z Nowęcina jest to około 8 km przez Szczenurze lub Sarbsk.
Jezioro Czarne służyło przez jakiś czas służbom leśnym jako miejsce spławiania drewna po wiatrołomach, jakie nawiedziły Nadleśnictwo Lębork w latach dziewięćdziesiątych XX w. Drewno przelegujące (konserwowane) w wodach jeziora po wyłowieniu trafiało na rynek bez pogorszenia jego jakości.

</doc>
<doc id="5043809" url="https://pl.wikipedia.org/wiki?curid=5043809" title="Licata Calcio">
Licata Calcio

Licata Calcio (wł. Associazione Sportiva Dilettantistica Licata Calcio) – włoski klub piłkarski, mający siedzibę w mieście Licata, w południowej części kraju, grający od sezonu 2019/20 w rozgrywkach Serie D.
Historia.
Chronologia nazw: 
Klub sportowy AC Licata został założony w miejscowości Licata w 1931 roku z inicjatywy niektórych uczniów, którzy poznali grę w piłkę nożną dzięki szwedzkim żeglarzom, którzy przewoziły na okrętach siarkę wydobywaną z pobliskiej kopalni na obszarze Agrigento. Również żółto-niebieskie barwy klubu pobrane kolory szwedzkiej flagi. Początkowo zespół rozgrywał mecze towarzyskie. Po zakończeniu II wojny światowej, klub wznowił działalność w 1947 roku i w sezonie 1947/48 debiutował w rozgrywkach Prima Divisione Sicilia (D4), która w 1948 roku w wyniku reorganizacji systemu lig została zdegradowana do piątego poziomu, a klub został zakwalifikowany do Promozione. W 1950 klub spadł do "Prima Divisione Sicilia", po czym zmienił nazwę na Pro Licata. W 1951 roku został zdegradowany do Seconda Divisione Sicilia. W 1953 wrócił do "Prima Divisione Sicilia". W 1953 klub zmienił nazwę na Sant'Angelo Licata, a w 1954 na US Licata. W 1956 zespół awansował do "Promozione Sicilia", która w 1957 roku została przemianowana na "Campionato Dilettanti Sicilia", a w 1959 na "Prima Categoria Sicilia". W sezonie 1964/65 klub wycofał się z rozgrywek "Prima Categoria Sicilia", zaczynając od drugiej kategorii w następnym sezonie. Ale potem klub zrezygnował z dalszych występów i został rozwiązany.
W 1965 powstał nowy klub o nazwie AS Licata, który kontynuował grę w "Seconda Divisione Sicilia". W 1967 awansował do "Prima Categoria Sicilia", po czym zmienił nazwę na Polisportiva Licata. W 1970 liga zmieniła nazwę na "Promozione Sicilia". A w 1971 klub spadł do "Prima Categoria Sicilia" (D6). W 1978 roku otrzymał awans do "Promozione Sicilia". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego "Promozione" została obniżona do szóstego poziomu. W 1981 roku zespół został promowany do Campionato Interregionale, w 1982 do "Serie C2", a w 1985 do "Serie C1". W 1988 roku klub awansował do Serie B. W sezonie 1988/89 zajął 9.miejsce, a w 1989/90 18.miejsce w "Serie B" i spadł z powrotem do "Serie C1". W 1992 zespół został zdegradowany do "Serie C2", a w 1994 do Campionato Nazionale Dilettanti, ale klub dobrowolnie rozpoczął sezon w klasie niżej, w Eccellenza Sicilia (D6). Chociaż w sezonie 1994/95 zajął trzecią pozycję w grupie A "Eccellenza Sicilia", klub z powodu problemów finansowych ogłosił bankructwo i został rozwiązany.
Latem 1995 roku klub został reaktywowany z nazwą AC Licata i startował w rozgrywkach "Eccellenza Sicilia". W 1996 spadł do "Promozione Sicilia", a w 1997 do "Prima Categoria Sicilia". W 1997 po fuzji z "Santos Licata" klub przyjął nazwę Nuovo Licata. W 1998 zespół awansował do "Eccellenza Sicilia", po czym wrócił do nazwy AC Licata. W 1999 został zdegradowany do "Promozione Sicilia", a w 2001 wrócił do "Eccellenza Sicilia". W 2004 zmienił nazwę na ACD Licata, a w 2005 na SSD Licata 1931 s.r.l. W 2006 na rok awansował do "Serie D". W sezonie 2005/06 4 razy nie stawił się na mecz i po piątej kolejce został zdyskwalifikowany z rozgrywek "Eccellenza Sicilia" i przegrał baraże play-out,
W 2010 roku klub "ASD Campobello di Licata", który również występował w "Eccellenza Sicilia", połączył się ze zdyskwalifikowanym "SSD Licata 1931" po czym przeniósł swój tytuł sportowy do Licata, zmieniając nazwę na ASD Licata 1931. W 2011 otrzymał promocję do "Serie D", ale w 2014 spadł z powrotem do "Eccellenza Sicilia". Następnie z powodu problemów ekonomicznych ogłosił upadłość klubu.
Latem 2014 roku klub ASD Accademia Empedoclina SPD z Porto Empedocle przeniósł swój tytuł sportowy do Licata, zachowując swoją nazwę. Przed rozpoczęciem sezonu 2014/15 wprowadzono reformę systemy lig, wskutek czego "Promozione" awansowała na szósty poziom. W 2015 zmienił nazwę na ASD Licata Calcio. W 2016 został promowany do "Eccellenza Sicilia". W sezonie 2018/19 zwyciężył w grupie A "Eccellenza Sicilia" i awansował do "Serie D".
Barwy klubowe, strój.
Klub ma barwy żółto-niebieskie. Zawodnicy swoje domowe spotkania zazwyczaj grają w żółtych koszulkach, żółtych spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Dino Liotta w mieście Licata o pojemności 11 tys. widzów.

</doc>
<doc id="5043810" url="https://pl.wikipedia.org/wiki?curid=5043810" title="Tony O’Dell">
Tony O’Dell

Tony O’Dell, właśc. Anthony Dell’Aquila (ur. 30 stycznia 1960 w Pasadenie) – amerykański aktor i praktyk sztuk walki, znany między innymi z roli Jimmy’ego w serii "Karate Kid", a także z roli Alana Pinkarda w sitcomie "Wychowawca".

</doc>
<doc id="5043817" url="https://pl.wikipedia.org/wiki?curid=5043817" title="Tony O'Dell">
Tony O'Dell



</doc>
<doc id="5043818" url="https://pl.wikipedia.org/wiki?curid=5043818" title="Acireale Calcio">
Acireale Calcio



</doc>
<doc id="5043821" url="https://pl.wikipedia.org/wiki?curid=5043821" title="S.S.D. Licata 1931">
S.S.D. Licata 1931



</doc>
<doc id="5043822" url="https://pl.wikipedia.org/wiki?curid=5043822" title="Willem J. Kolff">
Willem J. Kolff



</doc>
<doc id="5043825" url="https://pl.wikipedia.org/wiki?curid=5043825" title="Centralne Archiwum Partii KC BPK">
Centralne Archiwum Partii KC BPK

Centralne Archiwum Partii KC BPK (Централен партиен архив) – organ archiwizujący Komitetu Centralnego Bułgarskiej Partii Komunistycznej.
Historia.
Powołane w 1946 przez Sekretariat KC. W 1955 włączone jako sektor archiwalny do Instytutu Historii BPK, w 1976 ponownie do struktury KC BPK. Zostało zamknięte w 1990 zaś w 1993 zasoby przekazano do Centralnego Archiwum Państwowego (Централен държавен архив).
Siedziba.
Archiwum mieściło się w Sofii w Domu Partii (Партиен дом) (arch. Peco Zlatew) z 1954 na Placu Niepodległości (площад „Независимост“).

</doc>
<doc id="5043830" url="https://pl.wikipedia.org/wiki?curid=5043830" title="Akcja Bororo">
Akcja Bororo

Akcja Bororo () – czechosłowacki film fantastycznonaukowy z 1973, luźna adaptacja powieści Miroslava Hanuša pt. "Expedice Élauné".

</doc>
<doc id="5043833" url="https://pl.wikipedia.org/wiki?curid=5043833" title="Noc na Karlštejně">
Noc na Karlštejně



</doc>
<doc id="5043835" url="https://pl.wikipedia.org/wiki?curid=5043835" title="Kurhan w Krajowicach">
Kurhan w Krajowicach

Kurhan w Krajowicach – mogiła kultury ceramiki sznurowej. Znajduje się we wschodniej części Krajowic. Kurhan datowany jest na XX wiek przed Chrystusem.

</doc>
<doc id="5043836" url="https://pl.wikipedia.org/wiki?curid=5043836" title="Ondřej Kolář">
Ondřej Kolář

Ondřej Kolář (ur. 17 października 1994 w Libercu) – czeski piłkarz grający na pozycji bramkarza. Od 2018 jest zawodnikiem klubu Slavia Praga.
Kariera piłkarska.
Swoją karierę piłkarską Kolář rozpoczął w klubie Slovan Liberec. W 2013 roku został wypożyczony do FK Varnsdorf, grającego w drugiej lidze. Zadebiutował w nim 4 maja 2013 w przegranym 1:2 wyjazdowym meczu z FC Graffin Vlašim. Latem 2013 wrócił do Slovana, a 31 maja 2014 zaliczył w nim swój debiut w zremisowanym 1:1 domowym meczu z Sigmą Ołomuniec. W sezonie 2014/2015 zdobył ze Slovanem Puchar Czech. W sezonie 2016/2017 ponownie był wypożyczony do FK Varnsdorf.
W styczniu 2018 Kolář został sprzedany za milion euro do Slavii Praga. Swój debiut w Slavii zaliczył 17 lutego 2018 w przegranym 0:1 wyjazdowym meczu z Vysočiną Igława. W sezonie 2017/2018 zdobył ze Slavią Puchar Czech, a w sezonie 2018/2019 wywalczył zarówno mistrzostwo, jak i Puchar Czech. Z kolei w sezonie 2019/2020 został z nią mistrzem kraju.
Kariera reprezentacyjna.
Kolář występował w młodzieżowych reprezentacjach Czech - U-18, U-19, U-20 i U-21. W 2011 roku był w kadrze U-17 na Mistrzostwa Świata U-17, jednak nie rozegrał tam żadnego meczu. 11 listopada 2019 zadebiutował w reprezentacji Czech w przegranym 0:1 meczu Ligi Narodów z Bułgarią, rozegranym w Sofii.

</doc>
<doc id="5043848" url="https://pl.wikipedia.org/wiki?curid=5043848" title="Tomáš Holeš">
Tomáš Holeš

Tomáš Holeš (ur. 31 marca 1993 w m. Nové Město na Moravě) – czeski piłkarz grający na pozycji prawego obrońcy. Od 2018 jest zawodnikiem klubu Slavia Praga.
Kariera piłkarska.
Swoją karierę piłkarską Holeš rozpoczął w klubie FC Hradec Králové. W 2012 roku awansował do kadry pierwszej drużyny. Zadebiutował w niej w czeskiej pierwszej lidze 18 lutego 2012 w przegranym 1:3 wyjazdowym meczu ze Slovanem Liberec. W sezonach 2013/2014 i 2015/2016 grał z Hradcem Králové w drugiej lidze.
Latem 2017 Holeš został wypożyczony do FK Jablonec. Swój debiut w Jabloncu zanotował 5 listopada 2017 w wygranym 1:0 domowym spotkaniu ze Zbrojovką Brno. W 2018 został wykupiony przez Jablonec, w którym spędził jeszcze sezon 2018/2019.
Latem 2019 Holeš odszedł do Slavii Praga. Swój debiut w Slavii zaliczył 10 sierpnia 2019 w wygranym 1:0 domowym meczu ze Slovanem Liberec. W sezonie 2019/2020 wywalczył ze Slavią mistrzostwo Czech.
Kariera reprezentacyjna.
Holeš występował w reprezentacji Czech U-21. W 2011 roku był w kadrze U-21 na Mistrzostwa Świata U-17, jednak nie rozegrał tam żadnego meczu. 7 września 2020 zadebiutował w reprezentacji Czech w przegranym 1:2 meczu Ligi Narodów ze Szkocją, rozegranym w Ołomuńcu.

</doc>
<doc id="5043852" url="https://pl.wikipedia.org/wiki?curid=5043852" title="Conotrachelus cervinus">
Conotrachelus cervinus

Conotrachelus cervinus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Argentynie, Brazylii, Paragwaju oraz Urugwaju.
Budowa ciała.
Ubarwienie ciała brązowe. Pokrywy jaśniejsze z ciemnymi plamkami, zaś przedplecze ciemniejsze z dwiema podłużnymi, jasnymi pręgami biegnącymi ukośnie po bokach i zbiegającymi się w kierunku głowy.

</doc>
<doc id="5043856" url="https://pl.wikipedia.org/wiki?curid=5043856" title="Popków Łuh">
Popków Łuh

Popków Łuh – dawny futor. Tereny na których leżał znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Dawniej używana nazwa – Popków Ług.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego. Wieś należała do dóbr Czeress ks. Radziwiłłów.
W latach 1921–1945 wieś a następnie futor leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 128 osób, wszystkie były wyznania prawosławnego i zadeklarowały białoruską przynależność narodową. Było tu 25 budynków mieszkalnych. W 1931 w 23 domach zamieszkiwało 122 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5043857" url="https://pl.wikipedia.org/wiki?curid=5043857" title="Aleksander Winiarski (podpułkownik)">
Aleksander Winiarski (podpułkownik)

Aleksander Winiarski, ps. „Zemsta” (ur. 26 lutego 1890 w Brodach, zm. ?) – podpułkownik łączności Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 26 lutego 1890 w Brodach, w rodzinie Antoniego i Joanny Ludwiki z Łomnickich. Należał do V Polskiej Drużyny Strzeleckiej w Czortkowie. Odbył służbę w c. i k. armii oraz ćwiczenia w rezerwie tuż przed I wojną światową. Przez sześć lat pełnił służbę pocztowo-telegraficzną. 3 sierpnia 1914 w Krakowie został wcielony do Oddziału Telefonicznego Oddziałów Strzeleckich. Następnie służył w oddziale telefonicznym jednego z pułków piechoty I Brygady Legionów Polskich. 1 marca został wcielony do cesarskiej i królewskiej Armii. Do 1 listopada 1918 służył w c. i k. Pułku Piechoty Nr 56.
15 lipca 1919 jako podoficer byłych Legionów Polskich został mianowany z dniem 1 czerwca 1919 podporucznikiem w służbie łączności. Służył wówczas w baonie telegraficznym Dowództwa Okręgu Generalnego Warszawa. W 1920, w czasie wojny z bolszewikami dowodził kompanią telegraficzną ciężką nr I. 1 czerwca 1921, w stopniu porucznika, pełnił służbę w kompanii telegraficznej lokalnej DOGen. Warszawa, a jego oddziałem macierzystym był I baon zapasowy telegraficzny. 3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 87. lokatą w korpusie oficerów łączności, a jego oddziałem macierzystym był 1 pułk łączności. W latach 1923–1924 był przydzielony z macierzystego pułku do Szefostwa Łączności Dowództwa Okręgu Korpusu Nr I w Warszawie. Później został przeniesiony do pułku radiotelegraficznego w Warszawie i przydzielony do 1 Okręgowego Szefostwa Łączności. 18 lutego 1928 został awansowany na majora ze starszeństwem z dniem 1 stycznia 1928 i 13. lokatą w korpusie oficerów łączności. W lipcu 1929 został przydzielony do 21 Dywizji Piechoty Górskiej w Bielsku na Śląsku na stanowisko szefa łączności. Na stopień podpułkownika został awansowany ze starszeństwem z dniem 19 marca 1939 i 2. lokatą w korpusie oficerów łączności, grupa techniczna. W marcu 1939 pełnił służbę w Kierownictwie Zaopatrzenia Wojsk Łączności w Warszawie na stanowisku kierownika referatu odbioru i nadzoru technicznego.
W czasie kampanii wrześniowej walczył na stanowisku dowódcy łączności 39 Dywizji Piechoty. Dostał się do niemieckiej niewoli. Przebywał w Oflagu VII A Murnau. Po uwolnieniu z niewoli wrócił do kraju i został zarejestrowany w jednej z rejonowych komend uzupełnień. W 1948 został przeniesiony w stan spoczynku.
W 1925 ożenił się, miał dwie córki: Hannę Marię (ur. 23 września 1926) i Barbarę Ludwikę (ur. 26 marca 1930).

</doc>
<doc id="5043859" url="https://pl.wikipedia.org/wiki?curid=5043859" title="Conotrachelus cestrotus">
Conotrachelus cestrotus

Conotrachelus cestrotus – gatunek chrząszcza z rodziny ryjkowcowatych.
Zasięg występowania.
Ameryka Południowa i Północna, występuje w Boliwii, Brazylii, Gujanie, Peru, Wenezueli oraz w Ameryce Środkowej.
Budowa ciała.
Przednia krawędź pokryw znacznie szersza od przedplecza, na ich powierzchni podłużne garbki
Ubarwienie ciała brązowe, z czarnymi plamkami, tylna część pokryw cała czarna.

</doc>
<doc id="5043860" url="https://pl.wikipedia.org/wiki?curid=5043860" title="Diablo II Resurrected">
Diablo II Resurrected



</doc>
<doc id="5043862" url="https://pl.wikipedia.org/wiki?curid=5043862" title="Popowszczyzna (rejon miorski)">
Popowszczyzna (rejon miorski)

Popowszczyzna – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 9 osób, 5 było wyznania prawosławnego a 4 staroobrzędowego. Jednocześnie wszyscy mieszkańcy zadeklarowali białoruską przynależność narodową. Były tu 2 budynki mieszkalne. W 1931 w 2 domach zamieszkiwało 12 osób.
Wierni należeli do parafii rzymskokatolickiej w Miorach prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5043863" url="https://pl.wikipedia.org/wiki?curid=5043863" title="Nawasiołki (sielsowiet Wiendaraż)">
Nawasiołki (sielsowiet Wiendaraż)

Nawasiołki (; ; pol. hist. Nowosiółki) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż, przy linii kolejowej Osipowicze – Mohylew.
Do 1917 położone były w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5043864" url="https://pl.wikipedia.org/wiki?curid=5043864" title="Nowosiółki (sielsowiet Wiendaraż)">
Nowosiółki (sielsowiet Wiendaraż)



</doc>
<doc id="5043866" url="https://pl.wikipedia.org/wiki?curid=5043866" title="Conotrachelus chrysocromus">
Conotrachelus chrysocromus

Conotrachelus chrysocromus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza, w ich środkowej części dwa duże, podłużne garbki

</doc>
<doc id="5043867" url="https://pl.wikipedia.org/wiki?curid=5043867" title="Aleksander Winiarski">
Aleksander Winiarski



</doc>
<doc id="5043869" url="https://pl.wikipedia.org/wiki?curid=5043869" title="Conotrachelus cinereoalbus">
Conotrachelus cinereoalbus

Conotrachelus cinereoalbus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza. Na udach wszystkich par odnóży duże ostrogi.

</doc>
<doc id="5043872" url="https://pl.wikipedia.org/wiki?curid=5043872" title="Leopoldia">
Leopoldia

Leopoldia – rodzaj roślin z rodziny szparagowatych. Obejmuje 16 gatunków występujących w południowej, środkowej i wschodniej Europie, północnej Afryce, Makaronezji, na Kaukazie, w Azji Zachodniej i na Półwyspie Arabskim. Introdukowany do Danii, Belgii, Holandii i Wielkiej Brytanii, południowej Australii oraz Stanów Zjednoczonych.
W Polsce północną granicę swojego zasięgu osiąga szafirek miękkolistny "L. comosa", spotykany na Dolnym Śląsku, na Wyżynie Małopolskiej, Lubelskiej i Roztoczu. Gatunek objęty jest ochroną i umieszczony w Polskiej Czerwonej Księdze Roślin jako gatunek zagrożony (EN).
Nazewnictwo.
Nazwa "Leopoldia" została nadana w 1819 r. przez Williama Herberta (jako "nomen provisorium") rodzajowi roślin, który wyodrębnił on z rodzaju "Coburgia", dla gatunku "Leopoldia reticulata", pierwotnie opisanego w 1789 r. przez Charlesa L’Héritier de Brutelle’a pod nazwą "Amaryllis reticulata". Nazwę ten Herbert nadał na cześć księcia Leopolda z Saksonii-Coburga-Saalfeld, późniejszego króla Belgii. Jednak w 1821 r. Herbert porzucił tę wstępnie zaproponowaną nazwę i opublikował nową: "Hippeastrum", która weszła do powszechnego użytku. W 1845 r. Filippo Parlatore świadom porzucenia przez Herberta nazwy "Leopoldia" na rzecz "Hippeastrum", zaproponował jej użycie jako nazwy rodzaju obejmującego trzy występujące we Włoszech gatunki zaliczane wówczas do rodzajów "Hyacinthus", "Muscari" i "Bellevalia". Nazwę tę Parlatore wybrał jednak dla upamiętnienia Leopolda II, wielkiego księcia Toskanii. Próby uporządkowania nazewnictwa obu rodzajów roślin zostały podjęte dopiero w 1939 r. i zakończyły się w latach 1959–1970 podjęciem przez Międzynarodowy Kongres Botaniczny decyzji o ochronie (uznaniu za "nomen conservandum") nazwy "Hippeastrum" dla roślin spokrewnionych z amarylisem oraz "Leopoldia" dla roślin spokrewnionych z szafirkiem, co nastąpiło ze względów pragmatycznych, wbrew postanowieniom Międzynarodowego kodeksu nomenklatury botanicznej, przewidującym pierwszeństwo nazw wcześniej opublikowanych.

</doc>
<doc id="5043873" url="https://pl.wikipedia.org/wiki?curid=5043873" title="Petr Ševčík">
Petr Ševčík

Petr Ševčík (ur. 2 maja 1994 w Jesioniku) – czeski piłkarz grający na pozycji środkowego pomocnika. Od 2019 jest zawodnikiem klubu Slavia Praga.
Kariera piłkarska.
Swoją karierę piłkarską Ševčík rozpoczął w klubie Sigma Ołomuniec. W 2014 roku awansował do kadry pierwszej drużyny. Zadebiutował w niej w czeskiej pierwszej lidze 11 maja 2014 w przegranym 0:5 wyjazdowym meczu ze Spartą Praga. W sezonie 2013/2014 spadł z Sigmą do drugiej ligi. Na sezon 2014/2015 został wypożyczony do innego drugoligowca, SFC Opava, w którym swój debiut zaliczył 2 sierpnia 2014 w wygranym 3:2 wyjazdowym meczu z MFK Frýdek-Místek.
Latem 2016 Ševčík przeszedł do Slovana Liberec. Swój debiut w Slovanie zanotował 31 lipca 2016 w przegranym 0:3 wyjazdowym spotkaniu z FK Mladá Boleslav. W Slovanie występował przez 2,5 roku.
W styczniu 2019 Ševčík odszedł do Slavii Praga. Swój debiut w Slavii zaliczył 9 lutego 2019 w wygranym 2:0 domowym meczu z FK Teplice. W sezonie 2018/2019 zdobył ze Slavią dublet – mistrzostwo i Puchar Czech, a w sezonie 2019/2020 wywalczył ze Slavią mistrzostwo Czech.
Kariera reprezentacyjna.
Ševčík występował w młodzieżowych reprezentacjach Czech na różnych szczeblach wiekowych – U-17, U-18, U-19, U-20 i U-21. Z kadrą U-21 wystąpił w 2017 roku na Mistrzostwach Europy U-21. 14 listopada 2019 zadebiutował w reprezentacji Czech w wygranym 2:1 meczu eliminacji do Euro 2020 z Kosowem, rozegranym w Pilźnie. W 76. minucie tego meczu zmienił Lukáša Masopusta.

</doc>
<doc id="5043874" url="https://pl.wikipedia.org/wiki?curid=5043874" title="Conotrachelus clivosus">
Conotrachelus clivosus

Conotrachelus clivosus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Boliwii, Brazylii, Peru oraz Wenezueli.
Budowa ciała.
Przednia krawędź pokryw znacznie szersza od przedplecza. Na całym ciele, liczne garbki i bruzdy, na pokrywach dwie pary dużych, wydatnych podłużnych listewek.
Ubarwienie ciała brązowe z czarnymi plamami, pokrywy nieco jaśniejsze kremowobrązowe. Zarówno kształtem, jak i ubarwieniem, gatunek ten upodabnia się do opadłych, suchych liści.

</doc>
<doc id="5043875" url="https://pl.wikipedia.org/wiki?curid=5043875" title="Aleksandr Kriwonos">
Aleksandr Kriwonos

Aleksandr Kriwonos (; ur. 8 stycznia 1949, zm. 13 marca 2021) - radziecki i rosyjski reżyser telewizyjny, scenarzysta, pedagog.
Ukończył Leningradzki Instytut Teatru, Muzyki i Kinematografii w specjalności reżyseria dramatu jako rteżyser telewizyjny. Pracował w telewizji leningradzkiej, następnie petersburskiej. Był jednym z twórców programu Piąte koło. 
Od 1995 był reżyserem i scenarzystą studia Kwadrat-Film, specjalizując się w reżyserii filmów o rosyjskiej kulturze i sztuce we współpracy z Państwowym Muzeum Rosyjskim.
W latach 2002-2021 był wykładowcą w petersburskim państwowym instytucie kina i telewizji jako profesor katedry reżyserii telewizyjnej, w latach 2011-2016 kierował tą katedrą. 
Był członkiem Związku Filmowców Federacji Rosyjskiej.

</doc>
<doc id="5043877" url="https://pl.wikipedia.org/wiki?curid=5043877" title="...All This Time">
...All This Time



</doc>
<doc id="5043885" url="https://pl.wikipedia.org/wiki?curid=5043885" title="Piotr Zaborowski (artysta grafik)">
Piotr Zaborowski (artysta grafik)

Piotr Marcin Zaborowski (ur. 6 września 1953 roku w Warszawie, zm. 15 stycznia 2020 roku w Warszawie) – polski grafik, malarz, rysownik, felietonista. Laureat wielu nagród i wyróżnień w konkursach graficznych.
Autor dwustu felietonów na temat historii, kultury i sztuki zamieszczanych w miesięczniku historycznym
"Mówią Wieki".
Życiorys.
Piotr Zaborowski urodził się 6 września 1953 roku w Warszawie. Jego rodzice Krystyna i Paweł Zaborowscy
zajmowali się fotografią. Edukację rozpoczął w Szkole Podstawowej nr 34 im. Stanisława Dubois przy ul. Drewnianej 8 na warszawskim Powiślu. W 1968 roku rozpoczął naukę w Państwowym Liceum Sztuk Plastycznych w Łazienkach Królewskich w Warszawie, gdzie zdał maturę w 1972 roku. W tym samym roku zaczął studia na Wydziale Grafiki Akademii Sztuk Pięknych w Warszawie.
Na zajęcia z malarstwa uczęszczał do pracowni prof. Teresy Pągowskiej i prof. Jerzego Tchórzewskiego.
Dyplom z Grafiki Warsztatowej z wyróżnieniem otrzymał w 1977 roku w pracowni prof. Haliny Chrostowskiej. Oprócz grafiki zajmował się malarstwem, rysunkiem, grafiką użytkową i fotografią.
W latach 1974 - 2010 brał udział w wielu wystawach zbiorowych w kraju i zagranicą. Robił też wystawy indywidualne.
W 1978 roku zawarł związek małżeński z Małgorzatą Wasylewską, malarką.
W 1984 roku urodziła się ich córka Anna, fotograficzka.
Przez wiele lat współpracował z magazynem historycznym "Mówią Wieki"; najpierw jako grafik projektował
okładki i wykonywał ilustracje do felietonów, następnie od 2003 roku pisał felietony "Pocztówka z historią".
Wykorzystywał w nich swoją rozległą wiedzę o sztuce i kulturze, a dzięki swoim bibliofilskim
pasjom znajdował ciekawostki i cytaty do każdego z opisywanych tematów.
Piotr Zaborowski zmarł 15 stycznia 2020 roku w wieku 66 lat.
Spoczywa w grobie rodzinnym na Powązkach - Cmentarzu Wojskowym w Warszawie.
Twórczość.
Piotr Zaborowski swoje prace graficzne tworzył w tradycyjnej, ale trudnej i pracochłonnej technice: akwaforcie i 
akwatincie. Poruszał w nich, podobnie jak w obrazach i rysunkach, najbardziej istotne problemy ludzkiej egzystencji: szukanie własnej tożsamości, ale też samotność, przemoc, dominację. Bardzo wymowne w treści, a jednocześnie proste w formie prace przyniosły mu nagrody i wyróżnienia w konkursach graficznych.
Swoje prace pokazywał na wystawach indywidualnych w Warszawie, Łodzi, Poznaniu, Krakowie.
Brał też udział w wielu wystawach zbiorowych w Polsce i za granicą takich jak: 
Na początku lat 90. swoją aktywność twórczą skierował w stronę malarstwa. Powstały obrazy z cyklu: 
Wnętrza (1991-3), Postumenty (1992) i inne. Przeważają prace czarno-białe, lub monochromatyczne, szare z 
ostrymi akcentami czerwieni. Wyróżniają się wśród nich czerwone wnętrza. Czerń, biel i czerwień to ulubione
kolory artysty.
Jednocześnie powstają cykle rysunków piórkiem i kolorowych gwaszy, stopniowo coraz oszczędniejsze w formie, idące w kierunku geometryzacji i syntezy.
Grafiki Piotra Zaborowskiego znajdują się w zbiorach Biblioteki Narodowej, Zachęty oraz w licznych kolekcjach w kraju i za granicą.

</doc>
<doc id="5043893" url="https://pl.wikipedia.org/wiki?curid=5043893" title="172 Pułk Piechoty Armii Krajowej">
172 Pułk Piechoty Armii Krajowej

172 Pułk Piechoty AK – jednostka sił zbrojnych Armii Krajowej okresu akcji Burza w 1944 r.
Powstała na bazie Obwodu Kozienice AK "Krzaki", miała wejść w skład 28 Dywizji Piechoty AK im. Stefana Okrzei, ale udało się sformować jedynie I batalion.

</doc>
<doc id="5043900" url="https://pl.wikipedia.org/wiki?curid=5043900" title="Godley and Creme">
Godley and Creme



</doc>
<doc id="5043903" url="https://pl.wikipedia.org/wiki?curid=5043903" title="272 Pułk Piechoty Armii Krajowej">
272 Pułk Piechoty Armii Krajowej

272 Pułk Piechoty AK – jednostka sił zbrojnych Armii Krajowej okresu akcji Burza w 1944 r.
Miała powstać na bazie Obwodu Iłża AK oraz Obwodu Końskie AK, miała wejść w skład 28 Dywizji Piechoty AK im. Stefana Okrzei. Ostatecznie planu nie udało się zrealizować.
15 sierpnia 1944 w momencie mobilizacji na terenie Inspektoratu Starachowice udało się sformować tylko I batalion, który wskutek złego zrozumienia rozkazów został rozwinięty do struktury pułku przy liczebności ok. 500 ludzi.
Kres tworzenia planowanego pułku przyniosły meldunki napływające do sztabu Korpusu Kieleckiego AK - żołnierze Obwodów Iłża i Końskie zasilili ostatecznie nie 272 pp AK, tylko 3 ppLeg. AK.

</doc>
<doc id="5043910" url="https://pl.wikipedia.org/wiki?curid=5043910" title="William Appleby">
William Appleby

William Ivins Appleby (ur. 13 sierpnia 1811, zm. 20 maja 1870 w Salt Lake City) – amerykański sędzia, misjonarz mormoński.
Życiorys.
Urodził się nieopodal New Egypt w stanie New Jersey, jako syn Jacoba Appleby i Mary Lukers. Początkowo pracował jako nauczyciel. W 1838 objął stanowisko sędziego pokoju hrabstwa Burlington w macierzystym stanie. Zetknął się z niedawno zorganizowanym Kościołem Jezusa Chrystusa Świętych w Dniach Ostatnich, a na skutek aktywności misyjnej Orsona Pratta został ostatecznie członkiem tej wspólnoty religijnej. Ochrzczony został przez Erastusa Snowa, we wrześniu 1840, a w 1844 wyświęcony na wyższego kapłana. Wcześnie zaangażowany w aktywność misyjną, odbył szereg związanych z nią podróży po wschodnich obszarach ówczesnych Stanów Zjednoczonych, poczynając od lat 40. XIX wieku. Przewodniczył gminie Kościoła w Recklesstown w hrabstwie Burlington. Dwukrotnie (1847, 1856–1858) kierował misją obejmującą wschód USA. Dołączył do fali mormońskiej migracji na zachód, do doliny Wielkiego Jeziora Słonego dotarł w październiku 1849. Kontynuował pracę w sądownictwie, był bibliotekarzem Uniwersytetu Deseret oraz sekretarzem Terytorium Utah. Zmarł w stołecznym Salt Lake City.
W październiku 1830 poślubił Sarah B. Price. Poza karierą sądowniczą oraz aktywnością misjonarską znany także z twórczości poetyckiej.

</doc>
<doc id="5043917" url="https://pl.wikipedia.org/wiki?curid=5043917" title="If You Love Somebody Set Them Free">
If You Love Somebody Set Them Free

If You Love Somebody Set Them Free – piosenka napisana i nagrana przez Stinga, którą wydano jako pierwszy singiel z jego debiutanckiego solowego albumu "The Dream of the Blue Turtles" (1985). Był to pierwszy singiel w dyskografii Stinga, na którym zagrał amerykański saksofonista Branford Marsalis, co zapoczątkowało ich kilkuletnią współpracę.
Sting stwierdził w wywiadzie udzielonym dla brytyjskiego czasopisma muzycznego „New Musical Express”, że piosenka była „antidotum” na utwór „Every Breath You Take” z repertuaru zespołu The Police.
W czerwcu 1985 roku Sting wystąpił w brytyjskim programie telewizyjnym "Top of the Pops", wyemitowanym na kanale BBC One, gdzie wykonał na żywo piosenkę „If You Love Somebody Set Them Free” (jako „Set Them Free”).
Teledysk.
W 1985 roku do piosenki „If You Love Somebody Set Them Free” został zrealizowany teledysk, który wyreżyserował brytyjski duet Godley &amp; Creme. Wideoklip został nakręcony w Paryżu na scenie dźwiękowej (ang. "soundstage"), gdzie każdy z muzyków występował osobno, a materiał filmowy został następnie połączony, poprzez nałożenie kolejnych sekwencji, tworząc ostateczną wersję teledysku.
Dyskografia i wideografia.
Utwór został umieszczony na albumach kompilacyjnych "" (1994) oraz "The Very Best of Sting &amp; The Police" (1997). Wersje koncertowe piosenki znalazły się na wydaniach wideo albumu "Bring on the Night" (VHS: 1985, DVD: 2005), a także na albumie "…All This Time" (2001; CD, DVD).

</doc>
<doc id="5043944" url="https://pl.wikipedia.org/wiki?curid=5043944" title="II Liceum Ogólnokształcące im. Cypriana Kamila Norwida w Tychach">
II Liceum Ogólnokształcące im. Cypriana Kamila Norwida w Tychach

II Liceum Ogólnokształcące z Oddziałami Integracyjnymi im. Cypriana Kamila Norwida w Tychach – tyskie liceum, zlokalizowane przy ul. Norwida 40.
Historia.
Decyzja o utworzeniu drugiego (po I Liceum Ogólnokształcącym im. Leona Kruczkowskiego) liceum w Tychach była konsekwencją rosnącej populacji miasta w latach 50. i 60. XX wieku. Szkoła powstała w 1963 roku, a jej siedzibą piętro budynku ówczesnej Szkoły Podstawowej nr 4. Utworzono wówczas dwie klasy, do których przyjęto 80 osób, a pierwsi absolwenci opuścili mury liceum w 1967 roku. 
W 1972 roku zlikwidowana została Szkoła Podstawowa nr 4, a liceum zajęło cały obiekt. Wówczas też placówce nadano imię Cypriana Kamila Norwida. Stopniowo rozszerzano ofertę edukacyjną szkoły, tworząc klasy profilowane, m.in. matematyczno–fizyczną, humanistyczną i biologiczno–chemiczną. W 2002 roku podjęto decyzję o przekształceniu liceum w szkołę integracyjną, zmieniając nazwę na "II Liceum Ogólnokształcące z Oddziałami Integracyjnymi im. Cypriana Kamila Norwida w Tychach".
W 2014 roku liceum zostało objęte patronatem przez Uniwersytet Ekonomiczny w Katowicach, natomiast w 2018 roku podpisano umowę o współpracy z Wydziałem Nauk Społecznych Uniwersytetu Śląskiego w Katowicach. 
Profile.
Na rok szkolny 2021/2022 zaplanowano kształcenie w klasach o następujących profilach;

</doc>
<doc id="5043946" url="https://pl.wikipedia.org/wiki?curid=5043946" title="Feliks Bentkowski">
Feliks Bentkowski



</doc>
<doc id="5043950" url="https://pl.wikipedia.org/wiki?curid=5043950" title="Rajd Wysp Kanaryjskich 2002">
Rajd Wysp Kanaryjskich 2002

Rajd Wysp Kanaryjskich 2002 (26. Rally de Canarias - El Corte Inglés) – 26 edycja rajdu samochodowego Rajd Wysp Kanaryjskich rozgrywanego na Wyspach Kanaryjskich. Rozgrywany był od 12 do 13 kwietnia 2002 roku. Była to siódma runda Rajdowych Mistrzostw Europy w roku 2002 (rajd miał najwyższy współczynnik - 20) oraz pierwsza runda Rajdowych Mistrzostw Hiszpanii.

</doc>
<doc id="5043951" url="https://pl.wikipedia.org/wiki?curid=5043951" title="Bahacziwka (rejon humański)">
Bahacziwka (rejon humański)

Bahacziwka () – wieś na Ukrainie, w obwodzie czerkaskim, w rejonie humańskim. W 2001 roku liczyła 168 mieszkańców.

</doc>
<doc id="5043954" url="https://pl.wikipedia.org/wiki?curid=5043954" title="Przesłówka">
Przesłówka

Przesłówka (; ) – wieś na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 ówczesny folwark a następnie zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 19 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 7 domach zamieszkiwało 37 osób.
Wierni należeli do parafii rzymskokatolickiej w Miorach. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5043955" url="https://pl.wikipedia.org/wiki?curid=5043955" title="Darko Stošić">
Darko Stošić

Darko Stošić (ur. 9 lutego 1992 w Laćaraku) – serbski zawodnik mieszanych sztuk walki (MMA) wagi półciężkiej i ciężkiej oraz judoka. Były mistrz Final Fight Championship w wadze ciężkiej. Walczył dla największej organizacji MMA na świecie – Ultimate Fighting Championship (UFC). Aktualnie jest związany z Polską organizacją KSW. Obecny nr. 1 rankingu KSW w wadze ciężkiej.
Życiorys.
Uczęszczał do Szkoły Podstawowej Triva Vitasović Lebarnik, gdzie rozpoczął naukę judo w LSK Judo Club w Laćaraku. Zdobył wiele tytułów mistrzowskich w judo w Serbii i na Bałkanach, zanim zajął się kickboxingiem. MMA zaczął trenować w wieku 18 lat, trenując w klubie Car Dušan Silni wraz z Gagim Tešanovićem i Rođą Radosavljevićem, po powstaniu Tesla Fighting Championship, z nadzieją na walkę w ramach tej organizacji.
Kariera judo.
Zaczął trenować judo w wieku 7 lat, aż do 2012 roku pod okiem Mišy'a Joveticia. Był 10-krotnym mistrzem kraju w judo oraz dwukrotnym mistrzem Bałkanów, za co otrzymał nagrodę dla najlepszego zawodnika klubu MMA Red Star.
Kariera MMA.
Wczesna kariera.
Zawodową karierę MMA rozpoczął w 2012 roku. Walczył w różnych organizacjach, takich jak Tesla Fighting Championship, Adrenalin Freefight Challenge i Final Fight Championship, gdzie był mistrzem wagi ciężkiej. Przed podpisaniem kontraktu z Ultimate Fighting Championship w grudniu 2017 roku posiadał rekord 12-1.
UFC.
W pierwszej walce dla amerykańskiej organizacji 22 lipca 2018 roku na gali "UFC Fight Night: Shogun vs. Smith" zmierzył się przeciwko Jeremy’emu Kimballowi. Walkę wygrał przez techniczny nokaut.
W drugiej walce miał zmierzyć się z Magomiedem Ankalajewem 23 lutego 2019 roku na "UFC on ESPN+ 3", jednak wycofał się z walki 23 stycznia 2019 roku powołując się na kontuzję. Ankalaev zamiast tego zmierzył się z debiutującym w organizacji Klidsonem Abreu.
Jego druga walka w UFC odbyła się 1 czerwca 2019 roku przeciwko Devinowi Clarkowi na gali "UFC Fight Night: Gustafsson vs. Smith". Walkę przegrał przez jednogłośną decyzję.
Następnie zmierzył się z Kennedym Nzechukwu 3 sierpnia 2019 roku na gali "UFC on ESPN: Covington vs. Lawler". Walkę przegrał przez jednogłośną decyzję.
Podczas "UFC Fight Night 166" skrzyżował rękawice z Jamahalem Hillem 25 stycznia 2020 roku. Odnotował trzecią porażkę z rzędu przegrywając jednogłośną decyzją.
Po serii przegranych został zwolniony przez UFC 11 lutego 2020 roku.
KSW.
W kwietniu 2020 roku ogłoszono, że Stošić podpisuje kontrakt na 4 walki z Konfrontacją Sztuk Walki. Na gali "KSW 59: Fight Code" zadebiutował w organizacji, walcząc z weteranem KSW, Michałem Włodarkiem. Stošić wygrał tą walkę przez nokaut w drugiej rundzie. Po walce otrzymał bonus finansowy za "nokaut wieczoru".
Następnie Stošić w zastępstwie za Jaya Silvę, zmierzył się z Michałem Kitą 5 czerwca 2021 roku na gali "KSW 61: To Fight or Not To Fight". Kontrolował większość walki i wykończył Kitę w pierwszej rundzie ciosami w parterze. Po tym pojedynku otrzymał również bonus za "nokaut wieczoru".
4 września 2021 roku na gali "KSW 63: Crime of The Century" wygrał walkę z Michałem Andryszakiem przez niejednogłośną decyzję sędziowską, która była eliminatorem do walki o pas mistrzowski. Pierwotnie Stošić miał zmierzyć się z mistrzem Philem De Friesem, który doznał kontuzji.
Podczas "KSW 67: De Fries vs. Stosič" 26 lutego 2022 roku stoczył walkę o pas wagi ciężkiej z Philem De Friesem. Po całkowitej dominacji panującego mistrza w parterze ostatecznie Stošić zdecydował się poddać w piątej rundzie, odklepując w matę.
10 września 2022 na "KSW 74: De Fries vs. Prasel" w Ostrowie Wielkopolskim ponownie znokautował w rewanżowej walce Michała Kitę, jednak tym razem w późniejszej, drugiej odsłonie. Stošić po tej walce został po raz trzeci nagrodzony bonusem finansowym w kategorii "nokaut wieczoru".
Brave CF.
Kolejną walkę stoczył dla Brave Combat Federation. 18 lutego 2023 na gali "Brave CF 69" w serbskim Belgradzie mimo dobrego początku walki przegrał przez nokaut z niepokonanym Szamilem Gaziewem.

</doc>
<doc id="5043959" url="https://pl.wikipedia.org/wiki?curid=5043959" title="Ford Sierra RS Cosworth 4x4">
Ford Sierra RS Cosworth 4x4



</doc>
<doc id="5043961" url="https://pl.wikipedia.org/wiki?curid=5043961" title="Sonderkommando Kattowitz">
Sonderkommando Kattowitz

Sonderkommando Kattowitz – niewielki niemiecki nazistowski podobóz Auschwitz-Birkenau, zlokalizowany w Katowicach.
Obóz istniał od stycznia 1944 do stycznia 1945. Liczba więźniów wynosiła około 10 osób. Praca więźniów polegała na budowie schronu przeciwlotniczego oraz baraku dla gestapo w Katowicach, oraz prawdopodobnie zajmowali się również składowaniem bomb (Bombenbeseitigung). 

</doc>
<doc id="5043962" url="https://pl.wikipedia.org/wiki?curid=5043962" title="Cyganeria (opera Pucciniego)">
Cyganeria (opera Pucciniego)



</doc>
<doc id="5043963" url="https://pl.wikipedia.org/wiki?curid=5043963" title="Pcickie">
Pcickie

Pcickie (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Dawniej używana nazwa miejscowości – Ptyckie.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 128 osób, 29 było wyznania rzymskokatolickiego a 99 prawosławnego. Jednocześnie 13 mieszkańców zadeklarowało polską przynależność narodową, 115 białoruską. Było tu 23 budynki mieszkalne. W 1931 w 27 domach zamieszkiwało 152 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR. Do 1962 roku siedziba władz sielsowietu Malce.
Od 1991 w składzie niepodległej Białorusi. Do 2004 w składzie sielsowietu Czeres.

</doc>
<doc id="5043964" url="https://pl.wikipedia.org/wiki?curid=5043964" title="Cyganeria (opera Leoncavalla)">
Cyganeria (opera Leoncavalla)



</doc>
<doc id="5043965" url="https://pl.wikipedia.org/wiki?curid=5043965" title="Cyganeria (ujednoznacznienie)">
Cyganeria (ujednoznacznienie)



</doc>
<doc id="5043966" url="https://pl.wikipedia.org/wiki?curid=5043966" title="Werbuwata">
Werbuwata

Werbuwata () – wieś na Ukrainie, w obwodzie czerkaskim, w rejonie chrystyniwskim. W 2001 roku liczyła 431 mieszkańców.

</doc>
<doc id="5043967" url="https://pl.wikipedia.org/wiki?curid=5043967" title="P̃">
P̃

P̃ (lub mała litera p̃) – litera rozszerzona alfabetu łacińskiego. Litera składa się z litery P oraz umieszczonej nad nią tyldy.
Litera ta jest używana w kilku językach, między innymi w języku staroangielskim.

</doc>
<doc id="5043969" url="https://pl.wikipedia.org/wiki?curid=5043969" title="Borowik płowy">
Borowik płowy



</doc>
<doc id="5043971" url="https://pl.wikipedia.org/wiki?curid=5043971" title="Rabieczyn">
Rabieczyn

Rabieczyn – dawna wieś. Tereny na których leżała znajdują się obecnie na Białorusi, w obwodzie witebskim, w rejonie miorskim, w sielsowiecie Powiacie.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwało tu 56 osób, 2 były wyznania rzymskokatolickiego a 54 prawosławnego. Jednocześnie 2 mieszkańców zadeklarowało polską a 54 białoruską przynależność narodową. Było tu 11 budynków mieszkalnych. W 1931 w 12 domach zamieszkiwało 55 osób.
Wierni należeli do parafii rzymskokatolickiej w Leonpolu prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5043972" url="https://pl.wikipedia.org/wiki?curid=5043972" title="Unborn Love">
Unborn Love

„Unborn Love” – singel niemieckiej piosenkarki C.C. Catch wydany w Hiszpanii w 2010 roku przez wytwórnię IArt Group. Nagranie jest efektem współpracy artystki z Juanem Martinezem, hiszpańskim muzykiem new generation disco. Singel, poza czterema wersjami utworu tytułowego, zawierał również dwie odświeżone wersje nagrania „"I Can Lose My Heart Tonight"” w stylu muzyki new generation.

</doc>
<doc id="5043973" url="https://pl.wikipedia.org/wiki?curid=5043973" title="Rabieczyn (kolonia)">
Rabieczyn (kolonia)

Rabieczyn – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Powiacie.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Leonpol.
Według Powszechnego Spisu Ludności z 1921 roku zamieszkiwało tu 9 osób, 1 była wyznania rzymskokatolickiego a 8 prawosławnego. Jednocześnie 1 mieszkaniec zadeklarował polską a 8 białoruską przynależność narodową. Był tu 1 budynek mieszkalny. W 1931 w 3 domach zamieszkiwało 21 osób.
Wierni należeli do parafii rzymskokatolickiej w Leonpolu prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.

</doc>
<doc id="5043974" url="https://pl.wikipedia.org/wiki?curid=5043974" title="Rent">
Rent



</doc>
<doc id="5043976" url="https://pl.wikipedia.org/wiki?curid=5043976" title="Gleiwitz III">
Gleiwitz III

Gleiwitz III – niemiecki nazistowski podobóz Auschwitz-Birkenau, zlokalizowany w Gliwicach.
Obóz został założony na terenie nieczynnej huty, która należała do koncernu Vereinigte Oberschlesische Hüttenwerke A.G., której część oddano w dzierżawę ewakuowanej z Krakowa, znajdującej się pod niemieckim zarządem, dawnej polskiej firmie Zieleniewski Maschinen und Waggonbau GmbH. W końcu lipca 1944 do obozu przywieziono pierwszy transport więźniów. Zostali ulokowani w jednym z murowanych budynków fabrycznych. Stan obozowy więźniów w październiku 1944 wynosił około 600 osób, głównie mężczyzn.
Praca więźniów polegała początkowo na porządkowaniu terenu, wznoszeniu ogrodzenia z drutu kolczastego, wyładunku oraz montażu maszyn w halach fabrycznych. Produkcję zdołano uruchomić pod koniec roku. Więźniowie zostali wtedy zatrudnieni przy wytwarzaniu kół do wagonów kolejowych, lawet do armat przeciwlotniczych, części min morskich oraz do pocisków artyleryjskich. Czas pracy w zakładach wynosił około 10–12 godzin.
W styczniu 1945 nastąpiła ewakuacja więźniów, lecz prędko zawrócono ich do opróżnionego obozu Blechhammer. Z Blechhammer część więźniów wymaszerowała do obozu Gross-Rosen. Część więźniów zdołała się ukryć lub zbiec. Ci więźniowie, którym nie udało się uciec, zostali krótko przed wyzwoleniem zastrzeleni przez SS-manów.
W miejscu obozu zachowały się wieże strażnicze oraz części ogrodzenia. Przy odlewni, w miejscu byłego baraku obozowego, wystawiono pomnik ku czci więźniów. Znajduje się on na terenie Gliwickich Zakładów Urządzeń Technicznych.

</doc>
<doc id="5043978" url="https://pl.wikipedia.org/wiki?curid=5043978" title="Podgrzybek brunatny">
Podgrzybek brunatny



</doc>
<doc id="5043981" url="https://pl.wikipedia.org/wiki?curid=5043981" title="Płowiec">
Płowiec



</doc>
<doc id="5043983" url="https://pl.wikipedia.org/wiki?curid=5043983" title="Podgrzyb">
Podgrzyb



</doc>
<doc id="5043984" url="https://pl.wikipedia.org/wiki?curid=5043984" title="Sieleźnie">
Sieleźnie

Sieleźnie – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorski, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 2 domach zamieszkiwało 12 osób.
Wierni należeli do parafii rzymskokatolickiej w Miorach prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5043985" url="https://pl.wikipedia.org/wiki?curid=5043985" title="Wójt wileński">
Wójt wileński



</doc>
<doc id="5043987" url="https://pl.wikipedia.org/wiki?curid=5043987" title="Podgrzybek żeberkowany">
Podgrzybek żeberkowany



</doc>
<doc id="5043989" url="https://pl.wikipedia.org/wiki?curid=5043989" title="Sieliszcze (rejon miorski)">
Sieliszcze (rejon miorski)

Sieliszcze (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 ówczesna kolonia leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 37 osób, 4 były wyznania prawosławnego a 33 staroobrzędowego. Jednocześnie wszyscy mieszkańcy zadeklarowali białoruską przynależność narodową. Było tu 7 budynków mieszkalnych. W 1931 w 7 domach zamieszkiwało 48 osób.
Wierni należeli do parafii prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Leonpolu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Dworne Sioło.

</doc>
<doc id="5043992" url="https://pl.wikipedia.org/wiki?curid=5043992" title="Rubinoborowik">
Rubinoborowik



</doc>
<doc id="5043993" url="https://pl.wikipedia.org/wiki?curid=5043993" title="Subaru Impreza STi N12">
Subaru Impreza STi N12



</doc>
<doc id="5043994" url="https://pl.wikipedia.org/wiki?curid=5043994" title="Subaru Impreza STi N14">
Subaru Impreza STi N14



</doc>
<doc id="5043996" url="https://pl.wikipedia.org/wiki?curid=5043996" title="Rally Serras de Fafe e Felgueiras">
Rally Serras de Fafe e Felgueiras

Rajd Serras de Fafe e Felgueiras (dawniej m.in. Rali Serras de Fafe, Rali FC Porto, Rallye às Antas) – rajd samochodowy organizowany rokrocznie w Portugalii. Rajd odbywa się od 1955 roku, a od roku 1968 jest eliminacją Rajdowych Mistrzostw Portugalii. W ostatnich latach rozgrywany był na nawierzchni szutrowej. W roku 2021 po raz pierwszy został eliminacją Rajdowych Mistrzostw Europy.

</doc>
<doc id="5043997" url="https://pl.wikipedia.org/wiki?curid=5043997" title="Bogdana Carpenter">
Bogdana Carpenter

Bogdana Maria-Magdalena Carpenter z d. Chętkowska (ur. 2 czerwca 1941, Częstochowa) – amerykańska emerytowana profesor Uniwersytetu Michigan. Krytyczka literacka, tłumaczka, autorka polskiego pochodzenia.
Życiorys.
W 1963 ukończyła studia na Uniwersytecie Warszawskim (Wydział Romanistyki), a w 1974 Uniwersytet Kalifornijski w Berkeley, gdzie obroniła pracę doktorską na wydziale literatury porównawczej.
Jej obowiązki dydaktyczne dzieliła między dwa kierunki: slawistykę i komparatystykę literacką. Prowadziła zajęcia z zakresu literatury porównawczej (Teatr władzy i władza teatru), historii dramatu – od tragedii do farsy, historii polskiej literatury (od "Bogurodzicy" do pisarzy współczesnych), a także kurs „miasto w literaturze i filmie”. Zajmowała się warsztatami translatorskimi.
1999 r. została uhonorowana Złotym Krzyżem Zasługi. W latach późniejszych była członkinią Polskiej Akademii Nauk (członek zagraniczny).
Interesuje się literaturą, językami słowiańskimi oraz komparatystyką. Zna język polski, angielski, włoski, rosyjski.
Publikacje.
Tłumaczenia
Książki

</doc>
<doc id="5043998" url="https://pl.wikipedia.org/wiki?curid=5043998" title="Borowik klinowotrzonowy">
Borowik klinowotrzonowy



</doc>
<doc id="5043999" url="https://pl.wikipedia.org/wiki?curid=5043999" title="Rallye às Antas">
Rallye às Antas



</doc>
<doc id="5044000" url="https://pl.wikipedia.org/wiki?curid=5044000" title="Rali FC Porto">
Rali FC Porto



</doc>
<doc id="5044001" url="https://pl.wikipedia.org/wiki?curid=5044001" title="Rali Serras de Fafe">
Rali Serras de Fafe



</doc>
<doc id="5044003" url="https://pl.wikipedia.org/wiki?curid=5044003" title="Zamieszki w Iranie (2019)">
Zamieszki w Iranie (2019)



</doc>
<doc id="5044004" url="https://pl.wikipedia.org/wiki?curid=5044004" title="Sinoborowik">
Sinoborowik



</doc>
<doc id="5044005" url="https://pl.wikipedia.org/wiki?curid=5044005" title="Samuel Rozwadowski">
Samuel Rozwadowski

Samuel Jordan Rozwadowski herbu Trąby (ur. 1867, zm. 15 lipca 1915 pod Sińkowem) – rotmistrz cesarskiej i królewskiej Armii.
Życiorys.
Urodził się w 1867. Wywodził się z rodu Rozwadowskich herbu Trąby. Jego przodek Maciej Rozwadowski wykazał się męstwem w bitwie pod Wiedniem w 1683, pradziad Kazimierz Rozwadowski był kościuszkowskim brygadierem, dziad Wiktor walczył w powstaniu listopadowym i został odznaczony Orderem Virtuti Militari, stryj Tadeusz poległ w powstaniu styczniowym, a ojciec Tomisław (1841-1920) w powstaniu styczniowym walczył jako dowódca jazdy powstańczej. Jego matką była Melania, z domu Rulikowska (1842-1894), a braćmi Tadeusz (1866-1928, generał) i Wiktor (1869-1949, także oficer, ofiara zbrodni katyńskiej).
Został żołnierzem C. K. Armii. Ukończył kształcenie w Wojskowej Szkole Kadetów w Mährisch Weißkirchen. W kawalerii został mianowany podporucznikiem z dniem 1 września 1887, a następnie awansowany na porucznika z dniem 1 listopada 1890, na rotmistrza 2 klasy z dniem 1 maja 1898, na rotmistrza 1 klasy z dniem 1 maja 1898. Od początku kariery oficerskiej służył w szeregach 13 Galicyjskiego pułku ułanów, ze sztabem w Złoczowie (od około 1890 był tam oficerem jego brat ppor. Wiktor Jordan-Rozwadowski, a od około 1897 także kuzyn ppor. Adam Jordan-Rozwadowski), gdzie od około 1894 do około 1895 był komendantem plutonu pionierów (według relacji rodzinnej od 1894 do 1896 służył w Wojskowej Szkole Jeździeckiej), a od około 1897 do około 1901 jako oficer nadkompletowy był skierowany do macierzystej szkoły kadetów Mährisch Weißkirchen, gdzie był instruktorem jeździeckim, a od około 1903 do około 1905 pełnił funkcję komendanta plutonu pionierów w 13 pułku pułku. Czynnym oficerem 13 pułku ułanów pozostawał do 1908, zaś następnie figurował jeszcze w ewidencji tej jednostki jako oficer z przyznanym zaopatrzeniem do około 1910/1911.
W 1892 otrzymał godność c. k. podkomorzego. Ożenił się z Wilmą von Teuber, pochodzącej z Brna (jej rodzina zajmowała się przemysłem tekstylnym i posiadała majątek w pobliskim Krizanau). Mieli dzieci: Eugenię (ur. 1902), Marię (zm. 1982, żona Ernsta Piety), Aleksandra, Jadwigę. W trakcie służby wojskowej Samuela w 13 pułku zamieszkiwał z rodziną w Brodach. Bracia Tadeusz, Samuel i Wiktor Rozwadowscy po swojej ciotce baronowej Czerko zostali spadkobiercami majątku Glina blisko Lwowa, po czym Wiktor dokonał spłaty rodzeństwa. Z uzyskanych środków Samuel nabył majątek Schwanhof koło Neunkirchen. 
Po wybuchu I wojny światowej w 1914 został zmobilizowany do macierzystego pułku i przydzielony jako nauczyciel – instruktor jazdy konnej w Terezjańskiej Akademii Wojskowej. Z uwagi na reumatyzm nie był przewidziany do użycia w działaniach zbrojnych, jednak ostatecznie w maju 1915 został wysłany na front. Został przydzielony do 4. szwadronu 8 pułku dragonów (jego oddziałem macierzystym był nadal 13 pułk ułanów). Walcząc w jego szeregach przeciw Rosjanom poległ w zwycięskich walkach pod Sińkowem 15 lipca 1915 (według relacji rodziny postrzelony na koniu zmarł kilka dni później).
W 1919 jego żona Wilma ponownie wyszła za mąż za pułkownika Redtenbachera.

</doc>
<doc id="5044008" url="https://pl.wikipedia.org/wiki?curid=5044008" title="Stade Ben Ahmed El Abdi">
Stade Ben Ahmed El Abdi



</doc>
<doc id="5044010" url="https://pl.wikipedia.org/wiki?curid=5044010" title="Siłowo">
Siłowo

Siłowo (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów wieś w gminie Czeress, w powiecie dzisieńskim, w guberni wileńskiej Imperium Rosyjskiego. Wieś należała do dóbr Czeress ks. Radziwiłłów..
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 95 osób, 1 była wyznania rzymskokatolickiego, a 94 prawosławnego. Jednocześnie wszyscy mieszkańcy zadeklarowali polską przynależność narodową. Były tu 22 budynki mieszkalne. W 1931 w 22 domach zamieszkiwało 107 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeres.

</doc>
<doc id="5044012" url="https://pl.wikipedia.org/wiki?curid=5044012" title="Difaâ Hassani d'El Jadida">
Difaâ Hassani d'El Jadida



</doc>
<doc id="5044014" url="https://pl.wikipedia.org/wiki?curid=5044014" title="Kursowy karabin maszynowy">
Kursowy karabin maszynowy

Kursowy karabin czołgu – czołgowy karabin maszynowy.
Karabin na stałe zamontowany jest w przedniej części kadłuba czołgu o kalibrach 7,5 albo 7,62 mm. Przeznaczony jest do ostrzeliwania celów żywych, naziemnych środków ogniowych oraz transporterów opancerzonych piechoty. Lufa karabinu przechodzi przez otwór, który umieszczony jest w przedniej płycie kadłuba czołgu. Nie posiada sprzężenia z armatą, a na cel naprowadzany jest przez mechanika, który skręca czołg całym kadłubem. Nie posiada przyrządów celowniczych, a zasilany jest w amunicję z taśmy, natomiast łuski podczas strzelania chwytane są do pojemnika. Ze względu na małą skuteczność rażenia miały zastosowanie w starszych typach czołgów, natomiast we współczesnych zostały zastąpione karabinami maszynowymi, które sprzężono z armatą czołgową.

</doc>
<doc id="5044019" url="https://pl.wikipedia.org/wiki?curid=5044019" title="Podgrzybek obciętozarodnikowy">
Podgrzybek obciętozarodnikowy



</doc>
<doc id="5044020" url="https://pl.wikipedia.org/wiki?curid=5044020" title="Mistrzostwa Świata w Narciarstwie Dowolnym i Snowboardingu 2021 – big air mężczyzn (narciarstwo dowolne)">
Mistrzostwa Świata w Narciarstwie Dowolnym i Snowboardingu 2021 – big air mężczyzn (narciarstwo dowolne)

Rywalizacja mężczyzn w narciarskim Big Air podczas mistrzostw świata w Aspen została rozegrana na skoczni o nazwie Buttermilk Big Air. Kwalifikacje rozegrano 15 marca o 9:40, z kolei finał 16 marca o 10:00. Złoty medal wywalczył Szwed Oliwer Magnusson, który pokonał drugiego Édouarda Therriault oraz trzeciego Kima Gubsera.

</doc>
<doc id="5044022" url="https://pl.wikipedia.org/wiki?curid=5044022" title="Wełyka Sewastianiwka">
Wełyka Sewastianiwka

Wełyka Sewastianiwka () – wieś na Ukrainie, w obwodzie czerkaskim, w rejonie chrystyniwskim. W 2001 roku liczyła 3006 mieszkańców.

</doc>
<doc id="5044023" url="https://pl.wikipedia.org/wiki?curid=5044023" title="Czesław Karkowski">
Czesław Karkowski

Czesław Karkowski (ur. 23 lipca 1949 we Wrocławiu) – amerykańsko-polski filozof, dziennikarz, tłumacz.
Życiorys.
Studiował polonistykę na Uniwersytecie Wrocławskim. Doktoryzował się w dziedzinie filozofii na Uniwersytecie Adama Mickiewicza w Poznaniu. Wykładał filozofię na Uniwersytecie Wrocławskim. W 1982 wyjechał do Berlina Zachodniego, gdzie spędził dwa lata. W 1984 wyemigrował na stałe do Nowego Jorku. Tam pracował najpierw w redakcji Radia Wolna Europa, a potem został dyrektorem Instytutu Piłsudskiego oraz członkiem redakcji i redaktorem naczelnym „Nowego Dziennika”, największej gazety polonijnej w Nowym Jorku. Obecnie wykłada filozofię i socjologię w Hunter College w Nowym Jorku oraz w Mercy College w Debbs Ferry NY.
Działalność polonijna.
Karkowski angażuje się w pracę na rzecz nowojorskiej Polonii – wspiera instytucje takie jak: Fundacja Kościuszkowska, Polsko-Amerykańskie Towarzystwo Historyczne, Polski Instytut Sztuki i Nauki Józefa Piłsudskiego. Jego artykuły, recenzje i komentarze regularnie ukazują się w czołowych polskich gazetach Nowego Jorku, takich jak „Nowy Dziennik” i „Kurier Plus”, a także w polskojęzycznych magazynach „Kultura” i „Archiwum Emigracji”. Karkowski jest opiekunem wydziałowym Klubu Polskiego w Hunter College.
Tłumaczenia.
Jest czołowym tłumaczem twórczości Ezry Pounda na polski, a także autorem wielu publikacji naukowych, m.in. o Brunonie Schulzu, filozofii Kanta czy "Iliadzie".

</doc>
<doc id="5044028" url="https://pl.wikipedia.org/wiki?curid=5044028" title="Borowik oprószony">
Borowik oprószony



</doc>
<doc id="5044029" url="https://pl.wikipedia.org/wiki?curid=5044029" title="Brygada Kielecka AK">
Brygada Kielecka AK

Brygada Kielecka AK – planowana jednostka sił zbrojnych Armii Krajowej, Okręg Radom-Kielce Armii Krajowej, Inspektoratu Kielce Armii Krajowej okresu akcji Burza w 1944 r.
Plany stworzenia brygady przewidywały Rozkaz Ogólny Nr 1 z 29 czerwca 1944 Komendanta Okręgu Radom-Kielce AK „Przygotowania do akcji powstańczej” oraz jego załączniki.
Rozkaz zakładał utworzenie w Inspektoracie "D" Kielce brygady z nadwyżek zmobilizowanych żołnierzy. Brygada miała składać się z dwóch pułków piechoty:
Dowódcą brygady miał zostać ppłk Józef Mularczyk "Żor", a kapelanem - ks. Janusz Przyłęcki „Pęsa”.

</doc>
<doc id="5044032" url="https://pl.wikipedia.org/wiki?curid=5044032" title="Brygada Radomska AK">
Brygada Radomska AK

Brygada Radomska AK – planowana jednostka sił zbrojnych Armii Krajowej okresu akcji Burza w 1944 r.
Plany stworzenia brygady przewidywały Rozkaz Ogólny z 29 czerwca 1944 Komendanta Okręgu Radom-Kielce AK „Przygotowania do akcji powstańczej” oraz jego załączniki.
Rozkaz zakładał utworzenie w Inspektoracie "A" Radom brygady z nadwyżek zmobilizowanych żołnierzy. Brygada miała składać się z dwóch pułków piechoty.

</doc>
<doc id="5044034" url="https://pl.wikipedia.org/wiki?curid=5044034" title="Wacław Osadnik">
Wacław Osadnik

Wacław Michał Osadnik (ur. 4 września 1950 w Lublińcu) – kanadyjsko-polski profesor lingwistyki, literatury i przekładu, wykładowca akademicki.
Życiorys.
Jest profesorem zwyczajnym na Uniwersytecie Alberty w Edmonton (Zachodnia Kanada).
W 1973 ukończył studia slawistyczne (bułgarystykę i językoznawstwo południowosłowiańskie) na Uniwersytecie Jagiellońskim w Krakowie. Doktoryzował się na Uniwersytecie Śląskim z semiotyki kina. Studiował również historię sztuki i metodykę nauczania języka polskiego jako obcego.
Po ukończeniu studiów rozpoczął pracę jako asystent w Instytucie Filologii Angielskiej i Językoznawstwa Ogólnego Uniwersytetu Śląskiego w Katowicach. W latach 1977–1978 odbył roczną specjalizację w zakresie językoznawstwa słowiańskiego na Uniwersytecie Yale (USA). Doktorat z lingwistyki stosowanej i semiotyki obronił w 1981 (summa cum laude) i w latach 1986–1987 pełnił funkcję zastępcy dyrektora Instytutu Anglistyki Uniwersytetu Śląskiego. Wtedy też dołączył do zespołu slawistów z Polskiej Akademii Nauk w Warszawie pracujących nad polsko-bułgarską gramatyką kontrastywną. W 1987 wygrał konkurs na specjalizację podoktorancką w Instytucie Języka Francuskiego i Romanistyki na Uniwersytecie Queensland w Brisbane (Australia). Od 1989 do 1990 zajmował stanowisko badawcze na Uniwersytecie Kalifornijskim w Berkeley (USA). Po pobycie w Berkeley skorzystał z oferty pracy na Uniwersytecie Alberty w Edmonton.
Dydaktyka.
Na Uniwersytecie Alberty profesor Osadnik pełnił wiele funkcji administracyjnych, m.in. jest od wielu lat członkiem rady naukowej The Wirth Institute for Austrian and Central European Studies. Był też inicjatorem współpracy i wymiany naukowej z Uniwersytetem Śląskim w Katowicach oraz z Uniwersytetem Wrocławskim. Umowy o współpracy z tymi uniwersytetami pozwoliły na organizowanie wspólnych przedsięwzięć naukowych, takich jak wymianę kadry naukowej i studentów, wykładów gościnnych, organizowanie konferencji i publikowanie dorobku naukowego współpracujących ze sobą placówek.
Działalność polonijna.
Jest zaangażowany w pracę na rzecz Polonii w Kanadzie. W latach dziewięćdziesiątych był członkiem Zarządu Kongresu Polonii Kanadyjskiej Okręgu Alberty, a także dwukrotnym prezesem Towarzystwa Kultury Polskiej w Edmonton. Za jego prezesury Uniwersytet i Polonia gościli wybitnych polskich i polonijnych artystów, naukowców i polityków, którzy wzbogacili życie kulturalne Edmonton i program polonistyczny Uniwersytetu Alberty.
Publikacje.
Ma na swoim koncie wiele artykułów i publikacji książkowych oraz kierowanie pracami magisterskimi i doktorskimi. Szereg publikacji dotyczy fenomenologii języka, stosowania metod formalnych w lingwistyce i w badaniach nad sztuką (głównie filmową), a także historii, teorii i praktyki przekładu.
Książki:
Teksty naukowe (artykuły oraz rozdziały w monografiach):
Praca redakcyjna:

</doc>
<doc id="5044035" url="https://pl.wikipedia.org/wiki?curid=5044035" title="Podgrzybek złotopory">
Podgrzybek złotopory



</doc>
<doc id="5044039" url="https://pl.wikipedia.org/wiki?curid=5044039" title="Suchogrzybek">
Suchogrzybek



</doc>
<doc id="5044040" url="https://pl.wikipedia.org/wiki?curid=5044040" title="Borowik kruchy">
Borowik kruchy



</doc>
<doc id="5044041" url="https://pl.wikipedia.org/wiki?curid=5044041" title="Wonnoborowik">
Wonnoborowik



</doc>
<doc id="5044042" url="https://pl.wikipedia.org/wiki?curid=5044042" title="Dworne Sioło">
Dworne Sioło

Dworne Sioło (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów wieś w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 194 osoby, 15 było wyznania rzymskokatolickiego, 155 prawosławnego, 16 staroobrzędowego, a 8 mojżeszowego. Jednocześnie 2 mieszkańców zadeklarowało polską przynależność narodową, 184 białoruską, a 8 żydowską. Było tu 38 budynków mieszkalnych. W 1931 w 42 domach zamieszkiwały 222 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 roku siedziba władz sielsowietu Dworne Sioło.

</doc>
<doc id="5044055" url="https://pl.wikipedia.org/wiki?curid=5044055" title="Lāhainā">
Lāhainā



</doc>
<doc id="5044062" url="https://pl.wikipedia.org/wiki?curid=5044062" title="Another Night in Nashville">
Another Night in Nashville

„Another Night in Nashville” – singel brytyjskiego wykonawcy Chrisa Normana (byłego wokalisty grupy Smokie) oraz niemieckiej piosenkarki C.C. Catch wydany w październiku 2014 roku przez wytwórnię Solo Sound Records. Ukazał się w dwóch wydaniach: na MP3 i promocyjnie na płycie CD.

</doc>
<doc id="5044064" url="https://pl.wikipedia.org/wiki?curid=5044064" title="Michael De Santa">
Michael De Santa



</doc>
<doc id="5044067" url="https://pl.wikipedia.org/wiki?curid=5044067" title="Strzelaniny w Atlancie (2021)">
Strzelaniny w Atlancie (2021)

Strzelaniny w Atlancie – seria masowych strzelanin, która miała miejsce 16 marca 2021 w trzech salonach masażu erotycznego w Atlancie i jej okolicach. W strzelaninach zginęło 8 osób, w tym sześć kobiet azjatyckiego pochodzenia, a 1 została ranna. Sprawcą ataków był 21-letni Robert Aaron Long.
Przebieg.
Pierwsza strzelanina miała miejsce o godz. 17:00 w salonie masażu w Acworth na przedmieściach Atlanty, a o godz. 17:47 doszło do kolejnych strzelanin w dwóch salonach masażu w północno-wschodniej części Atlanty. W pierwszej strzelaninie zginęły 4 osoby, a 1 została ranna, w kolejnej zginęły trzy kobiety, a w ostatniej jedna kobieta. Policjanci przybyli na miejsca strzelanin kilka chwil po atakach, ale sprawca zdążył odjechać; zatrzymano go później. W śledztwie w sprawie ataków wzięło udział FBI.
Po atakach policja przeanalizowała nagrania z monitoringu i wkrótce skontaktowała się z parą, która zidentyfikowała podejrzanego sprawcę jako ich syna, 21-letniego Roberta Aarona Longa.
Sprawca został ujęty około godz. 20:30 150 mil (240 km) na południe od Atlanty. Po krótkim pościgu został aresztowany. Początkowo powiązano go jedynie ze strzelaniną w Acworth, ale później okazało się, że jest podejrzewanym sprawcą wszystkich trzech ataków.
Ataki te były pierwszą tak dużą masową strzelaniną w USA od początku rozwijającej się intensywnie w tym kraju pandemii COVID-19, przez którą zamknięte było wiele lokali publicznych co przełożyło się na zmniejszenie liczby strzelanin w takich miejscach w tym okresie.
Ofiary strzelaniny.
W atakach zginęło 8 osób – sześć zostało zastrzelonych na miejscu zdarzenia, a jedna zmarła w drodze do szpitala i jedna podczas leczenia. Wśród ofiar było sześć kobiet azjatyckiego pochodzenia, w tym cztery koreańskiej narodowości.
Sprawca.
Sprawcą strzelanin był 21-letni Robert Aaron Long; w 2017 ukończył liceum Sequoyah High School, a od 2017 do 2018 uczęszczał na University of North Georgia. Był baptystą i został opisany jako bardzo religijna osoba.
W 2020 roku sprawca zaczął być leczony z powodu uzależnienia seksualnego, które obejmowało nałogowe masturbowanie się i częste odwiedzanie salonów masażu erotycznego.
Po masakrze sprawca powiedział policji, że jego motywem była chęć "uratowania" ludzi przed uzależnieniami od seksu przez zabicie osób oferujących tego rodzaju usługi. Początkowo spekulowano, że motywem ataku mógł być rasizm, z powodu faktu, że większość ofiar ataku stanowiły azjatyckie kobiety. Sprawca podczas przesłuchania zaprzeczył, że kierował się motywami rasowymi. Według władz Atlanty sprawca został zatrzymany, kiedy chciał udać się na Florydę w celu dokonania innego ataku, prawdopodobnie na siedzibę jednej ze znanych firm produkujących pornografię. Niektórzy eksperci porównywali ataki w Atlancie z atakiem w salonie masażu erotycznego w Toronto w 2020 roku, podczas którego 17-latek, deklarujący się jako tzw. incel, zadźgał maczetą pracującą tam kobietę.
W dniu 17 marca, dzień po atakach, sprawca został oskarżony o osiem morderstw i napaść. Long przyznał się do zarzutów.
Reakcje.
Prezydent USA Joe Biden potępił ataki i rasizm wobec osób pochodzenia azjatyckiego, równocześnie podkreślając, że motywy sprawcy nie są jeszcze jasne i że czeka na wyniki śledztwa. Nazajutrz prezydent Biden polecił opuścić flagi państwowe na najważniejszych budynkach rządowych i w placówkach wojskowych USA do połowy masztu do 22 marca, w celu oddania szacunku zabitym w strzelaninach. Gubernator Georgii Brian Kemp złożył kondolencje rodzinom zabitych za pośrednictwem Twittera. Wiele osób publicznych nazwało ataki "zbrodniami z nienawiści", pomimo wstępnego zakwestionowania tego motywu przez służby. Niektórzy obwiniali nawet byłego prezydenta Donalda Trumpa za to, że używając w odniesieniu do wirusa SARS-CoV-2 określenia "chiński wirus" rzekomo sprowokował falę nienawiści wobec Azjatów, w tym masakrę w Georgii. Sprawą zajęła się także organizacja SPLC.

</doc>
<doc id="5044070" url="https://pl.wikipedia.org/wiki?curid=5044070" title="Jonathan Lewis">
Jonathan Lewis

Jonathan Jeremy Lewis (ur. 4 czerwca 1997 w Atlancie) – amerykański piłkarz pochodzenia jamajskiego występujący na pozycji skrzydłowego w amerykańskim klubie Colorado Rapids oraz w reprezentacji Stanów Zjednoczonych.
Kariera klubowa.
New York City.
13 stycznia 2017 podpisał kontrakt z klubem New York City. Zadebiutował 18 marca 2017 w meczu Major League Soccer przeciwko Montreal Impact (1:1). Pierwszą bramkę zdobył 13 sierpnia 2017 w meczu ligowym przeciwko Los Angeles Galaxy (0:2).
Louisville City.
17 września 2018 został wysłany na wypożyczenie do drużyny Louisville City. Zadebiutował 20 września 2018 w meczu USL Championship przeciwko Penn FC (0:3). W sezonie 2018 jego zespół zajął pierwsze miejsce w tabeli zdobywając mistrzostwo USL Championship.
Colorado Rapids.
8 maja 2019 podpisał kontrakt z zespołem Colorado Rapids. Zadebiutował 12 maja 2019 w meczu Major League Soccer przeciwko Real Salt Lake (2:3). Pierwszą bramkę zdobył 26 maja 2019 w meczu ligowym przeciwko Columbus Crew (3:2).
Kariera reprezentacyjna.
Stany Zjednoczone U-20.
W 2016 roku otrzymał powołanie do reprezentacji Stanów Zjednoczonych U-20. Zadebiutował 17 grudnia 2016 w meczu towarzyskim przeciwko reprezentacji Kostaryki U-20 (0:4). 10 lutego 2017 otrzymał powołanie na Mistrzostwa CONCACAF U-20 2017. Na Mistrzostwach CONCACAF U-20 2017 zadebiutował 21 lutego 2017 w meczu fazy grupowej przeciwko reprezentacji Haiti U-20 (4:1). Pierwszą bramkę zdobył 24 lutego 2017 w meczu przeciwko reprezentacji Saint Kitts i Nevis U-20 (4:1).
Stany Zjednoczone U-23.
W 2019 roku otrzymał powołanie do reprezentacji Stanów Zjednoczonych U-23. Zadebiutował 14 listopada 2019 w meczu towarzyskim przeciwko reprezentacji Brazylii U-23 (1:0).
Stany Zjednoczone.
W 2019 roku otrzymał powołanie do reprezentacji Stanów Zjednoczonych. Zadebiutował 28 stycznia 2019 w meczu towarzyskim przeciwko reprezentacji Panamy (3:0). 5 czerwca 2019 otrzymał powołanie na Złoty Puchar CONCACAF 2019. W Złotym Pucharze CONCACAF 2019 zadebiutował 27 czerwca 2019 w meczu fazy grupowej przeciwko reprezentacji Panamy (0:1). Pierwszą bramkę zdobył 2 lutego 2021 w meczu towarzyskim przeciwko reprezentacji Trynidadu i Tobago (7:0), w którym zdobył dwie bramki.
Życie prywatne.
Lewis urodził się w Atlancie, a dorastał w Plantation, gdzie uczęszczał do South Plantation High School. Jego matka pochodzi z Londynu i jest pochodzenia jamajskiego.

</doc>
<doc id="5044075" url="https://pl.wikipedia.org/wiki?curid=5044075" title="Marco Hietala">
Marco Hietala



</doc>
<doc id="5044078" url="https://pl.wikipedia.org/wiki?curid=5044078" title="Mistrzostwa Europy w Short Tracku 2002">
Mistrzostwa Europy w Short Tracku 2002

6. edycja Mistrzostw Europy w Short Tracku odbywała się w dniach 11–13 stycznia 2002 we francuskim Grenoble.
Klasyfikacja medalowa.
Pogrubieniem oznaczono kraj gospodarza mistrzostw (Francja):

</doc>
<doc id="5044084" url="https://pl.wikipedia.org/wiki?curid=5044084" title="Beverly Kinch">
Beverly Kinch

Beverly Kinch (ur. 14 stycznia 1964 w Ipswich) – brytyjska lekkoatletka, sprinterka i specjalistka skoku w dal, medalistka mistrzostw Europy i halowa mistrzyni Europy, olimpijka. Na igrzyskach Wspólnoty Narodów reprezentowała Anglię, a na pozostałych imprezach międzynarodowych Wielką Brytanię.
Kariera sportowa.
Zdobyła brązowy medal w skoku w dal na igrzyskach Wspólnoty Narodów w 1982 w Brisbane, przegrywając tylko z Shonel Ferguson z Bahamów i Robyn Strong z Australii. Zajęła 4. miejsce w biegu na 60 metrów na halowych mistrzostwach Europy w 1983 w Budapeszcie. Zajęła 5. miejsce w skoku w dal na mistrzostwach świata w 1983 w Helsinkach z wynikiem 6,93 m uzyskanym z nadmiernym wiatrem. Wcześniej w konkursie ustanowiła rekord Wspólnoty Brytyjskiej rezultatem 6,90 m. Zwyciężyła w biegu na 100 metrów na uniwersjadzie w 1983 w Edmonton.
Zdobyła złoty medal w biegu na 60 metrów (przed Aneliją Nunewą z Bułgarii i Nelli Cooman z Holandii) na halowych mistrzostwach Europy w 1984 w Göteborgu, na halowych mistrzostwach Europy w 1986 w Madrycie zajęła 4. miejsce na tym dystansie, a na halowych mistrzostwach Europy w 1988 w Budapeszcie odpadła w półfinale tej konkurencji.
Wystąpiła na igrzyskach olimpijskich w 1988 w Seulu w sztafecie 4 × 100 metrów, która odpadła w półfinale. Nie ukończyła biegu eliminacyjnego na 60 metrów na halowych mistrzostwach Europy w 1990 w Glasgow. Na mistrzostwach Europy w 1990 w Splicie zdobyła srebrny medal w sztafecie 4 × 100 metrów (sztafeta brytyjska biegła w składzie: Stephi Douglas, Kinch, Simmone Jacobs i Paula Thomas) i odpadła w półfinale biegu na 100 metrów. Odpadła w półfinale biegu na 60 metrów na halowych mistrzostwach świata w 1991 w Sewilli. Na mistrzostwach świata w 1991 w Tokio odpadła w ćwierćfinale biegu na 100 metrów i eliminacjach sztafety 4 × 100 metrów. Odpadła w półfinale biegu na 60 metrów na halowych mistrzostwach świata w 1993 w Toronto.
Zajęła 8. miejsce w sztafecie 4 × 100 metrów i odpadła w ćwierćfinale biegu na 100 metrów na mistrzostwach świata w 1993 w Stuttgarcie. Odpadła w półfinale biegu na 60 metrów na halowych mistrzostwach Europy w 1996 w Sztokholmie i na halowych mistrzostwach świata w 1997 w Paryżu.
Beverly Kinch była mistrzynią Wielkiej Brytanii (AAA) w biegu na 100 metrów w 1993 oraz brązową medalistką na tym dystansie w 1988 i 1990. W hali była mistrzynią w biegu na 60 metrów w 1983, 1984, 1986, 1987, 1990 i 1994, wicemistrzynią w tej konkurencji w 1988 i 1991 oraz brązową medalistką w 1996, a także mistrzynią w skoku w dal w 1982. Była również mistrzynią UK Championships w biegu na 100 metrów w 1991 i 1993 oraz brązową medalistką w 1997, a w skoku w dal mistrzynią w 1982 i 1983, wicemistrzynią w 1988 oraz brązową medalistką w 1981.
Wynik Kinch w skoku w dal z mistrzostw świata w 1983 – 6,90 m – przetrwał jako rekord Wielkiej Brytanii do 2012, kiedy to poprawiła go Shara Proctor.
Rekordy życiowe.
Rekordy życiowe Kinch:

</doc>
<doc id="5044087" url="https://pl.wikipedia.org/wiki?curid=5044087" title="Bev Kinch">
Bev Kinch



</doc>
<doc id="5044088" url="https://pl.wikipedia.org/wiki?curid=5044088" title="Horodećke">
Horodećke

Horodećke () – wieś na Ukrainie, w obwodzie czerkaskim, w rejonie humańskim. W 2001 roku liczyła 1354 mieszkańców.
We wsi znajduje się zabytkowa cerkiew Opieki Matki Bożej.

</doc>
<doc id="5044097" url="https://pl.wikipedia.org/wiki?curid=5044097" title="Adam Górski (prawnik)">
Adam Górski (prawnik)

Adam Stanisław Górski (ur. 15 listopada 1975) – polski prawnik, karnista, nauczyciel akademicki, specjalista w zakresie postępowania karnego i prawa medycznego, profesor nadzwyczajny Uniwersytetu Jagiellońskiego, wykładowca Wydziału Prawa i Administracji Uniwersytetu Jagiellońskiego w Krakowie, kierownik Zakładu Prawa Medycznego i Deontologii Lekarskiej na Uniwersytecie Medycznym w Białymstoku.
Życiorys.
W 1999 r. ukończył studia na kierunku prawo na Wydziale Prawa i Administracji Uniwersytetu Warszawskiego. Prowadził zajęcia na Wyższej Szkole Administracji Publicznej im. Stanisława Staszica w Białymstoku. W latach 2003–2004 pracował w Katedrze Prawa Karnego na Uniwersytecie w Białymstoku. Odbył staże i pobyty naukowe za granicą. Dwukrotny stypendysta Fundacji Alexandra von Humboldta, jak również Towarzystwa Maxa Plancka. Wykładowca studiów podyplomowych, m.in. z zakresu prawa karnego procesowego, prawa karnego materialnego i procesowego oraz prawa medycznego. Od 2011 r. pracuje również w Sądzie Najwyższym jako ekspert prawny. Od zatrudniony jako adiunkt w Zakładzie Prawa Medycznego i Deontologii Lekarskiej, na Wydziale na Uniwersytecie Medycznym w Białymstoku. W latach 2012–2016, 2017–2020, i od 2021 r. jeden z rzeczników dyscyplinarnych do spraw nauczycieli akademickich Uniwersytetu Jagiellońskiego.
Działalność naukowa.
Od 1991 zatrudniony jako asystent, a od 1997 jako adiunkt w Katedrze Postępowania Karnego. 27 czerwca 2003 r. uzyskał na Uniwersytecie w Białymstoku stopień doktora nauk prawnych na podstawie rozprawy doktorskiej pt. „Ekstradycja w kontekście praw człowieka” (promotor: Piotr Hofmański). 24 października 2011 uzyskał na Uniwersytecie Jagiellońskim stopień naukowy doktora habilitowanego na podstawie monografii: „Europejskie ściganie karne. Zagadnienia ustrojowe”.
Specjalizuje się w problematyce dotyczącej europejskiego ścigania w sprawach karnych, praw uczestników postępowania karnego oraz prawa medycznego. Promotor w przewodach doktorskich (3 obronione doktoraty) i recenzent w sprawie nadania stopni naukowych. W marcu 2019 r. wszczęto na Wydziale Prawa i Administracji UJ postępowanie w celu nadania tytułu profesora. W czerwcu 2019 r. Centralna Komisja ds. Stopni i Tytułów powołała komisję w celu nadania tytułu profesora nauk prawnych i w sierpniu 2021 r. prezydent Andrzej Duda nadał mu tytuł profesora nauk prawnych.
Kierownik lub wykonawca w grantach naukowych: m.in. grant: „Europejski nakaz aresztowania i jego funkcjonowanie w Unii Europejskiej” (2005–2008) oraz „Pozaprocesowe pozyskiwanie dowodów i ich wykorzystywanie w procesie karnym” (2013–2015). Członek w komitetach i radach naukowych: Progress in Health Sciences, deputy editor (medical law) Przegląd Prawa Medycznego (członek Rady Naukowej) Wrongful Conviction Law Review (członek Rady Naukowej).
Wybrane publikacje.
Autor bądź współautor ponad 150 publikacji z różnych dziedzin prawa karnego, postępowania karnego i prawa medycznego.

</doc>
<doc id="5044103" url="https://pl.wikipedia.org/wiki?curid=5044103" title="Cheyenne Woods">
Cheyenne Woods

Cheyenne Woods (ur. 25 lipca 1990 w Phoenix) – amerykańska zawodowa golfistka, krewna Tigera Woodsa. W 2014 roku wygrała Australian Ladies Masters.

</doc>
<doc id="5044106" url="https://pl.wikipedia.org/wiki?curid=5044106" title="PGA Tour">
PGA Tour

PGA Tour (stylizowane na PGA TOUR) – amerykańska organizacja zrzeszająca profesjonalnych golfistów. Zajmuje się tworzeniem głównych rozgrywek odbywających w USA i Ameryce Północnej. Organizuje takie wydarzenia jak PGA Tour Champions i Korn Ferry Tour. Istnieje od 1929. 

</doc>
<doc id="5044116" url="https://pl.wikipedia.org/wiki?curid=5044116" title="Ladies European Tour">
Ladies European Tour

Ladies European Tour (także jako LET) – organizacja zrzeszająca profesjonalne graczki w golfa, założona w 1978. Jej siedziba znajduje się w Buckinghamshire Golf Club niedaleko Londynu w Anglii. Zrzesza członkinie z ok. 40 krajów na całym świecie, jednak większość z nich to Europejki. 

</doc>
<doc id="5044117" url="https://pl.wikipedia.org/wiki?curid=5044117" title="Stefania Broniewska">
Stefania Broniewska

Stefania Broniewska z domu Gerlicz, pseudonim "Bogucka", "Kowalska" (ur. 24 kwietnia 1901 roku w Stojeszynie, powiecie janowskim, zm. 15 października 1966 roku w Podkowie Leśnej) – żołnierz wyklęty, łączniczka Narodowych Sił Zbrojnych, sanitariuszka podczas powstania warszawskiego, żona Zygmunta Broniewskiego, weterana I wojny światowej, a także wojny polsko-bolszewickiej, generała brygady i ostatniego Komendanta Głównego Narodowych Sił Zbrojnych. 
Rodzina.
Córka Aleksandra Henryka Gerlicza herbu Lis z Odmianą i jego żony Róży z domu Łempickiej herbu Junosza. Stefania wyszła za mąż za Zygmunta Broniewskiego herbu Tarnawa, późniejszego ostatniego Komendanta Głównego Narodowych Sił Zbrojnych. Co ciekawe starsza siostra Stefanii – Zofia – wyszła za mąż za młodszego brata Zygmunta – Mieczysława Broniewskiego. Aleksander i Róża Gerliczowie posiadali jeszcze jedną córkę Różę, która wyszła za mąż za Ludwika Pleszczyńskiego (posła na sejm 1938–1939) oraz trzech synów: Aleksandra, Jana i Seweryna.
Młodość.
Kiedy miała kilka lat, rodzice kupili majątek i pałac Stara Wieś koło Węgrowa (był to dawny majątek Golitzynów). Jednak w 1912 roku sprzedali tę nieruchomość i przenieśli się w Lubelskie. Zakupili tam majątek Palikije koło Wojciechowa. Stefania zdała maturę na pensji Pani Plater w Warszawie. 
Na początku 1922 roku poślubiła Zygmunta Broniewskiego. Byli zgodnym i kochającym się małżeństwem, jednak mimo starań nie mieli dzieci. Bracia Zygmunt i Mieczysław Broniewscy byli właścicielami zasobnego ponad 2000-hektarowego majątku Garbów, który posiadał cukrownię, gorzelnię, cegielnię oraz stawy rybne. Zygmunt zarządzał całością, a Stefania pomagała mu z dużym talentem. Niemal codziennie jeździła konno. Jej niegroźnym, choć kosztownym hobby, było hodowanie koni wyścigowych.
II wojna światowa.
Narodowe Siły Zbrojne.
Wybuch II wojny światowej zastał ją w Garbowie. Tam spędziła większą część okupacji. Broniewscy od samego początku zaangażowali się w działalność konspiracyjną. Przekazywali duże sumy pieniędzy na rzecz organizacji podziemnych: Armii Krajowej, a następnie Narodowych Sił Zbrojnych. Stefania Broniewska była członkiem NSZ od samego początku jego istnienia. Pełniła rolę łączniczki. Ze względów bezpieczeństwa jeszcze w 1942 r. jej mąż Zygmunt Broniewski wystarał się dla siebie i Stefanii o fałszywe dokumenty na nazwiska: Kowalscy, a następnie Boguccy, co stało się jednym z zarzutów stawianych Stefanii Broniewskiej w czasie późniejszego procesu prowadzonego przez UB. 
Bronienie dworu w Garbowie przed napadem.
W styczniową noc 1944 roku dwór w Garbowie został napadnięty przez 30-osobową bandę rabusiów, składającą się w dużej części z radzieckich partyzantów. Ta sama banda napadła i spaliła wcześniej dwór Łabędzkich w Ługowie, dwór Studnickich w Leścach i Dom Zarządu Gminnego w Garbowie. W chwili napadu nie było Zygmunta Broniewskiego ani żadnego z polskich oddziałów partyzanckich. Stefania Broniewska zorganizowała obronę wraz z rezydującymi w dworze rtm. Kazimierzem Stawińskim, bratem Aleksandrem Gerliczem i lokajem Karolem Adamczykiem. Dwóch napastników zostało postrzelonych z broni myśliwskiej: jeden śmiertelnie, drugi ciężko ranny. Spowodowało to ucieczkę pozostałych bandytów. Przybyła rano policja niemiecka stwierdziła, że zastrzelony mężczyzna miał przy sobie znaczek z sierpem i młotem. Stefania wzięła całą winę na siebie, twierdząc w dochodzeniu prowadzonym najpierw przez Granatową Policję, a potem przez UB, że w chwili napadu była sama we dworze i tylko ona strzelała do rabusiów. Argumentowała to, że przy dużym mrozie zdarzają się rykoszety i może być prawie jednocześnie ranny z frontowego wejścia i zabity przy drzwiach kuchennych z boku domu. 
Powstanie warszawskie.
W połowie lipca 1944 roku w związku ze zbliżaniem się frontu, z obawy przed brutalnością nowych okupantów wyjechała do Warszawy. Tu zastał ją początek powstania warszawskiego. Mimo że narodowcy byli przeciwni jego wybuchowi, oddziały Narodowych Sił Zbrojnych, które były w stolicy, przystąpiły do walki. Stefania Broniewska zgłosiła się do nich jako sanitariuszka. W czasie walk dawała dowody niezwykłego bohaterstwa, ratując rannych nieraz z narażeniem własnego życia. Po upadku powstania miała być wraz z transportem wywieziona w kierunku Prus. Jednak na rogatkach Warszawy, w Ursusie, wyskoczyła z jadącego pociągu i uciekła.
Dalsza praca konspiracyjna w ramach NSZ.
Męża Zygmunta Broniewskiego odnalazła w Krakowie. Od jesieni 1944 roku, w związku z objęciem przez niego funkcji Komendanta Głównego NSZ, towarzyszyła mu zarówno podczas ukrywania się w Łodzi, jak i w wizytowaniu obozów i zgrupowań oddziałów zimą 1944/45 r. W jednym z leśnych obozowisk spędzili razem Wigilię w 1944 roku. Natomiast późną wiosną 1945 roku Zygmunt Broniewski podjął decyzję o wyjeździe do ośrodków polskich na emigracji, w celu uzyskania instrukcji co do dalszego prowadzenia pracy konspiracyjnej oraz zapoznania się osobiście z sytuacją międzynarodową Polski. Stefania Broniewska podjęła się zadania sprawdzenia i przetestowania szlaku nielegalnej przyszłej podróży męża Zygmunta Broniewskiego na Zachód. W pierwszej połowie lipca 1945 r. wyjechała do Budapesztu. Przez miesiąc bezskutecznie starała się uzyskać papiery uprawniające ją do wyjazdu na teren okupacyjnej strefy anglosaskiej. Cała podróż była niesłychanie ryzykowna, ale zakończyła się udanym powrotem do kraju. Prawdopodobnie tą właśnie trasą generał „Bogucki” opuścił Polskę. Jego pobyt za granicą miał trwać krótko. Jednak w końcu października 1945 roku, po fali aresztowań w kraju, powrót stał się zbyt ryzykowny. Stefania otrzymała wiadomość, że mąż prosi o jej przyjazd do Paryża. 
Aresztowanie w 1945 roku, procesy, pobyt w więzieniach.
Aresztowanie.
Stefania Broniewska próbowała wydostać się z kraju jedną z „dróg przerzutowych” rozpoczynających się w Katowicach. Przy pomocy łapówek już wcześniej ewakuowano zagrożonych ludzi z transportami obywateli rumuńskich (głównie Cyganów) lub Żydów opuszczających Polskę. Uzyskała kartę przejazdu przez granicę i obietnicę dopisania do listy repatriantów jadących w zaplombowanych wagonach. Jednak na granicy polsko-czechosłowackiej okazało się, że karta jest nieważna i skonfiskowały ją władze czeskie. Zmuszona była wrócić do Katowic, gdzie zatrzymano ją 7 listopada 1945 r. Aresztowano ją następnego dnia. Prawdopodobnie Służba Bezpieczeństwa była już wcześniej na jej tropie.
Przesłuchania.
W listopadzie 1945 roku Stefania Broniewska trafiła do więzienia na warszawskim Mokotowie. Powód oskarżenia: przynależność do NSZ. Śledztwo trwało do czerwca 1946 roku. W toku przesłuchań Stefania Broniewska nie ujawniła żadnych osób, pseudonimów ani kontaktów. Na pytania szczegółowe odpowiadała, że nie może nikogo obciążać swoimi zeznaniami, a władze obecne uważa za nielegalne. Indagowana na temat stosunku do obecnego ustroju państwa polskiego i Związku Radzieckiego odpowiedziała, że zmieniła się tylko okupacja z niemieckiej na radziecką. Mimo że o jej udziale w pracy NSZ, szczególnie w okresie krakowskim (po powstaniu warszawskim) i w Łodzi opowiadali szeroko w śledztwie inni oskarżeni, nie załamała się, nie „sypała”. Zniosła dzielnie wszystkie konfrontacje, które z reguły załamywały nawet doświadczonych wojskowych. Do katującego ją ubeka powtarzała: "Nie jesteś godzien ze mną rozmawiać".
Pierwszy proces i pobyt w więzieniu.
Sprawa jej została włączona do procesu zbiorowego, nazwanego od nazwiska głównego oskarżonego „Michał Pobocha i towarzysze”. 
W lipcu 1946 r. sporządzono postanowienie o pociągnięciu jej do odpowiedzialności karnej z art. Dekretu o Ochronie Państwa z dn. 30.10.1944 r. Stanowiło ono, że:
Stefania Broniewska odmówiła podpisania tak sformułowanego postanowienia. Prawie żadne zawarte w nim informacje nie pochodziły bowiem z jej zeznań. Akt oskarżenia został sporządzony 3 sierpnia 1946 r. i powtarzał wszystkie punkty zawarte w postanowieniu. Akty oskarżenia wszystkich osób występujących w tej sprawie zostały zatwierdzone dnia 11 października 1946 r. przez ppłka Różańskiego i rozpoczęły się przygotowania do jednego z większych procesów pokazowych. Brało w nim udział 13 oskarżonych i 31 świadków w większości już więźniów Mokotowa w Warszawie. Rozprawa rozpoczęła się przed Wojskowym Sądem Rejonowym w Warszawie 23 listopada 1946 roku. Na życzenie oskarżonych każdy zeznawać miał osobno. Kilka dni wcześniej do sądu trafiły oświadczenia mieszkańców gromady Garbów potwierdzone przez Wójta o kulisach napadów na dwory w styczniu 1943 roku, z których jednoznacznie wynikało, że grasująca tam banda miała charakter czysto rabunkowy. W czasie procesu Stefania nadal zachowywała się dzielnie. Na groźne skierowane do niej stwierdzenie prokuratora: "Niech oskarżona szanuje mundur polski" odpowiedziała ciętą ripostą w następujący sposób. Wzięła z obrzydzeniem w dwa palce rękaw siedzącego obok niej Ubeka i zapytała słodko: "Czy to, tę bolszewicką szmatę chciałby Pan żebym uważała za polski mundur?" Nie przyznawała się do winy. Twierdziła, że Polska powinna być dla Polaków, ubolewała nad stratą Wilna i Lwowa. Jako narodowiec deklarowała wierność swoim ideałom. Wyrok zapadł 10 grudnia 1946 roku. Wojskowy Sąd Rejonowy orzekł karę 8 lat więzienia, utratę praw publicznych i obywatelskich praw honorowych na 2 lata z art. 1 Dekretu o Ochronie Państwa oraz artykułów 225 par. 1 i 191 kk. Uniewinniono ją z zarzutu zabicia partyzantów, gdyż jak wykazało śledztwo, był to napad bandycki (oficjalnie żadnych oddziałów partyzanckich na tym terenie nie było). 
Początkowo Broniewska odbywała karę w więzieniu na warszawskim Mokotowie, a następnie w Fordonie koło Bydgoszczy. 
Wspomnienia współwięźniarek w z warszawskiego Mokotowa.
Z okresu pobytu w więzieniu na Mokotowie pochodzi ciekawe wspomnienie przekazane przez Krystynę Brzewską, która w pewnym okresie dzieliła celę ze Stefanią. Wspomina, że Broniewska także w więzieniu zachowywała się nad wyraz dzielnie i podtrzymywała na duchu współwięźniarki. Była dla nich niekwestionowanym autorytetem. Płatała też różne figle strażnikom, co w tamtych warunkach wydaje się wręcz nieprawdopodobne. Pewnego dnia po przesłuchaniu podała strażnikowi błędny numer celi zamiast własnej. Tam schowała się pod łóżkiem i nie wychodziła. Wiadomość o jej zniknięciu zelektryzowała służbę więzienniczą. Ku uciesze aresztantek przewrócono “do góry nogami” całe więzienie, a Stefania spokojnie leżała w tym czasie ukryta.
Drugi proces – niejawny i dalszy pobyt w więzieniach.
Amnestia z 30.04.1947 r. skróciła jej wyrok do lat czterech. Jednak za odwagę i niezłomną postawę musiała zapłacić dodatkową cenę. W grudniu 1949 roku odbył się kolejny, tym razem niejawny (śródwięzienny) proces Stefanii. Broniewska pomimo próśb na piśmie nie otrzymała adwokata z urzędu na tę rozprawę. Wyrok wyniósł kolejne 10 lat. W uzasadnieniu podano, że jej winą jest, że od końca 1947 roku do października 1949 roku "„na terenie więzienia w Fordonie rozpowszechniając fałszywe wiadomości [...] urabiała w psychice słuchaczy nastroje wrogie do obecnego ustroju Państwa Polskiego, czyniąc tam przygotowanie do zmiany przemocą tego ustroju...”". Na nic zdały się liczne prośby o jej ułaskawienie pisane najczęściej pod dyktando adwokata przez najbliższą rodzinę aż do 1955 roku. W jednym z nich z 12.02.1948 r. przedstawiany jest zły stan zdrowia Stefanii, dotkniętej ciężką wadą serca, cierpiącej na rozstrój nerwowy i ropne zapalenie ucha grożące trepanacją czaszki (prawdopodobnie był to ślad po ciężkich pobiciach). Podkreślane w nim było, że dalszy pobyt Stefanii w więzieniu może zakończyć się jej śmiercią. 
Broniewska odsiadywała wyrok w Fordonie pod Bydgoszczą do 1952 roku, w tym 2 lata w izolatce. Następnie przewieziono ją do cięższego więzienia w Inowrocławiu, gdzie również pełne 2 lata spędziła w izolatce.
Wyjście na wolność.
W marcu 1955 roku została zwolniona (warunkowo) w tydzień po przedstawieniu prokuratorowi dokumentów świadczących o śmierci męża Zygmunta Broniewskiego, generała brygady i ostatniego Komendanta Narodowych Sił Zbrojnych. Co ciekawe, Zygmunt Broniewski zmarł 6 lat wcześniej tj. 23 czerwca 1949 roku w Chateau Duran we Francji (dep. Haute Garonne) i tam został pochowany. Na jego grobie umieszczony został napis: „Le General Broniewski Zygmunt - Heros De Resistance Polonaise”.
Stefania Broniewska po opuszczeniu więzienia w Inowrocławiu była już nieuleczalnie chora i zmaltretowana oraz bez środków do życia. Nie dostała nawet prawa do zameldowania w Warszawie, gdzie rodzina mogłaby się nią zaopiekować. Zarobkowała sprzedając „Dzienniczki Ucznia” na ulicach Milanówka i Podkowy Leśnej. Pracowała też fizycznie jako siła przyuczona w Ogrodzie Botanicznym. Później jako przyuczona referentka w Instytucie Jedwabnictwa w Milanówku.
Miejsce spoczynku.
Zmarła na skutek rozpadowej gruźlicy nabytej w więzieniach 15 października 1966 roku w Podkowie Leśnej. Pochowana została w grobowcu rodzinnym na Starych Powązkach w Warszawie, kw. 242, rząd 1, miejsce 28-29.

</doc>
<doc id="5044120" url="https://pl.wikipedia.org/wiki?curid=5044120" title="Karabin Tpg 1">
Karabin Tpg 1



</doc>
<doc id="5044126" url="https://pl.wikipedia.org/wiki?curid=5044126" title="Chyliczki Wschodnie">
Chyliczki Wschodnie

Chyliczki Wschodnie – zlikwidowany wąskotorowy kolejowy przystanek osobowy w Piasecznie, w województwie mazowieckim, w Polsce.
Przystanek nie został wybudowany w czasie powstania linii kolejowej łączącej Klarysew z Piasecznem we wrześniu 1896 roku. Został oddany do użytku na eksploatowanym odcinku w 1923 roku pod nazwą "Chyliczki II". Nazwę sąsiedniego przystanku "Chyliczki" zmieniono wtedy na "Chyliczki I". Po rozpoczęciu okupacji niemieckiej przystankowi nadano nazwę "Chyliczki Wschodnie". W 1942 roku przystanek został zlikwidowany.

</doc>
<doc id="5044144" url="https://pl.wikipedia.org/wiki?curid=5044144" title="Basztowa Przehyba">
Basztowa Przehyba

Basztowa Przehyba – południowy odcinek grzbietu między Skrajną Basztą a Złudną Basztą w Grani Baszt w słowackich Tatrach Wysokich. Władysław Cywiński opisuje ją jako "cofnięta ku zachodowi krawędź pd. zbocza Skrajnej Baszty". Widziana od wschodu wygląda jak płytka przełęcz. Z jej południowego zbocza (Dolina Młynicka) opada olbrzymi i w górnej części bardzo szeroki żleb. Po stronie Doliny Mięguszowieckiej opada wielka depresja, do której ze Zboczy Skrajnej Baszty uchodzą trzy żleby (w tym Żleb Ždiarskyego). 

</doc>
<doc id="5044152" url="https://pl.wikipedia.org/wiki?curid=5044152" title="Poalej Syjon-Lewica">
Poalej Syjon-Lewica



</doc>
<doc id="5044155" url="https://pl.wikipedia.org/wiki?curid=5044155" title="Mała Armia Janosika">
Mała Armia Janosika

Mała Armia Janosika – polski zespół muzyczny oraz grupa artystyczna, wykonująca muzykę folkową i ludową zainspirowaną góralską kulturą Podhala. Powstała w 2015 roku z inicjatywy pochodzącego z Raby Wyżnej skrzypka Damiana Pałasza.
Mała Armia Janosika liczy dwustu dwudziestu pięciu członków (w wieku od dwóch do siedemdziesięciu lat) i jest największą kapelą góralską na Podhalu. Zespół zrzesza dzieci i młodzież z Raby Wyżnej i okolic, a cechą wspólną wykonawców jest zamiłowanie do muzyki regionalnej oraz tradycji regionu Podhala. Siedziba kapeli znajduje się w Rabie Wyżnej, gdzie regularnie odbywają się próby i przygotowania do występów artystycznych. W 2018 roku Mała Armia Janosika została zaproszona do udziału w uroczystym Koncercie dla Niepodległej.
Historia.
Nazwa zespołu i skład.
Nazwa grupy jest grą słowną: oksymoron „mała armia” wykorzystano w odwołaniu do rozmiaru zespołu, który złożony jest przeważająco z dzieci, natomiast słowo „Janosik” (legendarny karpacki zbójnik) ma przywołać skojarzenia z folklorem gór. Zespół cyklicznie wyrusza w trasy koncertowe, występując na terenie całej Polski i uczestnicząc w wydarzeniach o charakterze ludowym, świątecznym, papieskim oraz patriotycznym.
W 2019 roku do Małej Armii Janosika dołączyła sekcja muzyczna, tworząc instrumentalną kapelę w składzie:
2015–2017.
15 marca 2015 roku ogłoszony został pierwszy nabór do zespołu, który pierwotnie działał pod nazwą Galicja Projekt. Do projektu zgłosiło się dwadzieścia pięć osób zamieszkujących Rabę Wyżną i okolice. Po okresie rekrutacji wszyscy członkowie przystąpili do pierwszych zajęć nauki gry na skrzypcach i basach podhalańskich pod okiem Damiana Pałasza. 24 grudnia 2015 roku zespół zapoczątkował tradycję Góralskich Pasterek w kościele parafialnym w Rabie Wyżnej.
W styczniu 2016 roku zespół organizował koncerty charytatywno-kolędnicze dla osób chorych i potrzebujących, a w lipcu zrealizował wideoklip do utworu „Siła jest w jedności”, który został nagrany z okazji Światowych Dni Młodzieży. Teledysk został nakręcony na terenie gminy Raba Wyżna, między innymi przy pomniku Jana Pawła II. Z tej okazji zespół również wystąpił podczas ŚDM w Krakowie oraz w Rabie Wyżnej. Jeszcze w 2016 został ogłoszony drugi nabór do zespołu, który powiększył się o kolejnych dwudziestu pięciu członków.
Pod koniec stycznia 2017 roku członkowie Małej Armii Janosika wystąpili podczas uroczystego koncertu kolędniczego przed kardynałem Stanisławem Dziwiszem, który żegnał się wówczas z funkcją Metropolity Krakowskiego. W lutym ogłoszono trzeci nabór do zespołu. W rezultacie Mała Armia Janosika powiększyła się o pięćdziesięciu nowych członków. 7 maja 2017 już stuosobowa grupa zagrała podczas odpustu parafialnego w Rabie Wyżnej: msza święta była celebrowana przez kard. Dziwisza.
Latem 2017 roku zespół pracował nad teledyskiem pt. „Modlę się o miłość”, w realizację którego Damian Pałasz zaangażował Katarzynę i Cezarego Żaków oraz tercet Megitza Trio. Jesienią Mała Armia Janosika występowała podczas Dni Jana Pawła II w Krakowie, w Centrum Jana Pawła II w Łagiewnikach.
2018.
W lutym 2018 roku założyciel Małej Armii Janosika Damian Pałasz został nagrodzony w plebiscycie "Gazety Krakowskiej" na „Osobowość Roku 2017”. W etapie powiatowym zajął pierwsze miejsce, a w etapie wojewódzkim – drugie. W marcu 2018, po kolejnym naborze, zespół zwiększył swoją liczebność do stu czterdziestu członków. W kwietniu Mała Armia Janosika zwyciężyła plebiscyt na Najpopularniejszy Zespół Dziecięco-Młodzieżowy Podhala, Orawy, Spisza i Pienin 2017 roku.
W październiku 2018 roku swoją premierę miał teledysk nakręcony z okazji setnej rocznicy odzyskania niepodległości przez Polskę. W wideoklipie zatytułowanym „Białe róże” – wyreżyserowanym i wyprodukowanym przez Pałasza – główne role odegrali aktorzy Katarzyna Żak i Piotr Cyrwus. W ciągu dwóch miesięcy od swojej publikacji w serwisie YouTube klip został odtworzony ponad milion razy, a do marca 2021 obejrzano go 4,2 mln razy. Wkrótce po premierze teledysku Małą Armię Janosika zaproszono do udziału w Koncercie dla Niepodległej, który odbył się 10 listopada 2018 na Stadionie Narodowym w Warszawie. Koncert był transmitowany przez wszystkie polskie stacje telewizyjne, a zespół wystąpił na scenie obok takich artystów, jak Maryla Rodowicz, Krzysztof Cugowski, Ewa Farna i Kamil Bednarek. Podczas uroczystego wystąpienia Mała Armia Janosika zaprezentowała wiązankę pieśni legionowych, śpiewając w akompaniamencie orkiestry symfonicznej pod batutą Grzegorza Urbana. Wśród zaśpiewanych utworów znalazły się: „Białe róże”, „Wojenko, wojenko”, „Szara piechota”, „Przybyli ułani pod okienko” oraz „My, Pierwsza Brygada”. Występ Małej Armii Janosika oglądało 40 tys. widzów zebranych na stadionie oraz 7 mln zgromadzonych przed telewizorami.
W listopadzie zespół zagrał podczas wizyty prezydenta Rzeczypospolitej Polskiej Andrzeja Dudy w Podsarniu, prezentując pieśni patriotyczne. 20 grudnia 2018 wydany został pierwszy album długogrający Małej Armii Janosika, "Kolędy i Pastorałki na góralską nutę". Zespół wyruszył w promocyjną trasę koncertową, która objęła Małopolskę i Podkarpacie.
2019.
Rok 2019 Mała Armia Janosika rozpoczęła serią koncertów między innymi w Tarnowie, Nowym Targu, Przemyślu i Sanoku. W marcu 2019 Damian Pałasz, w konkursie organizowanym przez "Dziennik Polski" oraz "Gazetę Krakowską", został nazwany „Osobowością Roku 2018” w kategorii "kultura", zajmując pierwsze miejsce w powiecie nowotarskim oraz drugie w województwie małopolskim. Nominację w konkursie uzyskał za wkład w kulturę regionalną. Z biegiem lat i działalności na rynku muzycznym szeregi bandu zasilili: Rafał „Piętaszek” Nowak, Wojtek Czyrnek, Mariusz Pacyga, Grzegorz Jaromin, Marcin Grywalski, Szymon Matras i Krzysztof Stanik. W towarzystwie instrumentalistów Mała Armia Janosika zaczęła grać nie tylko utwory folklorystyczne i ludową muzykę Podhala, ale też polską muzykę rozrywkową. Jesienią liczba członków zespołu wzrosła do stu pięćdziesięciu.
29 września 2019 grupa zagrała koncert w Centrum Jana Pawła II w Krakowie, z okazji jubileuszu dwudziestopięciolecia Agencji Restrukturyzacji i Modernizacji Rolnictwa. 16 października Mała Armia Janosika wystąpiła w Wieliczce z okazji „Dnia Papieskiego”, wykonując repertuar upamiętniający pontyfikat Jana Pawła II. Także w październiku Pałasz i członkowie zespołu zostali nagrodzeni podczas czternastej edycji FilmAT Festival w Warszawie. Grupę wyróżniono za najlepszy film dokumentalny w kategorii "historia i dziedzictwo" oraz za „wartości patriotyczne” teledysku – w obu przypadkach za „Białe róże”.
21 grudnia 2019 odbył się mikołajkowy koncert Malej Armii Janosika pod oknem papieskim na ul. Franciszkańskiej w Krakowie. 24 grudnia 2019 roku Mała Armia Janosika wystąpiła podczas V Góralskiej Pasterki w Rabie Wyżnej. Mszę świętą celebrował ks. kard. Stanisław Dziwisz, a uroczystość była transmitowana w TVP Info, TVP Polonia oraz Regionalnej TVP3.
2020–2021.
W lutym 2020 roku Mała Armia Janosika wystąpiła przed prezydentem Andrzejem Dudą podczas jego wizyty w Rabce-Zdroju. W marcu 2020, ze względu na obostrzenia związane z pandemią koronawirusa, zespół zdecydował się zawiesić działalność koncertową. Wiosną nagrane zostały dwa wideoklipy w trybie zdalnym („Dni, których nie znamy”, „Barka”). Drugi z teledysków do marca 2021 roku w serwisie YouTube wyświetlono ponad trzy miliony razy. Wiosną i latem 2020 Mała Armia Janosika wzięła udział w programach Telewizji Polskiej: "Teleexpress", "Bądźmy razem w domu" (dwukrotnie), "Studio Raban" i "Ziarno". Grupa gościła także na antenie TVP Polonia, w serwisach informacyjnych TVP, na antenie Radio Plus oraz w prasie ("Gość Niedzielny", "Twoje Imperium").
Następnie zespół wyruszył w papieską trasę koncertową po Polsce (m.in. Toruń, Częstochowa, Jasna Góra), z okazji setnej rocznicy urodzin Jana Pawła II. Pod koniec lata 2020 roku liczba członków kapeli wzrosła do stu osiemdziesięciu. 26 września 2020 z inicjatywy Damiana Pałasza w Rabie Wyżnej została zorganizowana „I Największa Góralska Majówka w Polsce” (z okazji setnych urodzin Jana Pawła II). Wydarzeniu towarzyszyły honorowe patronaty między innymi kardynała Stanisława Dziwisza oraz marszałka województwa małopolskiego Witolda Kozłowskiego. 18 października 2020 Mała Armia Janosika wystąpiła podczas koncertu „Wadowice, tu wszystko się zaczęło”, organizowanego przez Telewizję Polską. Zespół wykonał utwory „Czarna Madonna” i „Barka” wspólnie Anną Jurksztowicz i Mateuszem Ziółko, a następnie zaśpiewał z duetem Golec uOrkiestra piosenkę „Do Wadowic wróć”. Koncert transmitowano na antenie TVP1. Pod koniec października 2020 ukazał się teledysk do utworu „Nie zastąpi Ciebie nikt” autorstwa Romualda Lipko.
28 czerwca 2021 odbyła się premiera nowego albumu zespołu pt. "Jan Paweł II – Przyjaciel Podhalańskiej Ziemi". Płyta stanowi hołd dla polskiego papieża i została wydana w 101. rocznicę jego urodzin. W lipcu grupa pojawiła się na scenie na obchodach „II Największej Góralskiej Majówki w Polsce”. Damian Pałasz był reżyserem i producentem wydarzenia. 21 sierpnia 2021 Mała Armia Janosika zagrała koncert pt. „Solidarni z Białorusią”, który odbył się w Częstochowie. Wydarzenie było emitowane na antenie TVP Polonia. Także pod koniec sierpnia odbył się koncert Małej Armii Janosika w Wolbromiu, w ramach którego na scenie wystąpiło łącznie stu pięćdziesięciu artystów. 19 listopada 2021 zespół wystąpił w Filharmonii Krakowskiej podczas Święta Małopolski. W drugiej połowie grudnia Mała Armia Janosika gościła w Węgierskiej Operze Państwowej w Budapeszcie, gdzie również zagrała koncert. Został on pozytywnie oceniony przez publiczność. Poświąteczny występ grupy w Rokicinach Podhalańskich był emitowany przez Telewizję Trwam.
2022.
8 maja 2022 delegacja Małej Armii Janosika wzięła udział w uroczystej gali wręczenia Nagród TVP Polonia „Za zasługi dla Polski i Polaków poza granicami kraju”, która odbyła się w Zamku Królewskim w Warszawie oraz była emitowana przez Telewizję Polską. Pod koniec miesiąca zespół wystąpił na „III Największej Góralskiej Majówki w Polsce”; producentem wydarzenia był Damian Pałasz. Latem 2022 zespół koncertował między innymi w Zakopanem, Busku-Zdroju, Szczawnicy, Dąbrowie Tarnowskiej, Kalwarii Zebrzydowskiej.
13 października 2022 odbyła się premiera wideoklipu Małej Armii Janosika „Walczymy do końca”. Za produkcję muzyczną piosenki odpowiada nagradzany producent Bartosz „Tabb” Zielony; autorem tekstu oraz kompozytorem utworu jest Damian Pałasz. Teledysk został nagrany z okazji Mistrzostw Świata w Piłce Nożnej 2022, utwór miał charakter motywacyjny i miał zachęcić do kibicowania reprezentacji Polski podczas mundialu. Wideoklip „Walczymy do końca” przekroczył próg 1,1 mln wyświetleń w serwisie YouTube. Utwór znalazł się na liście przebojów radia Vox FM oraz zagościł w stacjach radiowych takich jak Polskie Radio Program I czy Polskie Radio Program III. Piosenka była emitowana w stacjach telewizyjnych: TVP1, TVP2, TVP Info, TVP Polonia, Polo TV, TV Trwam oraz w programach "Pytanie na śniadanie", "Teleexpress".
W grudniu 2022 zespół zagrał podczas 16. edycji wydarzenia "Choinka pod Oknem Papieskim", które transmitowano w Telewizji Polskiej (TVP3 Kraków). Wziął też udział w VIII Góralskiej Pasterce.24 grudnia 2022 Mała Armia Janosika wystąpiła podczas koncertu „Zajaśniała gwiozdecka nad Tatrami”, który emitowany był przez stacje Polsat, Super Polsat, Polo TV i Disco Polo Music.
Od 2023.
6 stycznia 2023 zespół wystąpił podczas corocznego Orszaku Trzech Króli w Łodzi, który transmitowany był przez TVP3. Następnie zagrał koncerty kolędowe między innymi w Krakowie, Strzelinie, Mławie, Nowym Targu. Pod koniec lutego Mała Armia Janosika wystąpiła podczas koncertu „Stay Together – Nie bądź obojętny”, który był zorganizowany z okazji pierwszej rocznicy wybuchu wojny w Ukrainie. Zespół pojawił się na scenie na rozpoczęcie oraz na zakończenie wydarzenia, w którym uczestniczyli także Kayah, Grzegorz Hyży i Kasia Kowalska. 2 kwietnia grupa wystąpi podczas koncertu „Nie zastąpi Ciebie nikt”, organizowanego z okazji 18. rocznicy śmierci Ojca Świętego Jana Pawła II. Koncert transmitowany będzie przez TVP1 oraz Program Pierwszy Polskiego Radia. Na scenie, poza Małą Armią Janosika, pojawią się Edyta Górniak, Łukasz Zagrobelny czy Halina Mlynkova.
Skład.
Informacje za TVP Polonia:
Sekcja muzyczna: 
Byli członkowie:

</doc>
<doc id="5044172" url="https://pl.wikipedia.org/wiki?curid=5044172" title="Bent Viscaal">
Bent Viscaal

Bent Viscaal (ur. 18 września 1999 w Albergen) – holenderski kierowca wyścigowy. Wicemistrz takich serii jak Formuła 4 SMP (w 2017), Hiszpańska Formuła 4 (w 2017) czy Euroformula Open Championship (w 2018). Były kierowca Formuły 2 w sezonie 2021. W 2022 roku kierowca European Le Mans Series w zespole Algarve Pro Racing w klasie LMP2.

</doc>
<doc id="5044175" url="https://pl.wikipedia.org/wiki?curid=5044175" title="Anil Kumar Agrawal">
Anil Kumar Agrawal

Anil Kumar Agrawal (ur. 6 czerwca 1964 w Lucknow, Indie, zm. 12 marca 2021 we Wrocławiu) – polski chirurg, profesor nauk medycznych, profesor zwyczajny w II Katedrze i Klinice Chirurgii Ogólnej i Chirurgii Onkologicznej Uniwersytetu Medycznego im. Piastów Śląskich we Wrocławiu, menedżer ochrony zdrowia.
Życiorys.
Urodzony 6 czerwca 1964 roku w Lucknow w stanie Radżastan w Indiach. Syn Kailash Chandra Agrawal, profesora filologii z . W 1981 roku ukończył naukę w w Indiach, a następnie w latach 1981–1985 odbył studia magisterskie na kierunku chemii organicznej w . W 1985 roku uzyskał stypendium rządu Polski i ukończył studia w Studium Języka Polskiego w Łodzi (1986), a następnie na Wydziale Lekarskim Akademii Medycznej we Wrocławiu (1992) uzyskując dyplom lekarza medycyny. W latach 1992–1993 odbył staż podyplomowy w Akademii Medycznej we Wrocławiu, a następnie uzyskał stypendium RP i rozpoczął pracę na stanowisku asystenta w Klinice Chirurgii Ogólnej i Chirurgii Onkologicznej Akademii Medycznej we Wrocławiu. W 1995 roku uzyskał stopień doktora nauk medycznych na podstawie rozprawy doktorskiej pt. „"Ocena współzależności ekspresji markerów molekularnych (p53 I c-erbB-2), obrazu klinicznego i struktury histologicznej raka gruczołu piersiowego"”, której promotorem był prof. dr hab. Bogdan Łazarkiewicz. Rozprawa doktorska została nagrodzona nagrodą Rektora Akademii Medycznej. W 1995 roku uzyskał specjalizację pierwszego stopnia z chirurgii ogólnej, a w 1999 roku specjalizacją drugiego stopnia. W latach 2000–2001 pracował na stanowisku konsultanta chirurgicznego S. R. Medical Institute &amp; Research Centre w Indiach. Od 2001 roku pracował na stanowisku starszego asystenta Kliniki Chirurgii Ogólnej Państwowego Szpitala Klinicznego nr 1 we Wrocławiu, a od 2003 roku na stanowisku adiunkta II Katedry i Kliniki Chirurgii Ogólnej i Chirurgii Onkologicznej w Uniwersyteckim Szpitalu Klinicznym we Wrocławiu. W 2012 roku uzyskał stopień doktora habilitowanego nauk medycznych na podstawie rozprawy habilitacyjnej pt. „"Prognostyczne znaczenie receptorów androgenowych na komórkach raka gruczołu sutkowego"”. Od 2013 roku do roku 2019 zatrudniony na stanowisko profesora nadzwyczajnego II Katedry i Kliniki Chirurgii Ogólnej i Chirurgii Onkologicznej we Wrocławiu. W listopadzie 2019 r. został mianowany profesorem nauk medycznych przez Prezydenta RP. 
Działalność naukowa.
Autor i współautor blisko 200 publikacji i doniesień naukowych w dziedzinie medycyny. Współtwórca 6 patentów, w tym 2 międzynarodowych w dziedzinie medycyny. 
Życie prywatne.
26 czerwca 1989 roku Anil Agrawal poślubił lekarkę, ginekolożkę, dr n. med. Preeti Agrawal, z którą miał troje dzieci – córkę Akankshę (ur. 1990) oraz synów Siddarth Agrawal (ur. 1993) i Anadi Agrawal (ur. 2000).

</doc>
<doc id="5044182" url="https://pl.wikipedia.org/wiki?curid=5044182" title="X-Men (seria filmów)">
X-Men (seria filmów)



</doc>
<doc id="5044183" url="https://pl.wikipedia.org/wiki?curid=5044183" title="Zuzana Růžičková">
Zuzana Růžičková

Zuzana Růžičková (ur. 14 stycznia 1927 w Pilźnie, zm. 27 września 2017 w Pradze) – czeska klawesynistka.
Życiorys.
Ukończyła studia na Akademii Sztuk Scenicznych w Pradze, gdzie jej nauczycielami byli Albín Šíma i František Rauch (fortepian) oraz Oldřich Kredba (klawesyn). Studia kontynuowała w Paryżu u Marguerite Roesgen-Champion. W 1956 roku zdobyła II nagrodę (I nie przyznano) na organizowanym przez ARD międzynarodowym konkursie muzycznym w Monachium. Koncertowała w krajach europejskich, Stanach Zjednoczonych, Kanadzie, Australii i Japonii, od 1963 roku występowała wspólnie z Josefem Sukiem. W latach 1962–1967 występowała z zespołem Pražský komorní sólisté, który założyła wspólnie z Václavem Neumannem. Od 1962 roku była wykładowcą Akademii Sztuk Scenicznych w Pradze. Dokonała ponad 60 nagrań płytowych, w tym wszystkich utworów klawesynowych J.S. Bacha, utworów wirginalistów angielskich oraz Henry’ego Purcella. Od 1952 roku była żoną kompozytora Viktora Kalabisa.
W 1989 roku otrzymała tytuł Artysty narodowego. W 2003 roku odznaczona Medalem za Zasługi II stopnia.

</doc>
<doc id="5044188" url="https://pl.wikipedia.org/wiki?curid=5044188" title="Hour Moment">
Hour Moment

Hour Moment – dwunasty minialbum południowokoreańskiej grupy BtoB, wydany 12 listopada 2018 roku przez Cube Entertainment. Płytę promował utwór „Beautiful Pain” (kor. 아름답고도 아프구나 "Areumdapgodo apeuguna"). Ukazał się w dwóch wersjach fizycznych: „Hour” oraz „Moment”. Sprzedał się w nakładzie egzemplarzy w Korei Południowej (stan na grudzień 2018).

</doc>
<doc id="5044193" url="https://pl.wikipedia.org/wiki?curid=5044193" title="Marian Karolak">
Marian Karolak

Marian Karolak (ur. 15 lutego 1915 w Warszawie, zm. we wrześniu 1944 w Warszawie) – polski bokser.
Kariera.
Przygodę ze sportem rozpoczął w 1933 roku od uprawiania zapasów i podnoszenia ciężarów. Szermierki na pięści uczył się w rodzinnym mieście od 1935 roku w klubie PZL Warszawa. Odbywając trzyletnią służbę wojskową w marynarce wojennej, od 1936 roku reprezentował barwy klubu Flota Gdynia, w której to odniósł największy w karierze sukces sportowy. Startując w mistrzostwach Polski, został mistrzem kraju w 1938 w kategorii półciężkiej, a rok później w 1939 wystąpił w reprezentacji Polski odnosząc zwycięstwo.
Poległ podczas Powstania Warszawskiego.

</doc>
<doc id="5044195" url="https://pl.wikipedia.org/wiki?curid=5044195" title="Daniel Mider">
Daniel Mider

Daniel Dariusz Mider – polski politolog, doktor habilitowany nauk społecznych, adiunkt na Wydziale Nauk Politycznych i Studiów Międzynarodowych Uniwersytetu Warszawskiego. Specjalizuje się m.in. w kwestiach partycypacji politycznej w internecie, białego wywiadu, cyberterroryzmu i informatyki społecznej. 
Kariera naukowa i zawodowa.
W dniu 11 czerwca 2008 r. uzyskał na ówczesnym Wydziale Dziennikarstwa i Nauk Politycznych UW stopień doktora nauk humanistycznych w zakresie nauk o polityce na podst. pracy "Formy partycypacji politycznej w Internecie", której promotorem był Jan Błuszkowski. 11 lipca 2018 r. na tym samym wydziale, noszącym już wówczas nazwę Wydziału Nauk Politycznych i Studiów Międzynarodowych UW, uzyskał stopień doktora habilitowanego nauk społecznych w dyscyplinie nauk o polityce na podst. dorobku naukowego i rozprawy "Polacy wobec przemocy politycznej. Studium typów postaw i ocen moralnych". 
Był członkiem kadry naukowo-dydaktycznej Instytutu Nauk Politycznych UW, zaś po reorganizacji wydziału z 2019 r., w ramach której instytuty zostały zastąpione przez katedry, wszedł w skład zespołu Katedry Socjologii Polityki i Marketingu Politycznego.
Od 2001 r. pracuje równolegle w Centrum Badań Marketingowych "Indicator", którego jest wicedyrektorem. Jest także założycielem Instytutu Badań nad Człowiekiem i Społeczeństwem im. Elżbiety Mider z d. Korzun. Posiada uprawnienia certyfikowanego informatyka śledczego. 
Działalność polityczna.
W latach 90. XX w. był członkiem władz Unii Społeczno-Narodowej – partii politycznej inspirującej się m.in. myślą społeczną ruchu "Zadruga". USN rozwiązała się w 1997 roku.

</doc>
<doc id="5044196" url="https://pl.wikipedia.org/wiki?curid=5044196" title="Krzysztof Duda">
Krzysztof Duda



</doc>
<doc id="5044202" url="https://pl.wikipedia.org/wiki?curid=5044202" title="Barbotine">
Barbotine

 
Barbotine (fr.) – technika dekoracji ceramiki.
Na wyschniętym, niewypalonym czerepie naczynia wykonuje się reliefowo zaplanowany rysunek płynną glinką ceramiczną (kaolinem) lub szlamem angoby za pomocą rożka garncarskiego lub natryskując (bryzgając – fr. barboter) na powierzchnię wyrobu. Naczynia mogą być wcześniej angobowane. Tak ozdobione naczynie poddaje się wypałowi.
Na powierzchnię można potem nałożyć jeszcze szkliwo transparentne i drugi raz wypalić. Po takim procesie mamy już gotowy wyrób.
Technika ta była stosowana w Europie od starożytności. Przetrwała do dziś w dekoracji ceramiki ludowej. W przypadku, gdy do zdobienia wyrobu wykorzystuje się rożek garncarski, technikę tą nazywa się rożkowaniem lub „szlakowaniem”, „pisaniem”.
Barbotine to także każda rzadka glinka ceramiczna, która służy do kształtowania przedmiotów ceramicznych przez odlewanie w formach, a także do spajania osobno wykonanych części wyrobu np. ucha z brzuścem.

</doc>
<doc id="5044203" url="https://pl.wikipedia.org/wiki?curid=5044203" title="Young Thug">
Young Thug

Jeffery Lamar Williams (ur. 16 sierpnia 1991 w Atlancie), znany jako Young Thug – amerykański raper, piosenkarz i autor tekstów. Uważany jest za jednego z najbardziej wpływowych raperów swojego pokolenia, jego muzyka silnie ukształtowała współczesną muzykę hip hop i trap, a także zainspirowała wielu artystów do tworzenia własnej muzyki. Znany ze swojego ekscentrycznego stylu rapowania i ubioru, Thug początkowo wydał serię niezależnych mixtape'ów, począwszy od 2011 roku "I Came from Nothing". Na początku 2013 roku podpisał kontrakt z Gucci Mane'a[5], następnie w tym samym roku wydał swój debiutancki mixtape "1017 Thug", który spotkał się z uznaniem krytyków.
Young Thug zdobył uznanie mainstreamu w 2014 roku dzięki singlom "" i "Danny Glover", oprócz występów na kilku singlach, w tym " T.I., " Tygi i "" Rich Gang. W tym samym roku podpisał również kontrakt z 300 Entertainment i współpracował przy tworzeniu mixtape'u . W 2015 roku wydał szereg mixtape'ów, w tym ' i dwie odsłony jego serii . Następnie w 2016 roku Thug wydał komercyjne mixtape'y , i '. W 2017 roku Thug wystąpił w przeboju "Havana" kubańskiej piosenkarki pop Camili Cabello, który stał się jego pierwszym singlem numer jeden na liście "Billboard" Hot 100. W 2018 roku wydał album kompilacyjny "" ze swoją wytwórnią YSL Records. W 2019 roku zdobył nagrodę Grammy Za Piosenkę Roku za swój wkład w napisanie piosenki na ".
Debiutancki album studyjny Young Thug'a, ' (2019), zadebiutował na pierwszym miejscu na amerykańskim "Billboard 200" i zawierał single z pierwszej dwudziestki Billboard Hot 100 " i ". W następnym roku, jego singiel " z Chrisem Brownem z wspólnego mixtape'u ' (2020) osiągnął trzecie miejsce na liście Hot 100, stając się jego pierwszym singlem z pierwszej dziesiątki z jego głównym udziałem. Dodatkowo, po raz drugi w swojej karierze osiągnął numer jeden na liście Billboard Hot 100 dzięki swojej współpracy z Travisem Scottem w singlu ". W 2021 roku Thug wydał kompilacyjny album ', który zadebiutował na pierwszym miejscu listy Billboard 200. Jego drugi album studyjny, ', nie został jeszcze wydany.
Życiorys.
Jeffery Lamar Williams urodził się w Atlancie, jako dziesiąte z jedenaściorga dzieci. Pochodzi z , dzielnicy w Atlancie (Zone 3), dorastał w w Jonesboro South. Inni raperzy z tej dzielnicy to Waka Flocka Flame, 2 Chainz, Ludacris i przyjaciel Williamsa z dzieciństwa , od którego Williams mieszkał cztery domy dalej. Young Thug powiedział w wywiadzie, że został wyrzucony w szóstej klasie za złamanie ręki nauczycielowi. Został wysłany do więzienia dla nieletnich na cztery lata.
Kariera.
2010-2013: Wczesna kariera i kontrakt płytowy.
Young Thug rozpoczął swoją karierę muzyczną w 2010 roku, debiutując gościnnie w utworze rapera TruRoyal "She Can Go". Po wydaniu pierwszych trzech odsłon swojej serii mixtape'ów "I Came from Nothing" w latach 2011 i 2012, Young Thug zwrócił na siebie uwagę kolegi z Atlanty, rapera Gucci Mane'a, który w 2013 roku podpisał z Young Thug'iem kontrakt na współpracę ze swoją wytwórnią , imprintem Asylum/Atlantic. Thug następnie wydał swój pierwszy projekt w tej wytwórni, jego czwarty mixtape, "1017 Thug". Mixtape spotkał się z pozytywnymi recenzjami krytyków muzycznych, którzy zwrócili uwagę na jego oryginalny styl. "1017 Thug" znalazł się na wielu listach podsumowujących rok 2013, takich jak "Pitchfork" w kategorii Albumy roku: Miejsca wyróżnione i "Complex" w kategorii 50 Najlepszych albumów roku 2013. nazwał go najlepszym mixtape'em 2013 roku, "Rolling Stone" umieścił go na piątym miejscu na ich liście 10 Najlepszych Mixtape'ów 2013 roku, a "The Guardian" umieścił go wśród Pięciu najlepszych Mixtape'ów roku 2013. Piosenka Young Thug'a "Picacho" została zauważona jako jeden z wyróżniających się utworów z mixtape'u; chociaż nie została wydana jako singiel, piosenka znalazła się na wielu listach podsumowujących rok 2013, takich jak "Rolling Stone" 100 Najlepszych piosenek roku 2013, "Pitchfork" Najlepszych 100 utworów 2013, i "Spin" 50 Najlepszych piosenek 2013.
W lipcu 2013 roku, "Complex" umieścił go na swojej liście 25 Nowych raperów wartych sprawdzenia. W październiku 2013 roku Young Thug wydał swój komercyjny debiutancki singiel "". Piosenka zrodziła szereg nieoficjalnych remiksów autorstwa kilku raperów, w tym między innymi 'a, Jima Jonesa, Jadakissa, i Trick-Tricka. Thug wyraził swoją dezaprobatę dla remiksów, komentując "Jeśli czujesz, że moja piosenka nie jest wystarczająco dobra do punktu, w którym musisz freestyle'ować... Nie myśl, że jestem szczęśliwy, że robisz to z powodu tego, kim jesteś. Jestem gotowy na wojnę." Jego piosenka "Danny Glover" otrzymała również szereg remiksów m.in. od Waka Flocka Flame'a i Nicki Minaj. W październiku 2013 roku Young Thug pojawił się również na kilku utworach na "19 &amp; Boomin" Metro Boomina, w tym "Some More", pierwszym utworze, który stworzył z , który stał się jego głównym inżynierem muzycznym dla prawie wszystkich utworów od tamtego czasu aż do "Slime Season 2". W grudniu 2013 roku Thug wystąpił na Day Off show w Miami, wśród , Trick Daddy'ego i Travisa Scotta.
Pitchfork sklasyfikował "1017 Thug" jako jeden z najlepszych albumów pierwszej połowy dekady 2010 roku, na pozycji numer 96.
2014: Wzrost popularności i problemy z wytwórnią.
18 stycznia 2014 roku Young Thug ujawnił, że zaoferowano mu 8,5 miliona dolarów za podpisanie umowy z wytwórnią Future'a . W marcu 2014 roku powiązania Young Thug'a z Cash Money Records i jej dyrektorem generalnym (CEO) Birdmanem, spowodowały wiele spekulacji w mediach na temat podpisania przez niego umowy z wytwórnią. Jednak rzecznik prasowy wytwórni stwierdził później, że to nieprawda. 28 marca 2014 roku Ronald "Caveman" Rosario, dyrektor Urban Music w 1017 Distribution, wyjaśnił sytuację, stwierdzając, że Young Thug podpisał umowę menedżerską z Rich Gang Birdman, a nie kontrakt płytowy, i nadal jest podpisany z 1017 Brick Squad.
W 2014 roku Thug nagrał również kilka piosenek z Kanye Westem, który pochwalił go za umiejętność tak szybkiego tworzenia piosenek. Thug ogłosił, że ma nadchodzące mixtape'y z Rich Homie Quanem, Chief Keefem i Bloody Jayem. Young Thug miał pojawić się na okładce z marca 2014 r. 11 marca 2014 r. jego debiutancki singiel "Stoner", został wypuszczony do radia w Stanach Zjednoczonych przez Asylum i Atlantic Records. 24 marca 2014 roku Thug stwierdził, że jego debiutancki album będzie nosił tytuł "Carter 6", nawiązując do wysoko ocenianej serii albumów "Tha Carter" amerykańskiej supergwiazdy hip hopu Lil Wayne'a, który miał największy wpływ na karierę muzyczną Young Thug'a. Dwa dni później ujawniono, że Young Thug pracuje nad wspólnym albumem z amerykańskim producentem płyt Metro Boomin, który nosi tytuł "Metro Thuggin" i ma się ukazać wiosną 2014 roku. Pierwszy utwór z projektu, zatytułowany "The BLanguage", wykorzystuje elementy z utworu "" kanadyjskiego rapera Drake'a, został wydany tego samego dnia. W kwietniu 2014 roku Young Thug wydał nowy, wyprodukowany przez 808 Mafia utwór zatytułowany "Eww", który został uznany za jedną z pięciu najlepszych piosenek tygodnia przez XXL. Remiks utworu miał znaleźć się na debiutanckim albumie Thuga z wersami od Lil Wayne'a i Drake'a, ale nigdy do tego nie doszło.
17 czerwca 2014 roku potwierdził, że Young Thug został oficjalnie podpisany z jego i wytwórnią 300 Entertainment. 1 lipca 2014 roku Asylum Records i Atlantic Records oficjalnie wydały ulubioną przez fanów piosenkę Young Thug'a z 2013 roku "Danny Glover", zmieniając jej tytuł na "2 Bitches". Również 1 lipca, wydało "Old English" jako pierwszy singiel z ich kompilacyjnego albumu "Mass Appeal Vol. 1", w którym występuje Young Thug obok kolegów, amerykańskich raperów ASAP Ferg i Freddie Gibbs. 16 października 2014 roku, pierwszy singiel zatytułowany "Take Kare" z kompilacji Cash Money Records "Rich Gang 2", został wydany, z udziałem Young Thug'a i Lil Wayne'a. Wydanie Rolling Stone z 4 grudnia 2014 roku nazwało Young Thug'a "najbardziej ekscytującym nowym głosem hip-hopu" i "nowym koronowanym księciem hip-hopu." Pod koniec roku krytyk muzyczny Robert Christgau nazwał "Black Portland" wspólny mixtape Young Thug'a z Bloody Jayem czwartym najlepszym albumem 2014 roku.
2015-2016: Serie "Barter 6" i "Slime Season".
"Główne artykuły: , i "
W 2015 roku w serii naruszeń danych wyciekły do Internetu setki niewydanych utworów z archiwów Young Thug'a. Planowany debiutancki album Young Thug'a miał się ukazać w 2015 roku i mówiło się, że będzie nosił nazwę Carter 6, w hołdzie dla nadchodzącego albumu Lil Wayne'a, Tha Carter V. Lil Wayne jednak nie był zadowolony z hołdu, mówiąc publiczności koncertu w kwietniu 2015 roku, aby "przestała słuchać" Young Thug'a. Po tym, jak twierdził, że grożono mu pozwami sądowymi, Young Thug ogłosił, że zmienia tytuł na i wyjaśnił, że będzie to raczej mixtape niż jego debiutancki album. Young Thug ogłosił 18 kwietnia 2015 roku, że jego oficjalny debiutancki album będzie nosił tytuł "Hy!£UN35", co tłumaczy się na "HiTunes". W maju 2015 roku, po wielu nieporozumieniach co do tego, z kim był podpisany i przez kogo zarządzany, będąc podpisany z 1017 Records Gucci Mane'a, Freebandz Future'a , 300 Entertainment Lyor Cohen'a i Rich Gangiem Birdmana, Young Thug oznajmił "Zarządzam sobą. Jestem podpisany z Atlantic. Mam wielką, specjalną umowę z Atlantic, i to tylko z Atlantic. Birdman jest moim ziomkiem." Ujawnił również, że wyda kolejny mixtape przed albumem, zatytułowany "Tha Carter V."
Aby obejść dalsze rozprzestrzenianie swoich wyciekłych utworów, Thug wydał dobrze przyjęte kompilacyjne mixtape'y ' i '. Young Thug ujawnił pod koniec czerwca 2015 roku, że on i Kanye West omówili perspektywę wspólnego albumu, obaj zgodzili się na spotkanie na wiosnę. Szczegóły są jeszcze skąpe, ale Thug powiedział, że Kanye był pod wrażeniem po przedpremierowym przesłuchaniu jego niewydanej muzyki. "Pozwalałem mu usłyszeć całą muzykę. Potem powiedział, że jestem jak Bob Marley i że chce zrobić ze mną album. Byłem jak, 'Zróbmy to!'" raper powiedział. Young Thug pojawił się na albumie Westa z 2016 roku "The Life of Pablo", a West zatweetował, że wyda kolejne wspólne nagrania z Young Thugiem na Tidalu. W lipcu 2015 roku 300 Entertainment wydało singiel promocyjny "Pacifier", wspierający debiutancki album Young Thug'a HiTunes (stylizowany jako Hy!£UN35). Piosenka zawiera produkcję od Mike Will Made-It'a i została dostrzeżona przez krytyków za eksperymentowanie z bardziej ekstremalnym wokalnym scattingiem. 4 lutego 2016 roku Young Thug wydał mixtape zatytułowany "". 26 marca 2016 roku wydał ostatnią odsłonę serii "Slime Season" w "," ogłaszając mixtape końcem fazy naznaczonej wyciekiem materiałów. Young Thug odbył trasę koncertową po Stanach Zjednoczonych w ramach swojej trasy Hi-Tunes w maju 2016 roku, w której wzięli udział artyści , i Rich The Kid.
2016–2018: "Jeffery", współprace, "So Much Fun".
"Główne artykuły: , , i "
Young Thug pojawił się w kampanii mody Calvina Kleina na jesień 2016, wraz z między innymi Frankem Oceanem. 9 lipca 2016 roku ogłosił, że jego samodzielny mixtape "" ukaże się wkrótce. 16 sierpnia 2016 roku Thug ogłosił, że zmieni swój pseudonim na Jeffery na jeden tydzień, tydzień podczas wydania mixtape'u . Okładka albumu przedstawia Young Thug'a ubranego w androgyniczną sukienkę zaprojektowaną przez włoskiego projektanta Alessandro Trincone, a sfotografował go Garfield Lamond. Okładka stała się viralem i wywołała szeroki zakres reakcji w mediach społecznościowych. W listopadzie 2016 roku ogłosił, że rozpoczyna własną wytwórnię płytową imprint o nazwie YSL records.
W marcu 2017 roku Thug pojawił się w utworach Drake'a "Sacrifices" i "Ice Melts" na komercyjnym mixtapie tego pierwszego, ', przy czym ten pierwszy utwór był u boku 2 Chainza. Pojawił się w utworze Calvina Harrisa "" wraz z Arianą Grande i Pharrellem Williamsem, wydanym w marcu 2017 roku. W kwietniu 2017 roku Young Thug ogłosił komercyjny mixtape ', pierwotnie zatytułowany "E.B.B.T.G". Projekt został wyprodukowany wykonawczo przez Drake'a i został wydany 16 czerwca 2017 r. W sierpniu wystąpił na singlu Camili Cabello "Havana", który osiągnął szczyt na pierwszym miejscu "Billboard" Hot 100, stając się jego pierwszym hitem numer jeden. We wrześniu 2017 r. wydał wspólną EP-kę z zatytułowaną "Young Martha". W październiku 2017 r., Thug wydał wspólny mixtape z Future'em zatytułowany ". Zawiera on utwory nagrane przez każdego z artystów indywidualnie, jak i obu razem, a także zawiera gościnne wokale rapera Offset.
W 2018 roku Young Thug wydał singiel ", współpracę , Falcons i 24hrs za pośrednictwem wytwórni A-Traka . Wydał EP ' w kwietniu 2018 r. Young Thug współtworzył i zapewnił tło wokalne na utworze Childisha Gambino "", który zadebiutował na pierwszym miejscu na liście przebojów "Billboard" Hot 100 na 19 maja 2018 r. W sierpniu 2018 r. wydał kolejny album kompilacyjny, '
Od 2019: "So Much Fun", "Slime &amp; B" i "Slime Language 2".
W dniu 23 maja 2019 roku Young Thug wydał singiel "", w którym wystąpili amerykańscy raperzy J. Cole i Travis Scott. W tym samym dniu ogłosił również swój nadchodzący debiutancki album studyjny, który pierwotnie nosił nazwę "Gold Mouf Dog". 19 lipca 2019 roku Young Thug ogłosił, że album został przemianowany na "". 10 sierpnia 2019 roku Young Thug ogłosił datę wydania albumu i okładkę. Lista utworów została ujawniona 15 sierpnia. Album został wydany 16 sierpnia 2019 roku, w dniu 28. urodzin rapera. Zawiera gościnne występy takich artystów jak: Future, Machine Gun Kelly, Gunna, Lil Baby, Lil Uzi Vert, Lil Duke, 21 Savage, , , Quavo, Juice Wrld, , J. Cole i Travis Scott.[85] Album zadebiutował na pierwszym miejscu na US "Billboard 200".
20 października 2019 roku Young Thug pojawił się w wraz z Gunną. 31 października 2019 roku utwór z albumu o nazwie "Hot", z udziałem amerykańskiego rapera i kolegi z wytwórni Gunny, stał się drugim singlem albumu dzięki remiksowi z dodatkowym udziałem Travisa Scotta. "The London", który osiągnął odpowiednio 12. i 11. miejsce na liście "Billboard Hot 100". Edycja deluxe albumu została wydana 20 grudnia 2019 roku, z dodatkowymi gościnnymi występami Gunny i Travisa Scotta, osobno i łącznie z remiksem "Hot".
29 kwietnia 2020 roku Young Thug i amerykański piosenkarz Chris Brown ogłosili swój wspólny mixtape, ". Został on wydany 5 maja 2020 roku, w dniu 31. urodzin tego ostatniego. Gościnnie wystąpili na nim , Gunna, Lil Duke, Too Short, E-40, HoodyBaby i Future. Główny singiel z mixtape'u, ", osiągnął trzecie miejsce na liście "Billboard" Hot 100, stając się najwyżej notowanym singlem Thuga jako głównego artysty. 25 września Thug wystąpił u boku brytyjskiej raperki M.I.A. w singlu "" amerykańskiego rapera i piosenkarza Travisa Scotta, który zadebiutował na pierwszym miejscu "Billboard" Hot 100, stając się drugim singlem numer jeden Thuga. Przez cały rok, miał czternaście wejść na listę przebojów na Hot 100, z powodu kilku wspólnych projektów z innymi artystami.
16 kwietnia 2021 roku, YSL Records, wraz z Young Thugiem i Gunną, wydali swój drugi album kompilacyjny "". Album zadebiutował na pierwszym miejscu na liście "Billboard 200" i zawierał gościnne występy znanych artystów spoza wytwórni YSL Records: Travis Scott, Drake, Rowdy Rebel, Lil Baby, YTB Trench, Lil Uzi Vert, , Big Sean, NAV, Skepta, Future, YNW Melly, BSlime, Sheck Wes i Kid Cudi, z produkcją głównie obsługiwaną przez Southside, Wheezy i Turbo. Wspierany był przez dwa single "Take It to Trial" i "That Go!" Edycja deluxe została wydana 23 kwietnia, zawierając osiem nowych utworów. Thug później wydał deluxe, na którym pojawili się artyści, w tym DaBaby i Don Toliver.
Do ustalenia: "Punk".
Jeszcze w sierpniu 2019 roku Young Thug zapowiedział swój drugi studyjny album ', który miałby być kontynuacją '. Miał zostać wydany na początku 2020 roku, ale te data wydania została przesunięta. Od kwietnia 2021 roku nie ogłoszono żadnych dalszych wiadomości na temat albumu, poza tym, że nadal nad nim pracuje.
Sztuka.
Styl muzyczny i wpływ.
Young Thug otrzymał zarówno pochwały, jak i krytykę za swój ekscentryczny i unikalny styl wokalny, który został opisany jako odchodzący od tradycyjnej rapowej liryki i czasami zrozumiałego znaczenia. Jeff Weiss z "BBC" nazwał go "najbardziej wpływowym raperem XXI wieku". Według "", "w typowym wersie Young Thug przeklina, krzyczy, jęczy i śpiewa, gorączkowo przekształcając swój głos w serię dziwnych dźwięków, jak pięknie zagrany, ale zepsuty instrument dęty." "Pitchfork" nazwał jego styl "niezwykle charakterystycznym" i "dziwnym, eksperymentalnym podejściem do rapowania", chwaląc jednocześnie jego "obecność, osobowość, mistykę i, potencjalnie, siłę gwiazdy." Billboard napisał, że "Thug wykorzystuje ten multiplikatywny sposób emisji głosu na swoją korzyść: tam, gdzie inny raper może popaść w powtórzenia, on znajduje nowy sposób na zniekształcenie i wypaczenie swojego tonu, by pomysłowo zagłębić się w rytmiczne pęknięcia i szczeliny." "Complex" zwrócił uwagę na jego predyspozycje do tworzenia chwytliwych, melodyjnych hooków. "XXL" nazwał go "rapowym dziwakiem", stwierdzając, że "charyzma Thuga, nieokiełznane flow i hooki sprawiają, że jego muzyka jest intrygująca." Krytyk Sheldon Pearce napisał, że "Thug rozumie nowoczesną konstrukcję piosenki pop lepiej niż ktokolwiek inny: wszystko i nic może być hookiem."
Young Thug został zauważony za swoją szybką metodę pracy, kilku współpracowników zauważyło jego tendencję do freestyle'owania utworów na żywo w studio lub szybkiego tworzenia tekstów na miejscu. Nie zapisuje tekstów na papierze, ale jest znany z planowania tekstów poprzez rysowanie kształtów i znaków. "Consequence of Sound" stwierdził, że "jego praca jest stale zakorzeniona w improwizacji, z natury porywającej koncepcji, która osadziła się w czarnej muzyce." Omawiając swoją pracę, Williams stwierdził, że jest w stanie napisać przebojową piosenkę w 10 minut i powiedział: "Jestem w studiu tak często, że po prostu próbuję różnych rzeczy. Po prostu myślę i próbuję, myślę i próbuję. Tak naprawdę nie wiem, jak śpiewać, ale próbuję od lat." Young Thug wymienił amerykańskiego rapera Lil Wayne'a, jako swojego największego idola i osobę, która miała największy wpływ na jego muzykę. W wywiadzie dla magazynu "XXL Mag" mówi: "Chcę wejść do studia z Wayne'em bardziej niż ktokolwiek na świecie." Wymienił również jako swoich mentorów Gucci Mane'a i Kanye Westa jako mających na niego wpływ.
Wizerunek i moda.
"Vibe Magazine" nazwał Younga Thuga "jedną z najbardziej nieprzewidywalnych, charyzmatycznych i wynaturzonych osobowości w dzisiejszym Hip-Hop'ie." nazwał go "ikoną mody." Jego garderoba została opisana jako ekscentryczna i składa się głównie z damskich ubrań, które wolał nosić od 12 roku życia. "" napisał, że "z wyczuciem mody tak niekonwencjonalnym jak jego rapowanie, Young Thug może być regularnie widziany na swoim koncie na Instagramie z pomalowanymi paznokciami, obcisłymi dżinsami lub dziecięcą sukienką jako koszulą, co wraz z jego zwyczajem regularnego odnoszenia się do bliskich męskich przyjaciół jako "mężulek" lub "kochanek" doprowadziło do plotek na temat jego orientacji seksualnej."
W reklamie Calvina Kleina, Thug ogłosił "W moim świecie, możesz być gangsta w sukience lub możesz być gangsta w spodniach baggy." Fusion opisał go jako "przeciwstawiającego się stereotypom płci i agitującego sposób, w jaki hip-hop definiuje czarną męskość, poprzez jego ekscentryczne poczucie stylu. " Był porównywany do Davida Bowiego, Prince'a i Little Richarda. Media nazwały go gender fluid i androgynicznym. "GQ" nazwał go "jednocześnie bohaterem i outsiderem oraz liderem ruchu psychodelicznej mody rapowych hipisów."
W lutym 2018 roku Young Thug przemianował się na "SEX".
Życie prywatne.
Young Thug ma sześcioro dzieci z czterema kobietami (trzech synów i trzy córki). Został ojcem w wieku 17 lat. W kwietniu 2015 roku zaręczył się z Jerriką Karlae, która prowadzi linię kostiumów kąpielowych i której matka zarządza . Thug kupił swój pierwszy dom we wrześniu 2016 roku po wydaniu swojego mixtape'u Jeffery. Dom położony w Buckhead w Atlancie, ma ponad 11 000 stóp kwadratowych, sześć sypialni, 11 łazienek, pełny barek, salę teatralną i garaż na cztery samochody.
Problemy prawne.
Od początku swojej kariery Young Thug miał wiele problemów z prawem. W kwietniu 2015 roku po tym, jak autobus z trasą koncertową Lil Wayne'a został ostrzelany przez członków gangu ulicznego , Thug był jedną z osób zaangażowanych w proces sądowy po tym, jak kierowca autobusu z trasy postanowił pozwać Cash Money Records, Young Money Records, Birdmana i Young Thuga. W styczniu 2017 roku został złożony pozew przeciwko Thugowi po tym, jak Thug nie pojawił się na koncercie na po podpisaniu kontraktu na 55 000 dolarów. Nie był to pierwszy raz, gdy pozew został złożony przeciwko Thugowi za nie pojawienie się na koncercie, ponieważ firma produkcyjna z Teksasu złożyła pozew przeciwko Thugowi w kwietniu 2016 roku po tym, jak nie wystąpił na koncercie. Thug został oczyszczony z zarzutu w kwietniu 2017 roku po tym, jak podobno spoliczkował kobietę poza klubem nocnym w poprzednim miesiącu. Kobieta kłóciła się z narzeczoną Thuga, Jerriką Karlae, kiedy Thug rzekomo wkroczył i zaatakował kobietę. Zarzuty zostały wycofane z powodu braku dowodów. Zarzuty dotyczące broni i narkotyków Young Thug'a zostały wycofane w kwietniu 2017 roku po nalocie na jego ówczesny dom w Sandy Springs w stanie Georgia, w wyniku którego Thug został oskarżony o posiadanie kokainy jako przestępstwo, posiadanie marihuany jako przestępstwo i posiadania 3 sztuk broni jako przestępstwo. Prawnicy Thuga argumentowali, że policja przeprowadziła przeszukanie bez nakazu, co doprowadziło do wycofania przez prokuratora wszystkich zarzutów z wyjątkiem posiadania marihuany. W kwietniu 2017 roku poinformowano, że Thug został pozwany przez Heritage Select Homes za zaleganie z płatnościami za dom w wysokości prawie 2,2 miliona dolarów.
W dniu 24 września 2017 roku Thug został aresztowany w Brookhaven, Georgia pod wieloma zarzutami posiadania narkotyków i posiadania broni palnej. Thug został zwolniony za kaucją w dniu 27 września 2017 roku. W dniu 7 września 2018 roku Thug został oskarżony o posiadanie i zamiar dystrybucji metamfetaminy, hydrokodonu i marihuany. Jest również oskarżony o posiadanie amfetaminy, Alprazolamu, kodeiny (2 zarzuty) i broni palnej.
Filantropia.
W grudniu 2016 roku Thug dołączył do kampanii #fightpovertyagain. 29 czerwca 2017 roku Thug przekazał cały dochód z wyprzedanego koncertu na rzecz Planned Parenthood, stwierdzając na Twitterze, że "Byłem nastoletnim rodzicem. Planowane+nieplanowane rodzicielstwo jest piękne."
Dyskografia.
"Główny artykuł: " 

</doc>
<doc id="5044204" url="https://pl.wikipedia.org/wiki?curid=5044204" title="Kōshū (winorośl)">
Kōshū (winorośl)

Kōshū (, , ) – bladoróżowy szczep wina, uprawiany w Japonii, głównie w prefekturze Yamanashi.
Przypuszcza się, że odmiana Koshu powstała w Japonii lub Chinach, w efekcie skrzyżowania azjatyckich odmian winorośli z odmianami kaukaskimi, które dotarły na Daleki Wschód poprzez Jedwabny Szlak, około 1000 lat temu. Początkowo owoce odmiany Kōshū przeznaczane były wyłącznie do konsumpcji, dopiero w XIX wieku zaczęto wykorzystywać je do produkcji wina.
Charakterystyka.
Szczep Kōshū dobrze rośnie na żyznej, gliniasto-wulkanicznej glebie. Przez lata odmiana przystosowała się do warunków klimatycznych centralnej Japonii (upały, wysoka wilgotność). Owoce posiadają grubą skórkę, odporną na nadmiar wilgoci.
Wino Koshu ma jasnosłomkowy kolor. Jest delikatne w smaku, z wyczuwalnymi nutami owoców cytrusowych, brzoskwini czy jaśminu. Najlepsze wina otrzymywane są metodą wydłużonej maceracji. Wina powstałe z owoców tego szczepu najlepiej pasują do dań kuchni japońskiej - surowych ryb, sushi i sashimi.
Rozpowszechnienie.
Odmiana uprawiana wyłącznie w Japonii, a zwłaszcza w regionie winiarskim Yamanashi (Dolina Kōshū). Pochodzi stamtąd 95% upraw tego szczepu, co przekłada się na obszar 200 ha winnic. Winnice położone na łagodnych zboczach gór otaczających rzekę Kōshū, włącznie ze słynną górą Fudżi.

</doc>
<doc id="5044208" url="https://pl.wikipedia.org/wiki?curid=5044208" title="Oddział Telefoniczny Oddziałów Strzeleckich">
Oddział Telefoniczny Oddziałów Strzeleckich

Oddział Telefoniczny Oddziałów Strzeleckich – pododdział łączności Oddziałów Strzeleckich będący zalążkiem formacji łączności Wojska Polskiego II Rzeczypospolitej.
Oddział Telefoniczny Oddziałów Strzeleckich został zmobilizowany 3 sierpnia 1914 w Krakowie na bazie Oddziału Telefonicznego Związku Strzeleckiego, zorganizowanego przez inż. Stanisława Żmigrodzkiego. W skład oddziału wchodził komendant i jego zastępca oraz dwa patrole piesze po czterech ludzi. Oddział wziął udział w ćwiczeniach polowych organizowanych przez Związek Strzelecki w 1913 i 1914 pod Wieliczką i pod Czernichowem, w Tyńcu, pod Skawiną (ćwiczenia nocne), w Zakopanem oraz dwudniowych ćwiczeniach Dawidowie i Basiówce pod Lwowem, a także jednomiesięcznej szkole strzeleckiej w Stróży. Ponieważ ćwiczenia odbywały się w różnych zespołach to „dość znaczny zastęp strzelców przeszedł przeszkolenie w służbie łączności”. Wśród tych strzelców byli: Stanisław Kaszubski ps. „Król” i Leopold Kula ps. „Lis”, Edward Gibalski ps. „Franek”, Tadeusz Frank-Wiszniewski ps. „Słoń”, Józef Szajewski ps. „Feliks”, Stanisław Kłak ps. „Złotoń” i Edward Zacharski ps. „Porwa”. Wyszkolenie telegrafistów z powodu braku sprzętu ograniczało się do sygnalizacji chorągiewkami, nauki alfabetu Morse’a oraz obsługi telefonów. Oddział posiadał kilka aparatów telefonicznych austriackich czteroliniowych i kilka bębnów kabla telefonicznego.
8 sierpnia 1914 o godz. 3.00 zmobilizowany oddział wymaszerował z Krakowa za batalionem obywatela Mieczysława Trojanowskiego ps. „Ryszard”.
W skład oddziału wchodził jego komendant – inż. Stanisław Żmigrodzki ps. „Emil I” oraz dwa patrole:
I patrol
II patrol
W Krzeszowicach do oddziału dołączyli: Józef Maziarski ps. „Oszczep”, pocztowiec z Wieliczki i Ludwik Grodzicki ps. „Ludek”, technik z Dyrekcji pocztowej w Krakowie. Tam też żołnierze otrzymali „ogromne, ciężkie karabiny Werndla i amunicję do kieszeni i plecaków”. W początkowym okresie istnienia oddział posiadał skrzynkę z latarniami sygnalizacyjnymi, parę chorągiewek czerwonych i białych, 3 km woskowanego kabla na 6 bębnach, torbę z narzędziami, dwa aparaty telefoniczne polowe w czarnej skórze, do noszenia na pasie na brzuchu. Cały sprzęt mieścił się w dwóch koszach i był przewożony na jucznym koniu. Jak wspominał Aleksander Winiarski, żołnierze oddziału posiadane aparaty telefoniczne nazywali zabytkami z wojny prusko-austriackiej 1866 – „słuchawki ogromne, a brzęczyk ledwo zipie”.
Po zajęciu Kielc oddział uruchomił stałą linię telefoniczną Kielce–Kraków.
Oddział stał się kadrą legionowych oddziałów telefonicznych, jakie powstały przy I i II Brygadzie Legionów Polskich, a następnie również przy III Brygadzie i wszystkich pułkach legionowych.
Tradycje Oddziału Telefonicznego Oddziałów Strzeleckich kontynuował 5 Batalion Telegraficzny w Krakowie. Na lewej stronie płatu sztandarowego batalionu, na dolnym ramieniu krzyża kawalerskiego wyszyto napis: „Kraków 8 VIII 1914”.

</doc>
<doc id="5044210" url="https://pl.wikipedia.org/wiki?curid=5044210" title="Wody swobodne">
Wody swobodne

Wody swobodne, gruntowe, freatyczne – wody podziemne o zwierciadle swobodnym, które znajdują się tylko pod ciśnieniem atmosferycznym. Po nawierceniu ich zwierciadła woda nie podnosi się. Tworzą pierwszą od powierzchni terenu warstwę wodonośną. Występuje u nich strefa aeracji o pewnej miąższości, której obecność umożliwia swobodną zmianę poziomu wody w warstwie wodonośnej. Głębokość występowania wód freatycznych jest zróżnicowana w zależności od rzeźby terenu. W umiarkowanych szerokościach geograficznych kształt zwierciadła w przybliżeniu naśladuje rzeźbę terenu i wykazuje duże wahania okresowe. Wodami gruntowymi mogą być zarówno wody warstwowe jak i szczelinowe oraz krasowe, jednak przede wszystkim wody przypowierzchniowe i gruntowe oraz niektóre wody wgłębne.
Są przeciwieństwem wód naporowych.

</doc>
<doc id="5044214" url="https://pl.wikipedia.org/wiki?curid=5044214" title="Eurotipsheet">
Eurotipsheet



</doc>
<doc id="5044215" url="https://pl.wikipedia.org/wiki?curid=5044215" title="Mistrzostwa Europy w Short Tracku 2003">
Mistrzostwa Europy w Short Tracku 2003

7. edycja Mistrzostw Europy w Short Tracku odbywała się w dniach 17–19 stycznia 2003 w rosyjskim Petersburgu.
Klasyfikacja medalowa.
Pogrubieniem oznaczono kraj gospodarza mistrzostw (Rosja):

</doc>
<doc id="5044216" url="https://pl.wikipedia.org/wiki?curid=5044216" title="221 km">
221 km

221 km () – przystanek kolejowy w pobliżu miejscowości Murawinka i Guta, w rejonie złynkowskim, w obwodzie briańskim, w Rosji. Położony jest na linii Briańsk - Homel.
Obecnie ruch pasażerski z przystanku jest zawieszony.

</doc>
<doc id="5044217" url="https://pl.wikipedia.org/wiki?curid=5044217" title="Wody freatyczne">
Wody freatyczne



</doc>
<doc id="5044218" url="https://pl.wikipedia.org/wiki?curid=5044218" title="Gaon z Wilna">
Gaon z Wilna



</doc>
<doc id="5044222" url="https://pl.wikipedia.org/wiki?curid=5044222" title="Pieriewoz (przystanek kolejowy)">
Pieriewoz (przystanek kolejowy)

Pieriewoz () – przystanek kolejowy w pobliżu miejscowości Diemienka, w rejonie nowozybkowskim, w obwodzie briańskim, w Rosji. Położony jest na linii Briańsk - Homel.
Obecnie ruch pasażerski z przystanku jest zawieszony.

</doc>
<doc id="5044224" url="https://pl.wikipedia.org/wiki?curid=5044224" title="Władysław Molenda">
Władysław Molenda

Władysław Molenda ps. "Grab" (ur. 22 czerwca 1902 w Zawadzie Starej, zm. 1992) – kapitan Batalionów Chłopskich i Armii Krajowej.
Uczestnik wojny polsko-bolszewickiej w 1920 r. i wojny obronnej Polski we wrześniu 1939 r. Oficer Batalionów Chłopskich, zastępca komendanta Obwodu Kozienice BCh, następnie oficer Obwodu Kozienice ZWZ-AK krypt. "Krzaki".
Wiosną 1945 oddziały pod jego dowództwem opanowały Garbatkę, Kozienice i Pionki. W czerwcu 1945 ujawnił swój oddział w nielegalnej organizacji niepodległościowej jako tzw. niezłomny żołnierz wyklęty. Inwigilowany przez UB i SB, wyjechał na tzw. Ziemie Odzyskane.

</doc>
<doc id="5044227" url="https://pl.wikipedia.org/wiki?curid=5044227" title="Nowozybkow (stacja kolejowa)">
Nowozybkow (stacja kolejowa)

Nowozybkow () – węzłowa stacja kolejowa w miejscowości Nowozybkow, w rejonie nowozybkowskim, w obwodzie briańskim, w Rosji. 
Węzeł linii Briańsk - Homel oraz linii do Klimowa.

</doc>
<doc id="5044229" url="https://pl.wikipedia.org/wiki?curid=5044229" title="Rich Homie Quan">
Rich Homie Quan

Dequantes Devontay Lamar(ur. 4 października 1989 w Atlancie), lepiej znany pod pseudonimem Rich Homie Quan – amerykański raper, piosenkarz i autor tekstów. Wcześniej podpisał kontrakt z wytwórnią T.I.G. Entertainment, obecnie współpracuje z Motown Records. Wpływ na jego karierę muzyczną mieli tacy artyści jak: Jeezy, Gucci Mane, T.I., Lil Boosie, Lil Wayne, Kilo Ali, Outkast i Goodie Mob. Debiutancki album studyjny Quan'a o nazwie Rich as in Spirit został wydany 16 marca 2018 roku i zadebiutował na trzydziestym drugim miejscu amerykańskiej listy Billboard 200.
Problemy z prawem.
W listopadzie 2016 r. Quan pozwał byłą wytwórnię „Think It’s A Game” o 2 miliony dolarów z powodu braku wydania mu pieniędzy. Zarówno Quan, jak i wytwórnia rozwiązali sprawe poza sądem.
W dniu 28 maja 2017 r. Quan został aresztowany wraz z czterema innymi osobami pod zarzutem posiadania narkotyków po zatrzymaniu na punkcie kontrolnym przy autostradzie numer 1 w Louisville w stanie Georgia. Policja twierdziła, że znalazła w pojeździe Quana heroinę, marihuanę, akcesoria do zażywania narkotyków i broń. Quan został oskarżony o posiadanie narkotyków z zamiarem ich dystrybucji.

</doc>
<doc id="5044234" url="https://pl.wikipedia.org/wiki?curid=5044234" title="202 km (rejon nowozybkowski)">
202 km (rejon nowozybkowski)

202 km () – przystanek kolejowy pomiędzy miejscowościami Trostań i Wieliczka, w rejonie nowozybkowskim, w obwodzie briańskim, w Rosji. Położony jest na linii Briańsk - Homel.

</doc>
<doc id="5044243" url="https://pl.wikipedia.org/wiki?curid=5044243" title="Cerkiew Narodzenia NMP w Krzywczy">
Cerkiew Narodzenia NMP w Krzywczy



</doc>
<doc id="5044249" url="https://pl.wikipedia.org/wiki?curid=5044249" title="JPEG XL">
JPEG XL

JPEG XL – format graficzny obsługujący zarówno kompresję stratną, jak i bezstratną. Zaprojektowano go z myślą, by był lepszy od istniejących formatów rastrowych, a tym samym stał się ich uniwersalnym zamiennikiem.
Historia.
W 2017 roku komitet JTC1/SC29/WG1 (JPEG) ogłosił możliwość składania propozycji (Call for Proposals) na kandydatów na JPEG XL.
Format został zamrożony 24 grudnia 2020 r., co oznacza, że obecnie zakodowane pliki będzie można zdekodować w przyszłości.
Funkcje.
Najważniejszymi funkcjami są:
Informacje techniczne.
JPEG XL został oparty na formacie PIK od Google oraz FUIF od , który z kolei powstał na bazie .
Format ten opiera się na dwóch głównych trybach kodowania:
Oba tryby mogą wspomagać się dodatkowymi narzędziami, nieznanymi w innych kodekach:
Stratne ustawienia kodowania z reguły używają przestrzeni barw XYB stworzonej na bazie LMS.
JPEG XL potrafi również bezstratnie zakodować już istniejące pliki JPEG do bardziej kompaktowej formy, kopiując bezpośrednio współczynniki bloków DCT z JPEG-a do bloków VarDCT w JPEG XL, zawdzięczając mniejszy rozmiar lepszemu kodowaniu entropijnemu. Kiedyś za bezstratną kompresję plików JPEG był odpowiedzialny Brunsli, odrębny tryb od "VarDCT" i "modularnego", został on jednak porzucony na rzecz uproszczenia specyfikacji i zmniejszenia rozmiaru dekodera o 20%.
Domyślnie implementacja referencyjna JPEG XL używa ustawień, które pomimo dobrej kompresji wciąż zapewniają jakość obrazu niemal nieodróżnialną od oryginału.
Animacje w tym formacie, w przeciwieństwie do formatów typowo filmowych (takich jak H.264 czy VP9), nie używają zaawansowanej kompresji międzyklatkowej, ale (podobnie do GIF) mają do dyspozycji pewne proste narzędzia:

</doc>
<doc id="5044256" url="https://pl.wikipedia.org/wiki?curid=5044256" title="Buchholz (nazwisko)">
Buchholz (nazwisko)



</doc>
<doc id="5044258" url="https://pl.wikipedia.org/wiki?curid=5044258" title="Wesele Figara (Beaumarchais)">
Wesele Figara (Beaumarchais)



</doc>
<doc id="5044260" url="https://pl.wikipedia.org/wiki?curid=5044260" title="Wody naporowe">
Wody naporowe

Wody naporowe, wody napięte, wody pod ciśnieniem – wody podziemne o zwierciadle napiętym, które znajdują się pod ciśnieniem wyższym niż ciśnienie atmosferyczne, wywołanym obecnością nadległych warstw nieprzepuszczalnych, które wymuszają kształt zwierciadła i nie może ono przebiegać zgodnie z linią równowagi hydrostatycznej. Ciśnienie to nazywa się ciśnieniem piezometrycznym. Wartość ciśnienia piezometrycznego wywieranego na naporową warstwę wodonośną obrazuje tzw. linia ciśnienia piezometrycznego. 
Jeżeli zwierciadło wód naporowych (w geotechnice nazywane zwierciadłem nawierconym) zostanie nawiercone, to wówczas woda samoistnie (pod wpływem ciśnienia hydrostatycznego) wzniesie się do linii gdzie ciśnienia się równoważą, czyli linii ciśnień piezometrycznych i tam powstanie tzw. zwierciadło statyczne (w geotechnice nazywane zwierciadłem ustalonym).
Czasami linia ciśnienia piezometrycznego przebiega ponad powierzchnią terenu i wówczas po nawierceniu woda wypłynie samoistnie na powierzchnie, co zdecydowanie ułatwia pozyskiwanie wód podziemnych naporowych, dlatego są one szeroko wykorzystywane.
Wodami naporowymi jest większość wód wgłębnych oraz wody głębinowe.
Są przeciwieństwem wód swobodnych.
W przypadku wód wgłębnych, wody naporowe nie znajdują się pod ciśnieniem w całej warstwie wodonośnej, a tylko w pewnej strefie zwanej strefą ciśnień piezometrycznych. Zawsze posiadają również strefy drenażu (są drenowane przez inne wody wgłębne, wody gruntowe lub powierzchniowe) i zasilania (są zasilane infiltracyjnie, przez okna hydrogeologiczne, lateralnie lub przez szczeliny uskokowe)
Klasyfikacja.
Wody pod ciśnieniem można podzielić na artezyjskie i subartezyjskie.
Jeżeli linia ciśnienia piezometrycznego przebiega poniżej powierzchni terenu to wody nazywamy subartezyjskimi. Zwierciadło statyczne takich wód ustali się ponad zwierciadłem nawierconym, ale nadal pozostanie pod ziemią – wody nie wypłyną samoistnie na powierzchnię. 
Kiedy jednak linia ta przebiega ponad powierzchnią topograficzną to wody są nazywane artezyjskimi. Po nawierceniu zwierciadła takich wód, woda samoistnie wydostanie się na powierzchnię.

</doc>
<doc id="5044267" url="https://pl.wikipedia.org/wiki?curid=5044267" title="Tibor Varga">
Tibor Varga

Tibor Varga (ur. 4 lipca 1921 w Győrze, zm. 4 września 2003 w Grimisuat) – węgierski skrzypek, dyrygent i pedagog.
Życiorys.
Występował od 10. roku życia. Dostrzeżony został przez Jenő Hubaya, w latach 1930–1938 studiował z jego rekomendacji w Akademii Muzycznej w Budapeszcie u Franza Gabriela (skrzypce), Zoltána Kodálya (kompozycja) i Leó Weinera (kameralistyka). Był też uczniem Carla Flescha w Hochschule für Musik w Berlinie, studiował także filozofię na Uniwersytecie Budapeszteńskim. W 1947 roku osiadł w Wielkiej Brytanii, gdzie otrzymał obywatelstwo. Od 1955 roku mieszkał w Szwajcarii. Był wykładowcą Nordwestdeutsche Musikakademie w Detmold (1949–1984), Conservatoire Supérieur et Académie de Musique w Sion (1984–2001) oraz Universität für Musik und darstellende Kunst w Grazu (2002–2003). Zainicjował powstanie letniej akademii muzycznej (1963) i festiwalu w Sion. Od 1954 do 1988 roku prowadził założoną przez siebie Tibor Varga Chamber Orchestra.
Wykonywał zarówno repertuar klasyczny, jak i dzieła współczesnych twórców (Carl Nielsen, Arnold Schönberg, Igor Strawinski, Alban Berg, Béla Bartók, Boris Blacher). Był pierwszym wykonawcą koncertów skrzypcowych Blachera i Becka (1950–1951).

</doc>
<doc id="5044271" url="https://pl.wikipedia.org/wiki?curid=5044271" title="Gouffre de Padirac">
Gouffre de Padirac

Gouffre de Padirac – jaskinia krasowa we Francji, w Masywie Centralnym.
W Gouffre de Padirac występuje obszerna studnia, liczne duże komory oraz bogata szata naciekowa.

</doc>
<doc id="5044273" url="https://pl.wikipedia.org/wiki?curid=5044273" title="Playboi Carti">
Playboi Carti

Jordan Terrell Carter (ur. 13 września 1996 w Atlancie), znany zawodowo jako Playboi Carti – amerykański raper, piosenkarz i autor tekstów. Jest rozpoznawany przez swój styl muzyczny, teksty które "mamrocze", gotycki styl ubioru i tajemniczą osobowość publiczną. Urodzony i wychowany w Atlancie.
Kariera.
Carti początkowo podpisał kontrakt z lokalną undergroundową wytwórnią Awful Records przed podpisaniem kontraktu z AWGE Label i ASAP Mob w ramach wytwórni Interscope Records. Carti zwrócił na siebie uwagę w 2017 roku.
Debiutancki mixtape Cartiego został wydany w kwietniu 2017 roku i zawierał single z listy Billboard Hot 100 „Magnolia” i „Woke Up Like This”. Jego debiutancki album studyjny Die Lit (2018) zadebiutował na 3. miejscu na liście Billboard 200. Po dwuletniej przerwie wydał długo wyczekiwany drugi album o nazwie Whole Lotta Red (2020). Album zadebiutował na pierwszym miejscu listy Billboard 200 i stał się jego pierwszym albumem na szczycie listy przebojów.
Styl muzyczny.
Carter był opisywany jako „mumble raper”, a jego muzyka była określana jako „zabawna, mocna i bardzo melodyjna”. Complex nazwał ten styl rapowania „oszczędnym i powtarzalnym, bardziej skupionym na flow i chwytliwych zwrotkach”. Briana Younger z Pitchfork powiedział, że „w muzyka Cartiego chodzi mniej o liryzm, a bardziej o atmosferę”, mówiąc dalej, że „Cartiemu brakuje treści, jednak nadrabia to czystą zuchwałością”. Carter był pod wpływem raperów, takich jak Gucci Mane, Young Thug, A$AP Rocky, Lil Uzi Vert, Chief Keef, Yung Lean i Lil Wayne oraz aktualnie Kanye West.
Carter jest znany ze swojej techniki operowania głosem zwanej „baby voice”, charakteryzującej się wysokimi tonami głosu i niewyraźną wymową. Użył tej techniki w popularnych piosenkach, takich jak „Almeda” z Solange, „Earfquake” z Tylerem, The Creatorem oraz „Pissy Pamper” z Young Nudy i Pi'erre Bourne.
Życie prywatne.
W 2017 roku krótko umawiał się z amerykańską modelką Blac Chyna. W 2018 roku Carter zaczął spotykać się z australijską raperką Iggy Azaleą. W 2020 roku TMZ poinformowało, że Azalea urodziła syna Cartera – Onyxa Kelly. W październiku 2020 Amethyst Kelly opublikowała na Instagramie story, w którym poinformowała, że nie jest już w związku z Carterem. Tego samego roku w serii tweetów oskarżyła Cartiera o zdradę oraz zaniedbania wobec ich dziecka.
Playboi Carti jest znany ze swojej przyjaźni z Lil Uzim Vertem. Artyści wielokrotnie współpracowali, pojawiając się nawzajem na swoich albumach. Między 2017 a 2018 r. pojawiły się pogłoski o rzekomym mixtape’ie artystów, nazwanym przez fanów 16*29.
Od czerwca 2019 roku Carter mieszkał w okolicach Atlanty po przeprowadzce z Los Angeles.
Carter choruje na astmę.
Problemy prawne.
W lipcu 2017 roku Carter został aresztowany pod zarzutem przemocy domowej po kłótni ze swoją dziewczyną. W sierpniu ogłoszono, że Carter nie zostanie oskarżony w tej sprawie.
Carter uderzył kierowcę w Gretna w Szkocji podczas jego trasy koncertowej w lutym 2018 roku. Następnie po procesie został ukarany grzywną w wysokości 800 funtów.
Carter został aresztowany w hrabstwie Clayton w stanie Georgia w dniu 3 kwietnia 2020 r. Pod zarzutem posiadania narkotyków i broni. Został zwolniony za kaucją następnego dnia.

</doc>
<doc id="5044283" url="https://pl.wikipedia.org/wiki?curid=5044283" title="Stephi Douglas">
Stephi Douglas

Stephanie Lana Douglas (ur. 22 stycznia 1969 w Manchesterze) – brytyjska lekkoatletka, sprinterka, medalistka mistrzostw Europy i igrzysk Wspólnoty Narodów, dwukrotna olimpijka. Na igrzyskach Wspólnoty Narodów reprezentowała Anglię, a na pozostałych imprezach międzynarodowych Wielką Brytanię.
Kariera sportowa.
Zajęła 5. miejsca w biegu na 100 metrów i w sztafecie 4 × 100 metrów oraz odpadła w eliminacjach biegu na 100 metrów przez płotki na mistrzostwach Europy juniorów w 1987 w Birmingham. Na mistrzostwach świata juniorów w 1988 w Greater Sudbury również zajęła 5. miejsce w sztafecie 4 × 100 metrów i odpadła w półfinale biegu na 100 metrów.
Zdobyła srebrny medal w sztafecie 4 × 100 metrów (która biegła w składzie: Douglas, Jennifer Stoute, Simmone Jacobs i Paula Dunn) oraz zajęła 4. miejsce w biegu na 100 metrów na igrzyskach Wspólnoty Narodów w 1990 w Auckland. Odpadła w półfinale biegu na 60 metrów na halowych mistrzostwach Europy w 1990 w Glasgow.
Na mistrzostwach Europy w 1990 w Splicie zdobyła srebrny medal w sztafecie 4 × 100 metrów (sztafeta brytyjska biegła w składzie: Douglas, Beverly Kinch, Jacobs i Paula Thomas) i zajęła 8. miejsce w finale biegu na 100 metrów. Odpadła w półfinale biegu na 60 metrów na halowych mistrzostwach świata w 1991 w Sewilli. Na mistrzostwach świata w 1991 w Tokio odpadła w ćwierćfinale biegu na 100 metrów i eliminacjach sztafety 4 × 100 metrów. Odpadła w ćwierćfinale biegu na 100 metrów na igrzyskach olimpijskich w 1992 w Barcelonie.
Zajęła 5. miejsce w sztafecie 4 × 100 metrów i odpadła w półfinale biegu na 100 metrów na mistrzostwach Europy w 1994 w Helsinkach. Zdobyła brązowy medal w sztafecie 4 × 100 metrów (w składzie: Douglas, Geraldine McLeod, Jacobs i Thomas), zajęła 8. miejsce w finale biegu na 100 metrów i odpadła w półfinale biegu na 200 metrów na igrzyskach Wspólnoty Narodów w 1994 w Victorii. Odpadła w półfinale biegu na 60 metrów na halowych mistrzostwach świata w 1995 w Barcelonie, eliminacjach biegu na 100 metrów na mistrzostwach świata w 1995 w Göteborgu ićwierćfinale biegu na 100 metrów na igrzyskach olimpijskich w 1996 w Atlancie.
Stephi Douglas była mistrzynią Wielkiej Brytanii (AAA) w biegu na 100 metrów w 1990 i 1996, wicemistrzynią w 1989 i 1994 oraz brązową medalistką na tym dystansie w 1991 i 1992, a w biegu na 200 metrów mistrzynią w 1991 i wicemistrzynia w 1993. W hali była mistrzynią w biegu na 60 metrów w 1991, 1992 i 1995, wicemistrzynią w tej konkurencji w 1990 oraz brązową medalistką w 1988 i 1989. Była również mistrzynią UK Championships w biegu na 100 metrów w 1989 oraz brązową medalistka w 1991, a w biegu na 200 metrów brązową medalistką w 1993.
Rekordy życiowe.
Rekordy życiowe Douglas:

</doc>
<doc id="5044284" url="https://pl.wikipedia.org/wiki?curid=5044284" title="Grotta di Padriciano">
Grotta di Padriciano

Grotta di Padriciano – jaskinia krasowa w północno-wschodnich Włoszech.

</doc>
<doc id="5044286" url="https://pl.wikipedia.org/wiki?curid=5044286" title="Nowy Wiendaraż">
Nowy Wiendaraż

Nowy Wiendaraż (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5044288" url="https://pl.wikipedia.org/wiki?curid=5044288" title="Ludovic Robeet">
Ludovic Robeet

Ludovic Robeet (ur. 22 maja 1994 w Nivelles) – belgijski kolarz szosowy.
Osiągnięcia.
Opracowano na podstawie:

</doc>
<doc id="5044290" url="https://pl.wikipedia.org/wiki?curid=5044290" title="Nowy Sinin">
Nowy Sinin

Nowy Sinin (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5044291" url="https://pl.wikipedia.org/wiki?curid=5044291" title="Stary Sinin">
Stary Sinin

Stary Sinin (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż, nad Arlanką.
Do 1917 położony był w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5044292" url="https://pl.wikipedia.org/wiki?curid=5044292" title="Pál-völgy">
Pál-völgy

Pál-völgy – jaskinia krasowa na Węgrzech, w Budapeszcie.
W Pál-völgy występuje gęsta sieć krzyżujących się korytarzy.

</doc>
<doc id="5044295" url="https://pl.wikipedia.org/wiki?curid=5044295" title="Panizou">
Panizou

Panizou (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.
Znajduje się tu przystanek kolejowy Panizou, położony na linii Osipowicze – Mohylew.

</doc>
<doc id="5044297" url="https://pl.wikipedia.org/wiki?curid=5044297" title="Václav Smil">
Václav Smil

Václav Smil (ur. 9 grudnia 1943 w Pilznie) — kanadyjski naukowiec czeskiego pochodzenia, emerytowany profesor "(Distinguished Professor Emeritus)" Wydziału Środowiska Uniwersytetu Manitoby w Winnipeg, w Kanadzie.
Prowadzi szerokie badania interdyscyplinarne, w których porusza zagadnienia związane ze zużyciem energii, środowiskiem, żywnością, ekonomią i polityką publiczną. Od lat 70. XX wieku śledzi rozwój Chin zwłaszcza w zakresie zużycia zasobów oraz jego wpływu na środowisko.
Życiorys.
Urodził się w czasie II wojny światowej w Pilznie. Jego ojciec był oficerem policji, a matka księgową. Dorastając w górskim miasteczku regionu pilzneńskiego, codziennie ciął drewno do ogrzewania domu. Doświadczenie to pozwoliło mu później zainteresować się zagadnieniami wydajności energetycznej i gęstości energii.
Ukończył studia na Wydziale Nauk Naturalnych w Uniwersytecie Karola w Pradze składając pracę "Světová a československá energetika". Po studiach odmówił wstąpienia do partii komunistycznej. Pomimo tego udało mu się znaleźć pracę w regionalnym biurze planistycznym. Wkrótce poślubił studentkę medycyny, Evę. W 1969, po ukończeniu studiów przez żonę i rok po inwazji państw Układu Warszawskiego na Czechosłowację, wyemigrowali do Stanów Zjednoczonych krótko przed wprowadzeniem restrykcji wyjazdowych. Na emigracji w 1972 obronił pracę doktorską z zakresu geografii na Uniwersytecie Stanu Pensylwania. Następnie w tym samym roku wyemigrował do Kanady i podjął pracę na Uniwersytecie Manitoby, gdzie wykładał aż do przejścia na emeryturę w 2011. Pierwszą książkę „China's Energy: Achievements, Problems, Prospects” wydał w 1976. Prowadził kursy o środowisku naturalnym, energetyce, zanieczyszczeniach atmosfery, zaludnieniu, rozwoju ekonomicznym oraz polityce Chin.
Był konsultantem Banku Światowego, rządu Stanów Zjednoczonych, Centralnej Agencji Wywiadowczej.
Poglądy.
Uważa, że ludzkość w swych dziejach dokonała trzech transformacji energetycznych, a obecnie dokonuje czwartej. Pierwsze przejście nastąpiło wraz z ujarzmieniem ognia, które pozwoliło uwalniać energię poprzez spalanie roślin. Drugim było rolnictwo, które pozwoliło ujarzmić energię słoneczną w postaci zbiorów, pozwalając ludziom uwolnić się od walki o przetrwanie. W okresie tym siła mięśni udomowionych zwierząt i samych ludzi była źródłem energii. Industrializacja wraz z paliwami kopalnymi pozwoliła oprzeć wytwarzanie energii na maszynach. Czwarta zmiana polega na przejściu cywilizacji do bezemisyjnych źródeł energii.
Krytykuje deindustrializacje zachodnich społeczeństw, utrzymując, że przyczynia się ona do niszczących zmian społecznych – zaniku klasy średniej i polaryzacji społeczeństwa na posiadaczy i biedaków – oraz zaniku wynalazczości i innowacji, które jego zdaniem dokonują się głównie poprzez ulepszanie produktów w ramach ich procesów produkcyjnych.
Wskazuje na ograniczenia paradoksu Jevonsa, jednocześnie uważając, że nadmierne zużycie energii w społeczeństwie i gospodarce jest prostym miernikiem jej faktycznej ekonomiczności i sprawności.
Bywał sceptyczny wobec odnawialnych źródeł energii, krytykując m.in. efekty niemieckiej Energiewende – choć pokłada spore nadzieje w fotowoltaice, która jego zdaniem zapewnia najbardziej obiecującą gęstość energetyczną.
Ukuł pojęcie „przekleństwo prawa Moore’a” opisujące ludzkie oczekiwania powstałe w wyniku obserwacji rozwoju komputerów u schyłku XX wieku wobec dziedzin, w których podobnie szybki rozwój jest niemożliwy. 
Wyróżnienia.
W 1995 roku za książkę "China's Environment: An Inquiry into the Limits of National Development" uzyskał "Joseph Levenson Book Prize". Od 1997 jest członkiem Royal Society of Canada, kanadyjskiem akademii nauk. W 2000 został laureatem nagrody "AAAS Award for Public Understanding Of Science and Technology" przyznawanej przez Amerykańskiego Towarzystwa na rzecz Postępu Nauk (AAAS). W 2010 amerykański magazyn Foreign Policy umieścił go na swej liście "FP Top 100 Global Thinkers". W 2013 został odznaczony Orderem Kanady. W 2015 otrzymał nagrodę naukową OPEC.
Życie prywatne.
Żona Eva jest lekarzem, syn David chemikiem.
Jego dom zbudowany został w 1989 w oparciu o założenia stosowane obecnie w domach niskoenergetycznych, dzięki czemu może zużywać w rok tyle elektryczności, ile jego sąsiedzi w samym miesiącu styczniu. Posiada sporą izolację termiczną i potrójnie szklone szyby.
Nie posiada i nie zamierza posiadać telefonu komórkowego. Unika wypowiadania się dla prasy. Jest poliglotą, miłośnikiem herbaty i sztuki. Stara się jeść mięso raz w tygodniu. Rocznie czyta ponad 80 książek i przechowuje listę wszystkich przeczytanych od 1969 roku.

</doc>
<doc id="5044299" url="https://pl.wikipedia.org/wiki?curid=5044299" title="Medal Niepokornych (Francja)">
Medal Niepokornych (Francja)

Medal Niepokornych ( lub ) – francuskie odznaczenie cywilne.
Historia.
W dniu 21 października 1963 roku francuski Minister Weteranów i Ofiar Wojny wydał dekret ustanawiający odznaczenie, którym mieli zostać wyróżnieni obywatele francuscy skierowani do pracy przymusowej w Niemczech, a którzy z tej pracy zbiegli lub uchylali się od jej podjęcia, a czyny te zostały zgodnie z wcześniejszą ustawą nr 50-1027 z dnia 22 sierpnia 1950 roku uznane zostały za kombatantów. 
Zasady nadawania.
Odznaczenie jest nadawane obywatelom francuskim, które w okresie od 1940 do 1945 roku zostały skierowane do pracy przymusowej na terenie Niemiec lub w niemieckich zakładach przemysłowych pracujących na rzecz niemieckiej machiny wojennej, a którzy z tej pracy zbiegli lub uchylali się od jej podjęcia. 
Odznaczenie nadawane jest jednorazowo przez Urząd do spraw Kombatantów i Ofiar Wojny.
Opis odznaki.
Odznaka odznaczenia jest krążek wykonany ze brązu wielkości 36 mm. 
Na awersie odznaki znajduje się kontur Francji, na którym znajduje się pęknięte kowadło. Po bokach kontury znajdują się litery R i F, nad nim jest krzyż lotaryński z wychodzącymi z niego promieniami, poniżej kontury jest napis J'AI LIVRE UN BON COMBAT (pol. Wygrałem dobrą walkę). Na rewersie , który jest gładki, znajduje się napis AUX RÉFRACTAIRES GUERRE 1939 - 1945 (pol. Niepokornym Wojna 1939-1945).
Odznaczenie jest zawieszone ma wstążce orderowej o szer. 37 mm w kolorze żółto-pomarańczowym, po bokach znajdują się po trzy wąskie paski o szer. 1 mm koloru czerwonego.

</doc>
<doc id="5044306" url="https://pl.wikipedia.org/wiki?curid=5044306" title="Darko Stosić">
Darko Stosić



</doc>
<doc id="5044309" url="https://pl.wikipedia.org/wiki?curid=5044309" title="Maniuki (mijanka)">
Maniuki (mijanka)

Maniuki () – mijanka i przystanek kolejowy w pobliżu miejscowości Maniuki, w rejonie nowozybkowskim, w obwodzie briańskim, w Rosji. Położony jest na linii Briańsk - Homel.

</doc>
<doc id="5044310" url="https://pl.wikipedia.org/wiki?curid=5044310" title="Luca Mozzato">
Luca Mozzato

Luca Mozzato (ur. 15 lutego 1998 w Arzignano) – włoski kolarz szosowy.
Osiągnięcia.
Opracowano na podstawie:

</doc>
<doc id="5044314" url="https://pl.wikipedia.org/wiki?curid=5044314" title="Robert Adams Paterson">
Robert Adams Paterson

Robert Adams Paterson (ur. ok. 1829, zm. kwiecień 1904) – duchowny i odkrywca pochodzenia szkocko-angielskiego, który wynalazł piłkę golfową wykonaną z gutaperki.

</doc>
<doc id="5044318" url="https://pl.wikipedia.org/wiki?curid=5044318" title="187 km (przystanek kolejowy w obwodzie briańskim)">
187 km (przystanek kolejowy w obwodzie briańskim)

187 km () – przystanek kolejowy w pobliżu miejscowości Biełyj Kołodieź, w rejonie nowozybkowskim, w obwodzie briańskim, w Rosji. Położony jest na linii Briańsk - Homel.

</doc>
<doc id="5044320" url="https://pl.wikipedia.org/wiki?curid=5044320" title="Włodzimierz Uświeczew">
Włodzimierz Uświeczew

Włodzimierz Uświeczew (ur. 5 lipca 1914 w Kontopie, zm. 25 marca 1971 w Warszawie) – polski strażak.
Życiorys.
Urodził się 5 lipca 1914 w Kontopie na Wileńszczyźnie. W 1933 ukończył gimnazjum im. Zygmunta Augusta w Wilnie. Służbę wojskową odbył w Lidzie i w 1935 ukończył kurs dla zawodowych oficerów pożarnictwa w Łodzi.
W czasie II wojny światowej był internowany i osadzony w obozie na Litwie.
Po wojnie przez krótki okres był komendantem wojewódzkim Straży Pożarnych w Kielcach a następnie został przeniesiony do Warszawy. Odpowiadał za organizację szkoleń pożarniczych, ustalając wiele zasad. W 1953 został komendantem Centralnej Oficerskiej Szkoły Pożarniczej. Od 1957 będąc szefem służb operacyjnych wprowadził wiele rozwiązań w działaniu podległych sobie jednostek, wykazując duże umiejętności organizacyjne. W latach 1967-1969 kierował biurem normalizacji Komendy Głównej Straży Pożarnej.
Odznaczony Krzyżem Kawalerskim Odrodzenia Polski.
Zmarł dnia 25 marca 1971 w Warszawie i został pochowany na Powązkach Wojskowych (kwatera B19-3-7).

</doc>
<doc id="5044324" url="https://pl.wikipedia.org/wiki?curid=5044324" title="Arthur Grumiaux">
Arthur Grumiaux

Arthur Grumiaux (ur. 21 marca 1921 w Villers-Perwin, zm. 16 października 1986 w Brukseli) – belgijski skrzypek.
Życiorys.
W wieku 5 lat rozpoczął naukę gry na skrzypcach u swojego dziadka i po raz pierwszy wystąpił publicznie. Kształcił się w konserwatorium w Charleroi u Fernanda Quineta oraz w konserwatorium w Brukseli u Alfreda Dubois. Pobierał też prywatnie lekcje u Georga Enescu w Paryżu. W 1940 roku otrzymał przyznawaną przez rząd belgijski Prix de Virtuosité, wygrał też konkurs ogłoszony przez konserwatorium w Antwerpii. W czasie II wojny światowej występował jako członek kwartetu smyczkowego Quatuor Artis. Po 1945 roku prowadził działalność jako solista. Od 1949 roku był wykładowcą konserwatorium w Brukseli.
Wykonywał rozległy repertuar, obejmujący zarówno dzieła barokowe, jak i współczesne. Specjalizował się w wykonawstwie utworów okresu klasycyzmu, głównie W.A. Mozarta. Dokonał licznych nagrań płytowych dla wytwórni Philips Records.
W 1973 roku król Baldwin I Koburg nadał mu tytuł barona.

</doc>
<doc id="5044325" url="https://pl.wikipedia.org/wiki?curid=5044325" title="Fabryka Kobierców w Warszawie">
Fabryka Kobierców w Warszawie

Fabryka Kobierców w Warszawie – fabryka założona w 1817 na ulicy Czerniakowskiej nr hip. 3041a. Funkcjonowała do roku 1855, w 1856 zbudowano na jej miejscu Gazownię Miejską.
Historia.
Zakład "Rządowa Fabryka Kobierców" powstał w r. 1817 z inicjatywy Stanisława Staszica. W 1821 fabryka pracowała na 12 warsztatach, zatrudniając 120 osób. Pomimo starań fabryka nie przynosiła zysku i w 1826 została sprzedana wspólnikom Janowi Geysmer i Janowi Velthusen. Nowi właściciele sprzedawali swoje wyroby w sklepie pod adresem Miodowa 461 (pałac Lessera). Od tej pory fabryka funkcjonowała jako "Fabryka Kobierców Jana Geysmera". W 1828 Fabryka miała 27 warsztatów i zatrudniała 320 robotników. W tym roku właściciele prezentowali swoje wyroby na Wystawie w Ratuszu. W latach czterdziestych XIX w. fabryka dzięki mechanizacji zaprzestała przędzenia ręcznego, w związku z czym wzrosła produkcja, lecz zmalało zatrudnienie (w roku 1841 zatrudniała 157 osób). 30 marca 1850 fabryka uległa pożarowi i przed 1855 zakończyła działalność na ulicy Czerniakowskiej. Zakłady zostały sprzedane Juliuszowi Gortz i przeniesione do Tatar pod Rawę Mazowiecką. Na miejscu Fabryki Kobierców w 1856 roku powstała Gazownia Miejska (Gazownia na Ludnej).

</doc>
<doc id="5044326" url="https://pl.wikipedia.org/wiki?curid=5044326" title="Turosna (mijanka)">
Turosna (mijanka)

Turosna () – mijanka i przystanek kolejowy w pobliżu miejscowości Krasnyj Most, w rejonie klinieckim, w obwodzie briańskim, w Rosji. Położony jest na linii Briańsk - Homel.
Nazwa pochodzi od pobliskiej miejscowości Turosna.

</doc>
<doc id="5044331" url="https://pl.wikipedia.org/wiki?curid=5044331" title="Starodub (stacja kolejowa)">
Starodub (stacja kolejowa)

Starodub () – stacja kolejowa w miejscowości Starodub, w rejonie starodubowskim, w obwodzie briańskim, w Rosji. Stacja krańcowa linii.

</doc>
<doc id="5044341" url="https://pl.wikipedia.org/wiki?curid=5044341" title="Max Walscheid">
Max Walscheid

Maximilian „Max” Richard Walscheid (ur. 13 czerwca 1993 w Neuwied) – niemiecki kolarz szosowy.
Osiągnięcia.
Opracowano na podstawie:

</doc>
<doc id="5044346" url="https://pl.wikipedia.org/wiki?curid=5044346" title="Maximilian Walscheid">
Maximilian Walscheid



</doc>
<doc id="5044349" url="https://pl.wikipedia.org/wiki?curid=5044349" title="AC Trento 1921">
AC Trento 1921

AC Trento 1921 (wł. Associazione Calcio Trento 1921 Società Sportiva Dilettantistica Srl) – włoski klub piłkarski, mający siedzibę w mieście Trydent, w północnej części kraju, grający od sezonu 2021/22 w rozgrywkach Serie C.
Historia.
Chronologia nazw: 
Klub sportowy AC Trento został założony w miejscowości Trydent w 1921 roku w wyniku fuzji klubów "Unione Ginnastica Trento" i "Associazione Sportiva Sport Pedestre" (znany również jako "Pro Trento"). W sezonie 1923/24 zespół debiutował w rozgrywkach Quarta Divisione Veneta (D4), ale po zakończeniu sezonu zrezygnował z mistrzostw i potem rozgrywał jedynie mecze towarzyskie. W 1925 klub został rozwiązany i aby nie spłacać długów powstał nowy klub o nazwie US Trento. W sezonie 1925/26 zespół startował w Terza Divisione Nord Veneto-Trentino. Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" poziom "Terza Divisione" został obniżony do czwartego stopnia. W 1927 klub w celach promocyjnych i politycznych został promowany do Seconda Divisione Nord, a w następnym roku do Prima Divisione Nord. W sezonie 1929/30 po podziale najwyższej dywizji na Serie A i Serie B poziom "Prima Divisione" został zdegradowany do trzeciego stopnia. Ale klub w 1929 roku zrezygnował z mistrzostw, po czym sekcja piłki nożnej odłączyła się i 28 września 1929 przekształciła się w AC Trento. Sezon 1929/30 jednak nie zakończył, wycofując się z rozgrywek "Seconda Divisione" po 7.kolejce i następnie został rozwiązany.
W 1930 roku klub został reaktywowany i z nazwą AS Trento startował w "Terza Divisione Tridentina". W 1931 zespół awansował do "Seconda Divisione Tridentina", a w następnym roku do "Prima Divisione". W sezonie 1935/36 jako trzeci poziom została wprowadzona Serie C, a klub został zakwalifikowany do grupy A "Serie C". W sezonie 1936/37 zespół nie uczestniczył w żadnych rozgrywkach ligowych. W 1937 klub wznowił działalność jako AC Trento i w sezonie 1937/38 występował w Prima Divisione Tridentina. W 1939 klub awansował na rok do "Serie C". W 1941 znów otrzymał promocję do "Serie C", po czym zmienił nazwę na AC Trento-Caproni. W trzeciej lidze występował do 1943 roku, aż do rozpoczęcia na terenie Włoch działań wojennych II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1945 roku i z nazwą AC Trento został zakwalifikowany do Serie B-C Alta Italia. W 1946 spadł do "Serie C". W 1948 roku w wyniku reorganizacji systemu lig został zdegradowany do Promozione. W 1951 wrócił do "Serie C", ale w 1952 po kolejnej reorganizacji systemu lig spadł do IV Serie, która w 1957 została przemianowana na "Campionato Interregionale - Seconda Categoria". W 1958 czwarta liga zmieniła nazwę na "Campionato Interregionale", a w 1959 na "Serie D". W 1970 roku awansował do "Serie C", a w 1976 spadł na rok do "Serie D". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, a klub został zakwalifikowany do "Serie C1". W 1979 spadł na rok do "Serie C2". W 1984 znów został na rok zdegradowany do "Serie C2". W 1991 po raz kolejny spadł do "Serie C2", a w 1995 do Campionato Nazionale Dilettanti. W 1998 roku klub wrócił do "Serie C2", po czym zmienił nazwę na Nuovo Calcio Trento S.r.l. W następnym roku został zdegradowany do "Serie D", a w 2001 znów wrócił do "Serie C2". W 2003 po raz kolejny spadł do "Serie D". Po zakończeniu sezonu 2003/04 zajął 4.miejsce w grupie C "Serie D", a potem przegrał baraże playoff i następnie zbankrutował.
W 2004 powstał klub z nazwą Trentino Calcio 1921 S.p.A., który po przejęciu kompleksu firmowego oraz przeniesieniu tytułu sportowego kontynuował występy w "Serie D". W 2007 klub zmienił nazwę na SSD Trento Calcio 1921 S.r.l. W 2009 spadł do Eccellenza Trentino Alto-Adige (D6). W 2010 otrzymał promocję do "Serie D", ale po roku spadł z powrotem. W 2012 ponownie awansował do "Serie D", ale tak jak i poprzednio po roku wrócił do "Eccellenza Trentino-Alto Adige". W sezonie 2013/14 zespół zajął 15.miejsce w "Eccellenza Trentino-Alto Adige" i został zdegradowany do "Promozione", ale 12 maja 2014 roku Sąd w Trydencie ogłosił upadłość klubu.
26 czerwca 2014 roku aktywa zbankrutowanej spółki zostały przejęte przez przedsiębiorcę Mauro Jacket z Trentino, który przekazał je nowo utworzonemu klubu AC Trento SCSD. Klub przejął kompleks sportowy poprzedniej spółki i uzyskał przeniesienie tytułu sportowego, po czym startował w sezonie 1914/15 "Promozione Trentino-Alto Adige", która wskutek wprowadzenia reformy systemy lig awansowała na szósty poziom. W 2016 zespół awansował do "Eccellenza Trentino-Alto Adige", a potem do klubu dołączył futsalowy klub "ASD Giacchabitat Trento". W 2017 otrzymał promocję do "Serie D", ale po dwóch latach spadł z powrotem. W sezonie 2019/20 zwyciężył w "Eccellenza Trentino-Alto Adige" i awansował do "Serie D". W 2020 roku klub zmienił nazwę na AC Trento 1921 SSD a r.l.
Barwy klubowe, strój.
Klub ma barwy niebiesko-żółte. Zawodnicy swoje domowe spotkania zazwyczaj grają w żółtych koszulkach, niebieskich spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Briamasco w mieście Trydent o pojemności 5 tys. widzów.

</doc>
<doc id="5044352" url="https://pl.wikipedia.org/wiki?curid=5044352" title="Trentino Calcio Trento">
Trentino Calcio Trento



</doc>
<doc id="5044355" url="https://pl.wikipedia.org/wiki?curid=5044355" title="Circuit des Ardennes">
Circuit des Ardennes



</doc>
<doc id="5044357" url="https://pl.wikipedia.org/wiki?curid=5044357" title="Józef Czarnota">
Józef Czarnota

Józef Czarnota (ur. 1818 r., w Schwarzwasser (obecnie Strumień) na Śląsku Cieszyńskim – zm. 20 września 1852 r., w Teheranie) – austriacki inżynier górniczo-hutniczy i mineralog polskiego pochodzenia, całą bardzo krótką karierą zawodową związany z Persją. Jeden z pierwszych zdobywców szczytu Demawend w górach Elburs.
Przyszedł na świat w ówczesnym Księstwie Cieszyńskim, w rodzinie mistrza farbiarskiego, jako poddany cesarza autriackiego.
Po ukończeniu trzyletnich studiów w Akademii Górniczej w Bańskiej Szczawnicy rozpoczął w roku 1848 kurs hutniczy w Cesarsko−Królewskiej Tymczasowej Styryjskiej Krajowej Szkole Górniczej (niem. „Steiermärkisch-Ständische Montanlehranstalt“) w Vordernbergu, która rok później przeniesiona została do Leoben. Krótko po ukończeniu nauki w 1850 r. przyjął w Wiedniu ofertę przedstawiciela szacha perskiego, który poszukiwał specjalistów dla zakładanej w Teheranie politechnicznej szkoły wojskowej. Wraz z lekarzem, doktorem Jakobem Eduardem Polakiem, 26 listopada 1851 r. przybył do Teheranu.
Już wkrótce potem prowadził wykłady w szkole, w której studiowało 134 elewów. Jednocześnie prowadził badania geologiczno-mineralogiczne. M. in. w okolicy Teheranu odkrył żyły kwarcowe, zawierające srebro, które natychmiast zaczęto eksploatować. "Szach, który po tym odkryciu spodziewał się dużych zysków, mianował go królewsko-perskim dyrektorem górniczym i profesorem, jednak Czarnocie brakowało wyszkolonych pomocników, wobec czego sam musiał sporządzać niezbędne urządzenia i wykonywać wszystkie prace".
Latem 1852 r. w prowincjach Massenderan i Khorassan odkrywając dwa miejsca występowania rud żelaza. W sierpniu tegoż roku wyruszył na Demawend, najwyższy szczyt pasma Elburs. Dotarł na szczyt samotnie 28 sierpnia i spędził tam noc na ostrym mrozie, prowadząc pomiary i badania. Jest najprawdopodobniej drugim w historii zdobywcą tej góry, po swoim rodaku ze Śląska Cieszyńskiego, Theodorze Kotschym. Po zejściu ze szczytu został pobity i okradziony przez rabusiów, którzy przyłączyli się w tym czasie do tragarzy.
Już wówczas był chory (wykazywał objawy zaburzeń umysłowych), jednak po powrocie z Demawendu wyruszył jeszcze na inspekcję w kopalni miedzi w Karadagh w pobliżu Morza Kaspijskiego. Tam zachorował na malarię. Zmarł krótko po powrocie do Teheranu.
Pozostawił po sobie jedyną pracę - "Erster Reisebericht aus Persien", która ukazała się jeszcze w 1852 r. w trzecim tomie roczników Cesarsko−Królewskiego Zakładu Geologicznego w Wiedniu. Zgromadzone przez niego zbiory minerałów i obszerne, sporządzane szyfrem notatki (miały być prawdopodobnie przesłane do Wiednia) zniknęły po jego śmierci w tajemniczych okolicznościach. Kilka lat później pojawiły się jednak w Rosji, gdzie m.in. opis wejścia Czarnoty na Demawend opublikował w roku 1855 Nikołaj Chanykow w „Trudach Kaukazskogo Otdieła Imperatorskogo Russkogo Geograficzeskogo Obszczestwa”.

</doc>
<doc id="5044358" url="https://pl.wikipedia.org/wiki?curid=5044358" title="AS Trento 1921">
AS Trento 1921



</doc>
<doc id="5044360" url="https://pl.wikipedia.org/wiki?curid=5044360" title="Oleg Kagan">
Oleg Kagan

Oleg Moisiejewicz Kagan, (ur. 22 listopada 1946 w Jużnosachalińsku, zm. 15 lipca 1990 w Monachium) – rosyjski skrzypek.
Życiorys.
Początkowo kształcił się w Konserwatorium w Rydze u Joachima Brauna, następnie w latach 1959–1969 uczył się w Konserwatorium Moskiewskim u Borisa Kuzniecowa i Dawida Ojstracha. Był laureatem konkursów im. Georga Enescu w Bukareszcie (1964, IV nagroda), im. Jeana Sibeliusa w Helsinkach (1965, I nagroda oraz nagroda za najlepsze wykonanie koncertu), im. Piotra Czajkowskiego w Moskwie (1966, II nagroda) oraz im. J.S. Bacha w Lipsku (1968, I nagroda). Od 1971 roku był solistą filharmonii w Moskwie. Występował także jako kameralista, w duecie ze swoją żoną Nataliją Gutman.

</doc>
<doc id="5044361" url="https://pl.wikipedia.org/wiki?curid=5044361" title="Sidney B. Sperry">
Sidney B. Sperry

Sidney Branton Sperry (ur. 26 grudnia 1895 w Salt Lake City, zm. 4 września 1977) – amerykański biblista, jeden z pionierów systematycznych badań nad Księgą Mormona.
Życiorys.
Urodził się w Salt Lake City, stolicy ówczesnego Terytorium Utah, jako syn Harrisona Sperry'ego oraz Josephine Titcomb. Ukończył L.D.S. High School w rodzinnym mieście. Studiował początkowo na Uniwersytecie Utah, uzyskał licencjat z zakresu chemii i geologii (1917). Podjął następnie pracę w United States Bureau of Metallurgical Research. Służbę misjonarską, w kulturze mormońskiej tradycyjnie podejmowaną wówczas przez młodych mężczyzn, odbył na południu Stanów Zjednoczonych (1919–1921). Zaniepokojony brakiem poważniejszych opracowań naukowych poświęconych pismom świętym należącym do mormońskiego kanonu podjął studia z zakresu Starego Testamentu na Uniwersytecie w Chicago. Magisterium uzyskał w 1926, doktorat, na tej samej uczelni, obronił w 1931. Był pierwszym mormonem z doktoratem z zakresu języków biblijnych. Kształcił się również w zakresie archeologii w Jerozolimie (1931–1932). Po powrocie do kraju podjął pracę na nowo utworzonym wydziale religii Uniwersytecie Brighama Younga (BYU). Specjalista w zakresie Starego Testamentu, w swej karierze dydaktycznej wykładał także przedmioty związane z Nowym Testamentem, Księgą Mormona czy historią starożytnego Rzymu. Kierował wydziałem religii BYU (1948–1954), był jednym z inicjatorów utworzenia wydziału archeologii na tym samym uniwersytecie. Wyróżniony Karl G. Maeser Distinguished Teaching Award (1962) oraz doktoratem honorowym BYU (1976). Na emeryturę przeszedł w 1971.
Mimo swej starotestamentalnej specjalizacji Sperry znany był prawdopodobnie najlepiej z badań nad Księgą Mormona. Jego szeroka działalność na tym polu starała się czerpać z aparatu naukowego biblistyki w gruntownej, wielowymiarowej analizie mormońskiej świętej księgi. Był jednym z pierwszych badaczy sugerujących, że należy ją uznać za arcydzieło literackie. Jako pierwszy podjął systematyczne badania nad wielogatunkowością tego świętego dla mormonów tekstu, wyodrębniając w nim szesnaście współistniejących gatunków literackich. Przypisuje mu się również ukucie terminu „Psalm Nefiego”, używanego na określenie wersetów 16-35 czwartego rozdziału 2. Księgi Nefiego. Bronił historyczności Księgi Mormona oraz jej semickiego pochodzenia. Wskazywał na obecność elementów typowych dla hebrajskiej poezji na kartach tego tekstu.
Pozostawił po sobie 18 publikacji książkowych, w tym opracowania poświęcone kolejno Naukom i Przymierzom oraz Perle Wielkiej Wartości. 3. Księgę Nefiego określał mianem "amerykańskiej ewangelii", podkreślając, że stanowi ona samo sedno przesłania zawartego w Księdze Mormona. 
We wrześniu 1921, wkrótce po powrocie z misji, poślubił Evę Lilę Braithwaite. Para doczekała się 8 dzieci. Publikował na łamach rozmaitych związanych z Kościołem periodyków, w tym „Liahony”, „Improvement Era” i „Instructor”. Był również uzdolniony muzycznie, ceniono go zwłaszcza jako organistę.

</doc>
<doc id="5044366" url="https://pl.wikipedia.org/wiki?curid=5044366" title="Jhonatan Narváez">
Jhonatan Narváez

Jhonatan Manuel Narváez Prado (ur. 4 marca 1997 w Playón de San Francisco) – ekwadorski kolarz szosowy.
Osiągnięcia.
Opracowano na podstawie:

</doc>
<doc id="5044367" url="https://pl.wikipedia.org/wiki?curid=5044367" title="Jonathan Narváez">
Jonathan Narváez



</doc>
<doc id="5044368" url="https://pl.wikipedia.org/wiki?curid=5044368" title="Mistrzostwa Świata w Narciarstwie Dowolnym i Snowboardingu 2021 – big air kobiet (snowboarding)">
Mistrzostwa Świata w Narciarstwie Dowolnym i Snowboardingu 2021 – big air kobiet (snowboarding)

Rywalizacja kobiet w snowboardowym Big Air podczas mistrzostw świata w Aspen została rozegrana na skoczni o nazwie Buttermilk Big Air. Kwalifikacje rozegrano 14 marca o 13:30, z kolei finał 16 marca o 13:30. Złoty medal wywalczyła Kanadyjka Laurie Blouin, która pokonała drugą Zoi Sadowski-Synnott oraz trzecią Miyabi Onitsukę.

</doc>
<doc id="5044369" url="https://pl.wikipedia.org/wiki?curid=5044369" title="AC Trento">
AC Trento



</doc>
<doc id="5044371" url="https://pl.wikipedia.org/wiki?curid=5044371" title="Trento Calcio 1921">
Trento Calcio 1921



</doc>
<doc id="5044378" url="https://pl.wikipedia.org/wiki?curid=5044378" title="Józef Pawlak (żołnierz)">
Józef Pawlak (żołnierz)

Józef Pawlak, ps. „Bartosz”, „Brzoza”, „Jan” (ur. 5 kwietnia 1906 we Florianowie, zm. 26 lutego 1976 w Zabrzu) – podpułkownik Wojska Polskiego, oficer Korpusu Ochrony Pogranicza, uczestnik wojny obronnej Polski we wrześniu 1939 r., oficer Armii Krajowej (m.in. komendant Obwodu Kozienice i zastępca komendanta Inspektoratu Rejonowego Radom), po wojnie tzw. niezłomny żołnierz wyklęty i członek Polskiego Stronnictwa Ludowego.
Wojsko Polskie II RP.
Od 1 września 1927 do 15 sierpnia 1930 kształcił się w Szkole Podchorążych Piechoty w Ostrowi Mazowieckiej-Komorowie, po jej ukończeniu został podporucznikiem służby stałej w Korpusie Oficerów Piechoty ze starszeństwem.
15 sierpnia 1930 otrzymał przydział służbowy do 15 Pułku Piechoty „Wilków” w Dęblinie, gdzie objął stanowisko dowódcy plutonu w kom­panii podoficerskiej oraz wykładowcy w szkole podoficerskiej. Od 1 marca 1933 przebywał na kursie obserwatorów lotniczych (nawigatorów) w Centrum Wyszkolenia Oficerów Lotnictwa w Dęblinie. 16 listopada 1935 został przeniesiony do Pułku KOP w Starej Wilejce, tam uzyskał awans na stopień kapitana, po czym objął funkcję dowód­cy kompanii w Batalionie KOP „Wilejka” w 2 Pułku KOP.
30 sierpnia 1939 otrzymał rozkaz zgło­szenia się do 5 Pułk Lotniczego w Lidzie, gdzie przybył 1 września 1939 i był świadkiem zbombardowania lotniska oraz zniszczenia samolotów.
II wojna światowa.
Uczestnik wojny obronnej Polski we wrześniu 1939. W tej sytuacji polecono mu wrócić do Batalionu KOP „Wilejka" w Armii „Karpaty". Po przy­byciu na miejsce 6 września 1939 objął dowództwo kompanii marszowej 1 Brygady Górskiej. Kompania otrzymała zadanie obrony Bochni przed nadciągającymi czołgami nieprzyjaciela. W czasie walk w rejonie Bochni doznał urazu ucha spowodowanej wybuchem bomby w wyniku, czego do końca życia pozostał niedosłyszącym. Po zaciętych bojach wycofał się wraz z kompanią i oddziałami 21 Dywizji Piechoty Górskiej w kierunku Tarnowa.
7 września 1939 wieczorem uczestniczył w walkach w okolicy Radłowa, a następnego dnia rano w zaciętej potyczce pod Biskupicami Radłowskimi. Po przejściu Dunajca w bród w rejonie Żabna wraz z grupą żołnierzy z rozbitych oddziałów 21 Dywizji Piechoty Górskiej przedarł się w pobliże Leżajska, gdzie po walce z Niemcami 17 września 1939 dostał się do niewoli.
Oficer Związku Walki Zbrojnej oraz Armii Krajowej, od 15 stycznia 1940 do 12 lipca 1942 zastępca komendanta oraz szef Referatu III Operacyjno-Szkoleniowego Obwodu Kozienice ZWZ-AK krypt. „Puszcza”, „Krzaki”, „Jeżyny”, „Bławatek”, „Ludwik” w Inspektoracie Rejonowym AK Radom.
Od 12 lipca 1942 do końca sierpnia 1944 r. komendant tegoż Obwodu. W połowie sierpnia 1944 w ramach akcji Burza mianowany dowódcą prze­widzianego do organizacji 172 Pułku Piechoty AK, w trudnych warunkach udało się zorganizować tylko I batalion 172 Pułku Piechoty AK, którym dowodził w ramach akcji „Burza” por. Władysław Molenda „Grab”. Pod koniec sierpnia 1944 został przeniesiony na stanowisko zastępcy komendanta Inspektoratu Rejonowego AK Radom. 25 grudnia 1944 awansowany do stopnia podpułkownika ze starszeństwem.
W styczniu 1945 wyjechał do Radomia w celu odtworzenia kontaktów konspiracyjnych. Po aresztowaniu przez UB, przewieziony do aresztu WUBP w Kielcach. 
Lata powojenne.
Po wojnie inwigilowany przez Urząd Bezpieczeństwa. Wstąpił do Polskiego Stronnictwa Ludowego i należał do tej partii aż do opuszczenia Polski przez Stanisława Mikołajczyka. Kandydat PSL do Sejmu w czasie wyborów parlamentarnych w 1947.
Po „odwilży październikowej” 1956 r. podjął działalność społeczną w Lidze Przyjaciół Żoł­nierza, którą potem kontynuował w Lidze Obrony Kraju jako kierownik sportów ogólnowojskowych. Bezskutecznie próbował podjąć studia wyższe (m.in. na Wydziale Matematyki UJ), ale za każdym razem jego podania były odrzucane przez tzw. „czynnik społeczny”.
Został pochowany na cmentarzu w Łagowie k. Zwolenia. Został patronem Publicznej Szkoły Podstawowej w Łaguszowie k. Przyłęku.
Życie prywatne.
Od 1935 był żonaty z Marią Jaworską (łączniczą ZWZ-AK, odznaczoną później Złotym Krzyżem Zasługi z Mieczami). Mieli razem dwie córki: Marzenę i Elżbietę.

</doc>
<doc id="5044382" url="https://pl.wikipedia.org/wiki?curid=5044382" title="Wysokie Lubelskie">
Wysokie Lubelskie



</doc>
<doc id="5044386" url="https://pl.wikipedia.org/wiki?curid=5044386" title="20 Million Miles to Earth">
20 Million Miles to Earth

20 Million Miles to Earth – amerykański film monster movie w reżyserii Nathana H. Jurana, powstały w 1957 roku.
Fabuła.
Pierwszy amerykański statek kosmiczny na Wenus – XY-21, rozbija się na Morzu Śródziemnym u wybrzeży Sycylii we Włoszech czego świadkami są okoliczni rybacy, którzy dopływają do statku i wyciągają z niego dwóch astronautów. Tymczasem chłopiec o imieniu Pepe znajduje na plaży pojemnik z galaretowatą masą, którą następnie sprzedaje zoologowi doktorowi Leonardo. Kolejno Marisa - wnuczka doktora, odkrywa że z masy wykluło się stworzenie, które następnie doktor Leonardo umieszcza w klatce. Nazajutrz okazuje się, że stworzenie potroiło swój wzrost. Kolejnej nocy Leonardo odkrywa, że stworzenie urosło do rozmiarów człowieka. Niedługo potem uwalnia się z klatki i kieruje się na pobliską farmę, terroryzując zwierzęta. Stworzenie żywi się siarką. Podczas żywienia się stwór zostaje zaatakowany przez psa farmera, jednak zwierzę zostaje zabite przez potwora. Pułkownik Calder przy współpracy z Włochami obmyśla plan zabicia potwora, nie wiedząc jakie konsekwencje będzie miała ta próba.

</doc>
<doc id="5044400" url="https://pl.wikipedia.org/wiki?curid=5044400" title="Droga 66K-14 (Rosja)">
Droga 66K-14 (Rosja)

Droga 66K-14 – droga regionalna, znajdująca się na terytorium Rosji.
Geografia.
Droga regionalna obwodu smoleńskiego 66K-14 przebiega od drogi federalnej R120 i miasta Poczinok przez Jelnię do granicy z obwodem kałuskim (w kierunku Spas-Diemieńska).

</doc>
<doc id="5044401" url="https://pl.wikipedia.org/wiki?curid=5044401" title="Droga 66K-23 (Rosja)">
Droga 66K-23 (Rosja)

Droga 66K-23 – droga regionalna, znajdująca się na terytorium Rosji.
Geografia.
Droga regionalna obwodu smoleńskiego 66K-23 przebiega od drogi federalnej R120 i wsi Prudki (rejon poczinkowski) do Monastyrszcziny.

</doc>
<doc id="5044402" url="https://pl.wikipedia.org/wiki?curid=5044402" title="UCI Europe Tour 2021">
UCI Europe Tour 2021

UCI Europe Tour 2021 – 17. edycja cyklu wyścigów UCI Europe Tour, która odbyła się od stycznia do października 2021.
Seria UCI Europe Tour, podobnie jak pozostałe cykle kontynentalne (UCI Africa Tour, UCI America Tour, UCI Asia Tour, UCI Oceania Tour), powstała w 2005 jako zaplecze dla utworzonego w tym samym czasie UCI ProTour (później przekształconego w UCI World Tour). W 2020 odbyła się pierwsza edycja cyklu UCI ProSeries utworzonego jako drugi poziom wyścigów z kalendarza UCI, w związku z czym UCI Europe Tour, podobnie jak pozostałe cykle kontynentalne, od sezonu 2020 stał się trzecim poziomem zmagań w kalendarzu UCI.
W kalendarzu cyklu zaplanowano kilkadziesiąt wyścigów, jednak znaczna część z nich została później odwołana.
Kalendarz.
Opracowano na podstawie:
– || || L'Etoile d'Or || align=center|2.NCup || Filip Maciejuk || Kevin Vauquelin || Filippo Baroncini

</doc>
<doc id="5044407" url="https://pl.wikipedia.org/wiki?curid=5044407" title="AlphaTauri AT02">
AlphaTauri AT02

AlphaTauri AT02 – samochód Formuły 1, skonstruowany przez AlphaTauri na sezon 2021. Jego kierowcami zostali Pierre Gasly i debiutant Yuki Tsunoda.
Charakterystyka.
AT02 był udoskonaleniem modelu AT01, którym Pierre Gasly wygrał Grand Prix Włoch 2020. Głównych zmian dokonano w obszarze nosa i przedniego zawieszenia. W porównaniu do poprzednika zmieniono także wloty do chłodnic. Część elementów, takich jak skrzynia biegów i tylne zawieszenie, wyprodukował Red Bull w 2019 roku.

</doc>
<doc id="5044409" url="https://pl.wikipedia.org/wiki?curid=5044409" title="Stefan Kowalik">
Stefan Kowalik



</doc>
<doc id="5044416" url="https://pl.wikipedia.org/wiki?curid=5044416" title="US Ausonia La Spezia">
US Ausonia La Spezia

Ausonia La Spezia (wł. Unione Sportiva Ausonia La Spezia) – włoski klub piłkarski, mający siedzibę w mieście La Spezia, w północno-zachodniej części kraju, działający w latach 1919–1987.
Historia.
Chronologia nazw: 
Klub sportowy US Ausonia La Spezia został założony w miejscowości La Spezia w 1919 roku. Początkowo zespół rozgrywał jedynie mecze towarzyskie oraz brał udział w rozgrywkach lokalnych.
Po zakończeniu II wojny światowej, klub wznowił działalność w 1945 roku i został zakwalifikowany do Serie B-C Alta Italia. W sezonie 1945/46 zajął 11.miejsce w grupie A i spadł do "Serie C". W 1947 roku został zdegradowany do Prima Divisione ligure. W 1948 roku w wyniku reorganizacji systemu lig poziom "Prima Divisione" został obniżony do piątego stopnia. Po zakończeniu sezonu 1949/50 połączył się z klubem "OTO Spezia", który występował w "Promozione ligure", po czym zmienił nazwę na OTO Ausonia La Spezia. Sezon 1950/51 zakończył na 19.miejscu w grupie F "Promozione ligure", ale potem klub zrezygnował z dalszych występów i został rozwiązany.
W 1963 roku klub został reaktywowany i z nazwą US Ausonia Brin startował w rozgrywkach Terza Categoria spezzina (D7). W 1965 roku awansował do Seconda Categoria ligure. W 1968 roku w wyniku reformy mistrzostw regionalnych zespół otrzymał promocję do Prima Categoria ligure. W 1973 został zdegradowany do "Seconda Categoria ligure", a w 1975 wrócił do "Prima Categoria ligure". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, a poziom "Prima Categoria" został obniżony do siódmego stopnia. W 1980 został promowany do Promozione ligure. W 1983 roku został zdegradowany do "Prima Categoria ligure", a w 1984 do "Seconda Categoria ligure". W 1986 wrócił do "Prima Categoria ligure". Po zakończeniu sezonu 1986/87, w którym zajął 16.miejsce w grupie D "Prima Categoria ligure", klub został zdegradowany do "Seconda Categoria", ale zrezygnował z mistrzostw, po czym został rozwiązany.
Barwy klubowe, strój.
Klub ma barwy biało-czarne.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywał swoje mecze domowe na Stadio Alberto Picco w mieście La Spezia o pojemności 10 336 widzów.

</doc>
<doc id="5044421" url="https://pl.wikipedia.org/wiki?curid=5044421" title="Tadeusz Kowalik (ujednoznacznienie)">
Tadeusz Kowalik (ujednoznacznienie)



</doc>
<doc id="5044423" url="https://pl.wikipedia.org/wiki?curid=5044423" title="Śmierć Wergilego">
Śmierć Wergilego

Śmierć Wergilego () – modernistyczna powieść historyczna Hermanna Brocha, opublikowana w 1945 roku. Książka określana bywa jako "epos prozą z elementami eseju filozoficznego".
Treść.
Powieść opisuje z perspektywy samego Wergiliusza jego ostatnie godziny przed śmiercią w Brundyzjum, krótko po powrocie z Aten w Grecji do Italii. Główny wątek powieści stanowią rozmyślania Wergiliusza nad spaleniem niedokończonej „Eneidy”, od czego próbują go odwieść przyjaciele: Lucjusz Warius Rufus, oraz cesarz Oktawian August. Znaczna część powieści napisana została w technice strumienia świadomości, prowadzonego z perspektywy umierającego, majaczącego poety. Jego chory umysł produkuje obrazy jego dzieciństwa w Andes, przywołuje z przeszłości matkę, niewolników, byłe kochanki (w tym Plocję Hierię) i kochanków, kreuje fantastyczne wizje.
Nałożenie się na siebie warstw materialnej rzeczywistości i majaków umierającego poety oddaje fragment:
Powieść podzielona została na cztery części:
Recepcja.
Hannah Arendt określiła powieść jako „jedno z prawdziwie wielkich dzieł literatury germańskiej”. Zdaniem filologów klasycznych i "Śmierć Wergilego" jest „powieścią antynazistowską”. Ich zdaniem główny bohater książki odczuwa „wyrzuty sumienia, że jego dzieło służy jedynie autorytarnym represjom” poprzez to, że sankcjonuje rządy cesarza. 

</doc>
<doc id="5044424" url="https://pl.wikipedia.org/wiki?curid=5044424" title="Charles Lamoureux">
Charles Lamoureux

Charles Lamoureux (ur. 28 września 1834 w Bordeaux, zm. 21 grudnia 1899 w Paryżu) – francuski skrzypek i dyrygent.
Życiorys.
Uczył się w Konserwatorium Paryskim u Narcisse’a Girarda (skrzypce), Simona Leborne’a (kontrapunkt i fuga), Auguste’a Tolbecque’a (harmonia) i Alexisa Chauveta (kompozycja). W 1854 roku otrzymał Premier Prix w zakresie gry na skrzypcach. Od 1850 roku grał w orkiestrze Théâtre du Gymnase Marie Bell, później w orkiestrze Opery Paryskiej. W 1860 roku współtworzył koncerty kameralne Séances Populaires de Musique de Chambre, w ramach których wykonywano nowe i mniej znane utwory. W 1874 roku współtworzył Société Française de l’Harmonie Sacrée, towarzystwo propagujące muzykę J.S. Bacha i G.F. Händla. Poprowadził pierwsze francuskie wykonania "Mesjasza" i "Judy Machabeusza" Händla oraz "Pasji według św. Mateusza" Bacha. Dyrygował też podczas prapremier "Eve" Masseneta i "Gallii" Gounoda. Pełnił funkcję pierwszego dyrygenta Opéra-Comique (1876–1877) i Opery Paryskiej (1877–1879).
Od 1881 roku prowadził serię koncertów Nouveaux-Concerts, zwanych też koncertami Lamoureux, w ramach których propagował muzykę Richarda Wagnera. W 1887 roku poprowadził francuskie premiery "Lohengrina" oraz "Tristana i Izoldy". Koncertował w Rosji (1893) i Londynie (1896). W 1897 roku przekazał prowadzenie koncertów swojemu zięciowi, Camille’owi Chevillardowi.
W 1887 roku otrzymał order oficera Legii Honorowej.

</doc>
<doc id="5044426" url="https://pl.wikipedia.org/wiki?curid=5044426" title="Strefa zasilania wód podziemnych">
Strefa zasilania wód podziemnych

Strefa zasilania, strefa alimentacji – część warstwy wodonośnej, w której zachodzi zasilanie wód podziemnych, jedna poziomych stref dynamiki wód podziemnych wyróżnianych w przekroju warstwy z wodami ruchliwymi. Głównym sposobem zasilania wód jest infiltracja (pośrednia lub bezpośrednia).
Cechą charakterystyczną tej strefy jest pionowy ruch wody (w dół lub w górę).
Sposoby zasilania wód podziemnych.
Zasilanie wód podziemnych może być:
Pośrednie zasilanie wód podziemnych może zachodzić przez okna hydrogeologiczne, czyli przerwy w nieprzepuszczalnych utworach skalnych; przez szczeliny uskokowe; przez przesiąkanie, co jest możliwe tylko gdy ciśnienie w warstwach położonych niżej jest mniejsze niż w tych położonych wyżej; lub lateralnie (zasilanie boczne), czyli zachodzące nie od stropu warstwy a od jej boku, w ten sposób często zasilane są wody szczelinowe i zbiorniki podziemne.

</doc>
<doc id="5044427" url="https://pl.wikipedia.org/wiki?curid=5044427" title="Mariola Cieniawa">
Mariola Cieniawa

Mariola Cieniawa, właśc. Mariola Cieniawa-Puchała (ur. 1963 w Gorlicach) – polska pianistka, profesor sztuk muzycznych.
Życiorys.
Ukończyła z wyróżnieniem studia w zakresie gry na fortepianie w Akademii Muzycznej w Krakowie w klasie prof. Tadeusza Żmudzińskiego (1986). Następnie doskonaliła swoje umiejętności pod kierunkiem prof. Andrzeja Jasińskiego i prof. Karl-Heinza Kämmerlinga w Hanowerze.
Jest laureatką wielu konkursów, w tym V Międzynarodowego Konkursu im. Fryderyka Chopina w Palmie na Majorce (II miejsce, 1990) i Ogólnoniemieckiego Konkursu Chopinowskiego w Kolonii (III miejsce, 1991). Występowała jako solistka, kameralistka i z orkiestrami symfonicznymi w wielu krajach w Europie, Stanach Zjednoczonych, Azji i Egipcie. Brała udział w prestiżowych festiwalach muzycznych. Dokonała nagrań jako solistka i kameralistka dla Polskiego Radia i Telewizji, Grupy Twórczej „Castello” oraz dla wytwórni „Polskie Nagrania”, CD Accord, KOCH Classics.
Od wielu lat prowadzi własną klasę w Akademii Muzycznej w Krakowie. W 2014 otrzymała tytuł profesora sztuk muzycznych. Od 2020 do 2022 była kierownikiem Katedry Fortepianu.
W 2013 otrzymała Medal Komisji Edukacji Narodowej. W 2020 została odznaczona Srebrnym Krzyżem Zasługi „za zasługi dla polskiej kultury”.

</doc>
<doc id="5044428" url="https://pl.wikipedia.org/wiki?curid=5044428" title="Luter i rewolucja protestancka">
Luter i rewolucja protestancka

Luter i rewolucja protestancka – polski film z 2017 w reżyserii Grzegorza Brauna opisujący życie Marcina Lutra, tło historyczno-polityczne jego wystąpienia i początku protestantyzmu.
Budżet filmu wynosił 490 000 zł i został pokryty z dobrowolnej zbiórki.
Film powstał w związku z 500. rocznicą reformacji. Długość trwania to ok. 80 min. Nagrywany był w 9 krajach (Austria, Czechy, Niemcy, Norwegia, Polska, Szwajcaria, Szwecja, Wielka Brytania, Włochy). W filmie pojawia się ponad 30 rozmówców. Zastosowano profesjonalną animację komputerową. Dokument skupia się na ukazaniu postaci Marcina Lutra oraz skutków reformacji w sposób niekorzystny.
Opinie.
Film otrzymał ocenę 7.6/10 na portalu Filmweb.
Antonina Karpowicz-Zbińkowska chwali film za pasjonujący sposób przedstawienia konfliktów religijno-politycznych czasów reformacji oraz poruszenie wiele wątków z życia Marcina Lutra. Autorka na portalu christianitas.org zaznacza, że wydarzenia relacjonują znakomici eksperci. Pozytywnie ocenia też formę działa, w tym montaż, animacje i kompozycję.
Marcin Tomczak uznał film za fiasko intelektualne. Zdaniem autora recenzji na portalu Histmag.org, w historiografii panuje ugruntowany obraz na temat Lutra i został on zignorowany w filmie. Pominięty został dorobek znawców tematu reformacji i aktualny stan badań nad nią. Recenzja ta została skrytykowana przez innego autora Histmag.org Marcina Śramę za brak obiektywności i niezgodność z faktami.
Sebastian Madejski na swoim blogu dotyczącym teologii protestanckiej zarzucił, że film rozmija się z ustaleniami historyków zarówno katolickich, jak i protestanckich. W filmie dopuszczono się manipulacji danymi i cytatami, rzekomo uczciwymi i „nowo-odkrytymi” badaniami na temat Lutra. Przytoczone badania nie są „nowo-odkrytymi faktami”, zostały one wyciągnięte z XVII-wiecznych pism kontrreformacyjnych.

</doc>
<doc id="5044430" url="https://pl.wikipedia.org/wiki?curid=5044430" title="Władysławsko">
Władysławsko



</doc>
<doc id="5044433" url="https://pl.wikipedia.org/wiki?curid=5044433" title="Droga 66K-28 (Rosja)">
Droga 66K-28 (Rosja)

Droga 66K-28 – droga regionalna, znajdująca się na terytorium Rosji.
Geografia.
Droga regionalna obwodu smoleńskiego 66K-28 przebiega od drogi federalnej R120 i miasta Rudnia do Diemidowa.

</doc>
<doc id="5044434" url="https://pl.wikipedia.org/wiki?curid=5044434" title="Strefa spływu wód podziemnych">
Strefa spływu wód podziemnych

Strefa spływu, strefa przepływu – jedna z poziomych stref dynamiki wód podziemnych, w której zachodzi przepływ wody ze strefy zasilania do strefy drenażu, pomiędzy którymi się ona znajduje.
Charakterystyczną cechą tej strefy jest poziomy ruch wody.
W przypadku wód naporowych nie występuje strefa swobodnego spływu, która jest tu zastąpiona tzw. strefą ciśnień piezometrycznych, czyli obszarem, na którym wody znajdują pod pewnym ciśnieniem piezometrycznym.

</doc>
<doc id="5044436" url="https://pl.wikipedia.org/wiki?curid=5044436" title="Wacław Kowalik (ujednoznacznienie)">
Wacław Kowalik (ujednoznacznienie)



</doc>
<doc id="5044442" url="https://pl.wikipedia.org/wiki?curid=5044442" title="Strefa drenażu wód podziemnych">
Strefa drenażu wód podziemnych

Strefa drenażu – jedna ze stref dynamiki wód podziemnych, w której zachodzi drenowanie warstwy wodonośnej. Woda, która spłynęła (strefa spływu) ze strefy zasilania, podlega drenażowi czyli odpływowi z warstwy wodonośnej.
Drenaż może zachodzić do wód powierzchniowych (źródeł, bagien, cieków, jezior, mórz) lub do innych warstw wodonośnych.
Zwierciadło ma tu charakter swobodny, a kierunek ruchu wody zależy od kierunku odpływu.
Jeżeli wody podziemne mają kontakt hydrauliczny z wodami powierzchniowymi, a więc są przez nie drenowane, to nazywane są potamicznymi, natomiast jeśli nie to apotamicznymi.

</doc>
<doc id="5044446" url="https://pl.wikipedia.org/wiki?curid=5044446" title="Stefano Maderno">
Stefano Maderno

Stefano Maderno (ur. około 1576, zm. 17 września 1636 w Rzymie) – włoski rzeźbiarz okresu baroku. Najbardziej znany jako twórca posągu św. Cecylii z Rzymu, który przedstawia świętą w pozycji w jakiej znaleziono jej relikwie.
Biografia.
Urodził się prawdopodobnie Palestrinie, choć niektóre źródła podają okolice Como. Początkowo pracował w Rzymie jako konserwator antycznych rzeźb. Zajmował się też ich kopiowaniem.
W 1599 roku otrzymał zlecenie wykonania reprodukcji ciała św. Cecylii, której relikwie odkryto przypadkiem podczas prac renowacyjnych. Rzeźbiarz wykonał marmurowy posąg przedstawiający św. Cecylię w pozycji, w jakiej odnaleziono jej ciało (na prawym boku przykryte jedwabnym welonem przesiąkniętym krwią).
Praca, którą wykonał wywołała zachwyt i przyniosła mu wielki rozgłos. W 1607 roku został przyjęty do Akademii Świętego Łukasza. Stał się w ten sposób czołowym rzeźbiarzem swojego pokolenia w Rzymie.
Wkrótce potem zaczął otrzymywać kolejne zlecenia, ale żadna z jego późniejszych prac nie przyćmiła rzeźby św. Cecylii.
Stefano Maderno zmarł w Rzymie w 1636 roku. Pochowany został w kościele San Lorenzo in Lucina. Jego najsłynniejsza rzeźba znajduje się w bazylice św. Cecylii na Zatybrzu.

</doc>
<doc id="5044447" url="https://pl.wikipedia.org/wiki?curid=5044447" title="Kandżut">
Kandżut

Kandżut (ang. Kanjut, ros. Кунджут) – dawna nazwa mogąca odnosić się do księstwa Hunzy, do rzeki Hunzy lub do doliny, którą ona płynie, egzonim pochodzący z języka chińskiego. Określenie krainy przeniesiono na jej mieszkańców Kandżutami nazywając Buruszów.
Tło historyczne nazwy.
Niezależne państwo plemienne Hunzy weszło w połowie XVIII w. dobrowolnie w zależność trybutarną od dynastii Qing, po tym jak Chiny podporządkowały sobie w wyniku podboju militarnego obszary na południe od Tienszanu i utworzyły tam nową chińską dependencję – Sinciang. Intencją władcy Hunzy było uzyskanie przychylności potężnego sąsiada, która by zapewniła Hunzie dalsze kontrolowanie szlaków kupieckich, wiodących przez przełęcze (Kilik, Mintaka, Khunjerab) i doliny (Wachan, Taxkorgan) w jej pobliżu. Buruszowie z księstwa Hunzy (Hunzakuc) nie uczestniczyli bezpośrednio w wymianie handlowej, czerpali jednak znaczne korzyści z napadów na karawany, porywania osób i odsprzedawania ich na targach niewolników w Kaszgarze. Pod panowaniem Salima Chana (1784-1824) Hunza rozszerzyła sferę wpływów na północ i wschód, przez co tereny uważane przez władców Hunzy za własne pokrywały się z obszarami uznawanymi przez chińską administrację Kaszgarii za podległe dynastii mandżurskiej. Nie prowadziło to jednak do konfliktów. Te zaczęły się pojawiać w połowie XIX w., kiedy przeciwko chińskiej dominacji podniosły się muzułmańskie szczepy na terenach na południe od Sache (historyczny Jarkend). W stłumieniu niepokoi wśród miejscowej ludności wzięli udział Hunzakuc, wezwani na pomoc przez władze chińskie, za co w nagrodę władcy Hunzy Ghazanowi Chanowi darowano majątek ziemski w pobliżu Jarkendu i udzielono pozwolenia na zamieszkiwanie w nim. Ponadto formalnie uznano prawa pasterzy z Hunzy do wypasu bydła na terenach przygranicznych po kaszgarskiej stronie przełęczy, co Hunzakuc i tak czynili od pokoleń. Do mniej więcej lat 80. XIX w. księstwo Hunzy było przeważnie znane pod nazwą nadaną jej przez chińskojęzycznych sąsiadów – Kandżut, natomiast dla samych Hunzakuc było to słowo obce. Po wejściu Hunzy w orbitę polityki międzynarodowej, tj. trójstronnego współzawodnictwa o wpływy w Azji Centralnej między Chinami, Rosją a Imperium Brytyjskim, wzrosło też badawcze zainteresowanie tym krajem. Odwiedzali go przeważnie Brytyjczycy, m.in. John Biddulph (jako funkcjonariusz Indii Brytyjskich), G.W. Leitner, Francis Younghusband, którzy zaczęli konsekwentnie wprowadzać rodzimą nazwę (w oryginalnym brzmieniu 'hanzu') jako 'Hunza'.
W piśmiennictwie polskim.
Tę formę nazwy w polskim piśmiennictwie usankcjonowała jako Kandżut, czyli w brzmieniu nazwy rosyjskiej lub angielskiej, "Enyklopedia Gutenberga" w tomie 7., który ukazał się w 1929 r. Nazwa pojawiła się jednak już parę dekad wcześniej. "Wielka Encyklopedia Powszechna" z 1891 r. wymienia Kandżut omawiając opanowanie Azji Środkowej przez administrację brytyjską. Posługiwano się nią przy okazji prasowych doniesień międzynarodowych, np. „Kurjer Warszawski” z 28 marca 1893 r., donosił, „że anglicy za zgodą chińczyków zajęli podległy im kraj Kandżut, położony na południe od Pamiru. Przez Kandżut anglicy mogą pomagać chińczykom, jakoteż i afgańczykom w Wachanie, przez przesyłkę broni i innych przedmiotów. Przez Kandżut także będą szły do Kaszgaru towary angielskie, które dotychczas były wyparte przez kupców russkich”. Dwa lata wcześniej, w 1891 r., ukazała się w „Rocznikach Towarzystwa Przyjaciół Nauk Poznańskiego” pierwsza polskojęzyczna publikacja dotycząca podróży Bronisława Grąbczewskiego po Azji Środkowej odbytych w carskiej wojskowej służbie administracyjnej w latach 1880-1896. Towarzyszyła jej szkicowa mapa (sporządzona przez redakcję „Rocznika”), na której Hunza oznaczona jest jako „Kanżut”. W tekście Grąbczewskiego zatytułowanym „List z podróży kapitana Grąbczewskiego w Środkowej Azyi do pana Wł. S. w Petersburgu”, a datowanym w kwietniu 1890 r., znaczny fragment dotyczy „dzikich i nadzwyczaj wojowniczych plemion Kandżutów” (str. 214), których kraj Grąbczewski odwiedził w 1888 r. Obszernie tę i inne swoje azjatyckie ekspedycje opisał Grąbczewski po polsku, głównie z pamięci, dopiero w wydanym w latach 1924-1925 trzytomowym dziele "Podróże", przy czym o Hunzie mowa jest w tomie drugim "Przez Pamiry i Hindukusz do źródeł rzeki Indus""." I w tym utworze mówi Grąbczewski o „dzikiem i wojowniczem plemieniu Kandżutów, które zamieszkuje wąskie doliny południowych zboczy pasma górskiego Hindukusz i Himalajów, u źródłowisk Indusu” (str. 5). Dalej w treści książki posługuje się nazwą Kandżut na określenie rzeki Hunzy oraz kraju (który politycznie określa jako chanat), z której wywodzi też przymiotnik kandżucki, np. wspominając „posłów od chana kandżuckiego” (str. 9). Tą samą terminologią posługiwała się nadal ówczesna prasa omawiając przy okazji książki o podróżach Grąbczewskiego politykę międzynarodową w tamtej części Azji, np. w wileńskim „Słowie” z 30 stycznia 1925 r. Nazwę Kandżut wspomina też (acz mimochodem wymieniając krainy odwiedzone przez Grąbczewskiego) wydawnictwo z 1937 r. "Państwa i kraje pozaeuropejskie". W 1958 r. wydano jednotomowy skrót opowieści Grąbczewskiego pod tytułem "Podróże po Azji Środkowej", toteż powojenne omówienia życia i działalności wyprawowej Grąbczewskiego posługiwały się wciąż określeniem Kandżut. Nawet w autorytatywnym "Słowniku podróżników polskich" z 1992 r. mowa jest o „chanacie Kandżut”. Do Kadżutu wybrał się też np. bohater serii powieści dla młodzieży popularnych od lat 60. XX w., której autorem był Alfred Szklarski. Nazwę Hunza spopularyzowały dopiero relacje książkowe polskich himalaistów, poczynając od relacji z wyprawy na Kunyang Chhish w 1971 r. opisanej w "Ostatni atak na Kunyang Chhish", gdzie mowa jest już o rzece i dolinie Hunza. 
W piśmiennictwie anglosaskim.
Utwory książkowe napisane przez urzędników rządu kolonialnego Indii Brytyjskich i podróżników w XIX w. podawały co prawda nazwę Kanjut, ale zaznaczając jednocześnie, że jest egzonimem. I tak w jednym z pierwszych takich utworów, "Tribes Of the Hindoo Koosh" (1880), jego autor John Biddulph mówi, że „ W Wachanie, Sirikolu i Jarkendzie Hunza nazywana jest Kunjoot, choć nie posługują się tą nazwą ani sami jej mieszkańcy ani żadne inne ludy zamieszkujące południe Hindukuszu. Nazwa kraju, tak jak wymawiają ją jego mieszkańcy, brzmi raczej 'hunzu'”. Obok innych autorów, podobną uwagę czyni Francis Younghasband w "The heart of a continent : a narrative of travels in Manchuria, across the Gobi Desert, through the Himalayas, the Pamirs, and Chitral, 1884-1894" (1896) mówiąc o „the little state of Hunza (or Kanjut, as it is always called on the Yarkand side)” (str. 215). Ponadto w piśmiennictwie anglosaskim Kanjut było używane przymiotnikowo w takich nazwach jak „the Kanjut Valley”, „the Kanjut River” oraz odnośnie do mieszkańców Hunzy, jak w „Kanjut robbers”, the Kanjut stronghold”, oraz rzeczownikowo „Kanjuti / Kanjutis” odnoście Buruszów, mieszkańców Hunzy; np. H.L. Nevill w "Campaigns on the North-west Frontier" (1912): „The Kanjutis, as the inhabitants of the Hunza or Kanjut Valley were known to the outside world” (str. 131). Jeszcze na przełomie XIX i XX w. obie nazwy, Hunza i Kanjut, funkcjonowały w brytyjskim piśmiennictwie wymiennie (np. w "Where Three Empires Meet" E.F. Knighta wydanym w 1897 r.).

</doc>
<doc id="5044451" url="https://pl.wikipedia.org/wiki?curid=5044451" title="Strefa stagnacji wód podziemnych">
Strefa stagnacji wód podziemnych

Strefa stagnacji, strefa o zredukowanej wymianie – jedna ze stref dynamiki wód podziemnych, w której woda pozostaje w bezruchu. 
Woda pozostaje w stanie spoczynku (tzw. woda stagnacyjna) z powodu braku zasilania i braku drenażu. Nie uczestniczą one w cyklu hydrologicznym. 
Wodami stagnacyjnymi są wody reliktowe (szczególnie głębinowe), które są odizolowane od innych obiektów hydrograficznych. W bezruchu pozostają także wody w zbiornikach podziemnych. Często są to wody o wysokiej mineralizacji (wody mineralne). Wody pozostające w stanie spoczynku stanowią około 55% zasobów wód podziemnych. Czas wymiany wody w wodach stagnujących sięga czasami kilkudziesięciu milionów lat, dlatego są one uznawane za nieodnawialne.

</doc>
<doc id="5044454" url="https://pl.wikipedia.org/wiki?curid=5044454" title="Lukáš Provod">
Lukáš Provod

Lukáš Provod (ur. 23 października 1996 w Pilźnie) – czeski piłkarz grający na pozycji lewego pomocnika. Od 2019 jest zawodnikiem klubu Slavia Praga.
Kariera piłkarska.
Swoją karierę piłkarską Provod rozpoczął w klubie Viktoria Pilzno. W 2015 roku awansował do kadry pierwszej drużyny. W 2016 roku został na dwa lata wypożyczony do drugoligowego Baníka Sokolov. Zadebiutował w nim 6 sierpnia 2016 w zremisowanym 2:2 domowym meczu z FC Sellier &amp; Bellot Vlašim.
W 2019 Provod został wypożyczony do Dynama Czeskie Budziejowice. Swój debiut w nim zanotował 3 marca 2019 w zwycięskim 1:0 wyjazdowym meczu z FC Sellier &amp; Bellot Vlašim. W sezonie 2018/2019 awansował z Dynamem do pierwszej ligi.
Latem 2019 Provod został wypożyczony do Slavii Praga. Swój debiut w Slavii zaliczył 14 września 2019 w wygranym 3:0 domowym meczu z 1. FC Slovácko. W styczniu 2020 został wykupiony przez Slavię za kwotę 770 tysięcy euro. W sezonie 2019/2020 wywalczył ze Slavią mistrzostwo Czech.
Kariera reprezentacyjna.
Provod występował w młodzieżowych reprezentacjach Czech U-20 i U-21. 4 września 2020 zadebiutował w reprezentacji Czech w wygranym 3:1 meczu Ligi Narodów ze Słowacją, rozegranym w Bratysławie. W 68. minucie tego meczu zmienił Jakuba Jankto.

</doc>
<doc id="5044460" url="https://pl.wikipedia.org/wiki?curid=5044460" title="Jacques Frantz">
Jacques Frantz

Jacques Frantz (ur. 4 kwietnia 1947 w Dijon, zm. 17 marca 2021 w Paryżu) – francuski aktor teatralny, filmowy oraz głosowy.
Życiorys.
Urodził się w 1947 roku w mieście Dijon we Francji. Absolwent Francuskiej Narodowej Akademii Sztuk Dramatycznych, nominowany do nagrody Moliera. Był znany przede wszystkim z ról teatralnych i głosowych. Użyczył głosu wielu znanym aktorom, takich jak m.in. Robert De Niro, Mel Gibson, John Goodman i Nick Nolte.
Od października 2013 roku był oficjalnym głosem rozgłośni "Nostalgie". Frantz pojawiał się także w filmach, najbardziej znane filmy w których wystąpił to: "Don Juan" (1998), "Kochaj ojca" (2002), "Gosposia" (2002), "Prawdziwa legenda Wieży Eiffla" (2005), "" (2009), "Heartbreaker. Licencja na uwodzenie" (2010) oraz "Królowe ringu" (2013).
Jacques Frantz zmarł 17 marca 2021 roku, miał 73 lata.

</doc>
<doc id="5044467" url="https://pl.wikipedia.org/wiki?curid=5044467" title="Tsuburaya Productions">
Tsuburaya Productions

Tsuburaya Productions – japońskie studio efektów specjalnych założone w 1963 roku przez reżysera Eiji Tsuburayę. Było ono prowadzone przez rodzinę twórcy do października 2007 roku, kiedy zostało sprzedane agencji reklamowej TYO Inc., od tego też roku jego siedziba mieści się w Hachimanyama w okręgu Segataya w Tokio. Jego najbardziej rozpoznawalnym dziełem jest "Ultra Seria".
Historia.
Od czasu założenia w 1963 roku studio było odpowiedzialne za serie familijne z gatunku tokusatsu, z których najsłynniejsze to "Ultraman" (wraz z licznymi sequelami) oraz "Kaiju Booska".
Logo firmy było oryginalnie wzorowane na logu z serialu "Mighty Jack" z 1968 roku i zostało zaprojektowane przez jego reżysera Tohru "Tohl" Naritę. W tym samym roku opuścił on jednak studio. 
Na początku studio nosiło nazwę . W 1968 roku Tōhō zmusiło firmę do zmiany nazwy na prostszą "Tsuburaya Productions". Zarząd Tōhō myślał, że Eiji Tsuburaya zachowuje się tak, jakby tylko on był w stanie tworzyć efekty specjalne; ponadto byli przekonani, że jego autorskie produkcje są konkurencją dla filmów i seriali tworzonych dla ich spółki. Mimo dużego wpływy Eiji na Tōhō obydwie firmy nie doszły ze sobą do porozumienia aż do śmierci reżysera w 1970 roku. 
Jednym z najnowszych projektów studia jest "Ultra N-Project" ("Ultraman the Next" oraz "Ultraman Nexus") luźno bazujące na koncepcie powstałym przed produkcją "Ultra Q", ale nigdy nie zekranizowanym. 
Przejęcie.
W październiku 2007 roku ze względu na wysokie koszty produkcji rodzina Tsuburaya sprzedała firmę agencji reklamowej TYO Inc. W tym samym roku Bandai, będące w posiadaniu licencji na marki z "Ultra Serii", zakupiło 33,4% akcji, a dwa lata później kolejne 15,6%. W efekcie przejęć stare biuro firmy – Kinuta – zostało wyburzone, a spółka przeniosła się w nowe miejsce. Wnuk Eiji Tsuburayi, Kazuo, pozostał w firmie jako członek rady nadzorczej. 
W 2010 roku producent pachinko Fields Corporation wykupił od TYO 51% akcji stając się wraz z Bandai (49% akcji) współwłaścicielem studia. 

</doc>
<doc id="5044472" url="https://pl.wikipedia.org/wiki?curid=5044472" title="Władysław Kowalik">
Władysław Kowalik



</doc>
<doc id="5044473" url="https://pl.wikipedia.org/wiki?curid=5044473" title="Dorota Maria Dąbrowska">
Dorota Maria Dąbrowska

Dorota Maria Dąbrowska – polska statystyczka znana z rozwijania metod nieparametrycznych i semi-parametrycznych dla procesów liczących i analizy czasu życia. Estymator Dąbrowskiej, zaproponowany przez nią w jej artykule z 1988 r. zatytułowanym „Kaplan-Meier Estimate on the Plane” jest szeroko stosowanym narzędziem do analizy dwuwymiarowych danych cenzorowanych losowo dotyczących czasu życia.
Życiorys.
Tytuł magistra matematyki uzyskała na Uniwersytecie Warszawskim w 1978 r. Rozprawę doktorską na temat testów rangowych niezależności dla danych cenzorowanych przygotowała pod kierunkiem prof. i obroniła w 1984 r. na Uniwersytecie Kalifornijskim w Berkeley Po doktoracie podjęła pracę na Uniwersytecie Kalifornijskim w Los Angeles, gdzie jest profesorem biostatystyki i statystyki. Zestawienie jej najważniejszych prac można znaleźć w Mathematical Reviews oraz Zentralblatt MATH.
Jest również jednym z tłumaczy wpływowej pracy Jerzego Spławy-Neymana z 1923 roku poświęconej losowym eksperymentom, pierwotnie napisanej po polsku.
Była stypendystą .

</doc>
<doc id="5044478" url="https://pl.wikipedia.org/wiki?curid=5044478" title="Rainbow List">
Rainbow List

Rainbow List (Pink List do 2014) – lista najbardziej wpływowych ósób LGBT w Wielkiej Brytanii, publikowana co roku przez brytyjski dziennik The Independent. Lista została utworzona w 2000 r. w celu wyróżnienia osób otwarcie homoseksualnych w życiu publicznym, ale od tego czasu urosła do „[honorowania] tych, którzy mają długą i odważną historię walki o równe prawa”.
Historia.
Pink List.
Lista została opublikowana po raz pierwszy w 2000 roku, aby wyróżnić osoby homoseksualne w życiu publicznym, i na początku wyróżniała 50 osób.
Janet Street-Porter, ówczesna redaktorka gazety, w 2012 napisała, że stworzyła tę listę „aby uczcić ogromny ich [osób homoseksualnych] wkład w aspekty współczesnego życia”.
Rainbow List.
Lista została przemianowana w edycji z roku 2014, aby była „bardziej inkluzywna, mniej staromodna i znacznie mniej brzmiąca jak alejka dla dziewcząt w sklepie z zabawkami”.
Pierwsza edycja jako Rainbow List została zwieńczona przez Członka Partii Pracy oraz byłego aktora Michaela Cashmana.
Krytyka.
Stephen Fry skrytykował listę w 2010 za przedstawienie Louiego Spence'a jako „gejowskiego stereotypu”, któremu mijało 15 minut sławy. Fry stwierdził później, że powiedziano mu, iż sekcja w której pojawił się Spence – „Galeria łotrzyka”, została napisana oddzielnie przez dziennikarza „bez wiedzy i zgody uczestników obrad”.
Lista była również krytykowana przez niesystematyczność w jej komilacji. Felietonista "The Huffington Post" „The Guyliner” skarżył się na listę z 2012 r., że „żadnemu fragmentowi listy nie towarzyszą żadne skomplikowane formuły, które mówią, jak obliczany jest ten wpływ”, i że „to nic innego jak spis nazwisk”.

</doc>
<doc id="5044484" url="https://pl.wikipedia.org/wiki?curid=5044484" title="Adam Hložek">
Adam Hložek

Adam Hložek (ur. 25 lipca 2002 w Ivančicah) – czeski piłkarz grający na pozycji napastnika. Jest wychowankiem klubu Sparta Praga.
Kariera piłkarska.
Swoją karierę piłkarską Hložek rozpoczął w klubie Sparta Praga. W 2018 roku awansował do kadry pierwszej drużyny. 10 listopada 2018 zadebiutował w niej w pierwszej lidze w wygranym 3:1 wyjazdowym meczu z MFK Karviná, gdy w 90. minucie zmienił Matěja Pulkraba. Z kolei 9 marca 2019 w domowym meczu z Viktorią Pilzno (4:0) strzelił premierowego gola w czeskiej lidze. W lipcu 2020 roku zdobył ze Spartą Puchar Czech - w wygranym 2:1 finale ze Slovanem Liberec rozegrał pełne 90 minut. W czerwcu 2022 podpisał kontrakt z Bayer Leverkusen. 
Kariera reprezentacyjna.
Hložek występował w młodzieżowych reprezentacjach Czech U-17 i U-21. 4 września 2020 zadebiutował w reprezentacji Czech w wygranym 3:1 meczu Ligi Narodów ze Słowacją, rozegranym w Bratysławie. W 72. minucie tego meczu został zmieniony przez Michaela Krmenčíka.

</doc>
<doc id="5044490" url="https://pl.wikipedia.org/wiki?curid=5044490" title="AZS Szczecin (wioślarstwo)">
AZS Szczecin (wioślarstwo)

Sekcja wioślarska Akademickiego Związku Sportowego Organizacji Środowiskowej w Szczecinie – wioślarska sekcja szczecińskiego akademickiego klubu sportowego, działająca od roku 1948 (z przerwą w latach 1950–1953).
Historia.
Już w 1947 w Szczecinie trenowali wioślarze-akademicy. Jako początek działania sekcji wioślarskiej AZS Szczecin przyjmuje się jednak październik 1948 roku – bo dopiero wtedy nastąpiło oficjalne jej utworzenie i w tym roku klub uzyskał członkostwo Polskiego Związku Towarzystw Wioślarskich. Wtedy też studia na Akademii Handlowej podjął Teodor Kocerka, który został zawodnikiem sekcji wioślarskiej AZS i równocześnie jej trenerem. Sukcesy Kocerki (m.in. tytuł akademickiego mistrza świata w 1949) pozwoliły sklasyfikować AZS Szczecin na VIII miejscu (na 28 klubów) w klubowej klasyfikacji PZTW za 1949. Wyprowadzka Kocerki ze Szczecina spowodowała jednak zawieszenie działalności sekcji wioślarskiej już w 1950.
Wznowienie działalności wioślarzy AZS nastąpiło w 1954, gdy trenerem sekcji został były zawodnik i olimpijczyk, Stanisław Wieśniak. Początkowo napotkał braki sprzętowe, lokalowe i słabe zainteresowanie studentów. Pierwsze drobne sukcesy sportowe wioślarze odnieśli dopiero w 1957, a w 1959 do Szczecina wrócił na krótko Teodor Kocerka, który nie tylko został zawodnikiem sekcji, ale ponownie objął funkcję trenera W kwietniu 1958 oddano do użytkowania przystań AZS na Wyspie Grodzkiej, jednak przez wiele lat stan przystani i jej wyposażenie był niezadowalający. 
Początek lata 60. to przejęcie sekcji wioślarskiej przez Wyższą Szkołę Rolniczą (po rozpadzie szczecińskiej organizacji środowiskowej AZS), a następnie stopniowy wzrost liczby zawodników i poprawa wyników. AZS Szczecin stał się najliczniejszym wioślarskim klubem akademickim w Polsce, a zawodnicy regularnie powoływani byli do reprezentacji narodowej. Pierwszy start wioślarzy szczecińskiego AZS w Mistrzostwach Europy Seniorów nastąpił jednak dopiero w 1969 (klubowa dwójka podwójna W. Długosz, R. Kowalewski). W tym samym roku klubowa czwórka ze sternikiem zdobyła brązowy medal na Mistrzostwach Świata Junioróww Neapolu, a sekcja połączyła się z Międzyszkolnym Klubem Sportów Wodnych i przybrała nazwę Klub Wioślarski AZS-MKSW Szczecin, przejmując zawodników młodszych kategorii wiekowych. Skutkowało to licznymi juniorskimi sukcesami klubu w pierwszej połowie lat 70. i brązowym medalem Mistrzostw Świata Juniorów w 1972 – zdobyła go klubowa czwórka bez sternika. Potwierdzeniem poziomu szkolenia wioślarskiej młodzieży klubu był udział jego kilku wychowanków (reprezentujących już jednak inne kluby) w Igrzyskach Olimpijskich w Monachium w 1972: Romana Kowalewskiego, Wiesława Długosza oraz Ryszarda Giło.
W 1976 roku przeprowadzono w Polsce odgórnie narzuconą przez GKKFiT reformę wyczynowego sportu akademickiego. Wyróżniające się sekcje klubów środowiskowych AZS wcielono do wyczynowych klubów AZS-AWF, utworzonych przy akademiach wychowania fizycznego. W Szczecinie uczelni takiej nie było, zatem wioślarze-akademicy trafili do struktur organizacji środowiskowej AZS, wracając w 1979 do nazwy AZS Szczecin. Na przełomie lat 70. I 80. klub odniósł pierwsze poważne sukcesy seniorskie. Grupa wychowanków AZS Szczecin oraz zawodników pozyskanych z innych klubów regularnie startowała na Mistrzostwach świata i aż trzech wystąpiło na igrzyskach Olimpijskich w 1980. AZS Szczecin był wtedy jednym z najsilniejszych polskich klubów wioślarskich. Jednym z trenerów sekcji był późniejszy trener reprezentacji narodowej – K. Krupecki. 
Regres nastąpił po roku 1984, gdy większość seniorów zakończyła kariery zawodnicze. Do reprezentacji narodowej nadal powoływani byli zawodnicy (D. Stadniuk, M. Szymanowski i M. Gawkowski), jednak zła sytuacja materialna sekcji wioślarskiej i pogarszający się stan przystani znacząco utrudniały działalność. Pewna poprawa bazy materialnej oraz wzrost liczby perspektywicznych zawodników nastąpił w roku 1989, gdy AZS Szczecin przejął sekcję wioślarską Czarnych Szczecin. AZS uzyskał w ten sposób Ośrodek Sportów Wodnych na Wyspie Przymoście, a także m.in. M, Kolbowicza. 
Lata 1992 do 2013 to okres największych sukcesów wioślarzy AZS Szczecin. Uczestniczyli w tym okresie we wszystkich igrzyskach olimpijskich. Dwóch zawodników zdobyło złoty medal olimpijski, startując wspólnie na czwórce podwójnej. Wioślarze AZS zdobywali też złote medale mistrzostw świata i Europy seniorów oraz akademickich mistrzostw świata. Na mistrzowskich imprezach międzynarodowych zdobywali też liczne medale innych kolorów. W tym czasie (w latach 2012-2013) przeprowadzono poważną modernizację i remont przystani klubu. 
W kolejnym okresie zawodnicy AZS Szczecin nie osiągnęli większych sukcesów na arenie międzynarodowej. W dalszym ciągu należeli jednak do ścisłej czołówki wioślarskich klubów w Polsce.
Wyniki Sportowe.
Największym sukcesem sekcji wioślarskiej AZS Szczecin jest występ aż sześciu jej reprezentantów na siedmiu igrzyskach olimpijskich (w latach: 1980, 1992, 1996, 2000, 2004, 2008 oraz 2012). Dwóch z nich – Marek Kolbowicz i Konrad Wasielewski zostali mistrzami olimpijskimi. 
Wioślarze klubu zdobyli też medale mistrzostw świata i Europy różnych kategorii wiekowych oraz liczne medale na zawodach uniwersyteckich – uniwersjadzie i mistrzostwach świata. 
Ostatnimi międzynarodowymi sukcesami zawodników klubu było zdobycie przez Konrada Kuchtę i Kacpra Białkowskiego brązowego medalu Młodzieżowych Mistrzostw Świata w 2013 oraz zdobycie srebrnego medalu Młodzieżowych Mistrzostw Europy 2018 przez Łukasza Posyłajkę.
W ostatnich latach, według punktacji Polskiego Związku Towarzystw Wioślarskich, wioślarze AZS Szczecin zajęli następujące miejsca w klasyfikacji drużynowej:
Najwybitniejsi zawodnicy.
 
Najwybitniejszymi zawodnikami sekcji wioślarskiej klubu byli:
Marek Kolbowicz – wychowanek klubu Czarni Szczecin, po przejściu do AZS Szczecin mistrz olimpijski, czterokrotny mistrz świata, mistrz Europy i pięciokrotny uczestnik igrzysk olimpijskich. W trakcie kariery odniósł następujące sukcesy:
Konrad Wasielewski – wychowanek AZS Szczecin. Mistrz olimpijski, czterokrotny mistrz świata oraz mistrz Europy. Odniósł następujące sukcesy:
Henryk Trzciński i Mariusz Trzciński – pływający wspólnie przez wiele lat na tych samych osadach bliźniacy, wychowankowie Sokoła Ostróda. Po przejściu w 1972 do AZS Szczecin wielokrotni reprezentanci kraju i olimpijczycy. Ich osiągnięcia:
Marek Gawkowski – wychowanek klubu, olimpijczyk i wielokrotny reprezentant kraju. Jego sukcesy:
Mirosław Kowalewski – wychowanek klubu, olimpijczyk i wielokrotny reprezentant kraju. Jego osiągnięcia:
 Łukasz Kardas i Dawid Pacześ – zawodnicy AZS Szczecin pływający wspólnie przez wiele lat na tych samych osadach. Mistrzowie świata na dwójce ze sternikiem. Oboje osiągnęli następujące sukcesy:
Piotr Licznerski – wychowanek Wiru Iława, w barwach AZS Szczecin dwukrotny medalista mistrzostw Europy. Jego największe sukcesy w barwach szczecińskiego klubu:

</doc>
<doc id="5044497" url="https://pl.wikipedia.org/wiki?curid=5044497" title="Abierto Mexicano Telcel 2021">
Abierto Mexicano Telcel 2021

Abierto Mexicano Telcel 2021, właśc. Abierto Mexicano Telcel presentado por HSBC 2021 – tenisowy turniej ATP kategorii ATP Tour 500 w sezonie 2021 z cyklu Mexican Open rozgrywany w dniach 15–20 marca 2021 roku w Acapulco na kortach twardych o puli nagród wynoszącej 1 204 960 dolarów amerykańskich.

</doc>
<doc id="5044499" url="https://pl.wikipedia.org/wiki?curid=5044499" title="Luter i Rewolucja Protestancka">
Luter i Rewolucja Protestancka



</doc>
<doc id="5044506" url="https://pl.wikipedia.org/wiki?curid=5044506" title="Allegiant Stadium">
Allegiant Stadium

Allegiant Stadium – stadion sportowy w Paradise (zespół miejski Las Vegas), w Stanach Zjednoczonych. Został otwarty latem 2020 roku. Obiekt jest w pełni zadaszony i może pomieścić 65 000 widzów. Swoje spotkania na stadionie rozgrywają zawodnicy drużyny futbolu amerykańskiego występującej w rozgrywkach NFL, Las Vegas Raiders, oraz gracze futbolu akademickiego uniwersyteckiego klubu sportowego UNLV Rebels, reprezentującego Uniwersytet Nevady w Las Vegas.
Historia.
Drużyna futbolu amerykańskiego Raiders występująca w rozgrywkach NFL po raz pierwszy wyprowadziła się z Oakland w 1982 roku, by grać na Los Angeles Memorial Coliseum w Los Angeles. W 1995 roku zespół powrócił jednak do Oakland, gdzie na stadionie Oakland Coliseum wybudowano nową trybunę (zyskała ona przydomek „Mount Davis”, na cześć ówczesnego właściciela Raiders, Ala Davisa) stwarzającą znacznie lepsze warunki do oglądania spotkań futbolu amerykańskiego (stadion ten miał układ typowo baseballowy, a Raiders w czasie gry na nim dzielili go z zespołem Oakland Athletics występującym w rozgrywkach MLB). Gra nawet na ulepszonym stadionie baseballowym wciąż była jednak dla Raiders pewnym kompromisem i dlatego z czasem po raz kolejny zaczęto rozważać zmianę obiektu. Preferowanym rozwiązaniem było przeniesienie się na obiekt w okolicy, pojawiły się m.in. plany budowy stadionu przystosowanego typowo pod rozgrywki NFL tuż obok Oakland Coliseum, rozważano też przenosiny na powstały w latach 2012–2014 Levi’s Stadium w nieodległym mieście Santa Clara. Żaden z tych planów nie doczekał się realizacji, dlatego ponownie zaczęto rozważać relokację.
W 2015 roku ogłoszono plany budowy stadionu w Carson, na przedmieściach Los Angeles, który Raiders dzieliliby z innym zespołem grającym w NFL, Chargers (wówczas mającym siedzibę w San Diego). W tym samym czasie powstała również koncepcja budowy stadionu w Inglewood, innym przedmieściu Los Angeles, forsowana przez Stana Kroenke, właściciela St. Louis Rams, który także chciał przenieść swą drużynę do Los Angeles. Ponieważ tylko jeden z wielkich projektów miał szansę na realizację, 12 stycznia 2016 roku przedstawiciele ligi NFL spotkali się w Houston, by przedyskutować plany powrotu ligi do Los Angeles (metropolia ta, druga pod względem liczby ludności w Stanach Zjednoczonych, od 1995 roku nie miała swojego reprezentanta w NFL). Ostatecznie ustalono, że nowy stadion powstanie w Inglewood i przeniesie się na niego drużyna Rams. Ponadto Chargers otrzymali rok na podjęcie decyzji o relokacji i zostaniu współgospodarzem nowej areny w Inglewood, w przypadku odmowy opcja ta przypadłaby Raiders. Po roku Chargers zdecydowali się na przeprowadzkę. W międzyczasie Raiders zaczęli rozważać przenosiny do Las Vegas.
Przeprowadzka do Las Vegas wymagała budowy od podstaw nowego stadionu, gdyż żaden z obiektów w mieście i jego okolicach nie spełniał wymagań goszczenia zespołu NFL. Przygotowano projekt nowej areny na 65 000 widzów, który był zmodyfikowaną wersją wcześniejszego projektu autorstwa pracowni MANICA Architecture, powstałego w związku z planami budowy stadionu w Carson na przedmieściach Los Angeles. Jedną z większych zmian w projekcie było wzbogacenie go o stałe zadaszenie nad całym stadionem (w tym także nad boiskiem). Koszt realizacji projektu szacowano na 1,9 mld $. Raiders uzyskali wstępne poparcie lokalnych władz i przedsiębiorcy Sheldona Adelsona, który zamierzał zainwestować 650 mln $ w budowę obiektu. Wkład własny Raiders miał wynieść 500 mln $ (z czego 200 mln $ miało pochodzić z pożyczki od NFL, a dalszych 200 mln $ z zysków za sprzedaż licencji rezerwujących miejsca na stadionie), a 750 mln $ miało pochodzić z funduszy publicznych (w celu zapewnienia pokrycia tej kwoty wyemitowano obligacje i zdecydowano się na podwyższenie podatku hotelowego w hrabstwie Clark o 0,88%). Ostatecznie Sheldon Adelson wycofał się z udziału w projekcie, a powstałą lukę w finansowaniu w wysokości 650 mln $ Raiders wypełnili uzyskując kredyt w Bank of America. Raiders otrzymali od lokalnych władz również pewne przywileje, jak możliwość wyboru preferowanej lokalizacji, czynsz za użytkowanie stadionu w wysokości 1 $ rocznie czy możliwość czerpania zysków ze sprzedaży praw do nazwy stadionu i sprzedaży artykułów sygnowanych własną marką na terenie przyszłego obiektu.
19 stycznia 2017 roku, niedługo po podjęciu przez Chargers decyzji o przeprowadzce do Los Angeles, Raiders złożyli do NFL formalny wniosek o relokację do Las Vegas. Na lokalizację przyszłej areny wybrano teren w Paradise, tuż przy autostradzie Interstate 15, niedaleko Las Vegas Strip. Pierwsze prace na terenie budowy rozpoczęły się we wrześniu 2017 roku. 13 listopada 2017 roku dokonano uroczystego otwarcia placu budowy z udziałem przedstawicieli Raidersów, lokalnych władz i celebrytów. 5 sierpnia 2019 roku ogłoszono, że sponsorem tytularnym stadionu będzie linia lotnicza Allegiant Air. W trakcie budowy wybuchła światowa pandemia COVID-19, a u części robotników zdiagnozowano obecność wirusa. Mimo to prace przebiegły zgodnie z planem i 31 lipca 2020 roku zostały ukończone w zakresie pozwalającym na wydanie Raiders zgody na użytkowanie (choć pozostało wówczas jeszcze trochę prac wykończeniowych). Ostateczny koszt budowy wzrósł o około 100 mln $ względem pierwotnie zakładanego 1,9 mld $ i sięgnął 2 mld $, co czyni stadion jednym z najdroższych tego typu obiektów na świecie. 21 sierpnia Raiders odbyli swój pierwszy trening na nowym stadionie. Na 22 sierpnia zaplanowany był koncert Gartha Brooksa, ale z powodu pandemii został on przełożony. 21 września Raiders rozegrali na obiekcie pierwszy mecz ligowy, pokonując New Orleans Saints 34:24. Z powodu obostrzeń związanych z pandemią, spotkanie odbyło się bez udziału publiczności.
Poza Raiders, gospodarzem nowej areny została również drużyna futbolu akademickiego uniwersyteckiego klubu sportowego UNLV Rebels, reprezentującego Uniwersytet Nevady w Las Vegas (wcześniej zespół ten występował na Sam Boyd Stadium). UNLV Rebels swój pierwszy mecz rozegrali na obiekcie 31 października 2020 roku, przegrywając z Nevada Wolf Pack 19:37. Był to także pierwszy mecz, w którym dopuszczono kibiców na trybuny, jednak w bardzo ograniczonym zakresie (w liczbie 2000). 1 sierpnia 2021 roku na stadionie odbył się finał piłkarskiego turnieju o Złoty Puchar CONCACAF (Stany Zjednoczone – Meksyk 1:0 pd.). Było to pierwsze spotkanie na Allegiant Stadium rozegrane przy pełnych trybunach.
Stadion ma być miejscem organizowania licznych wydarzeń sportowych, m.in. gal sportów walki. W 2022 roku planuje się na nim rozegranie meczu Pro Bowl. Ponadto na obiekcie mają się odbywać koncerty i inne imprezy pozasportowe.
Stadion.
Boisko stadionu otoczone jest ze wszystkich stron trzypoziomowymi trybunami, mogącymi pomieścić 65 000 widzów. Obiekt posiada także 128 ekskluzywnych lóż. Z zewnątrz trybuny kryje przeszklona elewacja z dominującą czarną, metaliczną kolorystyką, wpisująca się w ekstrawagancki styl charakterystyczny dla Las Vegas. Zwieńczenie areny elewacją nadaje stadionowi kształt zwartej, eliptycznej bryły architektonicznej. Wschodnia fasada posiada dodatkowo duży multimedialny ekran o długości ponad 105 m. Stadion w całości (trybuny i boisko) przykryty jest dachem, który w środkowej części stworzony został z materiału przepuszczającego światło. Przepuszczanego światła nie jest jednak na tyle dużo, by zapewnić optymalne warunki dla utrzymania murawy, dlatego boisko z naturalną nawierzchnią osadzone zostało na ruchomej płycie mogącej wyjeżdżać na zewnątrz. Pod nim znajduje się druga murawa ze sztuczną nawierzchnią, preferowana przez zespół UNLV Rebels. W północnej części stadionu miejsce fragmentu górnego rzędu trybun zajmuje plac wraz z wysokim na 26 m zniczem. Znicz ten nie rozpala prawdziwych płomieni, ale może je imitować. Został on nazwany na cześć długoletniego właściciela Raiders, Ala Davisa („Al Davis Memorial Torch”) i jest najwyższym obiektem na świecie powstałym w technologii drukowania przestrzennego. Po bokach placu ze zniczem znajdują się dwa telebimy; trzeci, znacznie większy telebim znajduje się po przeciwległej stronie boiska. Za zniczem znajdują się natomiast ruchome ściany, stanowiące wrota po otwarciu których części widowni ukazuje się widok na panoramę Las Vegas.

</doc>
<doc id="5044510" url="https://pl.wikipedia.org/wiki?curid=5044510" title="Martin Koscelník">
Martin Koscelník

Martin Koscelník (ur. 2 marca 1995 we Vranovie nad Topľou) – słowacki piłkarz grający na pozycji prawego obrońcy. Od 2018 jest zawodnikiem klubu Slovan Liberec.
Kariera piłkarska.
Swoją karierę piłkarską Koscelník rozpoczął w klubie ŠK Futura Humenné. W 2010 roku podjął treningi w Zemplín Michalovce, a w 2014 roku awansował do pierwszej drużyny. 26 lipca 2014 zadebiutował w niej w wygranym 1:0 domowym meczu drugiej ligi słowackiej z Tatranem Liptowski Mikułasz. W sezonie 2014/2015 awansował z Zemplínem do pierwszej ligi. W zespole Zemplína grał do końca sezonu 2017/2018.
Latem 2018 Koscelník przeszedł do Slovana Liberec. W jego barwach zadebiutował 21 lipca 2018 w zwycięskim 1:0 domowym meczu z MFK Karviná. W lipcu 2020 wystąpił w barwach Slovana w przegranym 1:2 finałowym meczu Pucharu Czech ze Spartą Praga.
Kariera reprezentacyjna.
W reprezentacji Słowacji Koscelník zadebiutował 7 września 2020 w zremisowanym 1:1 meczu Ligi Narodów z Izraelem, rozegranym w Netanji.

</doc>
<doc id="5044511" url="https://pl.wikipedia.org/wiki?curid=5044511" title="Abierto Mexicano Telcel 2021 (mężczyźni)">
Abierto Mexicano Telcel 2021 (mężczyźni)



</doc>
<doc id="5044515" url="https://pl.wikipedia.org/wiki?curid=5044515" title="Massonia">
Massonia

Massonia ("Massonia" ) – rodzaj roślin z rodziny szparagowatych. Obejmuje 31 gatunków występujących w Południowej Afryce, Lesotho i Namibii.

</doc>
<doc id="5044525" url="https://pl.wikipedia.org/wiki?curid=5044525" title="Nowe Sioło (obwód witebski)">
Nowe Sioło (obwód witebski)

Nowe Sioło (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów ówczesny zaścianek w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 53 osoby, 5 było wyznania rzymskokatolickiego, a 48 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 8 budynków mieszkalnych. W 1931 w 7 domach zamieszkiwało 40 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeres

</doc>
<doc id="5044528" url="https://pl.wikipedia.org/wiki?curid=5044528" title="Sosnówka (rejon miorski)">
Sosnówka (rejon miorski)

Sosnówka – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie miorski, w sielsowiecie Uźmiony.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 7 osób, 1 była wyznania rzymskokatolickiego a 6 prawosławnego. Jednocześnie 1 mieszkaniec zadeklarował polską a 6 białoruską przynależność narodową. Był tu 1 budynek mieszkalny. W 1931 w 2 domach zamieszkiwało 9 osób.
Wierni należeli do parafii prawosławnej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5044532" url="https://pl.wikipedia.org/wiki?curid=5044532" title="Penthaus">
Penthaus



</doc>
<doc id="5044537" url="https://pl.wikipedia.org/wiki?curid=5044537" title="Kościół św. Teresy z Ávili i klasztor Pijarów w Szczuczynie">
Kościół św. Teresy z Ávili i klasztor Pijarów w Szczuczynie

Kościół św. Teresy z Ávili w Szczuczynie – rzymskokatolicki kościół wzniesiony w stylu klasycystycznym w latach 1826 – 1829 w Szczuczynie na Białorusi. Kościół jest sanktuarium Matki Bożej Fatimskiej.
Historia.
Kościół został zbudowany przy klasztorze pijarów w latach 1826-29. W 1828 r. został poświęcony p.w. Imienia Jezus. Ufundował go książę Franciszek Ksawery Drucki Lubecki. Po powstaniu listopadowym klasztor Pijarów został skasowany przez władze carskie, a kościół zaczął działać jako parafialny. W 1887 i 1892 roku świątynię odnowiono.
W 1927 r. pijarzy wznowili swoją działalność w Szczuczynie, która trwała do wybuchu II wojny światowej. W 1954 roku władze sowieckie zamknęły kościół. W 1988 roku świątynię zwrócono katolikom, a w 1989 odrestaurowano.
W kościele znajduje się figura Matki Bożej Fatimskiej. Z inicjatywy proboszcza o. Kazimierza Wójciaka i abp Tadeusza Kondrusiewicza figura została ukoronowana i poświęcona przez papieża Jana Pawła II podczas Światowych Dni Młodzieży na Jasnej Górze w 1991 r.
Wewnątrz kościoła umieszczono tablicę upamiętniającą żołnierzy AK z Obwodu Szczuczyn.
Przy kościele znajduje się budynek klasztoru pijarów, którzy w latach 1726-1832 i 1927-1939 prowadzili w nim kolegium. Absolwentami szkoły byli m.in. Daniel Kazimierz Narbutt, Onufry Pietraszkiewicz, Ignacy Domeyko, uczył w niej Stanisław Bonifacy Jundziłł – późniejszy profesor Uniwersytetu Wileńskiego.

</doc>
<doc id="5044540" url="https://pl.wikipedia.org/wiki?curid=5044540" title="Kościół św. Teresy z Avila w Szczuczynie">
Kościół św. Teresy z Avila w Szczuczynie



</doc>
<doc id="5044546" url="https://pl.wikipedia.org/wiki?curid=5044546" title="Hildegarda Catoir-Lindner">
Hildegarda Catoir-Lindner

Hildegarda Catoir-Lindner (ur. ok. 1877 w Halle, zm. po 1937 w Gdańsku?) – pierwsza gdańska lekarka.
Życiorys.
H. Catoir-Lindner była córką profesora historii Theodora Lindnera, pracownika naukowego Uniwersytetu w Halle. Poślubiła żyjącego w latach 1875–1915 gdańskiego lekarza Carla Catoir, który zginął na froncie. Zasłynęła jako pierwsza gdańszczanka posiadająca dyplom lekarski. Była specjalistą w dwóch dziedzinach medycyny: ginekologii i pediatrii. W latach 1908–1937 prowadziła własny gabinet lekarski przy ulicy An der Reitbahn 4, dziś ulica Bogusławskiego.

</doc>
<doc id="5044563" url="https://pl.wikipedia.org/wiki?curid=5044563" title="Samia Suluhu">
Samia Suluhu

Samia Hassan Suluhu (ur. 27 stycznia 1960) – tanzańska polityk, w latach 2015–2021 wiceprezydent Tanzanii, od 2021 prezydent Tanzanii.
Życiorys.
Wykształcenie.
Po ukończeniu szkoły średniej w 1977 roku została zatrudniona w Ministerstwie Planowania i Rozwoju na stanowisku referendarza. W 1986 roku ukończyła Instytut Zarządzania Rozwojem (obecnie Mzumbe University), uzyskując dyplom z zakresu administracji publicznej.
Po ukończeniu studiów była zatrudniona przy projekcie finansowanym przez Światowy Program Żywnościowy. W latach 1992–1994 studiowała na Uniwersytecie Manchesterskim i ukończyła studia podyplomowe z ekonomii. W 2015 Uzyskała tytuł magistra w dziedzinie rozwoju gospodarczego społeczności w ramach wspólnego programu między Open University of Tanzania i Southern New Hampshire University.
Działalność polityczna.
Polityka zajęła się w 2000 roku, kiedy została wybrana na członka specjalnego w Izbie Reprezentantów Zanzibaru i została mianowana ministrem przez prezydenta Zanzibaru Amaniego Karume. Po pięciu latach uzyskała reelekcję.
Z powodzeniem kandydowała w wyborach powszechnych w Tanzanii w 2010 roku do Zgromadzenia Narodowego Tanzanii, w którym zasiadała do czasu wyboru na wiceprezydenta. Prezydent Jakaya Kikwete mianował ją ministrem stanu ds. Unijnych. W 2014 roku została wybrana na wiceprzewodniczącą Zgromadzenia Ustawodawczego, którego zadaniem było opracowanie projektu nowej konstytucji kraju.
W 2015 kandydowała na urząd wiceprezydenta u boku Johna Magufuli. Została pierwszą kobietą pełniącą tę funkcję. W 2020 z powodzeniem ubiegali się o reelekcję.
17 marca 2021 w wyniku śmierci urzędującego prezydenta, Samia Suluhu jako wiceprezydent przejęła jego obowiązki. 19 marca 2021 objęła urząd prezydenta Tanzanii, stając się pierwszą kobietą na tym stanowisku.
Życie prywatne.
W 1978 roku wyszła za mąż za rolnika Hafidha Ameira. Mają czworo dzieci. Jej córka, Wanu Hafidh Ameir (ur. 1982), jest członkinią specjalnej Izby Reprezentantów Zanzibaru.

</doc>
<doc id="5044564" url="https://pl.wikipedia.org/wiki?curid=5044564" title="Awake Remixes">
Awake Remixes

Awake Remixes – remix album "Awake", wydany 15 stycznia 2016 roku przez wytwórnię muzyczną Ghostly International jako digital download oraz LP w ograniczonym nakładzie.
Muzyka albumu.
Korzystając z powodzenia albumu "Awake" Tycho postanowił uzupełnić go zestawem remiksów, powierzając swoje utwory interpretacji różnych producentów muzycznych, którzy nadali im własny charakter, zachowując jednocześnie wszystkie ich podstawowe elementy. Otwierającemu album remixowi „Awake” Com Truise nadał synth-funkowe brzmienie, zachowując przy tym tempo i melodię oryginału. Podobnie postąpił Dusty Brown z melodią „L”, zachowując oryginał, a jedynie podkręcając rytm. Najbardziej zmieniony został spokojny „Dye”, który Nitemoves (pseudonim perkusisty Tycho, Rory’ego O’Connora) zmienił w pełen napięcia utwór jungle, z dynamicznymi breakbeatami w tle. Bibio wprowadził do „Spectre” swoją folkową gitarę, RJD2 przekształcił „Apogee” w spokojny instrumentalny funk, Baio wzbogacił „Plains” dodając do niego rytm i fragmenty wokalne, zaś Few Nolder ożywił utwór „Montana” dodając do niego rytm four-on-the-floor podbudowany jasnym, oscylującym brzmieniem syntezatorów.
Lista utworów.
Zestaw utworów na digital download:
Odbiór.
Krytyczny.
Zdaniem Paula Simpsona z AllMusic Awake Remixes to „typowo eklektyczny zestaw utworów, od rozpalonego słońcem chillwave'u po nastrojowe techno”. Remikserzy zachowali w większości utworów ich oryginalne melodie, modyfikując jedynie instrumentarium utworów, by dostosować je do indywidualnych stylów. „Awake Remixes to przyjemna kolekcja, która w zasadzie nie ustępuje oryginalnemu albumowi”.
Robin Murray z magazynu Clash uważa, że z powodu szerokiego spektrum brzmień Awake Remixes jest zarówno fascynujący, jak i odrobinę nierówny. Choć nie do końca zachowuje spójność oryginału, jest jednak albumem „wartym poznania”i.

</doc>
<doc id="5044576" url="https://pl.wikipedia.org/wiki?curid=5044576" title="Fortress Around Your Heart">
Fortress Around Your Heart

Fortress Around Your Heart – piosenka z 1985 roku brytyjskiego muzyka Stinga, która wydana została na trzecim singlu, który promował jego debiutancki solowy album "The Dream of the Blue Turtles" (1985). Na głównej amerykańskiej liście przebojów Hot 100 singiel z utworem dotarł do 8. pozycji, a w brytyjskim zestawieniu UK Singles Chart uplasował się na 49. miejscu.
Historia.
Inspiracją do powstania „Fortress Around Your Heart” był rozwód Stinga z jego pierwszą żoną Frances Tomelty (małżeństwem byli w latach 1976–1984). Muzyk napisał ten utwór w 1985 roku w studio, które znajdowało się w Barbadosie.
Tekst.
W 1985 roku w wywiadzie dla czasopisma „Musician” Sting, odnosząc się do warstwy lirycznej utworu „Fortress Around Your Heart”, powiedział:
Problem trwania w miłości poruszony przez Stinga Clifford Thompson w książce "Contemporary World Musicians" (2020) ujął słowami: „miejsce miłości stało się usianą minami ziemią niczyją”. 
Wypowiedzi i opinie.
W październiku 1985 roku w europejskim czasopiśmie muzycznym „Music &amp; Media” (wówczas „Eurotipsheet”), w artykule dotyczącym albumu "The Dream of the Blue Turtles", podsumowano piosenkę „Fortress Around Your Heart” jako utwór, który spośród wszystkich kompozycji z debiutanckiego albumu Stinga najbardziej przypomina materiał z repertuaru zespołu The Police. W amerykańskim dzienniku „Los Angeles Times” dziennikarz Matt Damsker napisał, że ten utwór „kopie nastrojowym rockowym refrenem i spaja motyw albumu, którym jest budowanie mostów miłością i ponownym spojrzeniem [na problem]”. W wydaniu periodyku „Music &amp; Media” z lipca 1985 roku z solowego albumu Brytyjczyka wyróżniono utwory „Russians”, „Love Is the Seventh Wave” oraz „Fortress Around Your Heart” jako te, które były wówczas najchętniej wybieranymi utworami przez DJ-ów w europejskich rozgłośniach.
Dyskografia i wideografia.
Utwór został umieszczony na wersji albumu kompilacyjnegio "" wydanej na rynku amerykańskim (1994). Wersje koncertowe piosenki znalazły się na wydaniach wideo albumu "Bring on the Night" (VHS: 1985, DVD: 2005).

</doc>
<doc id="5044580" url="https://pl.wikipedia.org/wiki?curid=5044580" title="Ministerstwo Rolnictwa, Rozwoju regionalnego i Środowiska (Mołdawia)">
Ministerstwo Rolnictwa, Rozwoju regionalnego i Środowiska (Mołdawia)

Ministerstwo Rolnictwa, Rozwoju Regionalnego i Środowiska Mołdawii () jest jednym z dziewięciu ministerstw wchodzących w skład rządu Mołdawii.
W 2017 roku w ramach rekonstrukcji rządu Ministerstwo Rozwoju Regionalnego i Budownictwa zmieniło nazwę na Ministerstwo Rolnictwa, Rozwoju regionalnego i Środowiska, oraz przejęło obowiązki Ministerstwa Rolnictwa i Przemysłu Spożywczego oraz Ministerstwa Środowiska, stając się ich prawnym następcą. Od 14 listopada 2019 ministerstwo jest kierowane przez Iona Perju

</doc>
<doc id="5044591" url="https://pl.wikipedia.org/wiki?curid=5044591" title="Krzysztof Duda (inżynier)">
Krzysztof Duda (inżynier)

Krzysztof Kazimierz Duda – polski inżynier, doktor habilitowany, nauczyciel akademicki, pracujący w Katedrze Metrologii i Elektroniki na Wydziale Elektrotechniki, Automatyki, Informatyki i Inżynierii Biomedycznej Akademii Górniczo-Hutniczej im. Stanisława Staszica. Tytuł magistra inżyniera i doktora uzyskał na tej uczelni odpowiednio w roku 1998 i 2002. Habilitował się w 2012 roku. Zajmuje się szeroko rozumianym cyfrowym przetwarzaniem sygnałów i w roku 2007 już był autorem ponad 30 publikacji z tej dziedziny.

</doc>
<doc id="5044596" url="https://pl.wikipedia.org/wiki?curid=5044596" title="Krzysztof Duda (lekarz)">
Krzysztof Duda (lekarz)

Krzysztof Duda – polski lekarz anestezjolog, profesor zwyczajny. dr hab., pracujący w Instytucie Ochrony Zdrowia Państwowej Wyższa Szkoły Zawodowej w Tarnowie. Tytuł profesora uzyskał w 1996 roku.

</doc>
<doc id="5044597" url="https://pl.wikipedia.org/wiki?curid=5044597" title="Sakat Chauth">
Sakat Chauth

Sakat Chauth – hinduistyczne święto poświęcone bogu Ganeśi, który przynosi szczęście i usuwa wszelkie przeszkody. Tego dnia jego malowane posągi są obnoszone ulicami.

</doc>
<doc id="5044598" url="https://pl.wikipedia.org/wiki?curid=5044598" title="Pausz Amawasja">
Pausz Amawasja

Pausz Amawasja – hinduistyczne święto poświęcone przodkom.

</doc>
<doc id="5044599" url="https://pl.wikipedia.org/wiki?curid=5044599" title="Johann Georg Adam Forster">
Johann Georg Adam Forster



</doc>
<doc id="5044600" url="https://pl.wikipedia.org/wiki?curid=5044600" title="Ganga Dasera">
Ganga Dasera

Pausz Amawasja – 10-dniowy hinduistyczne święto poświęcone bogini Gandze i rzece Ganges.

</doc>
<doc id="5044601" url="https://pl.wikipedia.org/wiki?curid=5044601" title="Remigian Piasecki">
Remigian Piasecki



</doc>
<doc id="5044602" url="https://pl.wikipedia.org/wiki?curid=5044602" title="Wody stagnacyjne">
Wody stagnacyjne



</doc>
<doc id="5044605" url="https://pl.wikipedia.org/wiki?curid=5044605" title="Złudna Baszta">
Złudna Baszta

Złudna Baszta () – wysunięta ku wschodowi skalista grzęda w masywie Skrajnej Baszty w Grani Baszt ("Hrebeň bášt") w słowackich Tatrach Wysokich. Grań ta oddziela Dolinę Młynicką od Doliny Mieguszowieckiej. Z wielu miejsc w Dolinie Mięguszowieckiej Złudna Baszta sprawia wrażenie odrębnego szczytu, i stąd jej nazwa. W istocie jest to tylko wysunięta ku wschodowi część masywu Skrajnej Baszty bez wyraźnego punktu kulminacyjnego. Od Skrajnej Baszty oddzielona jest po wschodniej stronie wielką depresją opadającą z Basztowej Przehyby.
Z pseudo-wierzchołka (2007 m) opada ku wschodowi wybitne żebro, w którym są trzy uskoki. Najniższy z nich ma podstawę na wysokości około 1550 m w pobliżu Magistrali Tatrzańskiej i jest z niej widoczny. Składa się z pionowych ścianek porośniętych limbami i kosodrzewiną. W masywie Złudnej Baszty znajduje się także wybitna turnia Basztowa Igła.
Autorem polskiej nazwy tej formacji skalnej jest Władysław Cywiński, nazwę słowacką stworzył wcześniej Arno Puškáš.

</doc>
<doc id="5044607" url="https://pl.wikipedia.org/wiki?curid=5044607" title="Remigian Piasecki (zm. 1657)">
Remigian Piasecki (zm. 1657)

Remigian Piasecki (zm. wiosną 1657 roku) – opat mogilski w 1649 roku, kantor katedralny przemyski, regent kancelarii mniejszej i większej koronnej, sekretarz królewski, kapłan.
Jego stryjem był biskup Paweł Piasecki.
Podpisał "pacta conventa" Jana II Kazimierza Wazy w 1648 roku.

</doc>
<doc id="5044609" url="https://pl.wikipedia.org/wiki?curid=5044609" title="Teresa Margolles">
Teresa Margolles

Teresa Margolles (ur. 1963 w Culiacán) – meksykańska artystka konceptualna, fotografka i performerka.
Twórczość.
Teresa Margolles urodziła się w 1963 w mieście Culiacán w Meksyku. Uzyskała dyplom z medycyny sądowej na Narodowym Uniwersytecie Autonomicznym Meksyku oraz studiowała sztukę na Direccion de Fomento a la Cultura Regional del Estado de Sinaloa w Culiacán w Meksyku.
W swojej twórczości artystycznej zwraca uwagę na różne aspekty śmierci, w tym morderstwa, akty przemocy – bada przyczyny i ich społeczne konsekwencje. Zwykła mówić: "Patrząc na zmarłych, widzisz społeczeństwo". Wielokrotnie obiekty, których używa w swojej twórczości, pochodzą bezpośrednio z kostnic, jak krew czy kości. Również cienie lub fragmenty brutalnie zniszczonych budynków stają się obiektami jej działań. 
W swoich najnowszych pracach Margolles skupiła się przede wszystkim na przemocy wobec kobiet zamieszkujących Amerykę Łacińską. Znajdujące się na północnej granicy Meksyku miasto Ciudad Juárez, znane jest z tego, że od ponad dwudziestu lat dokonywane są tam brutalne morderstwa na kobietach, podczas gdy ich mordercy są bezkarni. Te marginalizowane grupy są nieustannie narażone na przemoc, m.in. są systematycznie przesiedlane z centrum miasta, w których żyją. Artystka przez długi czas ściśle współpracowała z transseksualistkami z Ciudad Juárez, które często są ofiarami takich dyskryminacji i zabójstw z nienawiści. W serii zdjęć "Pista de Baile" z 2015 Margolles przedstawiła transpłciowe prostytutki stojące wśród ruin zniszczonych parkietów nocnych klubów. Jedna z tych kobiet, Karla, z którą Margolles chciała zorganizować grę w pokera z prostytutką ze Szwajcarii na Manifesta 11 (w 2016), została zamordowana pod koniec 2015 roku. 
Laureatka holenderskiej nagrody Prince Claus Award oraz Artes Mundi przyznawanej w Walii. Obie otrzymała w 2012. 
W 2009 jej prace były pokazywane w Pawilonie Meksykańskim na 53. Biennale Sztuki w Wenecji. W maju 2019 ponownie brała udział w 58. Biennale Sztuki w Wenecji. 

</doc>
<doc id="5044611" url="https://pl.wikipedia.org/wiki?curid=5044611" title="CS Ponziana 1912">
CS Ponziana 1912



</doc>
<doc id="5044615" url="https://pl.wikipedia.org/wiki?curid=5044615" title="Stade Hédi Enneifer">
Stade Hédi Enneifer

Stade Hédi Enneifer – stadion piłkarski w Bardau (zespół miejski Tunisu), w Tunezji. Został otwarty w 2011 roku. Może pomieścić 11 000 widzów. Swoje spotkania rozgrywają na nim piłkarze klubu Stade Tunisien.

</doc>
<doc id="5044619" url="https://pl.wikipedia.org/wiki?curid=5044619" title="Odebrecht">
Odebrecht



</doc>
<doc id="5044626" url="https://pl.wikipedia.org/wiki?curid=5044626" title="Radioastron">
Radioastron



</doc>
<doc id="5044628" url="https://pl.wikipedia.org/wiki?curid=5044628" title="Rajd Tofas 2002">
Rajd Tofas 2002

Rajd Tofaş 2002 (31. Tofaş Rally Turkey) – 31 edycja rajdu samochodowego Rajdu Tofaş rozgrywanego we Turcji. Rozgrywany był od 10 do 12 maja 2002 roku. Była to jedenasta runda Rajdowych Mistrzostw Europy w roku 2002 (rajd miał najwyższy współczynnik - 20) oraz pierwsza runda Rajdowych Mistrzostw Turcji.

</doc>
<doc id="5044630" url="https://pl.wikipedia.org/wiki?curid=5044630" title="TCG Gaziantep (F-490)">
TCG Gaziantep (F-490)



</doc>
<doc id="5044632" url="https://pl.wikipedia.org/wiki?curid=5044632" title="TCG Giresun (F-491)">
TCG Giresun (F-491)



</doc>
<doc id="5044633" url="https://pl.wikipedia.org/wiki?curid=5044633" title="Stade Municipal de Soliman">
Stade Municipal de Soliman

Stade Municipal de Soliman – stadion piłkarski w Sulajmanie, w Tunezji. Obiekt może pomieścić 3000 widzów. Swoje spotkania rozgrywają na nim piłkarze klubu AS Soliman.

</doc>
<doc id="5044634" url="https://pl.wikipedia.org/wiki?curid=5044634" title="TCG Gemlik (F-492)">
TCG Gemlik (F-492)



</doc>
<doc id="5044636" url="https://pl.wikipedia.org/wiki?curid=5044636" title="TCG Gelibolu (F-493)">
TCG Gelibolu (F-493)



</doc>
<doc id="5044637" url="https://pl.wikipedia.org/wiki?curid=5044637" title="TCG Gökçeada (F-494)">
TCG Gökçeada (F-494)



</doc>
<doc id="5044638" url="https://pl.wikipedia.org/wiki?curid=5044638" title="TCG Gediz (F-495)">
TCG Gediz (F-495)



</doc>
<doc id="5044639" url="https://pl.wikipedia.org/wiki?curid=5044639" title="TCG Gökova (F-496)">
TCG Gökova (F-496)



</doc>
<doc id="5044641" url="https://pl.wikipedia.org/wiki?curid=5044641" title="TCG Göksu (F-497)">
TCG Göksu (F-497)



</doc>
<doc id="5044644" url="https://pl.wikipedia.org/wiki?curid=5044644" title="Maciej Kaczmarski">
Maciej Kaczmarski

Maciej Kaczmarski – polski przedsiębiorca, wizjoner uznawany za ojca polskiej windykacji. Twórca Kaczmarski Inkasso, Krajowego Rejestru Długów Biura Informacji Gospodarczej i Rzetelnej Firmy. Konsul honorowy Republiki Słowackiej we Wrocławiu.
Działalność.
Karierę zawodową zaczynał pod koniec lat 80. w Niemczech, inwestując w transport międzynarodowy. Wykonując zlecenia na rzecz rozmaitych klientów zetknął się także z nowoczesną windykacją oraz informacją gospodarczą. Zdobyte tam doświadczenia postanowił wykorzystać w Polsce. W 1992 roku wrócił do Polski z wydrukowanymi w Niemczech ulotkami reklamowymi i otworzył pierwszą nowoczesną firmę windykacyjną w kraju – Kaczmarski Inkasso, która w latach 90. zdominowała rynek windykacji w Polsce. Swój sukces zawdzięczała wprowadzeniu zupełnie odmiennych metod działania, zgodnych z europejskimi standardami. W tym czasie windykacja w Polsce polegała na kupowaniu długu od wierzyciela i sprzedaniu go bankowi, który na podstawie bankowego tytułu wykonawczego kierował sprawę do komornika sądowego, a ten na koszt państwa windykował dług. Kaczmarski Inkasso pokazała, że można odzyskać pieniądze negocjując z dłużnikiem, z poszanowaniem jego praw i zgodnie z prawem.
Wkrótce w gronie klientów pojawiły się banki. W 1992 roku Kaczmarski Inkasso zatrudniała 16 pracowników a 6 lat później miała 13 oddziałów terenowych w całej Polsce. Przy Kaczmarski Inkasso powstał też pierwszy w Polsce sąd arbitrażowy, w którym toczyły się mediacje między wierzycielami i dłużnikami. Dzięki takiemu podejściu Kaczmarski Inkasso jest jedną z czołowych firm na rynku windykacji na zlecenie.
W 2001 roku w oparciu o doświadczenia z Niemiec i europejskie standardy stworzył Giełdę Wierzytelności. To była namiastka systemu informacji gospodarczej, jaki funkcjonował w Europie Zachodniej. W 2003 roku, kiedy Sejm uchwalił ustawę o udostępnianiu informacji gospodarczej, wykorzystał te doświadczenia tworząc już 3 miesiące później Krajowy Rejestr Długów – pierwsze polskie biuro informacji gospodarczej, które nieodmiennie od początku swojej działalności jest liderem na tym rynku. KRD administruje ogólnopolskim systemem wymiany informacji gospodarczych. Z jego usług korzystają zarówno korporacje, jak i firmy z sektora MŚP oraz osoby fizyczne, a także instytucje publiczne. Publikowane przezeń raporty i dane są wykorzystywane w trakcie procesów legislacyjnych przez szereg ministerstw, są też źródłem informacji dla dziennikarzy i ekspertów.
W 2013 roku, po wejściu w życie Ustawy o terminach zapłaty w transakcjach handlowych wprowadził w Kaczmarski Inkasso, jako pierwszy w Polsce, usługę windykacji na koszt dłużnika, która sprawiła, że przedsiębiorcy z sektora MŚP częściej zaczęli korzystać z windykacji.
Maciej Kaczmarski jest także inicjatorem powołania do życia Rzetelnej Firmy – programu grupującego przedsiębiorców prowadzących działalność gospodarczą zgodnie z zasadami etyki i przywiązujących dużą wagę do rzetelności płatniczej. To również odpowiedź na potrzeby małych przedsiębiorców, którzy nie mają wystarczających środków na promocję. Logo Rzetelnej Firmy dla wielu kręgów gospodarczych stało się synonimem uczciwości, a sam program, według badania Kantar Polska, stał się najbardziej rozpoznawalnym tego typu przedsięwzięciem w Polsce. Liczba uczestniczących w programie firm wynosi 40 tysięcy. Dla 53% Polaków, według badania Kantar Polska ze stycznia 2020 roku, posiadanie przez firmę Certyfikatu Rzetelności jest zachętą do zakupu jej towarów lub usług.
Działalność społeczna.
Maciej Kaczmarski angażuje się również w działalność społeczną. Był sponsorem wielu znaczących wydarzeń kulturalnych (przedstawień Opery Wrocławskiej, Międzynarodowego Festiwalu Teatralnego Dialog). Wymyślił konkurs „Kawałek Wrocławia” na najlepszą piosenkę o Wrocławiu (odbyły się 2 edycje), który ma promować nadodrzański gród, jako najlepsze miejsce do życia w Polsce. Sponsorował Rafała Kubackiego, judokę i odtwórcę roli Ursusa w filmie Jerzego Kawalerowicza „Quo Vadis”. Przez 6 lat wspierał finansowo sekcję siatkarską Gwardii Wrocław. Był także sponsorem Rajdowych Mistrzostw Polski Samochodów Terenowych, Wyścigów Smoczych Łodzi we Wrocławiu oraz samotnego rejsu dookoła świata Nataszy Caban.
Od 25 maja 2009 r. Maciej Kaczmarski pełni funkcję konsula honorowego Republiki Słowackiej we Wrocławiu, z okręgiem obejmującym województwa dolnośląskie i lubuskie. Kierowana przez niego placówka jest uznawana za jedną z najaktywniejszych w promowaniu słowackiej kultury w Polsce i działającej na rzecz rozwoju wymiany kulturalnej, naukowej i gospodarczej między obydwoma krajami.
Nagrody.
Maciej Kaczmarski został uznany przez magazyn Home&amp;Market za jednego z 10 najlepszych menedżerów rynku windykacyjnego w Polsce, a Gazeta Finansowa umieściła go w gronie 10 osobowości świata windykacji. W 2017 roku, z okazji 25. rocznicy powstania nowoczesnej windykacji w Polsce, w uznaniu zasług dla niej, został wyróżniony przez Konferencję Przedsiębiorstw Finansowych w Polsce specjalną statuetką „Nec temere nec timide”. W 2019 roku z tego samego tytułu otrzymał od Polskiego Związku Zarządzania Wierzytelnościami statuetkę Honorowego Członka Związku.

</doc>
<doc id="5044645" url="https://pl.wikipedia.org/wiki?curid=5044645" title="Sens miłości">
Sens miłości

Sens miłości () – cykl pięciu artykułów napisanych przez Władimira Sołowjowa w latach 1892–1894 i prezentujących jego filozoficzne rozważania nad problematyką miłości erotycznej. Aleksiej Łosiew stwierdził, że w "Sensie miłości" Sołowjow miałby być „o wiele bardziej prorokiem niż uczonym-filozofem”.
Okoliczności powstania pracy.
Te artykuły Sołowjow napisał po dwukrotnym przeżyciu kryzysu miłosnego i opublikował pod wspólnym tytułem w czasopiśmie "Zagadnienia Filozofii a Psychologii" (). Pierwszy kryzys dotyczył rozstania z , po którym Sołowjow pogrążył się w wieloletni okres apatii. Nieodwzajemniona miłość do Sofii Martynowej (kobiety zamężnej) i związany z tym powtórny kryzys stały się okazją do zgłębienia problematyki miłości.
Treść.
Swoją teorię miłości Sołowjow budował w ramach swej filozofii .
Rozwijając idee "Uczty" Platona, Sołowjow odrzuca materialistyczne i biologiczne ujęcie miłości i usiłuje wykryć jej sens mistyczny. Myśl Platona była szczytem antycznej świadomości na temat miłości, Sołowjow wzniósł się na szczyty chrześcijańskiego rozumienia tego uczucia. Podczas gdy Pawieł Fłorienski dawał pierwszeństwo agape i miłości braterskiej ("philēo", "philia"), Sołowjow kładzie nacisk na miłość w formie Erosa, ale w odróżnieniu od Wasilija Rozanowa, który podkreślał związek ludzkiej seksualnośi ze zmysłowością, życiem codziennym i rodziną, Sołowjow rozwijał teorię, która akcentuje stronę duchową Erosa. Jak zaznacza Hiroyuki Horie, Sołowjow nie neguje znaczenia zjednoczenia fizjologicznego, ale uważa, iż ma ono znaczenie drugorzędne w stosunku do zjednoczenia osobistego.
Według Sołowjowa, sens miłości erotycznej tkwi w uzasadnieniu i zbawieniu indywidualności przez ofiarę z egoizmu, który zostaje zlikwidowany dzięki temu, że miłość nadaje absolutne znaczenie kochanej osobie, a tym samym przenosi centrum naszego życia z siebie na innego. Sołowjow podejmuje Platoński wątek pierwotnej jedności człowieka i jego nieustannego dążenia do ponownego złączenia, jednak odnosi pierwotną jedność człowieka tylko do Androgyna, którego interpretuje w świetle prawd biblijnych. Poglądy te zbliżały Sołowjowa do niemieckich romantyków, zafascynowanych ideą androgynizmu. Szczególnie bliski mu był Franz von Baader.
Recepcja.
Zdaniem Nikołaja Bierdiajewa, ta praca Sołowjowa obok platońskiej "Uczty" stanowi najlepszy utwór z tego wszystkiego, co w historii człowieczeństwa zostało napisane o miłości. Henryk Paprocki podkreśla, że Sołowjow sformułował szereg oryginalnych myśli na temat miłości erotycznej i jako jeden z pierwszych myślicieli chrześcijańskich uznał osobowy, a nie prokreacyjny sens miłości mężczyzny i kobiety. Halina Rarot sądzi, że obok teorii Karola Wojtyły, zaproponowanej przede wszystkim w książce "Miłość i odpowiedzialność", Sołowjowa dotychczas pozostaje nowatorskim podejściem w myśli chrześcijańskiej.
Poglądy Sołowjowa na miłość erotyczną zostały poddane krytyce przez niektórych myślicieli. Książę Jewgienij Trubieckoj w swojej pracy, poświęconej światopoglądowi Sołowjowa, pisał, że sens miłości erotycznej w ujęciu Sołowjowa stanowi filozofię człowieka, który tak samo, jak Zygmund w dramacie muzycznym Richarda Wagnera "Walkiria", nie może wyobrazić sobie raju bez swojej Zyglindy. Trubieckoj podkreślał, że Ewangelia głoszą:
Wbrew Ewangeliom, teoria Sołowjowa przedstawia Królestwo Boże jako unieśmiertelniony romans. Ojciec Gieorgij Fłorowski wypowiedział się na temat artykułów Sołowjowa w sposób następujący:
Siergiej Bułgakow również odniósł się krytycznie do Sołowjowowskiej koncepcji miłości, oskarżając myśliciela o duchowy :

</doc>
<doc id="5044646" url="https://pl.wikipedia.org/wiki?curid=5044646" title="Ernestine Anderson">
Ernestine Anderson

Ernestine Irene Anderson (ur. 11 listopada 1928 w Houston, zm. 10 marca 2016 w Shoreline) – amerykańska wokalistka jazzowa.
Życiorys.
Urodziła się w Teksasie. W 1943 po raz pierwszy wystąpiła na koncercie w zespole Russella Jacqueta. Od 1944 mieszkała z rodzicami w Seattle. W latach 1947–1948 odbywała trasy koncertowe z big-bandem Johnny’ego Otisa. W latach 1952–1953 śpiewała w orkiestrze Lionela Hamptona. Później mieszkała w Nowym Jorku, nagrywając z różnymi wykonawcami; m.in. z Gigim Gryce’em na jego albumie "Nica's Tempo" w 1955. W 1956 odbyła trasę koncertową po Skandynawii z zespołem Rolfa Ericsona.
W Skandynawii nagrała swój pierwszy album "Hot Cargo", który został wydany w Stanach Zjednoczonych w 1958. Magazyn „Down Beat” uznał ją za wschodzącą gwiazdę 1959. Od 1959 mieszkała w Los Angeles i nagrywała dla wytwórni Mercury Records. Od 1964 mieszkała w Londynie, a następnie w Seattle. Zrezygnowała z kariery muzycznej i pracowała m.in. jako pokojówka w hotelu.
Od 1976 znowu nagrywała, głównie dla Concord Records. Później wydawała albumy dla wytwórni Quincy’ego Jonesa Qwest. Wielokrotnie występowała na festiwalu jazowym w Monterey.
Była czterokrotnie nominowana do nagród Grammy z kategoriach „Best Jazz Vocal Performance, Female” i „Best Jazz Vocal Performance”, za albumy:

</doc>
<doc id="5044652" url="https://pl.wikipedia.org/wiki?curid=5044652" title="Spektr-RG">
Spektr-RG

Spektr-RG (, SRG; , Спектр-РГ) – rosyjsko-niemiecki teleskop kosmiczny, prowadzący obserwacje w zakresie promieniowania rentgenowskiego i promieniowania gamma. Znajduje się na orbicie heliocentrycznej w pobliżu punktu libracyjnego L2 układu Ziemia-Słońce.
Cele badań.
Według agencji Roskosmos Obserwatorium kosmiczne Spektr-RG ma wykryć około stu tysięcy masywnych gromad galaktyk, czyli zasadniczo wszystkie w obserwowalnej części Wszechświata, około 3 miliony supermasywnych czarnych dziur w jądrach galaktyk, setki tysięcy gwiazd z aktywnymi koronami gwiazdowymi i akreujących białych karłów, dziesiątki tysięcy galaktyk gwiazdotwórczych i inne obiekty. Ma również dostarczyć danych o właściwościach międzygwiazdowej i międzygalaktycznej plazmy.
Instrumenty.
Obserwatorium składa się z dwóch teleskopów umieszczonych na wspólnej platformie „Nawigator”, która była wcześniej używana np. w misji radioastronomicznej Spektr-R.
Rosyjski teleskop ART-XC () obserwuje niebo w zakresie energii 5–30 keV. Składa się z siedmiu modułów po 28 zwierciadeł w układzie Woltera. Jego rozdzielczość kątowa to 45 sekund kątowych.
Niemiecki teleskop eROSITA obserwuje niebo w zakresie energii 0,3–11 keV. Składa się z siedmiu modułów po 54 zwierciadła w układzie Woltera. Jego rozdzielczość kątowa to 18 sekund kątowych.
Przebieg misji.
Sonda została wystrzelona 13 lipca 2019 roku z kosmodromu Bajkonur w Kazachstanie, za pomocą rakiety Proton M. 23 lipca zostały zdjęte pokrywy teleskopów eROSITA i ART-XC. Trwający ok. 3 miesiące lot do punktu libracyjnego L2 to okres weryfikacji działania i kalibracji przyrządów. Podstawowa misja, polegająca na wykonaniu kompletnego przeglądu nieba w zakresie 0,3–11 keV, ma potrwać 4 lata. Następne 2,5 roku potrwają dalsze obserwacje wybranych obiektów w zakresie twardszego promieniowania (do 30 keV).

</doc>
<doc id="5044668" url="https://pl.wikipedia.org/wiki?curid=5044668" title="Sucha (Białoruś)">
Sucha (Białoruś)

Sucha (; ) – chutor na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 60 osób, 2 były wyznania rzymskokatolickiego a 58 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 13 budynków mieszkalnych. W 1931 w 13 domach zamieszkiwało 66 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 miejscowość w składzie sielsowietu Dworne Sioło.

</doc>
<doc id="5044671" url="https://pl.wikipedia.org/wiki?curid=5044671" title="Czarna (dopływ Łęgu)">
Czarna (dopływ Łęgu)

Czarna – struga w południowo-wschodniej Polsce, prawy dopływ Łęgu (Zyzogi) o długości ok. 3 km, wypływa w miejscowości Styków na Płaskowyżu Kolbuszowskim. W swoim górnym odcinku przez część roku pozostaje wyschnięta.

</doc>
<doc id="5044673" url="https://pl.wikipedia.org/wiki?curid=5044673" title="Suchowierze">
Suchowierze

Suchowierze (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 87 osób, wszystkie były wyznania prawosławnego i zadeklarowały białoruską przynależność narodową. Było tu 17 budynków mieszkalnych. W 1931 w 19 domach zamieszkiwało 95 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeres.

</doc>
<doc id="5044675" url="https://pl.wikipedia.org/wiki?curid=5044675" title="The Boors (zespół muzyczny)">
The Boors (zespół muzyczny)



</doc>
<doc id="5044677" url="https://pl.wikipedia.org/wiki?curid=5044677" title="78-81">
78-81



</doc>
<doc id="5044678" url="https://pl.wikipedia.org/wiki?curid=5044678" title="Suszki">
Suszki



</doc>
<doc id="5044679" url="https://pl.wikipedia.org/wiki?curid=5044679" title="Stade Hamda Laouani">
Stade Hamda Laouani

Stade Hamda Laouani – wielofunkcyjny stadion w Kairuanie, w Tunezji. Został otwarty w 1999 roku. Może pomieścić 25 000 widzów. Swoje spotkania rozgrywają na nim piłkarze klubu JS Kairouan.

</doc>
<doc id="5044681" url="https://pl.wikipedia.org/wiki?curid=5044681" title="Suszki (rejon miorski)">
Suszki (rejon miorski)

Suszki (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów ówczesny zaścianek w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 136 osób, 9 było wyznania rzymskokatolickiego a 127 prawosławnego. Jednocześnie 6 mieszkańców zadeklarowało polską przynależność narodową, 130 białoruską. Było tu 28 budynków mieszkalnych. W 1931 w 30 domach zamieszkiwało 139 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeres.

</doc>
<doc id="5044685" url="https://pl.wikipedia.org/wiki?curid=5044685" title="Sejfi Vllamasi">
Sejfi Vllamasi

Sejfi Vllamasi właśc. Seyfeddin Vllamasi (ur. 24 września 1883 we wsi Novoselë okręg Kolonja, zm. w styczniu 1975 w Fierze) – albański weterynarz i polityk, minister prac publicznych (1923-1924).
Życiorys.
Po ukończeniu trzech klas szkoły powszechnej w rodzinnej miejscowości przeniósł się wraz z rodziną do Edirne, gdzie kontynuował edukację. W 1904 ukończył w Stambule szkołę dla weterynarzy wojskowych i został skierowany do Monastiru, gdzie pracował jako weterynarz. W tym czasie związał się z albańskim ruchem narodowym. Za swoją działalność w 1906 został aresztowany przez władze osmańskie i do lipca 1908 internowany w rejonie Sivas. Po uwolnieniu powrócił do Stambułu, gdzie pracował jako nauczyciel fizyki i chemii. W 1912 zmobilizowany do armii osmańskiej, w czasie I wojny bałkańskiej służył jako weterynarz w 29 dywizji piechoty, operującej w rejonie Czataldży. 14 marca 1914 przyjechał do Durrësu, gdzie przyłączył się do organizacji narodowej Krahu Kombetar (Skrzydło narodowe). W latach 1914-1916 internowany przez Czarnogórę. W 1918 był jednym z założycieli Komitetu Obrony Narodowej Kosowa (Komiteti Mbrojtja Kombëtare e Kosovës).
Po odrodzeniu albańskiej państwowości w latach 20. aktywnie działał na scenie politycznej. Od 1920 deputowany do parlamentu, od 1922 kierował Partią Ludową (Partia Popullore). W 1923 objął stanowisko ministra prac publicznych w rządzie Ahmeda Zogu. Skłócony z Zogu w czerwcu 1924 poparł zamach stanu przeprowadzony przez zwolenników Fana Noliego. Po przejęciu władzy przez Zogu w grudniu 1924 opuścił kraj i do 1939 przebywał na emigracji, początkowo w Bari, a następnie w Wiedniu i w Paryżu. Na emigracji związał się z organizacją Bashkimi Kombetar (Jedność Narodowa), prowadzącą działalność skierowaną przeciwko rządom Ahmeda Zogu. W 1931 przebywał w Wiedniu w czasie, kiedy doszło do zamachu na Ahmeda Zogu, znał też osobiście zamachowców. W 1931 został skazany przez sąd w Tiranie na karę śmierci in absentia za prowadzenie działalności antypaństwowej. Powrócił do Albanii w 1940 i został deputowanym do Rady Państwa, działającej pod auspicjami włoskimi, w której zasiadał przez 6 miesięcy. Od 1943 związany z organizacją Balli Kombetar.
10 maja 1947 aresztowany przez władze komunistyczne. 14 stycznia 1948 Sąd Wojskowy w Tiranie skazał Vllamasiego na 10 lat więzienia za prowadzenie działalności antypaństwowej i współpracę z opozycją antykomunistyczną. Karę odbywał w więzieniu w Burrelu. Po uwolnieniu w 1956 pracował jako weterynarz w rzeźni w Fierze.
Pozostawił w rękopisie pamiętniki opisujące realia polityczne Tirany w latach 20., zostały one wydane w 2000, nakładem wydawnictwa Neraida. Imię Vllamasiego nosi ulica w Ersece.

</doc>
<doc id="5044686" url="https://pl.wikipedia.org/wiki?curid=5044686" title="Uhalle">
Uhalle

Uhalle (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż, nad Arlanką.

</doc>
<doc id="5044692" url="https://pl.wikipedia.org/wiki?curid=5044692" title="Chrypialowa">
Chrypialowa

Chrypialowa (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5044693" url="https://pl.wikipedia.org/wiki?curid=5044693" title="Cyganeria (opera Ruggiera Leoncavalla)">
Cyganeria (opera Ruggiera Leoncavalla)



</doc>
<doc id="5044694" url="https://pl.wikipedia.org/wiki?curid=5044694" title="Szarajeuka">
Szarajeuka

Szarajeuka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.

</doc>
<doc id="5044696" url="https://pl.wikipedia.org/wiki?curid=5044696" title="Stade de Rejiche">
Stade de Rejiche

Stade de Rejiche – stadion sportowy w Rejiche, w Tunezji. Obiekt może pomieścić 1000 widzów. Swoje spotkania rozgrywają na nim piłkarze klubu AS Rejiche.

</doc>
<doc id="5044699" url="https://pl.wikipedia.org/wiki?curid=5044699" title="Żleb Ždiarskyego">
Żleb Ždiarskyego

Żleb Ždiarskyego – żleb w Grani Baszt w słowackich Tatrach Wysokich. Opada z południowych stoków Skrajnej Baszty w Dolinie Mięguszowieckiej. Jego wylot znajduje się w łanach kosodrzewiny powyżej Magistrali Tatrzańskiej.
Z głównego wierzchołka Skrajnej Baszty opada na wschód wielkie żebro z Kogucim Grzebieniem. Między nim, a wielką depresją opadającą z Basztowej Przehyby są trzy żleby. Dwa z nich (lewy i środkowy) są jej prawymi (patrząc od dołu) odnogami. Żleb Ždiarskyego (w widoku z dołu prawy) nie jest odnogą tej depresji i opada niezależnie od dwóch pozostałych żlebów. Górna jego część jest płytko wcięta w trawiaste zbocze, niżej żleb gwałtownie zwęża się i pogłębia, a jego lewe (w widoku od dołu) ściany stają się pionowe i kruche. W ostrzu grzędy tworzącej jego lewe obramowanie tkwi turniczka podobna do Żabiej Lalki. Dolna część żlebu jest wypełniona piargiem, z prożkami nie przekraczającymi wysokości 3 m. Wylot żlebu od Magistrali Tatrzańskiej oddzielony jest zaroślami kosodrzewiny o szerokości około 100 m.
Nazwę żlebu utworzył Władysław Cywiński w 15 tomie przewodnika wspinaczkowego. Uczcił nią słowackiego taternika i przewodnika Františka Ždiarskyego. Żlebem tym biegnie jedna z dróg wspinaczkowych w masywie Skrajnej Baszty (0+ w skali tatrzańskiej, czas przejścia od Magistrali na jej szczyt 2 godz.).

</doc>
<doc id="5044700" url="https://pl.wikipedia.org/wiki?curid=5044700" title="Wprost (ujednoznacznienie)">
Wprost (ujednoznacznienie)



</doc>
<doc id="5044702" url="https://pl.wikipedia.org/wiki?curid=5044702" title="Wojciech Lemański (muzyk)">
Wojciech Lemański (muzyk)

Wojciech Lemański (ur. 13 sierpnia 1963 w Łodzi) – polski kompozytor muzyki teatralnej i filmowej, aranżer, dyrygent, muzyk i wykładowca.
Życiorys.
Studiował w Akademii Muzycznej w Łodzi, w klasie kompozycji prof. Jerzego Bauera. W swoim kompozytorskim dorobku ma muzykę do filmów fabularnych, m.in. w reżyserii Piotra Trzaskalskiego, Andrzeja Saramonowicza i Urszuli Urbaniak; muzykę do seriali fabularnych (w tym "Trzeci oficer" i "Stulecie Winnych"), a także do filmów dokumentalnych, animacji ("Ichthys"), seriali animowanych ("Parauszek i przyjaciele") realizowanych w studio Se-ma-for, spektakli Teatru Telewizji i wielu przedstawień teatralnych w łódzkich teatrach: Studyjnym i Nowym. Filmy z jego muzyką, m.in.: "Torowisko", "Edi", "Ichthys", "Snępowina", "Mój rower", odniosły wiele sukcesów na liczących się w świecie festiwalach. W 2003 roku za ścieżkę dźwiękową do filmu "Edi" otrzymał nominację do Polskich Nagród Filmowych „Polskie Orły”. W 2011 roku na festiwalu „ReAnimania” w Erywaniu (Armenia) animowany film "Snępowina" w reż. Marty Pajek otrzymał nagrodę za najlepszą muzykę.
Jako aranżer współpracuje między innymi z Orkiestrą Kameralną Primuz Akademii Muzycznej im. G. i K. Bacewiczów w Łodzi (Primuz Chamber Orchestra).
Wojciech Lemański jest wykładowcą Akademii Muzycznej im. Grażyny i Kiejstuta Bacewiczów w Łodzi i nauczycielem w Szkole Muzycznej II stopnia w Zduńskiej Woli.

</doc>
<doc id="5044706" url="https://pl.wikipedia.org/wiki?curid=5044706" title="Stade Néjib Khattab">
Stade Néjib Khattab

Stade Néjib Khattab – stadion sportowy w Tatawinie, w Tunezji. Obiekt może pomieścić 5000 widzów. Swoje spotkania rozgrywają na nim piłkarze klubu US Tataouine.

</doc>
<doc id="5044707" url="https://pl.wikipedia.org/wiki?curid=5044707" title="Leoncjusz (patriarcha Jerozolimy)">
Leoncjusz (patriarcha Jerozolimy)



</doc>
<doc id="5044709" url="https://pl.wikipedia.org/wiki?curid=5044709" title="Migos">
Migos

Migos — amerykańskie trio hip hopowe z Lawrenceville w stanie Georgia, założone w 2008 roku. Zespół składał się z trzech raperów znanych pod pseudonimami: Takeoff, Offset i Quavo. Ich menadżerem jest Coach K, były menadżer raperów z Atlanty Gucci Mane i Young Jeezy. Trio często współpracuje z producentami takimi jak Zaytoven, DJ Durel, Murda Beatz i Buddah Bless.
Migos wydał swój komercyjny debiutancki singel „Versace” w 2013 roku, pochodzi on z ich mixtape'u Y.R.N. (Young Rich Niggas). Następnie wydali kilka innych singli, w tym „Fight Night” (2014), „Look at My Dab” (2015) „Bad and Boujee” (z gościnnym udziałem Lil Uzi Vert) (2016), „MotorSport” (z Nicki Minaj i Cardi B) (2017), „Stir Fry” (2017) i „Walk It Talk It” (z udziałem Drake'a) (2018).
Migos wydał swój debiutancki album Yung Rich Nation w lipcu 2015 roku za pośrednictwem wytwórni Quality Control Music i 300 Entertainment. Ich drugi album, Culture, został wydany w styczniu 2017 r. i zadebiutował na szczycie listy Billboard 200. Grupa później podpisała kontrakt z Motown i Capitol Records w lutym 2017 W styczniu 2018 r. wydali Culture II, zajęli po raz drugi pierwsze miejsce na liście Billboard 200.
Kariera.
2008–12: Początki.
Migos został założony w 2008 roku przez Quavo, Takeoffa, i Offseta, początkowo nazywali się Polo Club. Trzej członkowie są bezpośrednio spokrewnieni i wychowywali się razem; Quavo jest wujkiem Takeoffa, a Offset jest kuzynem Quavo. Cała trójka dorastała razem na przedmieściach Atlanty. Grupa wydała swój pierwszy pełny mixtape zatytułowany Juug Season, 25 sierpnia 2011 r. Następnie 1 czerwca 2012 r. Wydali mixtape No Label.
2013: Przełom i Y.R.N..
W 2013 roku Migos wydali przełomowy singel „Versace”. Singel został wyprodukowany przez Zaytovena i osiągnął 99 miejsce na liście Billboard Hot 100. Później tego samego roku kanadyjski raper Drake przyniósł singlowi większe uznanie, gdyż zremiksował piosenkę, dodając swoją zwrotkę, remix później wykonał na żywo na iHeartRadio Music Festival w 2013 roku. 13 czerwca Migos wydali swój mixtape Y.R.N. (Young Rich Niggas), na którym znajdował się singel „Versace”, mixtape spotkał się z uznaniem krytyków. Brandon Soderberg ze Spin przyznał mu 8 na 10 gwiazdek i porównał trzech członków grupy do raperów Gucci Mane, Soulja Boy i Future.
15 czerwca 2013 roku grupa wystąpiła w rapowej stacji radiowej Hot 107.9's Birthday Bash. W październiku 2013 roku grupa pojawiła się w programie XXL „Show &amp; Prove”. „Versace” znalazło się na wielu listach pod koniec roku 2013, w tym na trzecim miejscu magazynu XXL „The 25 Best Songs of 2013”, na czwartym miejscu na liście Complex „The 50 Best Songs of 2013”, na piątym miejscu na „50 najlepszych piosenek 2013 roku” magazynu SPIN, numer 38 w „The Top 100 Tracks of 2013” portalu Pitchfork i 69 miejsce w „The 100 Best Songs of 2013” według czasopisma Rolling Stone. YRN (Young Rich Niggas) został uznany 27. najlepszym albumem w 2013 i szóstym najlepszym albumem z gatunku hip-hop w 2013 przez magazyn SPIN.
2014–15: Yung Rich Nation.
25 lutego 2014 r. Migos wydał kontynuację swojego drugiego mixtape'a, zatytułowaną No Label 2.
No Label 2 spotkało się z ogólnie pozytywnymi recenzjami krytyków muzycznych.
14 marca 2014 roku Migos wydało Y.R.N. 2.Trio dążyło do tego, aby na projekcie znalazło się co najmniej 20 piosenek. W czerwcu 2014 roku ujawniono, że Migos podpisał kontrakt z 300 Entertainment, wytwórnia ta jest dystrybuowana przez Atlantic Records. W czerwcu 2014 r. Ich singel „Fight Night” znalazł się na liście XXL „25 najlepszych piosenek 2014 r.”. Singel zadebiutował też pod numerem 69 na liście Billboard Hot 100. Po wydaniu ich mixtape'u Rich Nigga Timeline, który ukazał się 5 listopada 2014 roku, Rolling Stone uznało go za siódmy najlepszy rapowy album 2014 roku.
5 lutego 2015 roku Migos wydało singel zatytułowany „One Time”. 23 marca 2015 roku grupa wydała teledysk do tego singla. Singel zadebiutował na 34 miejscu na liście Hot R &amp; B / Hip-Hop Songs. Po niewielkim opóźnieniu, z powodu incydentu na Georgia Southern University (który doprowadził do aresztowania Offseta), debiutancki album Migos, Yung Rich Nation (pierwotnie zatytułowany YRN: Tha Album), został wydany 31 lipca 2015 r. Yung Rich Nation otrzymał głównie pozytywne recenzje od krytyków muzycznych. W pierwszym tygodniu album sprzedał się w ilości 15 000 egzemplarzy i zajął trzecie miejsce na liście Top Rap Albums Charts.
We wrześniu 2015 roku Migos stał się niezależną grupą ponieważ opuścili 300 Entertainment z powodów zarobkowych.
17 września 2015 r. Migos wydali nowy mixtape zatytułowany Back to the Bando. Chociaż członek grupy Offset nadal był w areszcie, Migos nadal wydawali muzykę. Pierwsza piosenka z mixtape'u, "Look at My Dab", została wydana 6 września. Piosenka zyskała światową uwagę kiedy to Migos i inne znane osoby, takie jak Odell Beckham Jr. i Cam Newton, wykonały charakterystyczny ruch taneczny zwany „dabbing”.
22 października 2015 r. Migos i Rich the Kid wydali Streets on Lock 4. Migos pierwotnie miał wydać mixtape we współpracy z Young Thugiem zatytułowany MigoThuggin pod koniec 2016 roku, ale zrezygnowali z tego pomysłu. Ich kolejny mixtape Young Rich Niggas 2, został wydany 18 stycznia.
2016-22: Culture, Culture II i Culture III i rozpad zespołu.
7 września 2016 r. Kanye West ogłosił, że podpisał z Migos kontrakt z jego wydawnictwem GOOD Music, ale w styczniu 2017 roku grupa oświadczyła, że nie jest powiązana z wytwórnią Westa.
28 października 2016 roku Migos wydał pierwszy singel z nowego albumu Culture. Singel nosił tytuł „Bad and Boujee”. Piosenka została wyprodukowana przez Metro Boomin i zawiera gościnny udział rapera Lil Uzi Vert. Teledysk do tego singla został wydany 31 października. Singel znalazł się na szczycie listy Billboard Hot 100, stając się pierwszym singlem Migos'ów który osiągnął pierwsze miejsce. Ich drugi album, Culture, został wydany 27 stycznia 2017 roku. W kwietniu 2017 roku Migosi pojawili się w piosence Katy Perry „Bon Appétit” z jej piątego albumu studyjnego, Witness.
30 maja 2017 roku Migos (pod marką Quality Control) wydał „Too Hotty”, który znalazł się na kompilacji, Quality Control: Control the Streets Vol. 1, która została wydana 19 grudnia 2017 roku. Teledysk został wydany 25 sierpnia.
27 października Migos oficjalnie wydał piosenkę „MotorSport”, główny singel z ich albumu Culture II, wraz z Cardi B i Nicki Minaj. Drugi singel, „Stir Fry”, został wydany 20 grudnia 2017. Piosenka została wyprodukowana przez Pharrella Williamsa. Piosenka została wykorzystana w 2018 NBA All-Star Weekend. 22 stycznia 2018 roku ukazał się promocyjny singel zatytułowany „Supastars”. Został wyprodukowany przez Honorable C.N.O.T.E., Buddah Bless i Quavo; był koprodukowany przez DJ Durel. Culture II zostało wydane 26 stycznia 2018 roku. Album zawiera dwadzieścia cztery utwory, w tym produkcje Metro Boomin, Dun Deal, Murda Beatz, Travis Scott'a, Zaytoven'a i innych.
W październiku 2018 r. Quavo oświadczył, że Culture III zostanie wydane na początku 2019 r. Album został następnie opóźniony i przełożony na początek 2020 roku. Jednak album został ponownie przesunięty z powodu pandemii COVID-19. Quavo udzielił wywiadu dla Billboardu w marcu 2020 roku i ogłosił wstrzymanie się z wydaniem Culture III, wyjaśniając, że było to w dużej mierze spowodowane brakiem możliwości nagrywania i wydania albumu po wejściu w życie zasad dystansu społecznego w większości stanów w USA. Zamiast tego grupa najpierw wyda Quarantine Mixtape w okresie poprzedzającym Culture III.
22 maja 2020 roku, podczas programu rapera Lil Wayne'a o nazwie Young Money Radio w serwisie Apple Music, Migos ogłosili że zmienią tytuł z Culture III na inny. Culture III ukazał się jednak 11 czerwca 2021 r. i osiągnął komercyjny sukces. Album zadebiutował na drugim miejscu listy Billboard 200, sprzedając się w pierwszym tygodniu w liczbie 130 tys. egzemplarzy. Zgromadził też w pierwszym tygodniu łącznie 144,57 milionów odsłuchań z serwisów streamingowych.
W 2022 roku zespół został rozwiązany po tym, jak ówczesna dziewczyna Quavo - Saweetie miała utrzymywać kontakty seksualne z Offsetem.
W październiku 2022 Quavo i Takeoff wydali album bez udziału Offseta.
1 listopada 2022 roku Takeoff zginął w wyniku ran postrzałowych.

</doc>
<doc id="5044712" url="https://pl.wikipedia.org/wiki?curid=5044712" title="Jan II z Jerozolimy">
Jan II z Jerozolimy



</doc>
<doc id="5044714" url="https://pl.wikipedia.org/wiki?curid=5044714" title="Anna Wójtowicz">
Anna Wójtowicz

Anna Pawluśkiewicz z d. Wójtowicz (ur. 1948, zm. 17 marca 2021 w Krakowie) – polska skrzypaczka i wiolonczelistka, członkini zespołu Anawa.
Życiorys.
Do składu Anawy trafiła za przyczyną Marka Grechuty, który miał ją dostrzec w jednej z krakowskich szkół muzycznych. Z zespołem występowała cztery lata. Była pierwowzorem bohaterki utworu "Prześliczna wiolonczelistka" (1969), wykonywanego przez grupę Skaldowie do słów Wojciecha Młynarskiego (w teledysku do piosenki postać tę zagrała Ewa Szykulska). Brała udział w nagraniu płyt zespołu: "Marek Grechuta &amp; Anawa" (1970), "Korowód" (1971) i "Anawa" (1973).
W latach 70. XX wieku Anna Wójtowicz zrezygnowała z kariery artystycznej i wycofała się z życia muzycznego. W latach późniejszych pojawiała się jednak na scenie w spektaklach Teatru STU oraz współpracowała z kompozytorem Januszem Stokłosą. Wyszła za Michała Pawluśkiewicza (brata Jana Kantego Pawluśkiewicza), z którym miała dwójkę dzieci, m.in. Joannę Pawluśkiewicz – scenarzystkę i pisarkę (ur. 1975).
Pochowana na cmentarzu Batowickim w Krakowie (kw. CCCXXIV-6-18).

</doc>
<doc id="5044715" url="https://pl.wikipedia.org/wiki?curid=5044715" title="Koguci grzebień">
Koguci grzebień



</doc>
<doc id="5044721" url="https://pl.wikipedia.org/wiki?curid=5044721" title="Jacek Buras">
Jacek Buras



</doc>
<doc id="5044727" url="https://pl.wikipedia.org/wiki?curid=5044727" title="Żecza (stacja kolejowa)">
Żecza (stacja kolejowa)

Żecza () – węzłowa stacja kolejowa w miejscowości Żecza, w rejonie starodubowskim, w obwodzie briańskim, w Rosji. 
Węzeł linii Uniecza - Sieleckaja oraz linii do Staroduba.

</doc>
<doc id="5044730" url="https://pl.wikipedia.org/wiki?curid=5044730" title="Botna">
Botna

Botna (ukr. Ботна) – rzeka w Mołdawii, prawy dopływ Dniestru. Ma 152 kilometry długości, co czyni ją szóstą pod względem długości rzeką w Mołdawii.
Roczna wielkość spływu wynosi 14,8 mln metrów sześciennych.

</doc>
<doc id="5044731" url="https://pl.wikipedia.org/wiki?curid=5044731" title="Titleist">
Titleist

Titleist – amerykańska marka sprzętu golfowego, produkowanego przez firmę Acushnet Company, której siedziba znajduje się w Fairhaven. Została założona przez Philipa E. Younga w 1932 i tworzy głównie piłki oraz kije golfowe.
Współprace ze sportowcami.
Titlest podpisał umowy z wieloma czołowymi profesjonalnymi graczami, w tym z Adamem Scottem, Steve Strickerem, Geoff'em Ogilvy, Jordan'em Spieth i Justinem Thomasem. Z marką współpracowali także Tiger Woods i Rory McIlroy, nim przenieśli się do Nike. Przed swoim zwycięstwem w turnieju 2004 Masters Tournament umowę z Titleist miał także Phil Mickelson. Następnie podjął współpracę z Callaway.

</doc>
<doc id="5044733" url="https://pl.wikipedia.org/wiki?curid=5044733" title="Juventus F.C. U23">
Juventus F.C. U23

Juventus Football Club U23 – włoski klub piłkarski, mający siedzibę w mieście Turyn, w północno-zachodniej części kraju, grający od sezonu 2018/19 w rozgrywkach Serie C.
Historia.
Chronologia nazw: 
Klub sportowy Juventus FC U23 został założony w miejscowości Turyn 3 sierpnia 2018 roku. W sezonie 2018/19 debiutował w rozgrywkach Serie C, zajmując 12.miejsce w grupie A. W 2020 klub zdobył Puchar Serie C w piłce nożnej.
Barwy klubowe, strój.
Klub ma barwy biało-czerwone. Zawodnicy swoje domowe spotkania zazwyczaj grają w białych koszulkach w czarne pasy, białych spodenkach (czasem czarnych) oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Giuseppe Moccagatta w mieście Alessandria o pojemności 5 926 widzów.

</doc>
<doc id="5044734" url="https://pl.wikipedia.org/wiki?curid=5044734" title="Uprowadzenie z seraju (KV 384)">
Uprowadzenie z seraju (KV 384)



</doc>
<doc id="5044736" url="https://pl.wikipedia.org/wiki?curid=5044736" title="Bad and Boujee">
Bad and Boujee

„Bad and Boujee” – piosenka amerykańskiej grupy hip-hopowej Migos, do której gościnnie dograł się raper Lil Uzi Vert. Została wydana 28 października 2016 jako główny singiel z ich drugiego studyjnego albumu Culture. Singiel został wydany przez Quality Control Music, 300 Entertainment i Atlantic Records. Piosenka została wyprodukowana przez Metro Boomin, przy koprodukcji G Koop.
Pod koniec grudnia 2016 r. „Bad and Boujee” stało się fenomenem internetowym, powodując powstanie wielu memów z tekstem „rain drop, drop top”. Piosenka znalazła się w pierwszej dziesiątce, a później osiągnęła szczyt na pierwszym miejscu listy Billboard Hot 100 21 stycznia 2017, co czyni ją pierwszym singlem numer jeden na tej liście zarówno dla Migos, jak i dla Lil Uzi Vert'a. Singiel otrzymał nominację do nagrody Best Rap Performance na 60. dorocznej ceremonii rozdania nagród Grammy.
Pozycje na listach.
Piosenka osiągnęła numer jeden na liście Billboard Hot 100. Tydzień po tym została prześcignięta przez „Shape of You” Eda Sheerana, ale w następnym tygodniu ponownie odzyskała swoją szczytową pozycję i została na niej przez kolejne dwa tygodnie, zanim ponownie została zastąpiona przez „Shape of You”. Pozostała w pierwszej dziesiątce listy przebojów przez 14 kolejnych tygodni, a później została sklasyfikowana jako szósta pod względem wielkości piosenka 2017 roku.
„Bad and Boujee” również osiągnęła piątą pozycję w Kanadzie, stając się pierwszym singlem Migos i Lil Uzi Vert'a na liście przebojów w tym kraju. Do 20 czerwca 2017 roku piosenka sprzedała się w ilości 4 000 000 egzemplarzy w Stanach Zjednoczonych. Piosenka została certyfikowana poczwórną platyną przez Recording Industry Association of America (RIAA).
W Polsce nagranie uzyskało status złotej płyty.

</doc>
<doc id="5044738" url="https://pl.wikipedia.org/wiki?curid=5044738" title="Bastien i Bastienne (KV 50)">
Bastien i Bastienne (KV 50)



</doc>
<doc id="5044740" url="https://pl.wikipedia.org/wiki?curid=5044740" title="Łaskawość Tytusa (opera)">
Łaskawość Tytusa (opera)



</doc>
<doc id="5044743" url="https://pl.wikipedia.org/wiki?curid=5044743" title="Alicja w Krainie Koniczyny">
Alicja w Krainie Koniczyny

 – japońska romantyczna przygodowa gra otome stworzona przez Quin Rose, wydana 25 grudnia 2007 roku. Jest kontynuacją gry "Alicja w Krainie Serc".
Powieść wizualna.
Gra została wydana 25 grudnia 2007 roku przez Quin Rose na system Windows PC. 15 kwietnia 2010 firma Prototype przeniosła grę na PS2 a 31 marca 2011 na PSP. Kontynuuje ona wydarzenia z pierwszej gry ("Alicja w Krainie Serc") przy założeniu, że Alicja nie zakochała się w nikim, utrzymując tylko przyjaźnie z głównymi bohaterami. Z tego powodu pozostaje w Krainie Czarów, a sceneria przenosi z Krainy Serc do Krainy Koniczyny (). W "Clover no kuni no Alice" Julius Monrey i Mary Gowland zostali zastąpieni nowymi postaciami: Pierce’em Villiersem – reprezentującym Dormouse, i Grayem Ringmarkiem – prawą ręką Nightmare'a.
Manga.
Ilustracje Mamenosuke Fujimaru.
Pierwsza mangowa adaptacja, , z ilustracjami autorstwa Mamenosuke Fujimaru, ukazała się 25 sierpnia 2009 roku nakładem wydawnictwa Ichijinsha.
Druga mangowa adaptacja, , z ilustracjami autorstwa Mamenosuke Fujimaru, ukazała się 25 grudnia 2009 roku nakładem wydawnictwa Ichijinsha.
 z ilustracjami autorstwa Mamenosuke Fujimaru została wydana w siedmiu tomach przez wydawnictwo Ichijinsha. W Polsce pierwszy tom mangi ukazał się w kwietniu 2016 roku nakładem wydawnictwa Studio JG.
Ilustracje Yobu.
Manga , z ilustracjami autorstwa ukazała się 25 lutego 2010 roku nakładem wydawnictwa Ichijinsha.
Manga , z ilustracjami autorstwa Yobu ukazała się 25 lutego 2010 roku nakładem wydawnictwa Ichijinsha.
Ilustracje Nayu Kizaki.
Trzy tomy mangi , z ilustracjami autorstwa Nayu Kizaki ukazały się od czerwca do listopada 2010 roku nakładem wydawnictwa Ichijinsha.
Ilustracje Ichimi Minamoto.
Trzy tomy mangi , z ilustracjami autorstwa
Ichimi Minamoto ukazały się od czerwca do września 2011 roku nakładem wydawnictwa Ichijinsha.
Ilustracje Sai Asai.
Trzy tomy mangi , z ilustracjami autorstwa Sai Asai ukazały się od lutego do grudnia 2012 roku nakładem wydawnictwa Ichijinsha.
Ilustracje Soyogo Iwaki.
Manga , z ilustracjami autorstwa Soyogo Iwaki ukazała się 25 listopada 2010 roku nakładem wydawnictwa Ichijinsha.
Ilustracje Kei Shichiri.
Manga , z ilustracjami autorstwa Kei Shichiri ukazała się 25 sierpnia 2011 roku nakładem wydawnictwa Ichijinsha.
Ilustracje Ryō Kazuki.
Manga , z ilustracjami autorstwa Ryō Kazuki ukazała się 25 sierpnia 2011 roku nakładem wydawnictwa Ichijinsha.

</doc>
<doc id="5044745" url="https://pl.wikipedia.org/wiki?curid=5044745" title="Clover no Kuni no Alice">
Clover no Kuni no Alice



</doc>
<doc id="5044748" url="https://pl.wikipedia.org/wiki?curid=5044748" title="Mistrzostwa Europy w Short Tracku 2004">
Mistrzostwa Europy w Short Tracku 2004

8. edycja Mistrzostw Europy w Short Tracku odbywała się w dniach 16–18 stycznia 2004 w holenderskiej miejscowości Zoetermeer.

</doc>
<doc id="5044749" url="https://pl.wikipedia.org/wiki?curid=5044749" title="Klińce (stacja kolejowa)">
Klińce (stacja kolejowa)

Klińce () – stacja kolejowa w miejscowości Klińce, w rejonie klinieckim, w obwodzie briańskim, w Rosji. Położona jest na linii Briańsk - Homel.

</doc>
<doc id="5044750" url="https://pl.wikipedia.org/wiki?curid=5044750" title="FIGO">
FIGO



</doc>
<doc id="5044756" url="https://pl.wikipedia.org/wiki?curid=5044756" title="Osiedle Pogwizdów Nowy">
Osiedle Pogwizdów Nowy

Osiedle Pogwizdów Nowy – osiedle nr XXXIV miasta Rzeszowa, utworzone na mocy uchwały z dnia 26 stycznia 2021 r., dla przyłączonej do miasta dotychczasowej wsi Pogwizdów Nowy z dniem 1 stycznia 2021 r. Według stanu na 18 lutego 2021 r. osiedle liczyło 1383 mieszkańców.

</doc>
<doc id="5044759" url="https://pl.wikipedia.org/wiki?curid=5044759" title="Kazimierz Sołtysik (1918–1992)">
Kazimierz Sołtysik (1918–1992)

Kazimierz Bronisław Sołtysik ps. „Kazek”, „Kazik” (ur. 17 lutego 1918 w Sanoku, zm. 29 czerwca 1992 we Wrocławiu) – kurier Komendy Głównej Związku Walki Zbrojnej, żołnierz Armii Krajowej, powstaniec warszawski, bibliotekarz, wykładowca akademicki.
Życiorys.
Kazimierz Bronisław Sołtysik urodził się 17 lutego 1918 w Sanoku. Był synem Michała i Heleny.
Po wybuchu II wojny światowej i nastaniu okupacji niemieckiej wraz z przyjaciółmi z Państwowego Gimnazjum im. Królowej Zofii w Sanoku, przedwojennymi podchorążymi Wojska Polskiego, Zbigniewem Dańczyszynem i Antonim Szczudlikiem, postanowił przedostać się na Zachód, aby przyłączyć się do armii polskiej we Francji. Wyruszyli z Sanoka pod koniec kwietnia 1940, po odbyciu pieszo trasy przez Bieszczady (przeszli Mokre, wzniesienia Chryszczatą, Wołosań, Solinkę oraz minęli szczyt Stryb od strony wschodniej), przekroczyli granicę z Węgrami, a potem dojechali pociągiem do konsulatu RP w Ungvár. Tam Sołtysik jako cywil otrzymał skierowanie do obozu dla polskich uchodźców w Záhony i tym samym został oddzielony od dwóch swoich kolegów. Przebywał tam około tygodnia i w tym miejscu spotkał swojego sąsiada z Sanoka, Stefana Grzyba. Obaj otrzymali od Karola Ferfeckiego propozycję służby w charakterze kurierów transgranicznych przenoszących pocztę. 20 maja 1940 otrzymali od Perssinga polecenie pierwszego transportu z pieniędzmi na ziemie polskie. Po kilku dniach przygotowań wyruszyli w drogę powrotną (trasą przez granicę polsko-węgierską podobną do pierwotnej, tj. mijając Stryb od wschodu), zabierając w plecakach poleconą pocztę tj. banknoty. Ładunek zdeponowali w punkcie przerzutowym w Żubraczem, w domu ks. Władysława Gedroycia, gdzie główną rolę odgrywała jego córka Jadwiga Kociatkiewicz. Następnie Sołtysik i Grzyb wrócili do Sanoka, a wkrótce potem ponownie udali się przez Żubracze do Kołonic. W kolejnych miesiącach odbywali kursy z bazy „Romek” na Węgrzech do Polski (prowadzonej przez Franciszka Mazurkiewicza ps. „Korday”, zaś innym przełożonym był Feliks Grodzicki ps. „Gryf”) na transgranicznej trasie kurierskiej pod nazwą „Las” (na odcinku Kołonice–Sanok, na której działali w ramach Tajnej Organizacji Wojskowej w konsulacie RP w Ungvár). Ich kursy z Ungvár do Polski trwały od maja do września 1940, a przenoszoną pocztę odbierali od Ferfeckiego (niekiedy też od leśniczego Adama Pałasiewicza w Kołonicach). Trasę na odcinku Ungvár–Sanok, mierzącą 130 km, pokonywali w cztery dni.
Po upadku Francji w 1940 i likwidacji konsulatu RP w Ungvár (październik 1940) na początek trasy kurierskiej został wyznaczony Budapeszt. Od tego czasu Kazimierz Sołtysik ps. „Kazek” (względnie „Kazik”) i Stefan Grzyb ps. „Adam” mieli dłuższą drogę do pokonania. Ich bazą wypadową był obóz dla polskich uchodźców w Leányfalu, pocztę odbierali w Budapeszcie, skąd pociągiem przemieszczali się do Záhony, Csap lub Ungvár (niekiedy osobno), potem taksówką przemieszczali się w okolice Stakčína do punktu Pałasiewicza, po czym około 20 km pieszo szli do Żubraczego, skąd wracali na stronę węgierską lub szli dalej około 50 km do Sanoka. W swoich kursach przenosili środki płatnicze, broń, pocztę, meldunki Komendy Głównej Związku Walki Zbrojnej. W niektórych kursach przeprowadzali przez granicę osoby np. wojskowych, fachowców, emisariuszy i innych (do Polski przeszli nią np. płk Kazimierz Iranek-Osmecki w grudniu 1940, por. Józef Krzyczkowski w 1941, Ewa Korczyńska, Maria Szerocka).
Od początku 1941 Sołtysik i Grzyb korzystali z transportu przydzielonego im taksówkarza Laszlo (Laco) Waligóry, wcześniej pracującego jako kierowca w konsulacie RP w Ungvár (do tej pory obaj na swojej trasie na Węgrzech korzystali z przypadkowych taksówek). Podczas jednego z przejazdów z Ungvár 16 kwietnia 1941 przed miejscowością Kisberezna ich samochód został zatrzymany przez żandarmów słowackich. Ujawniono wtedy paczkę umieszczoną w miejscu na zapasowe koło, zawierającą 20 tys. dolarów, po czym Grzyb i Sołtysik zostali aresztowani (po zatrzymaniu Waligóra nie został skuty i zachowywał się swobodnie, zaś w toku całej akcji zarówno on jak i jego auto zniknęły z miejsca zdarzenia). Następnie obaj byli osadzeni przez dwa miesiące w więzieniu w Ungvár (trafili tam także ich współpracownicy z trasy leśniczy Pałasiewicz i rusiński chłop Wasyl Roszko, a potem także Karol Ferfecki, co dodatkowo utwierdziło ich w przekonaniu, że taksówkarz Waligóra okazał się zdrajcą). Potem byli przetrzymywani w więzieniach w Budapeszcie: Horthy Miklós Ut (tj. w twierdzy na „Hadiku” w Budzie), Marco Ut i Pest-Vidiki (m.in. przy ul. Kacsa). Około dnia 27 listopada 1941 wyrokiem sądu w Budapeszcie Grzyb i Sołtysik zostali skazani na karę pół roku pozbawienia wolności za popełnione przestępstwa walutowe. Przetrzymywani byli dłużej, jako że ponadto zostali osadzeni w obozie internowanych o obostrzonym rygorze w Toloncház (Budapeszt). Staraniem Ferfeckiego w marcu 1943 zostali zwolnieni, po czym skierowani do obozu dla uchodźców w Marcali nad Balatonem.
Wskutek „spalenia” tożsamości Grzyba i Sołtysika na dotychczasowej trasie kurierskiej obaj byli zmuszeni wyjechać na ziemie polskie. Decyzją z grudnia 1943 postanowiono przerzucić ich do okupowanej Polski. Na początku 1944 zostali przeprowadzeni przez granicę (Tatry, Podhale) przez kuriera Jana Bobowskiego, po czym przez pewien czas przebywali w Ostrowsku. Następnie, od Waksmundu prowadziła ich kurierka Ewa Korczyńska ps. „Ewa”, wraz z którą przedostali się do Warszawy około 7 lutego 1944. W Warszawie obaj zamieszkali nieopodal siebie w dzielnicy Żoliborz, Grzyb przy ul. Sułkowskiego 34, a Sołtysik przy ul. Dygasińskiego.
Kazimierz Sołtysik został żołnierzem Okręgu Warszawa Armii Krajowej. Przystąpił do grupy „Kampinos” pod komendą ww. kpt. Józefa Krzyczkowskiego ps. „Szymon”, pozostając w tej jednostce także po wybuchu powstania warszawskiego w sierpniu 1944. W jej szeregach walczył na obszarze Puszczy Kampinoskiej. Wraz ze służącym także w grupie „Kampinos” Stefanem Grzybem 15 sierpnia 1944 brał udział w pertraktacjach z dowództwem przechodzących przez Pociechy wojsk węgierskich, które – choć zakończone niepowodzeniem – odbywały się w przyjaznej atmosferze. Od następnego dnia jego batalion niósł transporty ze zrzutami z Puszczy Kampinoskiej do walczących powstańców w stolicy. W tym czasie, wskutek interwencji S. Grzyba witającego się ze stojącymi na drodze wojskami węgierskimi, marsz Polaków został przez nich przepuszczony. 19 sierpnia batalion dotarł do III Kolonii na Żoliborzu. Mimo odwrotu swojej jednostki do Puszczy, Grzyb z Sołtysikiem pozostał w Warszawie. Potem Sołtysik brał udział w walkach na Żoliborzu w szeregach II Obwodu „Żywiciel”. Służył jako bombardier w plutonie przeciwlotniczym 566 w składzie kompanii sztabowej. Po upadku powstania został wzięty przez Niemców do niewoli.
Po odzyskaniu wolności w 1946 powrócił do Polski. W 1947 ukończył naukę w macierzystej placówce, zostając absolwentem oddziału dla dorosłych w I Państwowej Szkole Męskiej Stopnia Podstawowego i Licealnego w Sanoku, gdzie zdał maturę (w jego klasie byli m.in. Adolf Liwacz, Stanisław Węcławik). Uchwałą Rady Miejskiej w Sanoku z 23 sierpnia 1947 został uznany przynależnym do gminy Sanok. Od kwietnia 1947 zamieszkiwał we Wrocławiu, gdzie w tym samym roku podjął studia uniwersyteckie. Ukończył je na kierunku ekonomicznym. Przez 37 lat pracował w tamtejszej uczelni (od 1950 Wyższa Szkoła Ekonomiczna, od 1974 Akademia Ekonomiczna im. Oskara Langego) aż do przejścia na emeryturę w 1985. Był bibliotekarzem, kierownikiem Oddziału Opracowania Biblioteki Wyższej Szkoły Ekonomicznej. Od 1960 do 1978 był wykładowcą bibliotekarstwa w ramach Studium Bibliotekarskiego.
We Wrocławiu zamieszkiwał przy ulicy Kasprzaka. Do końca życia utrzymywał kontakt z Sanokiem, w tym z harcerzami sanockiego hufca. Zmarł 29 czerwca 1992. Został pochowany we Wrocławiu.
Odznaczenia.
Odznaczenia
Nagrody

</doc>
<doc id="5044760" url="https://pl.wikipedia.org/wiki?curid=5044760" title="Kazimierz Sołtysik">
Kazimierz Sołtysik



</doc>
<doc id="5044765" url="https://pl.wikipedia.org/wiki?curid=5044765" title="Abdelhak Benchikha">
Abdelhak Benchikha

Abdelhak Benchikha, arab. عبدالحق بنشيخة (ur. 22 listopada 1963 w Burdż Bu Urajridż) – algierski trener piłkarski. W sezonie 2020/2021 trenuje Difaâ El Jadida.
Kariera trenerska.
Do 2005.
Pierwszą pracą związaną z trenowaniem dostał w sezonie 1999/2000 w CR Belouizdad jako asystent trenera. Na tym stanowisku pozostał do sezonu 2000/2001. W tym czasie dwukrotnie zdobył mistrzostwo kraju. W sezonie 2001/2002 objął Reprezentację Algierii do lat 23 w piłce nożnej mężczyzn i trenował ją do następnego sezonu. 1 lipca 2002 roku został trenerem CA Bordj Bou Arreridj, w którym do 17 października 2002 roku rozegrał 8 meczów. Kolejną pracę dostał w sezonie 2004/2005 ponownie w CR Belouizdad, w którym od 31 maja do 30 czerwca 2005 roku rozegrał 3 mecze. Jeszcze w tym samym sezonie po raz pierwszy objął posadę w klubie poza Algierą – Umm Salal SC.
2005–2015.
W sezonie 2006/2007 zaczął trenować ES Zarzis, ale pracę w tym klubie zakończył w tym samym sezonie. Drugim klubem z tego kraju był Club Africain Tunis, z którym zdobył mistrzostwo kraju. Pracował tam od sezonu 2007/2008 do 2008/2009. 5 września 2010 roku został selekcjonerem ojczystej reprezentacji, z którą do 5 czerwca 2011 roku rozegrał 4 mecze. 1 września 2011 roku został trenerem MC Algier, do 5 października 2011 rozegrał 5 meczów. 4 stycznia 2012 roku powrócił do Club African Tunis, do 18 kwietnia 2012 roku rozegrał 8 meczów. 8 lipca 2013 roku po raz pierwszy zaczął trenować klub z Maroka. Z Difaâ El Jadida zdobył puchar kraju. Do 31 maja 2014 roku z klubem rozegrał 16 meczów. 1 czerwca 2014 roku przejął obowiązki trenera w Raja Casablanca. Do 24 września tego samego roku rozegrał 3 mecze. 21 października 2014 roku znalazł pracę w klubie ze Zjednoczonych Emiratów Arabskich – Ittihadzie Kalba. Do 31 maja 2015 roku rozegrał tam 20 meczów.
Od 2015.
1 czerwca 2015 roku powrócił do Maroka i rozpoczął trenowanie Ittihadu Tanger. Do 30 czerwca 2017 roku rozegrał tam 42 mecze. 1 czerwca tego samego roku ponownie został trenerem Raja Casablanca. Po 15 dniach przestał pełnić tę funkcję, nie rozgrywając żadnego meczu. 5 września 2017 roku został trenerem Moghreb Tétouan, gdzie do 19 listopada tego samego roku rozegrał 7 meczów. 1 stycznia 2018 roku powrócił do swojej ojczyzny, rozpoczynając pracę w ES Sétif, z którym do 16 kwietnia tego samego roku rozegrał 14 meczów. 1 lipca 2018 roku rozpoczął trenowanie w Libii, w Al-Ittihad Trypolis. Do 3 marca roku 2019 rozegrał 2 mecze. 12 czerwca 2019 roku powrócił do Maroka, obejmując posadę w Mouloudia d’Oujda. Do 12 października 2020 roku rozegrał tam 30 meczów. 19 października został zatrudniony ponownie przez Difaâ El Jadida, z którą do 23 marca 2021 roku rozegrał 10 meczów.

</doc>
<doc id="5044768" url="https://pl.wikipedia.org/wiki?curid=5044768" title="Bordj Bou Arreridj">
Bordj Bou Arreridj



</doc>
<doc id="5044774" url="https://pl.wikipedia.org/wiki?curid=5044774" title="Zachód Przewodników">
Zachód Przewodników

Zachód Przewodników – zachód na zachodnich stokach Szatana w Grani Baszt w słowackich Tatrach Wysokich. Znajduje się w Dolinie Młynickiej powyżej najniższej części ścian Szatana o wysokości około 50 m. Zachód jest prawie poziomy, szeroki, trawiasty, miejscami płytowy i tylko w dwóch miejscach przejście nim wymaga użycia rąk. Przecina go lewa depresja, rozdwojone żebro północnego wierzchołka i płytowy kociołek środkowej depresji. Za nią zupełnie poziomy odcinek zachodu przecina żebro południowego wierzchołka i dochodzi do kociołka prawej depresji.
Nazwę tej formacji skalnej utworzył Władysław Cywiński w 15 tomie przewodnika wspinaczkowego. Prowadzi nią kilka dróg wspinaczkowych.

</doc>
<doc id="5044778" url="https://pl.wikipedia.org/wiki?curid=5044778" title="25th Anniversary Box">
25th Anniversary Box

25th Anniversary Box – zestaw, będący kompilacją niemieckiej piosenkarki C.C. Catch, wydany w Polsce na przełomie października i listopada 2011 roku. Składanka składa się z pięciu płyt CD: 

</doc>
<doc id="5044779" url="https://pl.wikipedia.org/wiki?curid=5044779" title="Ivie Anderson">
Ivie Anderson

Ivie Marie Anderson (ur. 10 lipca 1905 w Gilroy, zm. 28 grudnia 1949 w Los Angeles) – amerykańska wokalistka jazzowa.
Życiorys.
Urodziła się w Gilroy (Kalifornia), jako córka Jobe Smitha. Imię jej matki jest nieznane. Imię Anderson jest czasami pisane jako „Ivy”. Uczyła się śpiewu w klasztorze Najświętszej Marii Panny w wieku od 9 do 13 lat i śpiewała w chórze, a także towarzystwie chóralnym w gimnazjum i liceum Gilroy. Spędzając 2 lata w Nunnie H. Burroughs Institution w Waszyngtonie, studiowała śpiew pod kierunkiem Sary Ritt. Wychowała się w Los Angeles.
W latach 20. XX wieku występowała w Cotton Club w Nowym Jorku i śpiewała z różnymi orkiestrami, m.in. Sonny’ego Claya, z którą koncertowała przez 5 miesięcy w Australii w 1928. W 1930 występowała przez kilka miesięcy w Chicago wraz z Earlem Hinesem. Od 1931 do 1942 była wokalistką orkiestry Duke’a Ellingtona. Nagrała z nią wiele utworów, które stały się przebojami, jak np. „It Don’t Mean a Thing (If It Ain'’ Got That Swing)”, „Stormy Weather” i „I Got It Bad and That Ain’t Good”. Wystąpiła w epizodzie filmu braci Marx "Dzień na wyścigach", w którym zaśpiewała piosenkę „All God’s Chillun Got Rhythm”.
Musiała zakończyć karierę wokalistki w 1942 z powodu przewlekłej astmy. Prowadziła później restaurację w Los Angeles. Zmarła w wieku 45 lat z powodu astmy.
Wybrana dyskografia (albumy kompilacyjne).
W czasie, gdy Ivie Anderson nagrywała, ukazywały się płyty szybkoobrotowe. Poniżej jest wybór albumów wydanych po śmierci wokalistki, będących kompilacjami

</doc>
<doc id="5044791" url="https://pl.wikipedia.org/wiki?curid=5044791" title="88Glam">
88Glam

88Glam (zapis stylizowany: 88GLAM) – kanadyjski duet hiphopowy, założony w 2017 roku przez Dereka „Wise” Bissue’a i Shakqueela „88 Camino” Burthwright’a. Wcześniej byli związani z wytwórniami XO i Republic Records.
Kariera.
Przed powstaniem 88Glam i po rozpadzie ich byłej grupy, razem z Jazzem Cartier'em stworzyli „Get Home Safe Crew”, zarówno Derek Wise, jak i 88 Camino, wcześniej znany jako Drew Howard, wydawali muzykę osobno. Wise i 88 Camino byli przyjaciółmi i często współpracowali. Wise i Camino zaczęli pracować nad wspólnym projektem latem 2017 roku.
Duet utworzył nazwę „88Glam” 1 listopada 2017 r., Wydając swój pierwszy teledysk „12”, na którym pojawiło się cameo z piosenkarzem The Weeknd. Po tym nastąpiło wydanie kolejnego teledysku do piosenki „Bali” z udziałem rapera NAV. Ich debituancki mixtape o nazwie 88Glam został wydany 7 listopada 2017 roku.
W 2018 roku 88Glam oficjalnie podpisało kontrakt z wytwórniami XO i Republic Records. 20 kwietnia 2018 roku mixtape „88Glam” został ponownie wydany jako 88Glam Reloaded przy pomocy wytwórni XO i Republic z czterema nowymi utworami, w tym remiksem z raperem 2 Chainz.
8 listopada 2018 roku 88Glam wydało nowy singel zatytułowany „Lil Boat” z ich nadchodzącego albumu zatytułowanego 88Glam2. W dniu 15 listopada 2018 r. 88Glam2 został wydany przez pomocy wytwórni XO Records i Republic Records z gościnnymi udziałami raperów Gunna i NAV.
88Glam pojawia się gościnnie w piosence rapera NAV o nazwie „Rack in My Sleep”, która znajduje się w luksusowej wersji albumu Bad Habits.
5 marca 2020 roku 88Glam wydało utwór „Swim” i ujawniło nadchodzący album zatytułowany Close to Heaven Far from God, który ma się ukazać 17 kwietnia 2020 roku. Jednak w kwietniu 2020 r. Zaczęły krążyć plotki, że duet rozpadł się i odszedł od wytwórni XO i Republic. Następnie duet ogłosił, że ich nadchodzący album Close to Heaven Far from God zostanie opóźniony. 88 Camino napisał na Twitterze: „88GLAM się nie rozpada”. W dniu 19 czerwca 2020 roku 88Glam ogłosiło wydanie nowego mixtape'a zatytułowanego New Mania, który został wydany niezależnie 26 czerwca 2020 roku. W wywiadzie dla Complex, po wydaniu New Mania, 88Glam potwierdziło swoje odejście z wytwórni XO i Republic, powołując się na wydawanie niezależne.
6 listopada 2020 r. 88Glam wydało nowy singel zatytułowany „East to West” we współpracy z 6ixBuzz Entertainment.

</doc>
<doc id="5044795" url="https://pl.wikipedia.org/wiki?curid=5044795" title="Ofensywa Armii Północno-Zachodniej na Piotrogród">
Ofensywa Armii Północno-Zachodniej na Piotrogród

Ofensywa Armii Północno-Zachodniej na Piotrogród – działania białego Korpusu Północnego, a następnie Armii Północno-Zachodniej wspierane przez Wielką Brytanię i Estonię, przeciwko oddziałom Armii Czerwonej (7 i 15 Armii Frontu Zachodniego) oraz Floty Bałtyckiej między majem a listopadem 1919 r., podczas wojny domowej w Rosji. Celem białych było zdobycie Piotrogrodu, byłej stolicy i jednego z kluczowych miast Rosji Radzieckiej. Ofensywa zakończyła się niepowodzeniem Armii Północno-Zachodniej.
Tło wydarzeń.
Białe oddziały w północno-zachodniej części Rosji europejskiej powstawały od 1918 r., znaczna część z nich otrzymała broń i umundurowanie od wojsk niemieckich (okupujących terytoria wskazane w traktacie brzeskim). Najpoważniejszą z tych formacji był korpus ochotniczy utworzony w Pskowie począwszy od września 1918 r. i dowodzony od października tegoż roku przez gen. Aleksieja Wandama. Żołnierze i oficerowie korpusu, który w listopadzie 1918 r. liczył ok. 4500 ludzi, rekrutowali się głównie spośród oficerów armii Imperium Rosyjskiego – niektórzy zostali zwolnieni z niemieckich obozów jenieckich, by móc zaciągnąć się do jednostki – a także antybolszewicko nastawionych studentów. Korpus musiał opuścić Psków, gdy wycofała się z niego armia niemiecka; udał się wówczas na terytorium Estonii i został formalnie podporządkowany armii niepodległego państwa estońskiego.
Znaczenie wsparcia zagranicznego dla białych.
W 1919 r. w północno-zachodniej Rosji siły antybolszewickie nie kontrolowały żadnego terytorium. Nie miały zatem baz wypadowych w granicach Rosji i musiały polegać w swojej walce na wsparciu państw trzecich, co oznaczało, że państwa te odegrały w tej walce znacznie większą rolę niż na innych frontach wojny domowej. Wszelkie wahania w polityce tych państw miały silny wpływ na sytuację w obozie antybolszewickim; państwa trzecie, pomagając białym, dążyły przede wszystkim do realizacji własnych celów politycznych. Cele jednego państwa wchodziły w konflikt z celami innego, a często wzajemnie się wykluczały, co uniemożliwiało stworzenie jednego bloku antybolszewickiego. Sprzeczne cele Wielkiej Brytanii, Francji, Niemiec, Finlandii i Estonii w znacznej mierze przyczyniły się do ostatecznej klęski ofensywy białych na Piotrogród.
Estonia.
Estonia w listopadzie 1918 roku została w znacznej części zajęta przez siły Rosji radzieckiej, lecz w toku wojny estońsko-bolszewickiej do lutego 1919 roku udało się wyprzeć Armię Czerwoną z jej terytorium. Tworzony w Pskowie korpus białych, noszący początkowo nazwę korpusu pskowskiego, a następnie przemianowany na Korpus Północny, został na początku 1919 r. przyjęty na służbę estońską. Tamtejsze elity nie życzyły sobie jednak zbytniego umacniania się pozycji białych na terytorium dawnej guberni estońskiej, niebezpodstawnie obawiając się o niepodległość swojego państwa w przypadku zwycięstwa białych w Rosji. Obawy te były uzasadnione, gdyż większość oficerów Korpusu Północnego była przeciwna istnieniu niezawisłej Estonii. Równocześnie jednak estońscy centryści i konserwatyści, którzy rządzili Estonią do kwietnia 1919 roku i kategorycznie odrzucali wszelkie kontakty z bolszewikami, udzielali białym pomocy w ich walce. W grudniu 1918 r. władze estońskie zastrzegły, iż Korpus Północny nie powinien liczyć więcej niż 4500 żołnierzy, jednak w praktyce stan osobowy jednostki przekroczył tak ustalony limit. Od stycznia 1919 r. jednostką dowodził płk Anton Dzierożynski.
Sytuacja białych zmieniła się po dojściu do władzy w Estonii w kwietniu 1919 r. socjaldemokratów i socjalistów-rewolucjonistów, którzy nie mieli wątpliwości co do potrzeby zachowania niepodległości przez Estonię, ale patrzyły na bolszewików mniej wrogo. Nowe władze Estonii zwiększyły naciski na Korpus Północny, a prasa estońska, według wspomnień N. Iwanowa, „stale przedstawiała rosyjski korpus jako reakcyjne, baronowskie, wyłącznie antyestońskie przedsięwzięcie”. Taka zmiana nastawienia do korpusu zmusiła dowództwo tego ostatniego do przyspieszenia rozpoczęcia ofensywy, by móc opuścić terytorium nieprzyjaznej Estonii. Z kolei przywódcy ruchu białych swoimi negatywnymi wypowiedziami na temat niepodległości Estonii tylko podsycili nieufność Estończyków.
Finlandia.
Polityka rządu fińskiego wobec rosyjskiej wojny domowej była ambiwalentna. Z jednej strony w Finlandii bezlitośnie stłumiono powstanie fińskich czerwonych, a rządy obu krajów żywiły względem siebie nienawiść i nieufność. Z drugiej strony rosyjscy biali należeli do klasy, która przez stulecie była podstawą rosyjskich rządów w Finlandii. Wśród Finów dominowało przekonanie, że gdyby w Rosji powstał rząd białych o nastawieniu nacjonalistycznym, niepodległość Finlandii byłaby zagrożona. Takie obawy Finów były podsycane przez niewystarczająco jasne stanowisko adm. Kołczaka i Sazonowa w sprawie uznania niepodległości Finlandii.
Za udział w ofensywie przeciwko bolszewikom Finlandia zażądała na konferencji pokojowej w Paryżu przyznania jej Karelii i Półwyspu Kolskiego, proklamowania autonomii guberni archangielskiej i ołonieckiej oraz zdemilitaryzowania Morza Bałtyckiego. Ponadto Mannerheim zwrócił się do Wielkiej Brytanii o oficjalne wsparcie planowanej operacji i udzielenie pożyczki w wysokości 15 milionów funtów.
Jeśli wiosną 1919 roku przywódcy białych uważali Finlandię za główny przyczółek i sojusznika podczas przyszłej ofensywy w północno-zachodniej Rosji, to do jesieni znaczenie Finlandii w oczach białego dowództwa spadło, a centrum koncentracji sił białych ostatecznie stała się Estonia.
Ententa.
Wielka Brytania.
Wielka Brytania odegrała decydującą rolę w walce z bolszewikami w północno-zachodniej Rosji. Region bałtycki nigdy nie znalazł się w strefie wpływów brytyjskich, gdyż znajdował się w sferze interesów dwóch innych imperiów – niemieckiego i rosyjskiego. Jednak po zakończeniu I wojny światowej, gdy oba te imperia upadły, zainteresowanie Wielkiej Brytanii rozszerzyło się na Bałtyk. Londyn wykazał swoją obecność w regionie już w listopadzie 1918 r., wysyłając eskadrę swojej floty na Bałtyk. Próbując rozczłonkować i osłabić Rosję jako swojego rywala w Azji, Wielka Brytania jednoznacznie poparła młode republiki bałtyckie. W pierwszej połowie 1919 r. Wielka Brytania jedynie obserwowała działania białych w północno-zachodniej Rosji, wahając się i okazując niezdecydowanie w kwestii możliwego wsparcia ich walki z bolszewikami. Jednak w dużej mierze za sprawą działań Winstona Churchilla od maja 1919 r. pomoc Wielkiej Brytanii dla rosyjskich białych stawała się coraz skuteczniejsza, także dlatego, że nie pozwalała Niemcom odzyskać wpływów w regionie. W maju do krajów bałtyckich dotarły alianckie misje wojskowe pod dowództwem brytyjskich generałów. Do listopada 1919 r. Wielka Brytania udzielała białym znaczącej pomocy, dostarczając broń, sprzęt i amunicję. Następnie Londyn podjął jednak negocjacje handlowe z Rosją Radziecką, co w istocie oznaczało uznanie tej ostatniej i zakończenie walki przeciwko niej. Radziecki historyk Nikołaj Kornatowski oceniał, że zmiana ta wynikała z faktu, że brytyjska burżuazja, ze swojej natury związana z handlem i przemysłem, uznała, iż bardziej opłaci się jej wznowić handel z ogromnym rynkiem rosyjskim niż kontynuować kosztowną walkę zbrojną przeciw komunistom.
Francja.
Francja, będąc naturalnym sojusznikiem Rosji na kontynencie europejskim przeciwko niemieckiemu imperializmowi, była zainteresowana odtworzeniem „wielkiej, zjednoczonej i niepodzielnej Rosji” jako przeciwwagi dla ewentualnego odrodzenia potęgi Niemiec. Jednak francuska misja wojskowa dotarła do Rewla dopiero 18 września 1919 r.; do tego czasu nie było mowy o skutecznej francuskie pomocy materialnej dla Armii Północno-Zachodniej. Szef misji generał Etievant podjął wszelkie możliwe kroki w celu wzmocnienia armii Judenicza i próbował przekonać rządy Finlandii i Estonii do tego samego, protestując przeciwko działaniom tej ostatniej na początku negocjacji pokojowych z Rosją Radziecką. Jednak wydarzenia zaczęły się rozwijać tak szybko, że jakakolwiek znacząca pomoc dla białych z Francji nie zdążyła nadejść, chociaż od połowy listopada, kiedy Wielka Brytania zdecydowała się ograniczyć swoją pomoc, to Francja okazała białym największe wsparcie. Od października aktywnie pracowano nad dla Armii Północno-Zachodniej transportu broni, sprzętu i amunicji z Francji drogą morską. Planów tych jednak nigdy nie zrealizowano w praktyce – nie wysłano żadnego okrętu.
Niemcy.
Usuwając Rosję znad Bałtyku w toku I wojny światowej i konsolidując ten sukces na mocy traktatu brzeskiego, Niemcy zdawały się pozbyć konkurenta i umocnić pozycję w regionie, który był celem ich aspiracji od wieków. Jednak za sprawą klęski w I wojnie światowej niemieckie sukcesy w regionie zostały zniweczone, a same Niemcy musiały zadbać o zachowanie przynajmniej minimalnych wpływów w młodych niepodległych państwach bałtyckich, konkurując już nie z Rosją, ale z Wielką Brytanią. Skrępowane warunkami traktatu wersalskiego Niemcy nie mogły działać w regionie w sposób jawny i bezpośredni, ale zostały zmuszone do szukania wsparcia w lokalnych siłach proniemieckich oraz dostarczania broni i sprzętu białym rosyjskim oddziałom zbrojnym utworzonym w Kurlandii i Inflantach, mając nadzieję, że będą one bronić niemieckich interesów. Jedną z tych sił, stworzoną w dużej mierze przez Niemców, była Rosyjska Zachodnia Armia Ochotnicza Pawła Bermondta-Awałowa, zachowująca proniemiecką postawę w odróżnieniu od proalianckiej armii Nikołaja Judenicza. Obawiając się, że wpływy aliantów wzrosną, jeśli armia Judenicza pokona bolszewików w regionie północno-zachodnim, Niemcy umiejętnie zagrali „kartą wielkorosyjską” armii Bermondta. Jego armia wystąpiła przeciwko niepodległości Łotwy w kulminacyjnym momencie ofensywy Judenicza. W rezultacie armia ta nie tylko nie wzięła udziału w walce z bolszewikami, ale wręcz przeciwnie, ściągnęła na siebie siły Estończyków, Łotyszy i floty brytyjskiej, które w tym momencie powinny były wspierać wojska Judenicza.
Działania wojenne wiosną-latem 1919 roku.
Przygotowanie ofensywy, jej cele i zadania.
Niektórzy przywódcy białych w Estonii i Finlandii uważali za konieczne wymuszenie natychmiastowego marszu na Piotrogród (jak N. Iwanow, minister w rządzie północno-zachodnim utworzonym w sierpniu 1919 r.). Jednak ogólny plan gen. Aleksandra Rodzianki, który został naczelnym dowódcą Korpusu Północnego 1 czerwca 1919 r., był inny. Planując operację, zamierzał on przeprowadzić ofensywę nie najkrótszą drogą na Piotrogród, ale najpierw w kierunku Pskowa, Nowogrodu i dalej jeziora Ładoga. Ofensywę zaplanowano jako lokalną operację poszerzenia przyczółka na terytorium Rosji, by biali uniezależnili się od pomocy Estonii oraz zwiększyli zasoby mobilizacyjne i żywnościowe, które mogliby wykorzystać w przyszłości.
Generał Rodzianko wspomniał, że jego propozycja zakładała, by główny cios został wyprowadzony na Psków. Jednak ofensywą w kierunku pskowskim był zainteresowany sam rząd Estonii i wszystkie główne siły rosyjskiego Korpusu Północnego zostały przeniesione do Narwy. W tej sytuacji biali nie mieli innego wyjścia, jak tylko zaplanować ofensywę w kierunku Gdowa i Ługi. Oczekiwano przy tym wsparcia ze strony armii estońskiej (wysadzenia w Zatoce Koporskiej, na przystani Pejpija, 400-osobowego desantu, w czym miały współpracować siły estońskie i brytyjska eskadra admirała Waltera Cowana). Psków–Gdów został wybrany jako drugi kierunek uderzenia. Ofensywa była prowadzona przez siły 2 dywizji estońskiej przy wsparciu oddziału Stanisława Bułaka-Bałachowicza.
Ofensywa białych.
13 maja ofensywę z terytorium Estonii rozpoczęły siły Korpusu Północnego – ok. 3000 żołnierzy z 6 i 30 karabinami maszynowymi, pod dowództwem płk. Antona Dzierożynskiego. Ofensywie Białych przeciwstawiła się 7 Armia Armii Czerwonej pod dowództwem Aleksandra Riemiezowa, licząca około 23 500 żołnierzy i rozrzucona wzdłuż frontu od Onegi do jeziora Pejpus na długości około 600 km. Radzieccy dowódcy spodziewali się ofensywy z Finlandii i tam skoncentrowano główne siły armii. Nie zwrócono należytej uwagi na kierunek Narwa-Psków. Cios Korpusu Północnego odparła w pierwszej chwili jedynie 6 dywizja, licząca 2700 żołnierzy, 12 lekkich i 6 ciężkich dział, ale siły te zostały rozciągnięte na stukilometrowym froncie. Biali, skupiając trzy kolumny o łącznej sile 2500 ludzi na czele ataku, z łatwością przedarli się przez front w pobliżu Narwy i omijając Jamburg zmusili czerwonych do odwrotu. 15 maja biali zdobyli Gdów, 17 maja Jamburg, a 25 maja do Pskowa wkroczyła 2 estońska dywizja pułkownika Puskara. W rezultacie na początku czerwca biali zbliżyli się do Ługi, Ropszy, Gatczyny i Krasnego Sioła, bezpośrednio zagrażając Piotrogrodowi.
W ciągu zaledwie 10 dni walk Korpus Północny zajął obszar 3,5 raza większy niż obszar Estonii. Jak wspominali uczestnicy operacji, tylko całkowity brak żywności dla głodującej ludności Piotrogrodu i obawa przed ugrzęźnięciem w bitwach ulicznych powstrzymały ich przed dalszym zbliżaniem się do miasta.
Czerwoni ponieśli nie tylko klęski na froncie, ale też w ich szeregach doszło powstania na tyłach i masowego przechodzenia na stronę białych. 13 czerwca rozpoczęły się powstania w forcie Krasnaja Gorka i na baterii Sieraja Łoszad', wszczęte przez oficerów dawnej armii carskiej, którzy zostali zwerbowani do Armii Czerwonej. Pozycje te były częścią zespołu fortów Kronsztadu – systemu obrony Petersburga stolicy od morza, były ważnymi punktami strategicznymi.
Kontrofensywa czerwonych.
16 czerwca radzieckie jednostki piechoty przy wsparciu Floty Bałtyckiej zlikwidowały bunty w forcie Krasnaja Gorka i na baterii Sieraja Łoszczad'.
21 czerwca 7 Armia Armii Czerwonej rozpoczęła ofensywę przeciwko Armii Północno-Zachodniej (liczącej 16,5 tys. żołnierzy). 5 sierpnia odbiła Jamburg i dotarła do linii Ługi, po czym przeszła do defensywy. 26 sierpnia oddziały 15 Armii Armii Czerwonej (brygada strzelców estońskich oraz 10 dywizja strzelecka) pod dowództwem Augusta Korka opanowały Psków. W rękach białych pozostał jedynie przyczółek pod Narwą i Gdowem.
W trakcie kontrofensywy Armii Czerwonej, 19 czerwca, Korpus Północny został oficjalnie wyłączony ze stanu armii estońskiej i włączony do nowo formowanej białej Armii Północno-Zachodniej, której był główną częścią składową. Dowódcą całej Armii Północno-Zachodniej został gen. Nikołaj Judenicz. Na fakt, że po kontrofensywie czerwonych nie nastąpiły nowe działania zaczepne ze strony białych i wspierających ich Estończyków mogło mieć wpływ nowe pogorszenie stosunków między jednymi a drugimi, do jakiego doszło, gdy tylko biali znaleźli się na terytorium rosyjskim. Nowo tworzonej Armii Północno-Zachodniej pomocy w uzbrojeniu i umundurowaniu udzieliła Wielka Brytania.
W lipcu 1919 r. nowym dowódcą Frontu Zachodniego Armii Czerwonej został Władimir Gittis.
Działania na morzu.
W działaniach wojennych przeciwko Rosji Radzieckiej w północno-zachodniej Rosji aktywnie uczestniczyły także okręty brytyjskiej marynarki wojennej, które pod koniec listopada 1918 r. dotarły na Bałtyk. Na początku czerwca 1919 r. w bazie fińskiej w Biorke, 90 km od Piotrogrodu, znajdowały się cztery brytyjskie lekkie krążowniki („Curacoa”, „Cleopatra”, „Dragon” i „Galatea”), osiem niszczycieli i pięć okrętów podwodnych. Radziecka Flota Bałtycka teoretycznie miała przewagę nad brytyjską eskadrą, ale większość jej statków wymagała remontów i przebywała w portach. Ponadto występował w niej dotkliwy niedobór wszelkiego rodzaju zaopatrzenia oraz personelu (zwłaszcza oficerów). W rezultacie z floty musiał zostać wyłoniony Oddział Czynny z nadających się do użytku statków z załogami gotowymi do walki. Składał się z dwóch pancerników, krążownika, kilku niszczycieli i okrętów podwodnych.
Po tym, jak rosyjskie niszczyciele „Spartak” i „Awtroił” zostały zdobyte przez Brytyjczyków 26 i 27 grudnia 1918 roku w pobliżu Rewla po nieudanej operacji czerwonej Floty Bałtyckiej, okręty tej floty do końca wojny domowej nie poruszały się dalej niż do Gogłandu. Brytyjczycy uzyskali całkowitą dominację w Zatoce Fińskiej.
Działania morskie wiosną – latem 1919 r.
Bezpośrednio po rozpoczęciu ofensywy wojsk białych, 15 i 16 maja, Estończycy wysadzili desant w Zatoce Łużskiej, a 17 maja – w Zatoce Koporskiej. Dowództwo Czerwonej Floty Bałtyckiej podjęło decyzję o rozpoznaniu tej ostatniej zatoki, ostrzelaniu wybrzeża i pokonaniu sił desantowych wroga. Operację powierzono pancernikowi „Andriej Pierwozwannyj”, niszczycielowi „Gawriił”, 4 trałowcom i 2 okrętom patrolowym, które wyszły w morze 18 maja. Z powodu awarii silnika pancernik powrócił do Kronsztadu, a dowódca Oddziału Czynnego przeniósł się na pokład „Gawriiła”. Po 10 godzinach i 10 minutach oddział dotarł do Zatoki Koporskiej, ale wkrótce został zmuszony do zawrócenia – na horyzoncie widać było dym z angielskiego krążownika i trzech niszczycieli. Aby osłonić trałowce, „Gawriił” zmniejszył prędkość do 10 węzłów i rozpoczął nierówną bitwę z wrogiem. Wymiana ognia trwała godzinę i była prowadzona z odległości ponad 32 kabli, ogień brytyjskich okrętów był nieskuteczny; „Gawriił” ostrzeliwał się z działa rufowego i nie pozwolił przeciwnikowi zbliżyć się do trałowców. O godz. 13:25 okręty radzieckie weszły w strefę działania dział fortów nadbrzeżnych, a oddział brytyjski przerwał pościg.
28 maja oddział otrzymał nowe zadanie: z morza miał aktywnie wspierać nacierające jednostki Armii Czerwonej.Okręty radzieckie miały zapobiec lądowaniu wojsk przeciwnika w Zatoce Koporskiej i osłonić wybrzeże przed możliwymi atakami. Jednak 31 maja brytyjskie niszczyciele z powodzeniem ostrzelały wybrzeże w rejonie Oisto-Pałkino. „Azard”, który wyszedł w morze w celu przechwycenia, został, najpierw kilkakrotnie zaatakowany przez łódź podwodną, a następnie został zmuszony do odwrotu pod osłoną pancernika "Pietropawłowsk" z powodu pojawienia się kilku oddziałów okrętów brytyjskich. Brytyjczycy próbowali zaatakować okręt liniowy, ale w tym czasie jeden z niszczycieli, który przypadkowo zbliżył się na odległość 47 kabli, został trafiony, a brytyjskie okręty natychmiast się wycofały. 1 czerwca radziecki oddział spędził w porcie. W tym czasie statki brytyjskie i estońskie ostrzelały zajmowany przez Armię Czerwoną odcinek wybrzeża w rejonie Nowego ust'ja.
Nowe starcie miało miejsce 4 lipca: niszczyciele „Azard” i „Gawriił” zauważyły angielski niszczyciel u wejścia do Zatoki Koporskiej i wszczęły nieudany pościg. W drodze powrotnej rosyjskie niszczyciele zostały zaatakowane przez brytyjski okręt podwodny L55. Po pomyślnym manewrowaniu niszczyciele uniknęły torped, a po salwie łódź podwodna nie mogła pozostać na głębokości i została natychmiast ostrzelana przez „Azard”. Nad łodzią podwodną pojawił się słup ognia i dymu. Jak się później okazało, starając się uniknąć ataków „Azarda” brytyjski okręt podwodny został zmieciony przez prąd i trafił na brytyjskie pole minowe. Zginęła cała załoga.
W tym czasie niszczyciele „Konstantin” i „Swoboda” zostały pospiesznie wprowadzone do służby i dołączone do oddziału. Natomiast brytyjska eskadra do połowy czerwca brytyjska eskadra została uzupełniona 8 najnowszymi torpedowcami, do końca czerwca z Anglii na Bałtyk przybyły cztery krążowniki, a na początku lipca przybył również lotniskowiec z 12 wodnosamolotami.
Ofensywa Ołonieckiej Armii Ochotniczej.
W dniach 21-22 kwietnia 1919 r. z terytorium Finlandii, z kierunku Sortavali, na przesmyku onesko-ładoskim w kierunku Ołońca swoje działania prowadziła Ołoniecka Armia Ochotnicza, formacja białych Finów licząca ok. 2 tys. żołnierzy. Powierzono im zadanie operowania wzdłuż linii Zwanki – Łodiejnoje Pole – Pietrozawodsk, w celu opanowania wschodniej Karelii. 21 kwietnia biali Finowie zajęli Widlicę, 23 – Tołoskę, tego samego dnia wieczorem – Ołoniec i zbliżyli się do Łodiejnego Pola i Pietrozawodsk, gdzie rozpoczęła się zacięte walki. Jednak pod koniec kwietnia oddziałom Armii Czerwonej udało się tymczasowo zatrzymać fińską ofensywę. Gubernie pietrozawodzka, czerepowiecka i ołoniecka zostały 2 maja objęte przez Radę Obrony RFSRR stanem oblężenia, 4 maja rozpoczęła się powszechna mobilizacja. W rejonie Łodiejnego Pola Finom udało się przekroczyć Świr. 4 maja okręty Oneskiej Flotylli Wojennej zostały wprowadzone do działań przeciwko wojskom fińskim, ostrzeliwując wybrzeże zajmowane przez przeciwnika od Ołońca po Widlicę. Do tych celów wykorzystano dwa statki patrolowe „Kunica” i „Gornostaj” (ich uzbrojenie stanowiły po dwa działa 75 mm), a od 16 maja – stawiacz min „Bieriezina” z dwoma działami 102 mm i jednym 75 mm.
6 maja czerwoni odbili Ołoniec. Na przełomie czerwca i lipca podczas operacji widlickiej wojska radzieckie pokonały Ochotniczą Armię Ołoniecką.
Działania wojenne jesienią 1919 roku.
Zmiana sytuacji politycznej.
Do końca lata 1919 r. istniała realna możliwość przeprowadzenia przeciwko bolszewikom wspólnych działań ofensywnych przez białe wojska rosyjskie i młode państwa bałtyckie, ze wsparciem Ententy. Możliwość taką przewidywał protokół podpisany w Rydze 26 sierpnia 1919 r. po negocjacjach estońsko-łotewsko-litewsko-polskich z udziałem przedstawicieli wojsk białych, prowadzonych przez przedstawicieli Wielkiej Brytanii. Podczas rozmów wyznaczono odcinki antybolszewickiego frontu, za które miały być odpowiedzialne poszczególne państwa i wojska oraz wskazano wstępnie datę 15 września jako dzień rozpoczęcia działań zaczepnych. Plany te pokrzyżował rząd radziecki, który zasugerował Estonii rozpoczęcie pokojowych negocjacji. Te rozpoczęły się w Rewlu 13 września. Estończycy przystali na propozycję rozmów, gdyż w odróżnieniu od przedstawicieli Ententy byli przekonani, że Armia Północno-Zachodnia jest zbyt słaba, by z powodzeniem przeprowadzić nową ofensywę na Piotrogród. Dowództwo białych postanowiło w tej sytuacji przyspieszyć działania wojenne, w nadziei na sukces przed sfinalizowaniem rozmów estońsko-bolszewickich, nawet pomimo faktu, że ich siły nie były na to gotowe. Równocześnie naczelny dowódca armii estońskiej Johan Laidoner zezwolił na udział 1 i 2 dywizji estońskiej w jesiennym ataku na Piotrogród bez zgody, a nawet wbrew woli rządu estońskiego. Laidoner chciał równocześnie uczynić zadość oczekiwaniom Ententy, jak i kontrolować poczynania dowództwa Armii Północno-Zachodniej, któremu nie ufał.
Nowa ofensywa białych.
Nową ofensywę białej Armii Północno-Zachodniej, która dysponowała 18,5 tys. bagnetów i szabel, 4 pociągami pancernymi, 4 samochodami pancernymi i 6 czołgami, przy wsparciu armii estońskiej (ok. 18 tys. bagnetów i szabel) oraz floty brytyjskiej zaplanowano ostatecznie na koniec września. Operacja wojsk Judenicza w założeniach powinna zostać skoordynowana z ofensywą Sił Zbrojnych Południa Rosji na Moskwę. Judenicz spodziewał się również, że w działaniach weźmie udział Zachodnia Armia Ochotnicza pod komendą Pawła Bermondta-Awałowa, formalnie podległa Armii Północno-Zachodniej, w skład której weszli żołnierze niemieckich jednostek, m.in. Żelaznej Dywizji, walczących wcześniej przeciwko bolszewikom na Łotwie. Siły Bermondta liczyły 50 tys. żołnierzy. 21 września Judenicz wydał Bermondtowi rozkaz przemarszu z Mitawy na narewski odcinek antybolszewickiego frontu, jednak rozkaz ten został zignorowany. Bermondt-Awałow domagał się zgody na uderzenie na bolszewików pod Dyneburgiem, to jest z obszaru kontrolowanego przez niepodległą Łotwę. 26 września Judenicz osobiście udał się do Mitawy na spotkanie z Bermondtem, który także wtedy odmówił wykonania rozkazu. 
28 września Armia Północno-Zachodnia rozpoczęła aktywne działania, wykonując manewr mylący na lewe skrzydło czerwonej 7 Armii dowodzonej przez Siergieja Charłamowa (liczącej 25,6 tys. bagnetów i szabel). Dowództwo radzieckie przeniosło tam swoje główne siły, co osłabiło kierunek jamburski, a właśnie tam 11 października wojska Judenicza zadały drugi główny cios. Jamburg został zajęty przez białych 12 października, Krasne Sioło i Gatczyna 16 października, Carskie Sioło 20 października. Biali wyszli na przedpola Piotrogrodu, ale nie zdołali przekroczyć linii Wzgórz Pułkowskich. Podczas gdy Lew Trocki, osobiście zaangażowany w obronę Piotrogrodu wzmocnił zgrupowanie broniące Piotrogrodu do 40 tys. żołnierzy (jednostki 7 i 15 armii – 40 tys. bagnetów i szabel, 350 dział, 820 karabinów maszynowych), estońskie jednostki osłaniające lewą flankę Armii Północno-Zachodniej wycofały się z frontu. W powstałej luce na froncie wylądował desant bolszewickich marynarzy w forcie Krasnaja Gorka. Finowie i Brytyjczycy nie udzielili skutecznej pomocy białym. Pogorszyły się też ich stosunki z Estończykami, których przeraziły aspiracje wielkomocarstwowe Judenicza i którym bolszewicy obiecali znaczące ustępstwa polityczne i terytorialne.
Część okrętów brytyjskich operujących w Zatoce Fińskiej 8 października odpłynęła do ujścia Dźwiny, gdyż Bermondt-Awałow tego samego dnia uderzył na stolicę niepodległej Łotwy Rygę, pragnąc zająć ziemie łotewskie dla siebie, jako bazę wypadową do dalszej walki z bolszewikami. Samowolne działania Bermondta przyczyniły się do osłabienia ofensywy Judenicza i ułatwiły bolszewikom obronę Piotrogrodu.
Kontrofensywa czerwonych.
15 października Biuro Polityczne partii bolszewickiej wydało specjalną odezwę, zatytułowaną „Piotrogrodu nie oddawać”, zaś 19 października Lenin osobiście zwrócił z apelem do robotników, by bronili Piotrogrodu do ostatniej kropli krwi. Zgrupowanie broniące miasta wzmocniono dzięki nadzwyczajnej mobilizacji robotników, aktywistów partyjnych i komsomolców. Do obrony miasta włączyło się 14 tys. kobiet. 17 października do Piotrogrodu przybył pociąg pancerny komisarza spraw wojskowych Lwa Trockiego, który wspólnie z Władimirem Gittisem osobiście pokierował kontrofensywą. Trocki odegrał wielką rolę w podniesieniu nastrojów obrońców miasta i mobilizowaniu nowych sił.
Zwiększona przewaga liczebna czerwonych, brak rezerw i rozciągnięcie frontu Armii Północno-Zachodniej pozwoliły wojskom radzieckim zatrzymać ofensywę białych. 21 października 1919 r. czerwona 7 Armia rozpoczęła kontrofensywę, wspierana z morza przez Flotę Bałtycką. 23 października czerwoni odzyskali Pawłowsk, 26 października – Krasnoje Sioło. Tego samego dnia swoje działania rozpoczęła 15 Armia, która rozbiła 2 korpus Armii Północno-Zachodniej i 31 października wkroczyła do Ługi. Białych odrzucono od kluczowej linii kolejowej z Piotrogrodu do Moskwy. Po zaciętych walkach biali zostali zmuszeni do wycofania się, a wojska radzieckie zajęły Gdow 7 listopada i Jamburg 14 listopada. Resztki armii Północno-Zachodniej zostały zmuszone do wycofania się na terytorium Estonii, gdzie zostały rozbrojone i internowane przez estoński rząd na początku grudnia. 5 grudnia zawarte zostało natomiast estońsko-radzieckie zawieszenie broni.
Negocjacje pokojowe, które zostały wznowione pod koniec 1919 r. między niepodległą Estonią a Rosją Radziecką, zakończyły się podpisaniem traktatu pokojowego w Tartu i położyły kres współpracy Estonii z białymi. Na mocy traktatu, obecność wojska i sił politycznych wrogich Rosji Radzieckiej na terytorium Estonii została zakazana, a istniejące obce oddziały rozbrojone. Zabroniono również prowadzenia przez terytorium Estonii transportu materiałów wojskowych przez siły toczące wojnę z Rosją Radziecką.
Na pamiątkę skutecznego powstrzymania ofensywy białych proletariat Piotrogrodu został zbiorowo odznaczony Orderem Czerwonego Sztandaru i honorowym rewolucyjnym czerwonym sztandarem.

</doc>
<doc id="5044796" url="https://pl.wikipedia.org/wiki?curid=5044796" title="Mistrzostwa Słowenii w Skokach Narciarskich 2020">
Mistrzostwa Słowenii w Skokach Narciarskich 2020

Mistrzostwa Słowenii w Skokach Narciarskich 2020 – zawody mające na celu wyłonić mistrza Słowenii, które rozegrane zostały 17 grudnia 2019 na Bloudkovej velikance w Planicy.
Indywidualnie tytuły mistrzowskie zdobyli Anže Lanišek i Ema Klinec, a drużynowo SK Triglav Kranj.
Wyniki.
Konkurs indywidualny mężczyzn (17.12.2019).
Opracowano na podstawie: 
Konkurs indywidualny kobiet (17.12.2019).
Opracowano na podstawie: 
Konkurs drużynowy (17.12.2019).
Opracowano na podstawie: 

</doc>
<doc id="5044798" url="https://pl.wikipedia.org/wiki?curid=5044798" title="Bitwa o Piotrogród (1919)">
Bitwa o Piotrogród (1919)



</doc>
<doc id="5044799" url="https://pl.wikipedia.org/wiki?curid=5044799" title="Budapest Kelenföldi">
Budapest Kelenföldi



</doc>
<doc id="5044805" url="https://pl.wikipedia.org/wiki?curid=5044805" title="Košúty (powiat Galanta)">
Košúty (powiat Galanta)

Košúty – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5044808" url="https://pl.wikipedia.org/wiki?curid=5044808" title="Malá Mača">
Malá Mača

Malá Mača – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5044809" url="https://pl.wikipedia.org/wiki?curid=5044809" title="Kráľov Brod">
Kráľov Brod

Kráľov Brod – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5044811" url="https://pl.wikipedia.org/wiki?curid=5044811" title="Matúškovo">
Matúškovo

Matúškovo, dawniej Takšoň () – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5044813" url="https://pl.wikipedia.org/wiki?curid=5044813" title="Mostová (powiat Galanta)">
Mostová (powiat Galanta)

Mostová – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5044818" url="https://pl.wikipedia.org/wiki?curid=5044818" title="Protesty w Hiszpanii (2021)">
Protesty w Hiszpanii (2021)

Protesty w Hiszpanii (2021) – fala społecznych protestów zapoczątkowanych 16 lutego 2021 r. przez młodych ludzi w obronie wolności słowa i przeciw zatrzymaniu rapera Pablo Haséla.
Bezpośrednią przyczyną protestów było zatrzymanie rapera Pablo Haséla 16 lutego. Raper znany był z lewicowych poglądów, w tym m.in. antyglobalistycznych i antymonarchicznych, a w 2018 r. został skazany na karę 9 miesięcy pozbawienia wolności za obrazę majestatu rodziny królewskiej i sprzyjanie organizacjom ekstremistycznym. Hasél nie zamierzał podporządkować się wyrokowi i zacząć odbywania kary, w związku z czym wraz z kilkudziesięcioma zwolennikami zabarykadował się w budynkach Uniwersytetu w Lleidzie i tam przez wiele godzin opierał się aresztowaniu.
Aresztowanie Haséla wywołało protesty w Katalonii – potem w całej Hiszpanii – trwające kilkanaście dni. Demonstranci domagali się anulowania wyroku, ale też manifestowali w obronie wolności słowa i wyrażali niezadowolenie z monarchii, klasy polityczne, warunków bytowych i pogarszającego się dostępu do usług publicznych. Pod listem otwartym w obronie Haséla podpisało się 200 osób ze środowiska artystycznego, w tym Javier Bardem i Pedro Almodóvar.
W trakcie protestów doszło do starć z policją m.in. w Gironie, Walencji i Madrycie i mimo że w pierwszych czterech dniach aresztowano ponad 100 osób, a rannych było 30 funkcjonariuszy, protesty nie wygasły. W protestach brały udział głównie najmłodsze grupy społeczne, dotknięte najbardziej kryzysem gospodarczym i zmuszone do pracy za niskie zarobki, a tym samym pozbawione szans na mieszkanie, żyjących z rodzicami, zmuszanych do emigracji. Pod ich wpływem rząd premiera Pedro Sáncheza obiecał m.in. zniesienie kar więzienia za krytykę monarchii.

</doc>
<doc id="5044821" url="https://pl.wikipedia.org/wiki?curid=5044821" title="Volley League (2020/2021)">
Volley League (2020/2021)

Volley League 2020/2021 – 53. sezon mistrzostw Grecji w piłce siatkowej (67. sezon wliczając mistrzostwa panhelleńskie) zorganizowany przez "Enosi Somation Amiwomenon Petosferiston" (ESAP). Zainaugurowany został 24 października 2020 roku.
W Volley League w sezonie 2020/2021 uczestniczyło 8 drużyn. Ze względu na problemy finansowe z udziału w rozgrywkach wycfoały się oraz . Do najwyższej klasy rozgrywkowej dołączyły i .
Rozgrywki składały się z fazy zasadniczej oraz drugiej fazy.
W sezonie 2020/2021 żaden grecki klub nie uczestniczył w europejskich pucharach.
System rozgrywek.
Rozgrywki Volley League w sezonie 2020/2021 składają się z fazy zasadniczej oraz drugiej fazy.
Drużyny uczestniczące.
Uwagi:
Statystyki.
Nagrody MVP.
Nagrody MVP (ze względów sponsorskich pod nazwą: "MVP Βίκος Cola") przyznawane były po każdej kolejce zarówno w fazie zasadniczej, jak i w grupie 1-4 drugiej fazy. W grupie 1-5 drugiej fazy przyznane zostały dwie nagrody MVP – po pierwszej i po drugiej rundzie spotkań. Na koniec sezonu wybrany został najlepszy zawodnik całych rozgrywek, a także "dream team".
Najlepszym zawodnikiem sezonu został Konstandinos Stiwachtis.

</doc>
<doc id="5044827" url="https://pl.wikipedia.org/wiki?curid=5044827" title="Stade Ahmed Kaïd">
Stade Ahmed Kaïd

Stade Ahmed Kaïd – wielofunkcyjny stadion w Tijaracie, w Algierii. Obiekt może pomieścić 30 000 widzów. Swoje spotkania rozgrywają na nim piłkarze klubu JSM Tiaret.

</doc>
<doc id="5044832" url="https://pl.wikipedia.org/wiki?curid=5044832" title="Gazeta Senior">
Gazeta Senior

Gazeta Senior – jedno z pierwszych polskich czasopism dla seniorów. Miesięcznik ukazuje się od 2011 roku. Czasopismo początkowo wydawane było we Wrocławiu. W 2012 roku pojawiła się mutacja wydawnicza w Poznaniu, w 2013 r. w Krakowie, a 2014 r. w Łodzi. Aktualnie miesięcznik swoim zasięgiem obejmuje większość kraju. Dostępny jest w następujących ośrodkach: Aglomeracja Śląska (m.in. Katowice, Gliwice, Sosnowiec), Bydgoszcz, Toruń, Kraków, Łódź, Poznań, Gdynia, Gdańsk, Sopot, Warszawa, Wrocław i kilka mniejszych miejscowości. Objętość gazety wynosi od 16 do 32 stron formatu bliskiego A-3 (28,9 × 35 cm). Gazeta Senior jest czasopismem o charakterze informacyjnym i poradnikowym. Gazeta jest dostępna w aptekach, bibliotekach, uniwersytetach trzeciego wieku, centrach seniora, organizacjach pozarządowych działających na rzecz seniorów, oddziałach Polskiego Związku Emerytów Rencistów i Inwalidów oraz urzędach miast. Prenumeratę indywidualną organizuje Poczta Polska, a grupową wydawnictwo. Od 2015 r. działa również serwis internetowy GazetaSenior.pl
Gazeta Senior jako jedna z pierwszych gazet wykorzystała potencjał srebrnej gospodarki (silver economy) dostarczając czytelnikom seniorom informacje o produktach i usługach odpowiadającym na ich potrzeby. Jednocześnie miesięcznik powstaje w oparciu o zasady silver marketingu (m.in. duży format czasopisma, matowy papier, powiększone i zaokrąglone czcionki, przewaga kolorów pastelowych). Na łamach gazety drukowanej i portalu publikują redaktorzy-seniorzy, często emerytowani dziennikarze lub specjaliści w swojej dziedzinie, sędziowie w stanie spoczynku, psychologowie etc.
Gazeta Senior obejmuje patronatem medialnym najważniejsze branżowe wydarzenia takie jak: Łódzkie Senioralia, Dni Seniora w Mysłowicach, Sopockie Dni Seniora, Wrocławskie Dni Seniora, Targi Seniora w Krakowie, Senioralni. Poznań, Jarmark Kreatywności Wielki Finał Warszawskiego Tygodnia Seniora, Lubelskie Spotkania Seniorów LUBSENIOR.
Wydawcą gazety jest obecnie Media Senior.
Pomysłodawcą czasopisma oraz redaktor naczelną jest Linda Matus. Za działalność na rzecz osób starszych w 2016 r. została uhonorowana statuetką „Przyjaciel Seniora” przyznawaną przez Wrocławską Radę Seniorów. Praktyk srebrnej gospodarki i srebrnego marketingu, publikowała artykuły w tej tematyce m.in. dla magazynu Marketer+. Wykładowca studiów podyplomowych w Uniwersytecie Wrocławskim na kierunku Psychogerontologia, kurs pt. Media senioralne.
W latach 2011-2015 tytuł brzmiał „Czerwony Portfelik Senior” a w 2015-2018 „Gazeta Senior Kraj”.
Główne działy.
W czasopiśmie ukazały się okładkowe wywiady z takimi osobistościami jak: Dorota Kolak, Jerzy Skoczylas, Mariola Bojarska-Ferenc, Jerzy Owsiak, Michał Fajbusiewicz, Zbigniew Lew-Starowicz, Wanda Kwietniewska, Anna Korcz, Jerzy Skrzypczyk, Halina Kunicka, czy Michał Bajor.

</doc>
<doc id="5044836" url="https://pl.wikipedia.org/wiki?curid=5044836" title="Lil Yachty">
Lil Yachty

Miles Parks McCollum (ur. 23 sierpnia 1997 w Mableton), zawodowo znany jako Lil Yachty – amerykański raper, piosenkarz, autor tekstów, aktor i model. Yachty po raz pierwszy zyskał uznanie w sierpniu 2015 roku dzięki swoim singlom „One Night” i „Minnesota” z debiutanckiej EPki Summer Songs. Wydał swój debiutancki mixtape Lil Boat w marcu 2016 r. 10 czerwca 2016 r. Yachty ogłosił, że podpisał umowę z wytwórnią Quality Control Music, Capitol Records i Motown Records. Jego mixtape'y Lil Boat i Summer Songs 2 ukazały się w 2016 roku, a jego debiutancki album studyjny Teenage Emotions w 2017 roku. Jego drugi album studyjny, Lil Boat 2, ukazał się 9 marca 2018 roku. Jego trzeci album studyjny, Nuthin '2 Prove, został wydany 19 października 2018 roku. Jego czwarty album studyjny, Lil Boat 3, został wydany 29 maja 2020 roku.
Wczesne życie.
McCollum urodził się w Mableton w stanie Georgia. W 2015 roku przyjął pseudonim sceniczny „Yachty” i przeniósł się z rodzinnej Atlanty do Nowego Jorku, aby rozpocząć karierę. Pracował w McDonald's.
Kariera.
2015–2017: „One Night”, Lil Boat i Teenage Emotions.
Yachty po raz pierwszy zyskał rozgłos w grudniu 2015 r., kiedy jego piosenka „One Night” została wykorzystana w virallowym wideo komediowym.
W lutym 2016 r. Yachty zadebiutował jako model w linii mody 3 sezonu marki Yeezy rapera Kanye Westa w Madison Square Garden. Debiutancki mixtape Yachty'ego o tytule Lil Boat został wydany w marcu 2016 roku.
W kwietniu 2016 roku Yachty współpracował z raperem DRAM przy przebojowej piosence „Broccoli”, która osiągnęła 5 miejsce na liście Billboard Hot 100. Wystąpił w składance Chance the Rappera o nazwie Coloring Book, wydanej w maju 2016 roku. W dniu 10 czerwca 2016 roku ogłosił, że podpisał umowę z wytwórnią Quality Control Music, Capitol Records i Motown Records. Yachty wydał swój drugi mixtape Summer Songs 2 w lipcu 2016 roku.
W grudniu 2016 roku pojawił się w hip-hopowym singlu „iSpy” od Kyle'a. Wystąpił w singlu Tee Grizzleya „From the D to the A”, wydanym w marcu 2017 roku.
26 maja 2017 Lil Yachty wydał swój debiutancki album studyjny Teenage Emotions. Występują na nim gościnnie Migos, Diplo, Evander Griiim, Grace, Stefflon Don i YG. Wystąpił w remiksie „With My Team” autorstwa Creek Boyz, wydanym 15 grudnia 2017 r.
2018 – obecnie: Lil Boat 2, A-Team i Lil Boat 3.
Lil Yachty ogłosił 20 lutego 2018 roku, że jego album Lil Boat 2 zostanie wydany 9 marca 2018 roku. Wcześniej potwierdzono, że Lil Yachty i Takeoff współpracują przy albumie, który jeszcze nie został wydany.
Wystąpił na singlu Ocean Park Standoff „If You Were Mine”, wydanym 27 kwietnia 2018 r. Dołączył do FaZe Clan w grudniu 2018 roku jako „FaZe Boat”.
28 lutego 2020 Lil Yachty wydał wspólny projekt o nazwie A-Team z raperami Lil Keedem i Lil Gotitem, a także producentem Zaytovenem. Album zawierał 10 utworów i był poprzedzony singlami „Accomplishments”, „A-Team (You Ain't Safe)”, „Drip Jacker” i „Hightop Shoes”. Następnie, 9 marca 2020 roku, Lil Yachty wydał główny singel z Lil Boat 3, zatytułowany „Oprah's Bank Account” z gościnnymi udziałami Drake'a i DaBaby. Lil Boat 3 został wydany 29 maja 2020 roku. 19 października 2020 roku Lil Yachty ogłosił zamiar wydania mixtape'u zatytułowanego Michigan Boy Boat przed końcem 2020 roku. Jednak zamiast tego wydał wersję deluxe Lil Boat, zatytułowaną Lil Boat 3.5. Później wydał singel „Hit Bout It” z udziałem Kodaka Black. Lil Yachty pracuje również nad filmem akcji opartym na grze karcianej Uno. Yachty znalazł się na albumie muzycznym z okazji 25-lecia Pokémon. 11 października 2022 r. wydał przebojowy singel „Poland”, który szybko stał się popularnym memem i spopularyzował Polskę na cały świat. Utwór zremiksowali polscy raperzy Ozzy Baby oraz Bedoes i White 2115. Piosenka uplasowała się na 40 pozycji Billboard Hot 100 oraz na 18 na liście Hot R&amp;B/Hip-Hop Songs. 12 października 2022 r. CEO Quality Control Music Pierre Thomas podzielił się w sieci rozmową tekstową z premierem Polski Mateuszem Morawieckim. Z rozmowy wynika, że Morawiecki zaprasza Lil Yachty'ego do Polski. 
W grudniu 2022 roku do sieci wyciekł piąty album studyjny rapera, który wówczas nosił tytuł Sonic Ranch. Album był odejściem od charakterystycznego trapowego brzmienia Yachty'ego i zamiast tego był pod silnym wpływem psychodelicznego rocka. 27 stycznia 2023 roku ukazał się album zatytułowany Let's Start Here, który spotkał się z uznaniem krytyków. Krążek zadebiutował na 9 miejscu na liście Billboard 200.
Styl muzyczny.
Lil Yachty nazwał swój styl „bubblegum trap”. Jego piosenki zawierają samplowane dźwięki z Mario Bros, motywy z Rugrats, dźwięk startowy konsoli GameCube. Inne tematy w jego piosenkach to chmury, wata cukrowa, Super Nintendo i sceny z filmów Pixara. Jego przyjaciel TheGoodPerry jest mocno zaangażowany w produkcję jego piosenek. Styl Yachty'ego został również opisany jako mumble rap.
Rolling Stone opisało jego muzykę jako „chwytliwe, celowo brzydko brzmiące melodie, wypełnione niecodziennymi przechwałkami, dostarczane w dumnie amatorskim śpiewie”. The Guardian nazwał jego muzykę „zabawnym, haczykowym popowym rapem.”
Yachty dorastał słuchając kanadyjskiego rapera Drake'a.
Życie osobiste.
Yachty uczęszczał na Alabama State University, ale zrezygnował z powodu kariery muzycznej.
W wywiadzie dla CNN w 2016 r. Yachty wyraził poparcie dla Berniego Sandersa w wyborach prezydenckich w 2016 r. I pochwalił go za jego pracę podczas ruchu na rzecz praw obywatelskich.
Yachty wystąpił gościnnie w reklamie Sprite z LeBronem Jamesem, gdzie jest widziany w lodowej jaskini gdzie gra na pianinie. Lil Yachty został wybrany na twarz nowej kolekcji Nautica i Urban Outfitters. Yachty pojawił się także w teledysku „It Takes Two” z Carly Rae Jepsen dla sieci sklepów Target.
W 2018 roku Yachty współpracował z Donnym Osmondem nad stworzeniem piosenki przewodniej dla Chef Boyardee zatytułowanej „Start the Par-dee”.
Problemy prawne.
1 września 2015 r. Yachty i jeszcze jeden mężczyzna zostali aresztowani w centrum handlowym w Palm Beach Gardens na Florydzie za oszustwa związane z kartami kredytowymi. Yachty został zwolniony po wpłaceniu kaucji w wysokości 11 000 dolarów. Informacja ta nie została jednak potwierdzona.

</doc>
<doc id="5044837" url="https://pl.wikipedia.org/wiki?curid=5044837" title="Hugh Nibley">
Hugh Nibley

Hugh Winder Nibley (ur. 27 marca 1910 w Portland, zm. 24 lutego 2005 w Provo) – amerykański historyk i językoznawca, jeden z czołowych przedstawicieli mormońskiej apologetyki.
Życiorys.
Urodził się w Portland w stanie Oregon, jako syn Alexandra i Agnes Sloan Nibley. Pochodził z rodziny od dawna związanej z mormonizmem. Jego dziadek ze strony ojca, Charles W. Nibley, pełnił funkcję przewodniczącego biskupa Kościoła Jezusa Chrystusa Świętych w Dniach Ostatnich. Dziadek ze strony matki natomiast, Alexander Neibaur, był pierwszym żydowskim konwertytą na mormonizm. Uczęszczał do szkół w Portland, Medford oraz w Los Angeles. Podjął studia na Uniwersytecie Kalifornijskim w Los Angeles, ukończył je w 1934. Kontynuował edukację wyższą na Uniwersytecie Kalifornijskim w Berkeley, na nim też uzyskał doktorat z historii (1938). W 1942 wcielony do armii amerykańskiej służył w wywiadzie wojskowym. Brał udział w walkach w Europie, między innymi w operacji Market Garden. Służbę misjonarską, w kulturze mormońskiej tradycyjnie podejmowaną wówczas przez młodych mężczyzn, odbył w Niemczech. Później krótko był również misjonarzem w północnych stanach USA. Po zakończeniu II wojny światowej i powrocie do kraju został zatrudniony przez Uniwersytet Brighama Younga (BYU) w 1946. Z uczelnią tą związany był aż do przejścia na emeryturę w 1975, następnie zaś jako "emeritus professor" aż do 1994. Wykładał nań historię, języki obce oraz religię.
W swej pracy badawczej Nibley zajmował się zagadnieniami związanymi z mormońską doktryną i historią. Starał się dostarczyć dowody na autentyczność Księgi Mormona oraz prawdziwość nauk głoszonych przez Josepha Smitha. Sięgał przy tym do archeologii, historii czy do językoznawstwa. Dążył do umieszczenia Księgi Mormona w jej, jak twierdził, pierwotnym, bliskowschodnim kontekście. Jego dorobek, jakkolwiek nigdy niewsparty jednoznacznie i oficjalnie przez władze kościelne, cieszy się jednak dużym uznaniem wśród świętych w dniach ostatnich. Uznawany za jednego z czołowych przedstawicieli mormońskiej apologetyki, w 1973 został pierwszym dyrektorem Institute for Ancient Studies. Poliglota, w różnym stopniu władał choćby arabskim, francuskim, niemieckim, włoskim czy rosyjskim. Jedna z jego książek, "An Approach to the Book of Mormon", była używana jako kościelny podręcznik w 1957.
Za swoją działalność wielokrotnie nagradzany, otrzymał między innymi David O. McKay Humanities Award (1971), Distinguished Service Award (1979) i Exemplary Manhood Award (1991). Uhonorowany doktoratem honorowym BYU w 1983. 18 września 1946 w świątyni w Salt Lake City poślubił Phyllis Ann Draper. Para doczekała się 8 dzieci. Zmarł w swoim domu w Provo.

</doc>
<doc id="5044838" url="https://pl.wikipedia.org/wiki?curid=5044838" title="Jan Naruszewicz">
Jan Naruszewicz



</doc>
<doc id="5044840" url="https://pl.wikipedia.org/wiki?curid=5044840" title="Michał Brzostowski">
Michał Brzostowski



</doc>
<doc id="5044842" url="https://pl.wikipedia.org/wiki?curid=5044842" title="Grzybówka żółtawa">
Grzybówka żółtawa

Grzybówka żółtawa ("Mycena flavescens" Velen.) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson ten opisał w Josef Velenovský 1920 r.. Synonim: "Mycena luteoalba" var. "sulphureomarginata". 
nazwę polską nadała mu Maria Lisiewska w 1987 r.
Morfologia.
Średnica 5–30 mm, początkowo wąskostożkowaty, potem szerokostożkowaty, paraboliczny, wypukły, w końcu prawie płaski, czasem z małym garbkiem, półprzezroczyście prążkowany. Powierzchnia naga, o barwie od kości słoniowej do żółtawobiałej, czasem bardziej żółtawej w środku.
W liczbie 20–24 dochodzących do trzonu, wąsko przyrośnięte, zbiegające z krótkim ząbkiem, lub bez, białe.
Wysokość 20–80 mm, grubość 1–2 mm, walcowaty, pusty w środku, prosty. Powierzchnia ma szczycie oprószona, niżej naga, biała, u podstawy pokryta gęstymi, białymi, giętkimi włókienkami. 
Bez wyraźnego zapachu.
Podstawki 24–30 × 5,5–6,5 µm, maczugowate, 4-zarodnikowe, ze sprzążkami. Zarodniki 6,5–9 × 3–4,5 µm, pipetowate, gładkie, nieamyloidalne. Cheilocystydy 30–60 × 5,5–12,5 µm, wymieszane z podstawkami, wrzecionowate, z długimi lub krótkimi szypułkami, czasem pokryte galaretowatą substancją. Pleurocystydy podobne. Strzępki w skórce trzonu o szerokości 2–6,5 µm, gładkie, ze sprzążkami, pokryte prostymi lub bardzo rozgałęzionymi, cylindrycznymi lub silnie nabrzmiałymi naroślami. Kaulocystydy do 65 × 20 µm, wrzecionowate, kiełbaskowate, prawie cylindryczne, maczugowate lub prawie kuliste.
Występowanie i siedlisko.
Grzybówka żółtawa znana jest w Ameryce Północnej i Europie. Władysław Wojewoda w zestawieniu grzybów wielkoowocnikowych Polski w 2003 r. przytacza 8 stanowisk. Jedno, ale bardziej aktualne stanowisko podaje internetowy atlas grzybów. W Polsce gatunek rzadki. Znajduje się na "Czerwonej liście roślin i grzybów Polski". Ma status R – gatunek potencjalnie zagrożony z powodu ograniczonego zasięgu geograficznego i małych obszarów siedliskowych.
Grzyb saprotroficzny. Występuje na omszałych trawnikach, na porośniętych mchem pniach drzew, wśród szczątków warzywnych pod drzewami liściastymi i na zwalonych igłach w lasach iglastych, zwłaszcza świerkowych, rzadziej bukowych.
Gatunki podobne.
Grzybówkę żółtawą można pomylić z gatunkami z rodzaju "Hemimycena" (białogrzybówka), na przykład białogrzybówka mlecznobiałą ("Hemimycena lactea") i białogrzybówką ługowatą ("Hemimycena delectabilis"). Różni się od tych gatunków między innymi wyraźnym zabarwieniem, żółtawym lub białym kapeluszem, różnie ukształtowanymi zarodnikami i różnym kształtem kaulocystyd.
W obrębie rodzaju "Mycena" "M. flavoalba" jest członkiem sekty "Adonideae", która charakteryzuje się mniej lub bardziej jaskrawymi barwami owocników i nieamyloidowymi zarodnikami, gładkimi, wrzecionowatymi cheilocystydami, obecnością pleurocystyd, uchyłkowatymi strzępkami włoskowatych strzępek i gładkimi strzępkami warstwy korowej trzonu. Na przekroju różni się od innych gatunków barwą kapelusza – białą do żółtobiałej.
Badania molekularne przeprowadzone przez Aronsena i Larssona w 2016 r. wskazują, że "M. flavoalba" obejmuje dwa różniące się filogenetycznie gatunki, które należy badać dalej. Odkryli również, że "Mycena floridula", jest współzależny z jedną częścią badanego przez nich materiału "M. flavoalba", podczas gdy druga część stanowi gatunek obecnie nieokreślony.

</doc>
<doc id="5044843" url="https://pl.wikipedia.org/wiki?curid=5044843" title="The Blaze">
The Blaze

The Blaze – francuski duet muzyczny, w którego skład wchodzą Guillaume i Jonathan Alric. Guillaume i Jonathan są kuzynami, najbardziej znani ze swoich produkcji filmowych.
Kariera muzyczna.
Guillaume Alric i Jonathan Alric zaczęli razem tworzyć muzykę, gdy będący w szkole filmowej w Brukseli, Jonathan, poprosił Guillaume’a o współpracę nad ścieżką dźwiękową.
Jako duet muzyczny przyjęli nazwę artystyczną The Blaze. Wyjaśnili, że oprócz siły i ciepła sugerowanej przez nazwę, oznacza ono „imię” we francuskim slangu. Charakterystyczną cechą zespołu jest metoda integracyjna polegająca na jednoczesnym wytwarzaniu dźwięku i wizualizacji, tworząc szczególnie silny związek między muzyką a obrazem.
W styczniu 2016 roku wydali swój debiutancki teledysk "Virile" pod nakładem Bromance Records, Brodinski’ego. Teledysk zdobył nagrodę UK Music Video Awards (UKMVA) za najlepszy alternatywny teledysk.
7 kwietnia 2017 wydali swoją debiutancką EP’kę, "Territory", pod nowym wydawnictwem 63 Animals (na czele z managementem i wydawnictwem, Savoir Faire i Believe Digital). EP’ka zawiera takie utwory jak "Virile" i "Territory". Ich teledysk do utworu "Territory", wydany w lutym 2017 r., wyprodukowany i wyreżyserowany przez nich samych, zdobył nagrodę "Film Craft Grand Prix" na Międzynarodowym Festiwalu Kreatywności w Cannes Lions w 2017 r., nagrodę dla najlepszego reżysera na Berlin Music Awards oraz nagrodę dla "Najlepszego Międzynarodowego Filmowego Tańca" (Best Dance Video – International) na UK Music Video Awards.
"Heaven", ich trzeci utwór z teledyskiem, został wydany w lutym 2018 roku. Teledysk wyróżnia się otwartą sceną plenerową zawartą pośród rodziny i przyjaciół.
Ich harmonogram tras koncertowych na 2018 rok obejmował europejskie i amerykańskie festiwale, w tym Coachella, Primavera Sound, Roskilde Festival, Lollapalooza, Pitchfork Paris, Parklife, Lovebox i Reading and Leeds Festivals.
Debiutancki album The blaze, "Dancehall", ukazał się we wrześniu 2018 roku. Zawiera 10 utworów, w tym singiel "Heaven" oraz single "She" i "Faces", które ukazały się latem 2018 roku.

</doc>
<doc id="5044844" url="https://pl.wikipedia.org/wiki?curid=5044844" title="Mycena flavescens">
Mycena flavescens



</doc>
<doc id="5044847" url="https://pl.wikipedia.org/wiki?curid=5044847" title="164 km (przystanek kolejowy w obwodzie briańskim)">
164 km (przystanek kolejowy w obwodzie briańskim)

164 km () – przystanek kolejowy w miejscowości Korżowka-Gołubowka, w rejonie klinieckim, w obwodzie briańskim, w Rosji. Położony jest na linii Briańsk - Homel.

</doc>
<doc id="5044848" url="https://pl.wikipedia.org/wiki?curid=5044848" title="Gina Bachauer">
Gina Bachauer

Gina Bachauer, (ur. 21 maja 1913 w Atenach, zm. 22 sierpnia 1976 tamże) – grecka pianistka pochodzenia austriackiego.
Życiorys.
Uzdolnienia pianistyczne zaczęła objawiać w wieku 5 lat. W latach 1921–1929 studiowała grę na fortepianie w konserwatorium w Atenach u Woldemara Freemana. Od 1929 do 1932 roku była uczennicą Alfreda Cortota w École normale de musique w Paryżu. W 1933 roku zdobyła złoty medal na międzynarodowym konkursie pianistycznym w Wiedniu. W latach 1933–1935 pobierała prywatnie lekcje u Siergieja Rachmaninowa. Debiutowała w 1935 roku w Atenach z orkiestrą symfoniczną pod batutą Dimitriego Mitropoulosa. W czasie II wojny światowej mieszkała w Aleksandrii, występując dla oddziałów alianckich walczących na Bliskim Wschodzie. W 1946 roku debiutowała w Londynie z New London Orchestra pod batutą Aleca Shermana, którego poślubiła w 1951 roku. W 1950 roku wystąpiła po raz pierwszy w Nowym Jorku, później regularnie koncertowała w Stanach Zjednoczonych. W 1967 i 1969 roku wystąpiła w Polsce. Zmarła niespodziewanie na zawał serca w dniu, w którym miała wystąpić z amerykańską National Symphony Orchestra na międzynarodowym festiwalu muzycznym w Atenach.
W jej repertuarze znajdowały się utwory Beethovena, Schumanna i Brahmsa, a także Czajkowskiego i Rachmaninowa. Od 1976 roku w Salt Lake City co cztery lata odbywa się międzynarodowy festiwal pianistyczny jej imienia.

</doc>
<doc id="5044851" url="https://pl.wikipedia.org/wiki?curid=5044851" title="Robczik (mijanka)">
Robczik (mijanka)

Robczik () – mijanka i przystanek kolejowy w pobliżu miejscowości Korżowka-Gołubowka, w rejonie klinieckim, w obwodzie briańskim, w Rosji. Położona jest na linii Briańsk - Homel.
Nazwa pochodzi od pobliskiej miejscowości Robczik.

</doc>
<doc id="5044854" url="https://pl.wikipedia.org/wiki?curid=5044854" title="Stade 20 Août 1955 (Algier)">
Stade 20 Août 1955 (Algier)

Stade 20 Août 1955 – wielofunkcyjny stadion w Algierze, stolicy Algierii. Został otwarty w 1930 roku. Może pomieścić 20 000 widzów. Swoje spotkania rozgrywają na nim piłkarze klubu CR Belouizdad.
Obiekt posiada boisko piłkarskie ze sztuczną nawierzchnią, które otacza profilowany tor kolarski. Przed otwarciem w 1972 roku Stade 5 Juillet 1962, na stadionie często grywała piłkarska reprezentacja Algierii i rozgrywane były mecze finałowe Pucharu Algierii.

</doc>
<doc id="5044858" url="https://pl.wikipedia.org/wiki?curid=5044858" title="Hacadur II (ormiański patriarcha Konstantynopola)">
Hacadur II (ormiański patriarcha Konstantynopola)



</doc>
<doc id="5044859" url="https://pl.wikipedia.org/wiki?curid=5044859" title="Hacatur I (ormiański patriarcha Konstantynopola)">
Hacatur I (ormiański patriarcha Konstantynopola)



</doc>
<doc id="5044861" url="https://pl.wikipedia.org/wiki?curid=5044861" title="Hagenow Land">
Hagenow Land



</doc>
<doc id="5044862" url="https://pl.wikipedia.org/wiki?curid=5044862" title="Hackney Downs">
Hackney Downs



</doc>
<doc id="5044864" url="https://pl.wikipedia.org/wiki?curid=5044864" title="Annie Fischer">
Annie Fischer

Annie Fischer (ur. 5 lipca 1914 w Budapeszcie, zm. 11 kwietnia 1995 tamże) – węgierska pianistka.
Życiorys.
Po raz pierwszy wystąpiła publicznie w wieku 8 lat, wykonując "I koncert fortepianowy" Ludwiga van Beethovena. Ukończyła studia na Akademii Muzycznej im. Ferenca Liszta w Budapeszcie, gdzie jej nauczycielami byli Ernő Dohnányi i Arnold Székely. Studia kontynuowała w Zurychu. W 1933 roku zdobyła pierwszą nagrodę na międzynarodowym konkursie pianistycznym im. Ferenca Liszta w Budapeszcie. W 1937 roku poślubiła dyrygenta Aladára Tótha. Ze względu na żydowskie pochodzenia męża w czasie II wojny światowej musiała emigrować. Lata 1941–1946 spędziła na emigracji w Szwecji, następnie wróciła na Węgry. Po wojnie koncertowała m.in. w Stanach Zjednoczonych i Kanadzie (1961) oraz Australii (1967). Była cenioną wykonawczynią utworów Beethovena, Schumanna, Liszta i Bartóka. Trzykrotna laureatka nagrody im. Kossutha (1949, 1955, 1965).
Niechętnie podchodziła do rejestracji nagrań w studio, preferując wykonania koncertowe. Od 1977 roku przez kilka lat dokonała dla wytwórni Hungaroton nagrań studyjnych wszystkich sonat fortepianowych Ludwiga van Beethovena, jednak nastawiona krytycznie do tego przedsięwzięcia nie zezwoliła na ich publikację i zostały one wydane na płytach dopiero po śmierci artystki.

</doc>
<doc id="5044866" url="https://pl.wikipedia.org/wiki?curid=5044866" title="Stade 20 Août 1955">
Stade 20 Août 1955

Stadiony w Algierii:

</doc>
<doc id="5044868" url="https://pl.wikipedia.org/wiki?curid=5044868" title="Haggerston (dzielnica Londynu)">
Haggerston (dzielnica Londynu)



</doc>
<doc id="5044871" url="https://pl.wikipedia.org/wiki?curid=5044871" title="Marc Augier">
Marc Augier

Marc Augier (ur. 19 marca 1908 w Bordeaux, zm. 16 grudnia 1990 w Paryżu), lepiej znany pod pseudonimem artystycznym Saint-Loup – francuski antykapitalista, faszysta, polityk, pisarz i alpinista.
Wczesne lata.
Najwcześniejsze zaangażowanie polityczne Augiera rozpoczęło się w , chociaż angażował się głównie w apolityczną, centryczną grupę "Centre laïc des auberges." Chociaż ich przywódca, Jean Giono, nie był faszystą, zafascynowany jego poglądami Augier został nim wkrótce. Popierał też poganizm przeciwko "dekadencji" chrześcijaństwa.
Kolaboracja.
W 1941 Augier sformował swoją grupę "Les Jeunes de l'Europe Nouvelle," która liczyła 4000 osób i połączyła się z Grupą „Collaboration”. Współpracował z Alphonse de Châteaubriant, wiodącą osobą w Grupie i przez pewien dział był kierownikiem biznesowym swojego dziennika """."
Następnie Augier dołączył do biura politycznego Francuskiej Partii Ludowej, Jacquesa Doriota. Wstąpił do Legionu Ochotników Francuskich przeciw Bolszewizmowi i służył na froncie wschodnim a także wydawał i redagował artykuły Grupy w "Le Combattant Européen""." Służył jednocześnie w LVF i francuskim Waffen SS, gdzie był korespondentem wojskowym, był również odpowiedzialny za oficjalny organ francuskiego Waffen SS, ""Devenir"." Augier, który nadal wspierał socjalizm ekonomiczny i miał nadzieję, że nazizm potraktował poważnie część "socjalizmu" swojej nazwy był rozczarowany wyraźnym brakiem antykapitalizmu wśród esesmanów, z którymi służył.
Lata powojenne.
W 1945 zszedł do podziemia i publikował "Face Nord" pod pseudonimem M-A de Saint Loup, by zapłacić za podróż do Argentyny. Książka zdobyła pewien sukces we Francji. W Argentynie był asystentem technicznym Juana Peróna i zapisał się do armii argentyńskiej zdobywając rangę podpułkownika, był też asystentem narciarstwa Evy Perón.
Został ułaskawiony i wrócił do Francji w 1953 roku. Po powrocie opublikował książkę "La Nuit commence au Cap Horn" jako Saint-Loup. Mógł wygrać prestiżową nagrodę Prix Goncourt za tą książkę ale "Le Figaro Littéraire" wyjawiło jego prawdziwe nazwisko. Z całego jury tylko Colette odmówiła wycofania swojego głosów przez wywołaną wrzawę.
Saint-Loup nadal pracował jako autor i dziennikarz, pisząc kilka książek o LVF ("Les Volontaires"), francuskiej ("Les Hérétiques, Les Nostalgiques") i belgijskiej Waffen SS ("Les SS de la Toison d'or"). Jego pisarstwo naznaczone było dążeniem do przygody, chęci przewyższenia siebie i niechęcią do filozofii chrześcijańskiej, był apologetą zagranicznych ochotników SS, z którymi służył. Opublikował kilka książek o ruchach regionalistycznych i walce człowieka o przetrwanie w dziczy. Był też zafascynowany autami i motoryzacją i napisał biografię Louisa Renault i Mariusa Berliet. Jego ostatnia powieść "La République du Mont-Blanc" która opowiadała o przetrwaniu małej społeczności sabaudzkiej, która schroniła się w górach aby uciec od dekadencji.
Saint-Loup wpłynął na niektórych pogańskich i skrajnie prawicowych autorów jak i Jean Mabire.
Późniejsze lata.
Gdy wrócił do Francji współpracował z . Był często opisywany w skrajnie prawicowych dziennikach francuskich aż do śmierci.

</doc>
<doc id="5044872" url="https://pl.wikipedia.org/wiki?curid=5044872" title="Horodeckie">
Horodeckie



</doc>
<doc id="5044874" url="https://pl.wikipedia.org/wiki?curid=5044874" title="Wielka Sebastianówka">
Wielka Sebastianówka



</doc>
<doc id="5044875" url="https://pl.wikipedia.org/wiki?curid=5044875" title="Agianthus">
Agianthus



</doc>
<doc id="5044877" url="https://pl.wikipedia.org/wiki?curid=5044877" title="Alania">
Alania



</doc>
<doc id="5044879" url="https://pl.wikipedia.org/wiki?curid=5044879" title="Monique Haas">
Monique Haas

Monique Haas (ur. 20 października 1906 w Paryżu, zm. 9 czerwca 1987 tamże) – francuska pianistka.
Życiorys.
Studiowała w Konserwatorium Paryskim, gdzie jej nauczycielami byli Lazare Lévy (fortepian), Charles Tournemire (kameralistyka), Suzanne Demarquez (harmonia) i Maurice Emmanuel (teoria), studia ukończyła w 1927 roku z I nagrodą. Pobierała też prywatnie lekcje u Roberta Casadesusa, Rudolfa Serkina i Georga Enescu. Debiutowała w 1927 roku, następnie występowała w krajach europejskich, północnej Afryce, Australii i Stanach Zjednoczonych. Grała w duecie z Enescu i Fournierem. W latach 1968–1969 była wykładowcą Konserwatorium Paryskiego.
Wykonywała muzykę okresu klasycyzmu i romantyzmu, była też cenioną interpretatorką muzyki współczesnej. Doceniano jej wykonania utworów Maurice’a Ravela i Claude’a Debussy’ego. Nagrywała dla wytwórni Deutsche Grammophon, Erato i Decca.
Jej mężem był kompozytor pochodzenia rumuńskiego Marcel Mihalovici.

</doc>
<doc id="5044881" url="https://pl.wikipedia.org/wiki?curid=5044881" title="Amerorchis">
Amerorchis



</doc>
<doc id="5044884" url="https://pl.wikipedia.org/wiki?curid=5044884" title="Werbowata">
Werbowata



</doc>
<doc id="5044886" url="https://pl.wikipedia.org/wiki?curid=5044886" title="Dyskografia Tycho">
Dyskografia Tycho

Poniższa lista obejmuje dyskografię amerykańskiego muzyka elektronicznego Tycho. Lista obejmuje 7 albumów studyjnych, 2 albumy remiksowe, 19 singli i 4 minialbumy.
Pierwsze nagranie muzyka, EP-ka "The Science of Patterns", zostało wydane w 2002 roku nakładem własnym, natomiast jego pierwszy album studyjny, "Sunrise Projector" ukazał się 24 września 2004 roku.

</doc>
<doc id="5044887" url="https://pl.wikipedia.org/wiki?curid=5044887" title="Aturi">
Aturi



</doc>
<doc id="5044889" url="https://pl.wikipedia.org/wiki?curid=5044889" title="Centrum (Starogard Gdański)">
Centrum (Starogard Gdański)



</doc>
<doc id="5044891" url="https://pl.wikipedia.org/wiki?curid=5044891" title="Bahaczówka (rejon humański)">
Bahaczówka (rejon humański)



</doc>
<doc id="5044895" url="https://pl.wikipedia.org/wiki?curid=5044895" title="Culture (album Migos)">
Culture (album Migos)

Culture – drugi studyjny album amerykańskiego tria hip hopowego Migos. Został wydany 27 stycznia 2017 roku przez Quality Control Music i YRN Tha Label i dystrybuowany przez 300 Entertainment. Na albumie gościnnie wystąpili DJ Khaled, Lil Uzi Vert, Gucci Mane, 2 Chainz i Travis Scott, a produkcją zajmowali się między innymi Metro Boomin i Murda Beatz.
Culture wspierały trzy single: „Bad and Boujee”, „T-Shirt” i „Slippery”. Album otrzymał ogólnie pozytywne recenzje krytyków i zadebiutował na pierwszym miejscu listy Billboard 200 w USA. Uplasował się również na szczycie listy albumów R &amp; B / Hip-Hop w USA, stając się pierwszym albumem Migos na obu listach przebojów. Album zadebiutował również jako numer jeden na kanadyjskiej liście albumów. W lipcu 2017 roku album otrzymał platynę od Recording Industry Association of America (RIAA). Został nominowany do Best Rap Album na Grammy Awards 2018.
Sprzedaż.
Culture zadebiutował na pierwszym miejscu listy Billboard 200 w USA, sprzedając się w ilości 131 000 egzemplarzy w pierwszym tygodniu. Album uplasował się również na szczycie listy najlepszych albumów R &amp; B / Hip-Hop w USA, stając się pierwszym albumem Migos, który zajął pierwsze miejsce na obu listach przebojów. Od 5 lipca 2017 r. album został sprzedany w Stanach Zjednoczonych w ilości 1 002 000 jednostek. W dniu 14 lipca 2017, Culutre został certyfikowany platyną przez Recording Industry Association of America (RIAA).
Album zadebiutował również na pierwszym miejscu na kanadyjskiej liście albumów ze sprzedażą 2000 kopii w pierwszym tygodniu.

</doc>
<doc id="5044898" url="https://pl.wikipedia.org/wiki?curid=5044898" title="Rosina Lhévinne">
Rosina Lhévinne

Rosina Lhévinne, z domu Bessie (ur. 28 marca 1880 w Kijowie, zm. 9 listopada 1976 w Glendale w Kalifornii) – amerykańska pianistka pochodzenia rosyjskiego.
Życiorys.
Studiowała w Konserwatorium Moskiewskim u Wasilija Safonowa, studia ukończyła w 1898 roku z I nagrodą. W tym samym roku poślubiła pianistę Josefa Lhévinne’a. Występowała w Wiedniu (1910), Petersburgu (1911) i Berlinie (1912). Po wybuchu I wojny światowej pozostała z mężem w Berlinie, w 1919 roku wyemigrowała do Stanów Zjednoczonych. Uczyła gry na fortepianie w Juilliard School of Music w Nowym Jorku. Do jej uczniów należeli Van Cliburn, Misha Dichter, John Browning i Garrick Ohlsson.

</doc>
<doc id="5044899" url="https://pl.wikipedia.org/wiki?curid=5044899" title="Peak Cavern">
Peak Cavern

Peak Cavern – jaskinia krasowa w południowo-zachodniej Wielkiej Brytanii, w Anglii, w Górach Pennińskich.

</doc>
<doc id="5044901" url="https://pl.wikipedia.org/wiki?curid=5044901" title="Bentegodi Werona">
Bentegodi Werona



</doc>
<doc id="5044911" url="https://pl.wikipedia.org/wiki?curid=5044911" title="Krzyż Orderu Virtuti Militari">
Krzyż Orderu Virtuti Militari



</doc>
<doc id="5044912" url="https://pl.wikipedia.org/wiki?curid=5044912" title="Wiktoria Postnikowa">
Wiktoria Postnikowa

Wiktoria Walentinowna Postnikowa, (ur. 12 stycznia 1944 w Moskwie) – rosyjska pianistka.
Życiorys.
W latach 1950–1962 uczyła się w Centralnej Szkole Muzycznej w Moskwie u Eleonory Musaelian, następnie od 1962 do 1967 roku była studentką Jakowa Fliera w Konserwatorium Moskiewskim. Zdobyła 9. nagrodę na VII Międzynarodowym Konkursie Pianistycznym im. Fryderyka Chopina (1965), 2. nagrodę na Międzynarodowym Konkursie Pianistycznym w Leeds (1966) i 3. nagrodę na Międzynarodowym Konkursie Muzycznym im. Piotra Czajkowskiego (1970). Wykonywała szeroki repertuar, od dzieł barokowych po współczesne. Dokonała nagrań płytowych wszystkich utworów fortepianowych Piotra Czajkowskiego. W 2004 roku otrzymała tytuł Ludowego Artysty Federacji Rosyjskiej.
Od 1969 roku była żoną Giennadija Rożdiestwienskiego.

</doc>
<doc id="5044913" url="https://pl.wikipedia.org/wiki?curid=5044913" title="Złoty Krzyż Zasługi z Mieczami">
Złoty Krzyż Zasługi z Mieczami



</doc>
<doc id="5044920" url="https://pl.wikipedia.org/wiki?curid=5044920" title="Gleiwitz IV">
Gleiwitz IV

Gleiwitz IV – niemiecki nazistowski podobóz Auschwitz-Birkenau, zlokalizowany w Gliwicach.
Obóz został założony na terenie wznoszonych przez Wehrmacht koszar wojskowych. Pierwszy transport trafił tam w czerwcu 1944, było to 80 więźniów z obozu Monowitz, choć już wcześniej istniał w tej okolicy obóz dla jeńców sowieckich. Mieli oni wybudować baraki dla więźniów, a także ogrodzenie wokół nowego podobozu. Po zakończonych pracach odesłano ich z powrotem. Kolejni więźniowie przybyli do Gleiwitz IV pod koniec sierpnia 1944. W czasie istnienia podobozu średnio przebywało w nim 600 więźniów, głównie polskich, francuskich i węgierskich Żydów, choć przebywali w nim także Węgrzy, Rosjanie, Włosi i Francuzi z francuskiego Ruchu Oporu.
Więźniowie podobozu pracowali w różnych miejscach. Budowali koszary niemieckie, lotnisko, naprawiali wozy wojskowe, a także pomagali w porcie nad Kanałem Gliwickim i przy odgruzowywaniu Gliwic. W obozie panowała wysoka śmiertelność. Co jakiś czas przeprowadzano selekcję – niezdolnych więźniów wywożono do komór gazowych w Birkenau. Złą sławą cieszył się pierwszy komendant obozu Otto Lätsch. Wielokrotnie katował więźniów, kilku z nich zabił z błahych powodów, na przykład z powodu tego, że podeszli do ogniska, aby się ogrzać.
W nocy z 18 na 19 stycznia 1945 nastąpiła ewakuacja więźniów. Planowano z nimi dojść do Blachowni Śląskiej, lecz po dojściu do Sośnicowic zawrócono ich do opróżnionego obozu Blechhammer, gdzie doczekali wyzwolenia. Pozostałych 57 więźniów niezdolnych do marszu zostawiono w izbie chorych, którą następnie komendant obozu kazał podpalić, a osoby próbujące uciec zastrzelić. Masakrę przeżyło tylko dwóch więźniów, którzy ukryli się wśród zwłok.
Do dzisiejszych czasów po podobozie nie zachowało się wiele śladów. Na terenie Gliwickich Zakładów Urządzeń Technicznych pozostały jedynie części ogrodzenia i wieże strażnicze. Na terenie dawnego obozu, przy ulicy Władysława Andersa, w 1979 roku postawiono pomnik ku czci więźniów.

</doc>
<doc id="5044921" url="https://pl.wikipedia.org/wiki?curid=5044921" title="T-Shirt (piosenka Migos)">
T-Shirt (piosenka Migos)

„T-Shirt” – piosenka amerykańskiej grupy hip hopowej Migos. Jest to drugi singel ich drugiego albumu studyjnego Culture (2017). Piosenka została wyprodukowana przez amerykański duet producentów Nard &amp; B, wraz z producentem TrenchWerk XL. Piosenka zadebiutowała w pierwszej dwudziestce amerykańskiej listy Billboard Hot 100 i uzyskała ponad 315 milionów wyświetleń na YouTube i 392 milionów odtworzeń na Spotify do marca 2021 roku.

</doc>
<doc id="5044922" url="https://pl.wikipedia.org/wiki?curid=5044922" title="Váša Příhoda">
Váša Příhoda

Váša Příhoda (ur. 22 sierpnia 1900 w Vodňanach, zm. 26 lipca 1960 w Wiedniu) – czeski skrzypek i pedagog.
Życiorys.
Początkowo uczył się muzyki u ojca, Aloisa Příhody. W latach 1910–1919 uczył się prywatnie u Jana Mařáka, debiutował recitalem w 1913 roku, a w 1915 roku wystąpił z orkiestrą Filharmonii Czeskiej. W 1919 roku odbył tournée po Szwajcarii, Jugosławii i Włoszech, z powodu kłopotów finansowych zatrudnił się jako członek orkiestry kawiarnianej w Mediolanie. W 1920 roku został dostrzeżony przez Arturo Toscaniniego, dzięki wsparciu którego rozpoczął międzynarodową karierę. W 1921 roku wystąpił w Stanach Zjednoczonych, w 1927 roku koncertował w Wielkiej Brytanii. Po 1939 roku koncertował w okupowanych przez III Rzeszę Czechach, wskutek czego po wojnie został oskarżony o kolaborację z nazistami i w 1946 roku opuścił ojczyznę. W latach 1947–1950 mieszkał w Rapallo, po 1956 roku wznowił publiczne występy jako skrzypek.
Był wykładowcą Konserwatorium Praskiego (1936–1938), Mozarteum w Salzburgu (1939–1943 i 1949–1950) oraz Konserwatorium Wiedeńskiego (1950–1960). Zasłynął jako wykonawca dzieł J.S. Bacha i Paganiniego. Komponował także własne utwory na skrzypce.
Jego żoną w latach 1930–1935 była skrzypaczka Alma Rosé.

</doc>
<doc id="5044926" url="https://pl.wikipedia.org/wiki?curid=5044926" title="Slippery">
Slippery

Slippery – piosenka amerykańskiej grupy hip hopowej Migos, w której występuje gościnnie inny raper z Atlanty, Gucci Mane. Jest to trzeci singiel z ich drugiego studyjnego albumu Culture (2017). Piosenka została wyprodukowana przez Deko i OG Parker.

</doc>
<doc id="5044928" url="https://pl.wikipedia.org/wiki?curid=5044928" title="Kościół św. Stanisława w Boguchwale">
Kościół św. Stanisława w Boguchwale

Kościół świętego Stanisława w Boguchwale – rzymskokatolicki kościół parafialny należący do parafii pod tym samym wezwaniem (dekanat Boguchwała diecezji rzeszowskiej).
Historia.
Świątynia została wzniesiona w celu zastąpienia starej świątyni. Parafianie, razem z proboszczem, księdzem Stefanem Pelcem, podjęli decyzję o budowie nowego kościoła w listopadzie 1983. Projekt został wykonany przez rzeszowskiego architekta Adama Gustawa. 17 maja 1986 biskup Stefan Moskwa, poświęcił plac pod budowę kościoła. Kamień węgielny poświęcił biskup Bolesław Taborski 30 sierpnia 1987. Budowa została ukończona 25 listopada 1989. Świątynia została poświęcona 2 września 1990 przez biskupa przemyskiego Ignacego Tokarczuka. Na frontonie jest umieszczona figura Matki Bożej Niepokalanej, wykonana przez rzeszowskiego artystę Piotra Kidę. Świątynia posiada organy o 35 głosach. Ołtarz główny, który został wykonany podczas urzędowania księdza proboszcza Stanisława Rydzika, przedstawia figurę Chrystusa umierającego na krzyżu, natomiast boczny ołtarz po prawej stronie jest poświęcony Matce Bożej Częstochowskiej. W ciągu kilku lat zmieniło się wnętrze nowego kościoła. Wykonane zostały ołtarze boczne, a także oświetlenie głównej gwiazdy.

</doc>
<doc id="5044929" url="https://pl.wikipedia.org/wiki?curid=5044929" title="Pskowski Korpus Ochotniczy">
Pskowski Korpus Ochotniczy



</doc>
<doc id="5044931" url="https://pl.wikipedia.org/wiki?curid=5044931" title="Hitachibō Kaison">
Hitachibō Kaison

 – legendarny sōhei pojawiający się w "Genpei Jōsuiki", "Gikeiki" i "Heike monogatari". Miał być mnichem w świątyni Onjōji lub na górze Hiei.
Życie.
Po zostaniu sługą Yoshitsune Minamoto, Kaison towarzyszył ucieczce Yoshitsune i jego drużyny z Kioto wraz z Musashibo Benkei i innymi sługami. W bitwie nad rzeką Koromo-gawa przeciwko armii, którą dowodził Fujiwara no Yasuhira w Hiraizumi w Oshu (północne Honsiu, region obejmujący prowincje Mutsu i Dewa), gdzie zginął Yoshitsune, Kaison miał przeżyć, ponieważ on i inni słudzy Yoshitsune odwiedzali świątynię w górach.
Istnieje legenda, że Kaison stał się nieśmiertelny (miał przeżyć ponad 400 lat, chociaż jego data urodzenia i śmierci jest nieznana), i opowiadał ludziom o wojnie Genpei i legendzie Minamoto no Yoshitsune tak żywo, jakby widział je na własne oczy.
Razan Hayashi napisał w swojej książce "Honcho Jinja Ko" (studium japońskch chramów), że we wczesnym okresie Edo stary człowiek imieniem Zanmu opowiadał o wojnie Genpei i ludzie wierzyli, że był Kaisonem.
W mieście Hirono w prefekturze Iwate znajduje się stary kamienny pomnik, o którym mówi się, że jest grobowcem Kaisona.
Kaison i „sieroty” Minamoto no Yoshitsune.
W mieście Mo’oka w prefekturze Tochigi znajduje się świątynia Henshoji. Według starego magazynu świątynnego i tradycji, Hitachibō Kaison powierzył dziecko Minamoto no Yoshitsune, Keiwakę kapłanowi Hitachiemu Nyūdō Nensai na żądanie Hidehiry Fujiwara.
Ponadto, według świadectw ze świątyni Enmyō-ji w Hirosaki, prefekturze Aomori, Chitose Maru albo Keiwakamaru był dzieckiem Yoshitsune Minamoto, powierzonym Date Tomomune przez Kaisona. Po adopcji Kaison miał zniknąć.

</doc>
<doc id="5044935" url="https://pl.wikipedia.org/wiki?curid=5044935" title="Aloys Kontarsky">
Aloys Kontarsky

Aloys Kontarsky (ur. 14 maja 1931 w Iserlohn, zm. 22 sierpnia 2017 w Kolonii) – niemiecki pianista i pedagog.
Życiorys.
W latach 1952–1955 studiował w Hochschule für Musik w Kolonii u Else Schmitz-Gohr (fortepian) i Mauritsa Franka (kameralistyka). Od 1955 do 1957 roku kontynuował naukę fortepianu u Eduarda Erdmanna w Hamburgu. Od 1952 roku do połowy lat 80. XX wieku występował w duecie fortepianowym wraz z bratem, Alfonsem Kontarsky’m, wspólnie z którym w 1955 roku zdobył 1. nagrodę w konkursie ogłoszonym przez Radio Bawarskie w Monachium. Występował też z wiolonczelistą Siegfriedem Palmem. Wykonywał głównie dzieła muzyki współczesnej. Karierę pianisty musiał przerwać na skutek paraliżu ręki.
W latach 1960–1969 brał udział jako wykładowca i wykonawca w Międzynarodowych Letnich Kursach Nowej Muzyki w Darmstadcie. Współpracował z Karlheinzem Stockhausenem, w 1966 roku wykonał w Darmstadcie jego cykl "Klavierstücke". Od 1969 roku wykładał w Hochschule für Musik w Kolonii.

</doc>
<doc id="5044937" url="https://pl.wikipedia.org/wiki?curid=5044937" title="Bambus zwyczajny">
Bambus zwyczajny



</doc>
<doc id="5044941" url="https://pl.wikipedia.org/wiki?curid=5044941" title="Alfons Kontarsky">
Alfons Kontarsky

Alfons Kontarsky (ur. 9 października 1932 w Iserlohn, zm. 5 maja 2010 w Großgmain) – niemiecki pianista i pedagog.
Życiorys.
W latach 1953–1955 studiował w Hochschule für Musik w Kolonii u Else Schmitz-Gohr (fortepian) i Mauritsa Franka (kameralistyka). Od 1955 do 1957 roku kontynuował naukę fortepianu u Eduarda Erdmanna w Hamburgu. Od 1952 roku do połowy lat 80. XX wieku występował w duecie fortepianowym wraz z bratem, Aloysem Kontarsky’m, wspólnie z którym w 1955 roku zdobył 1. nagrodę w konkursie ogłoszonym przez Radio Bawarskie w Monachium. Występował też w założonym przez siebie w 1971 roku trio ze skrzypkiem Saschko Gawriloffem i wiolonczelistą Klausem Storckiem. Wykonywał głównie dzieła muzyki współczesnej, a także utwory okresu klasycyzmu i romantyzmu.
W latach 1962–1966 brał udział jako wykładowca i wykonawca w Międzynarodowych Letnich Kursach Nowej Muzyki w Darmstadcie. Od 1967 roku wykładał w Hochschule für Musik w Kolonii. Opublikował pracę "Pro musica nova: Studien zum Spielen neuer Musik für Klavier" (Kolonia 1973).

</doc>
<doc id="5044942" url="https://pl.wikipedia.org/wiki?curid=5044942" title="Mistrzostwa Świata w Piłce Nożnej 2022 (eliminacje strefy CAF)/Grupa A">
Mistrzostwa Świata w Piłce Nożnej 2022 (eliminacje strefy CAF)/Grupa A

Grupa A jest jedną z dziesięciu grup eliminacji drugiej rundy do Mistrzostw Świata 2022. Składa się z czterech niżej wymienionych reprezentacji:
Każda drużyna rozegra z każdą dwa mecze (u siebie i na wyjeździe). Mecze rozpoczną się we wrześniu 2021. Drużyna z pierwszego miejsca awansuje do trzeciej rundy.

</doc>
<doc id="5044945" url="https://pl.wikipedia.org/wiki?curid=5044945" title="Bukszpan wieczniezielony">
Bukszpan wieczniezielony



</doc>
<doc id="5044949" url="https://pl.wikipedia.org/wiki?curid=5044949" title="Haas VF-21">
Haas VF-21

Haas VF-21 – samochód Formuły 1, skonstruowany przez Haasa na sezon 2021.
Charakterystyka.
VF-21 jest to model VF-20 z dokonanymi jedynie tymi modyfikacjami, które zostały wymuszone przez regulamin. Ponadto Haas zapowiedział, że samochód nie będzie udoskonalany w trakcie sezonu.
Kierowcami modelu zostali Nikita Mazepin i Mick Schumacher. Z uwagi na sponsora Mazepina – Uralkali – samochód został pomalowany w barwy flagi Rosji. Dochodzenie w tej sprawie wszczęła Światowa Agencja Antydopingowa, która w ramach sankcji nałożonych na Rosję za doping zabroniła używania symboli kraju. W połowie marca agencja zakończyła śledztwo, uznając kolorystykę VF-21 za dopuszczalną.

</doc>
<doc id="5044950" url="https://pl.wikipedia.org/wiki?curid=5044950" title="Carica pentagona">
Carica pentagona



</doc>
<doc id="5044954" url="https://pl.wikipedia.org/wiki?curid=5044954" title="Cynamonowiec tamala">
Cynamonowiec tamala



</doc>
<doc id="5044957" url="https://pl.wikipedia.org/wiki?curid=5044957" title="Cyprysik japoński">
Cyprysik japoński



</doc>
<doc id="5044961" url="https://pl.wikipedia.org/wiki?curid=5044961" title="Kacper Böhm">
Kacper Böhm

Kacper Böhm (Bem, Boehm) (ur. w 1784 w Pratulinie, zm. 18 marca 1829 w Warszawie) – kat warszawski.
Życiorys.
Urodził się w 1784 w Pratulinie w rodzinie Stefana, kata warszawskiego, i żony jego Marianny Marcjanny z d. Glińszczyńska. W 1793 rodzice przenieśli się do Warszawy, gdzie ojciec objął posadę mistrza sprawiedliwości. Pobierał nauki w szkołach prowadzonych przez pijarów oraz redemptorystów w kościele św. Benona.
W 1804 wyjechał do Berlina celem nauki w zawodzie lekarskim. Wstąpił do armii francuskiej, do korpusu gen. L.N. Davouta.
Brał udział w wojnie z Austrią w 13 pułku jazdy huzarów pod dowództwem płk. J. Tolińskiego.
W 1813 umiera jego ojciec i Kacper obejmuje po nim stanowisko kata warszawskiego. Obowiązki pełni do swojej śmierci – zmarł 18 marca 1829 i pochowany został obok swojego ojca na cmentarzu Powązkowskim.
Żonaty był z Antoniną Anną z d. Rosołowska, z którą miał siedmioro dzieci: Andrzeja Stefana, Jana Józefa, Juliana, Emilię Anastazję, Stefana Maksymiliana, Anatorię Kalistę i Konstancję Pelagię.

</doc>
<doc id="5044962" url="https://pl.wikipedia.org/wiki?curid=5044962" title="The Catholic Worker">
The Catholic Worker

The Catholic Worker (pol. Katolicki Robotnik) – czasopismo wydawane siedem razy w roku przez ruch Catholic Worker w Nowym Jorku. Gazeta została założona przez Dorothy Day i Petera Maurina, aby promować nauczanie Kościoła dot. sprawiedliwości społecznej.
Kiedy w czasie Wielkiego Kryzysu w Stanach Zjednoczonych komunizm zdobywał popularność, Day i Maurin chcieli przekazać to, co uważali za dobrze strzeżoną tajemnicę: postępowe nauczanie Kościoła, tak aby ubodzy, w większości katolicy, zwrócili się do własnej tradycji po rozwiązanie.
Historia.
1 maja 1933 ukazał się pierwszy numer gazety „The Catholic Worker”, w cenie jednego centa. Od tego czasu wydawana jest nieprzerwanie. Skierowany był do najbardziej cierpiących w czasie Wielkiego Kryzysu, „tych, którzy uważają, że nie ma nadziei na przyszłość” i ogłaszał im, że „Kościół katolicki ma program społeczny. [...] są ludzie Boży, którzy pracują nie tylko dla ich duchowego, ale także materialnego dobra”. Nie akceptował reklam i nie a redakcja nie czerpała przychodów. Publikacja pierwszego numeru została częściowo wsparta darowizną w wysokości 1 dolara od siostry Peter Claver, na cześć której nazwano jeden z domów ruchu Catholic Worker.
Nakład szybko wzrósł do 25 000 w ciągu kilku miesięcy, a w 1936 osiągnął 150 000.
„The Catholic Worker” stracił tysiące czytelników z powodu swojej surowej pacyfistycznej postawy i odmowy przyłączenia się do wezwania zaangażowania się USA w II wojnę światową. Dorothy Day była redaktorką pisma aż do swojej śmierci w 1980.
Do gazety pisali zarówno niedoświadczone chętne osoby, jak i tak znane osobistości jak Ammon Hennacy, Thomas Merton, Daniel Berrigan, Jeremy Scahill, Karl Meyer, czy Jacques Maritain. Ade Bethune i Fritz Eichenberg często wykonywali ilustracje. W latach 60. redaktorką (a później wykonawczynią testamentu Day) była Judith Palache Gregory.
Opis.
Day stwierdziła, że słowo „Robotnik” w tytule gazety odnosi się do „tych, którzy pracowali ręką lub umysłem, tych, którzy wykonywali pracę fizyczną, umysłową lub duchową. Ale myśleliśmy przede wszystkim o biednych, wywłaszczonych, wyzyskiwanych”.
„The Catholic Worker” jest uważany za czasopismo chrześcijańskiego anarchizmu.
Cena za numer zawsze wynosiła jeden cent. Oficjalna cena rocznej subskrypcji w 2021 wynosiła 25 centów.

</doc>
<doc id="5044963" url="https://pl.wikipedia.org/wiki?curid=5044963" title="Kościół św. Wawrzyńca w Kosmowie">
Kościół św. Wawrzyńca w Kosmowie

Kościół świętego Wawrzyńca w Kosmowie – rzymskokatolicki kościół parafialny należący do parafii pod tym samym wezwaniem (dekanat Koźminek diecezji kaliskiej).
Świątynia została wzniesiona w 1691 roku. Ufundowana została przez Sokołowskiego. Odrestaurowana została w 1895 roku. Podczas 2 wojny światowej została zdewastowana. W 1953 roku została przedłużona nawa. W 1986 i 1993 roku była odnawiana.
Budowla jest drewniana, jednonawowa, posiada konstrukcję zrębową. Świątynia jest orientowana. Jej prezbiterium jest mniejsze w stosunku do nawy, zamknięte jest trójbocznie, z boku jest umieszczona zakrystia. Od frontu i z boku nawy znajdują się kruchty. Świątynię nakrywa dach dwukalenicowy, pokryty gontem, na dachu jest umieszczona sześciokątna wieżyczka na sygnaturkę. Zwieńcza ją blaszany iglicowy dach hełmowy i latarnia. Wnętrze nakrywa strop płaski obejmujący nawę i prezbiterium. Chór muzyczny jest podparty dwoma słupami, posiada prostą linię parapetu, znajduje się na nim prospekt organowy z początku XVIII wieku. Na belce tęczowej jest umieszczony gotycki krucyfiks z XV wieku i data budowy świątyni. Polichromia o charakterze iluzjonistycznym przedstawia Trójcę Świętą i Matkę Bożą z Dzieciątkiem na stropie. Do wyposażenia w stylu barokowym należą: ołtarz główny, dwa ołtarze boczne i ambona z malowanymi wizerunkami czterech ewangelistów powstałe w 1 połowie XVIII wieku. Kolejne dwa ołtarze boczne powstały w 1754 roku.

</doc>
<doc id="5044965" url="https://pl.wikipedia.org/wiki?curid=5044965" title="Stade Lahoua Smaïl">
Stade Lahoua Smaïl

Stade Lahoua Smaïl – stadion piłkarski w Tadżananecie, w Algierii. Obiekt może pomieścić 5000 widzów. Swoje spotkania rozgrywają na nim piłkarze klubu DRB Tadjenanet.

</doc>
<doc id="5044968" url="https://pl.wikipedia.org/wiki?curid=5044968" title="Billie Fleming">
Billie Fleming

Billie Fleming, znana także jako Billie Dovey (ur. 13 kwietnia 1914 w Londynie, zm. 12 maja 2014 w Barnstaple) – brytyjska długodystansowa kolarka, która w 1938 roku pobiła rekord świata kobiet w najdłuższym dystansie pokonanym na rowerze w ciągu roku.
Życiorys.
Urodziła się 13 kwietnia 1914 roku jako Lilian Irene Bartram w Camden w Londynie. W wieku 16 lat zakończyła edukację i rozpoczęła pracę jako sekretarka i maszynistka. Jazdę na rowerze opanowała mając 18 lat. Kolarstwo stało się jej pasją. Gdy przeczytała w czasopiśmie „Cycling” o rozgrywanym od 1911 wśród mężczyzn konkursie na najdłuższy dystans pokonany w ciągu roku, postanowiła jeździć na rowerze codziennie, by promować zdrowy tryb życia. Było to też związane z działalnością Women’s League of Health and Beauty, organizacji propagującej sporty wśród kobiet.
Jako Billie Dovey (po mężu, Freddiem Doveyu) podjęła próbę ustanowienia rekordu dystansu pokonanego przez kobietę w ciągu roku. Udało jej się znaleźć dwóch sponsorów, fabrykę rowerów Rudge-Whitworth, która dostarczyła jej trzybiegowy rower, i producenta słodyczy Cadbury, który dostarczał jej 5 funtów czekolady miesięcznie. Jazdę rozpoczęła 1 stycznia 1938 roku, startując z Mill Hill.
Pokonany dystans był weryfikowany za pomocą kart, podpisywanych przez świadków jej przejazdu. Dziennie Billie Fleming wypełniała 2-3 takie karty. Do pomiaru dystansu służył też zamontowany w rowerze licznik, który był regularnie sprawdzany w biurze „Cycling” pod kątem manipulacji przy nim. Jednego dnia pracownicy „Cycling” jechali za rowerzystką.
Jeździła codziennie, niezależnie od pogody. Średnio pokonywała 130 kilometrów każdego dnia, choć przy sprzyjającej pogodzie dystans dochodził do 300 kilometrów. Najdłuższy dzienny dystans pokonała na trasie z Yorku do Londynu. Najdalszym miejscem do którego dojechała, było jezioro Loch Lomond. Podczas jazdy robiła przerwy na posiłki i napoje w barach i restauracjach. Nie woziła ze sobą wody, tylko ubrania i narzędzia.
Podczas bicia rekordu Billie Dovey jeździła w dzień, a wieczorami często wygłaszała prelekcję o kolarstwie i zdrowym trybie życia. Była nazywana "Rudge-Whitworth Keep Fit Girl".
Dystans pokonany w 1938 wyniósł 47 643 kilometry (29 604 mile). Bicie rekordu zakończyła przy Royal Agriculture Hall w Londynie w obecności dziennikarzy, w tym Harry’ego Englanda, redaktora „Cycling” odpowiedzialnego za monitorowanie jej postępów.
Jako następne przedsięwzięcie zaplanowała przejazd przez Stany Zjednoczone, jednak z powodu II wojny światowej nie doszło to do skutku. Zamiast tego zajęła się jazdą na tricyklu. W 1940 roku udało jej się pobić rekord prędkości na dystansie 25 mil, podjęła też próby na dystansach 50 i 100 mil.
Po II wojnie światowej jej małżeństwo z Freddiem Doveyem zakończyło się rozwodem. Po jakimś czasie poznała George’a Fleminga, również kolarza, z którym wzięła ślub.
W 1957 razem z mężem przejechała przez Pireneje, od Oceanu Atlantyckiego do Morza Śródziemnego.
Billie Fleming zmarła 12 maja 2014 w North Devon District Hospital w Barnstaple, miesiąc po swoich setnych urodzinach.
Rekord.
Rekord długości rocznej trasy rowerowej Billie Fleming pozostawał niepobity aż do 2016 roku, przez 78 lat.
W lutym 1942 Australijka Pat Hawkins, wcześniejsza rekordzistka na dystansie 1000 mil i w czasie 7 dni, twierdziła, że pobiła rekord Fleming, pokonując dystans 73 068 kilometrów. Nie został jednak uznany z powodu niewytłumaczalnych rozbieżności w dzienniku trasy.
Pierwsza roczną trasę o dłuższym dystansie pokonała pochodząca ze Szwecji Kasja Tylen, mieszkająca wówczas w Nottingham. Rozpoczęła bicie rekordu 1 stycznia 2016 roku. Za cel ustaliła sobie 50 000 kilometrów. Rekord Fleming przekroczyła 24 listopada, zaś przez cały rok przejechała 52 024 kilometry.
Jeszcze podczas bicia rekordu przez Tylen, swoją próbę rozpoczęła Amerykanka, Amanda Coker. Między 15 maja 2016 a 14 maja 2017 pokonała dystans 139 326 km, co stało się nowym rekordem nie tylko dla kobiet, ale też dla mężczyzn. Została wpisana do Księgi rekordów Guinnessa. Pokonywała codziennie średnio 382 kilometry, większość jeżdżąc na tej samej trasie, dookoła parku w Tampie. Rekord Billie Fleming pobiła 21 września 2016 roku (dwa miesiące wcześniej niż Tylen), po czterech miesiącach jazdy.
Podczas porównywania rekordów Kasji Tylen i Amandy Coker bywa podnoszona kwestia, że Coker jechała stosując się do zasad Ultra Marathon Cycling Association, zezwalających m.in. na użycie aerodynamicznego efektu draftingu, czego Tylen nie mogła robić. Coker dojeżdżając do miejsca bicia rekordu jechała za samochodem swojego ojca.

</doc>
<doc id="5044970" url="https://pl.wikipedia.org/wiki?curid=5044970" title="Flaga gminy Niwiska">
Flaga gminy Niwiska

Flaga gminy Niwiska – jeden z symboli Gminy Niwiska w postaci flagi. Flagę przyjęto 13 czerwca 2011 po uzyskaniu pozytywnej opinii Komisji Heraldycznej. Flagę zaprojektował Robert Szydlik.
Wygląd.
Flaga zaprojektowana została jako prostokątny płat sukna o proporcjach szerokości do długości 5:8 z układem pasów 2:1:2:1:2 w barwach (odpowiednio): złoty, czerwony, srebrny, czerwony i złoty. W centralnej części flagi umieszczono herb gminy Niwiska, którego wysokość stanowi 6:8 wysokości flagi.

</doc>
<doc id="5044971" url="https://pl.wikipedia.org/wiki?curid=5044971" title="Hop – i jest małpolud">
Hop – i jest małpolud

Hop – i jest małpolud () – czechosłowacki film z 1978, komedia fantasy w reżyserii Milana Muchny.

</doc>
<doc id="5044979" url="https://pl.wikipedia.org/wiki?curid=5044979" title="Arkadiusz Bernaś">
Arkadiusz Bernaś

Arkadiusz Marcin Bernaś (ur. 2 lutego 1971) – polski dyplomata i menedżer kultury. 
Życiorys.
Arkadiusz Barnaś ukończył filologię węgierską na Uniwersytecie Segedyńskim (1996), politologii na Uniwersytecie Środkowoeuropejskim w Budapeszcie (1998) i europeistyki na Uniwersytecie w Leuven (2003)
W 2004 rozpoczął pracę w Instytucie Polskim w Budapeszcie jako zastępca dyrektora. Od października 2008 do 2012 pełnił funkcję dyrektora Instytutu. W latach 2012-2016 kierował Instytutem Polskim w Sztokholmie.
Zna język angielski oraz węgierski. 

</doc>
<doc id="5044981" url="https://pl.wikipedia.org/wiki?curid=5044981" title="Echinokaktus Ottona">
Echinokaktus Ottona



</doc>
<doc id="5044984" url="https://pl.wikipedia.org/wiki?curid=5044984" title="Billie Dovey">
Billie Dovey



</doc>
<doc id="5044985" url="https://pl.wikipedia.org/wiki?curid=5044985" title="Mistrzostwa Świata w Narciarstwie Dowolnym i Snowboardingu 2021 – big air mężczyzn (snowboarding)">
Mistrzostwa Świata w Narciarstwie Dowolnym i Snowboardingu 2021 – big air mężczyzn (snowboarding)

Rywalizacja mężczyzn w snowboardowym Big Air podczas mistrzostw świata w Aspen została rozegrana na skoczni o nazwie Buttermilk Big Air. Kwalifikacje rozegrano 14 marca o 9:40, z kolei finał 16 marca o 13:30. Złoty medal wywalczył Kanadyjczyk Mark McMorris, który pokonał drugiego Maxence'a Parrota oraz trzeciego Marcusa Klevelanda.

</doc>
<doc id="5044990" url="https://pl.wikipedia.org/wiki?curid=5044990" title="Fagraea beteroana">
Fagraea beteroana



</doc>
<doc id="5044999" url="https://pl.wikipedia.org/wiki?curid=5044999" title="Mikkel Frølich Honoré">
Mikkel Frølich Honoré

Mikkel Frølich Honoré (ur. 21 stycznia 1997 we Fredericii) – duński kolarz szosowy.
Osiągnięcia.
Opracowano na podstawie:

</doc>
<doc id="5045001" url="https://pl.wikipedia.org/wiki?curid=5045001" title="Mikkel Honoré">
Mikkel Honoré



</doc>
<doc id="5045011" url="https://pl.wikipedia.org/wiki?curid=5045011" title="Jubea">
Jubea



</doc>
<doc id="5045014" url="https://pl.wikipedia.org/wiki?curid=5045014" title="Russians">
Russians

Russians – piosenka z 1985 roku brytyjskiego muzyka Stinga, która wydana została na czwartym singlu, który promował jego debiutancki solowy album "The Dream of the Blue Turtles" (1985). Główny temat muzyczny kompozycji Sting oparł na muzyce autorstwa rosyjskiego kompozytora Siergieja Prokofjewa, którą napisał do radzieckiego filmu "Car Szaleniec" (1934; część „Romans”, ros. Романс).
Charakterystyka.
Piosenka „Russians” jest komentarzem i apelem, który krytykuje dominującą wówczas zimnowojenną politykę międzynarodową i doktrynę gwarancji wzajemnego zniszczenia (MAD) Stanów Zjednoczonych i Związku Radzieckiego.
W wydaniu ogólnoeuropejskiego tygodnika „Music &amp; Media” z początku grudnia 1985 roku napisano, że „podczas ostatnich negocjacji w Genewie, prowadzonych między Reaganem a Gorbaczowem, wiele europejskich programów wykorzystywało utwór «Russians» Stinga jako podkład muzyczny do filmów dokumentalnych dotyczących spotkania na szczycie. Jednocześnie wydawnictwo A&amp;M wydało singiel [z «Russians»]”.
W 1986 roku na europejskiej cotygodniowej liście przebojów European Hot 100 (obejmującej rynki na zachód od żelaznej kurtyny) singiel z utworem uplasował się na 1. miejscu. Na głównej amerykańskiej liście przebojów Hot 100 singiel z utworem dotarł do 16. pozycji, a w brytyjskim zestawieniu Official Singles Chart Top 100 uplasował się na 12. miejscu. Na początku 1986 roku, według pisma „Music &amp; Media”, singiel „Russians” Stinga we Francji miał najlepszy wynik sprzedaży spośród wykonawców zagranicznych, a (według wyliczeń redakcji „Music &amp; Media”) w marcu tego samego roku singiel dotarł do 1. miejsca tamtejszego zestawienia sprzedaży.
Teledysk.
Do piosenki „Russians” nakręcono czarno-biały wideoklip, zrealizowany przez francuskiego reżysera Jean-Baptiste Mondino (zdjęcia: Pascal Lebègue), który nawiązywał do niemieckiego ekspresjonizmu, a także do prac takich twórców, jak Rudolph Maté (operator zdjęć, reżyser; aktywny: 1919–1962) oraz Gregg Toland (operator) i Karl Freund (operator, reżyser; obaj 1. połowa XX w.). W wydaniu czasopisma „Music &amp; Media” z grudnia 1985 roku napisano: „Teledysk Stinga do, jak wielu twierdzi, najlepszego utworu z albumu «Russians» miał swoją premierę w europejskiej telewizji. Film został nakręcony w podstawowych czarno-białych barwach i przypomina film "Obywatel Kane". Jest kilka zbliżeń na Stinga, dziewczynka w wieku 9–10 lat oraz starszy chory mężczyzna, wszystko to ułatwiło stworzenie dosyć groźnego obrazu”.
W 1990 roku we francuskim magazynie filmowym „Cahiers du cinéma” napisano, że: „Jeśli chodzi o [teledysk] «Russians» Stinga, będący mroczniejszym od pozostałych, krzyżują się w nim odniesienia do kina niemego i [filmów] Wellesa. To pierwsza faza kariery [Jeana-Baptiste’a] Mondino […]”.
Wypowiedzi i opinie.
W wywiadzie udzielonym w czerwcu 1985 roku brytyjskiemu tygodnikowi muzycznemu „Record Mirror” Sting, zapytany o plany wykorzystania leningradzkiej orkiestry podczas nagrywania utworu „Russians”, powiedział:
W wydaniu paneuropejskiego periodyku „Music &amp; Media” z lipca 1985 roku z solowego albumu Brytyjczyka wyróżniono utwory „Russians”, „Love Is the Seventh Wave” oraz „Fortress Around Your Heart” jako te, które były wówczas najchętniej wybieranymi utworami przez DJ-ów w europejskich rozgłośniach. Na łamach tego samego tygodnika z grudnia 1985 roku napisano, że tekst piosenki „Russians” jest: „błaganiem do ludzkości i o pokój”; autor artykułu dodał też, że ten utwór (obok „Moon over Bourbon Street”, „We Work the Black Seem” i „Love Is the Seventh Wave”) został „zrobiony zdecydowanie dobrze”.

</doc>
<doc id="5045015" url="https://pl.wikipedia.org/wiki?curid=5045015" title="Urszula Kosior-Korzecka">
Urszula Kosior-Korzecka

Urszula Kosior-Korzecka – polska biotechnolożka, prorektor Uniwersytetu Przyrodniczego w Lublinie.
Życiorys.
Absolwentka studiów biotechnologicznych na Wydziale Biologii i Nauk o Ziemi Uniwersytetu Marii Curie-Skłodowskiej w Lublinie (1996). W 2001 otrzymała tamże doktorat z nauk biologicznych na podstawie pracy "Endokrynalne uwarunkowania prowokowanej wielokrotnej owulacji u owiec" (promotor – Ryszard Bobowiec). W 2009 habilitowała się na Uniwersytecie Przyrodniczym w Lublinie w dyscyplinie nauk weterynaryjnych, specjalność fizjologia, patofizjologia, przedstawiając dzieło "Zmiany hormonalne oraz ekspresja mRNA receptorów leptynowych w komórkach przysadki owiec z indukowanymi ACTH torbielami jajnikowymi".
Jej zainteresowania naukowe obejmują takie tematy jak: etiopatogeneza zaburzeń i chorób endokrynnych układu rozrodczego u przeżuwaczy, patomechanizmy i terapie przyczynowe chorób nowotworowych u zwierząt. Odbyła staże naukowe w INRA w Jouy-en-Josas oraz na Wydziale Medycyny Weterynaryjnej Uniwersytetu w Pizie. 
1 czerwca 1996 rozpoczęła pracę na Wydziale Medycyny Weterynaryjnej Akademii Rolniczej (obecnie Uniwersytetu Przyrodniczego) w Lublinie. 1 sierpnia 2019 została kierowniczką Zakładu Patofizjologii (Katedry Przedklinicznych Nauk Weterynaryjnych), Wydział Medycyny Weterynaryjnej UP w Lublinie. Prorektor ds. studenckich i dydaktyki w kadencji 2020–2024.
Członkini Lubelskiej Komisji Etycznej ds. Doświadczeń na Zwierzętach (od 2010), Polskiego Towarzystwa Nauk Weterynaryjnych i Towarzystwa Biologii Rozrodu. Od 2005 sekretarz w Lubelskim Oddziale Polskiego Towarzystwa Fizjologicznego.

</doc>
<doc id="5045018" url="https://pl.wikipedia.org/wiki?curid=5045018" title="Mistrzostwa Ameryki U-20 w Piłce Ręcznej Kobiet 2010">
Mistrzostwa Ameryki U-20 w Piłce Ręcznej Kobiet 2010

Mistrzostwa Ameryki U-20 w Piłce Ręcznej Kobiet 2010 – ósme mistrzostwa Ameryki U-20 w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej złożonej z zawodniczek do lat dwudziestu żeńskiej reprezentacji narodowej w Ameryce. Odbył się w dniach 6–10 kwietnia 2010 roku w Buenos Aires. Tytułu zdobytego w 2008 roku broniła reprezentacja Argentyny.
Mistrzostwa były jednocześnie eliminacjami do MŚ 2010 z awansem dla czterech czołowych zespołów turnieju. Tytuł mistrzowski obroniły Argentynki pokonując Brazylię, brąz zdobyły zaś zawodniczki z Dominikany po zwycięstwie nad Portoryko. Mimo iż to półfinalistki zawodów uzyskały awans na mistrzostwa świata, ostatecznie w światowym czempionacie zagrały prócz finalistek także zespoły z miejsc 6 i 7.

</doc>
<doc id="5045020" url="https://pl.wikipedia.org/wiki?curid=5045020" title="Balaklawa">
Balaklawa



</doc>
<doc id="5045022" url="https://pl.wikipedia.org/wiki?curid=5045022" title="Fundacja Ratownictwa Tatrzańskiego TOPR">
Fundacja Ratownictwa Tatrzańskiego TOPR

Fundacja Ratownictwa Tatrzańskiego TOPR – polska fundacja powołana w 1990 r. z siedzibą w Zakopanem, aby wspierać ratownictwo górskie w Tatrach. 
Fundacja finansuje m.in. zakup sprzętu dla Tatrzańskiego Ochotniczego Pogotowia Ratunkowego oraz szkolenia ratowników TOPR. Prowadzi również działalność edukacyjną w postaci spotkań i szkoleń. 
Od 2010 roku fundacja posiada status organizacji pożytku publicznego (OPP).
Cele.
Cele fundacji sformułowane w statucie:

</doc>
<doc id="5045037" url="https://pl.wikipedia.org/wiki?curid=5045037" title="Conotrachelus coelebs">
Conotrachelus coelebs

Conotrachelus coelebs – gatunek chrząszcza z rodziny ryjkowcowatych.
Zasięg występowania.
Ameryka Południowa i Północna, występuje w Argentynie, Boliwii, Brazylii, Paragwaju, Peru, Urugwaju oraz w Ameryce Środkowej.
Budowa ciała.
Ciało pokryte gęstymi włoskami. Ubarwienie brązowoszare. Pokrywy w przedniej części brązowoszare, w tylnej części występują dwie kremowoszare, szerokie, skośne pręgi zbiegające się w środku i ograniczone od tyłu wąską czarną pręgą, zaś tylna krawędź pokryw jest brązowa.

</doc>
<doc id="5045041" url="https://pl.wikipedia.org/wiki?curid=5045041" title="Olga Janowska">
Olga Janowska

Olga Janowska, właśc. Aleksandra Gniewosz herbu Rawicz, primo voto Rozwadowska (ur. 12 listopada 1880 w Nowosielcach-Gniewosz) – polska właścicielka dóbr ziemskich.
Życiorys.
Urodziła się 12 listopada 1880 w Nowosielcach-Gniewosz jako Aleksandra Gniewosz. Wywodziła się z rodu Gniewoszów herbu Rawicz, była wnuczką Wiktora (1792-1840, właściciel dóbr Nowosielce i tamtejszego dworu, Gniewosz, Tokarnia, Karlików) i Łucji (córka Sebastiana Ostaszewskiego), córką Feliksa (1836-1907, właściciel dóbr ziemskich, powstaniec styczniowy, polityk) i Izydory pochodzącej także z rodziny Gniewoszów, a także bratanicą Edwarda (1822-1906, poseł na Sejm Krajowy i do Rady Państwa), Zygmunta (1827-1909, c. k. generał i szambelan cesarski), Władysława (1829-1901, c. k. pułkownik i szambelan cesarski).
W 1901 poślubiła Stefana Rozwadowskiego herbu Trąby (ur. 1873, syn Bolesława), porucznika armii austriackiej. W 1902 została damą Orderu Krzyża Gwiaździstego. Jej mąż zmarł 23 sierpnia 1903 w Zakopanem. Następnie zamieszkiwała w Sanoku. Tam 30 września 1905 wyszła powtórnie za mąż, poślubiając Stefana Liberata Antoniego Janowskiego herbu Strzemię (ur. 1871, syna Zygmunta, właściciela podsanockiej Falejówki). Świadkami na ich ślubie byli Kazimierz Jachimowski i Stanisław Leszczyński. Według stanu z 1905 jej mąż był spadkobiercą dóbr w Falejówce. Zmarł on 17 lutego 1906 w wyniku zaczadzenia w Płonnej, gdzie przebywał w związku z pogrzebem Włodzimierza Truskolaskiego (śmierć tamże wtedy poniósł także ich świadek ślubny i zarazem szwagier Stanisław Leszczyński, syn Emila i Marii). Według stanu z lat 1914 i 1918 jako właścicielka dóbr tabularnych w Falejówce (w tym tamtejszego dworu) figurowała Olga Janowska.

</doc>
<doc id="5045044" url="https://pl.wikipedia.org/wiki?curid=5045044" title="Eva Murková">
Eva Murková

Eva Murková (ur. 29 maja 1962 w Bojnicach) – słowacka lekkoatletka, specjalistka skoku w dal i sprinterka, halowa mistrzyni Europy. Reprezentowała Czechosłowację.
Kariera sportowa.
Odpadła w kwalifikacjach skoku w dal podczas mistrzostw Europy w 1982 w Atenach.
Zdobyła złoty medal w tej konkurencji na halowych mistrzostwach Europy w 1983 w Budapeszcie, wyprzedzając reprezentantki Niemieckiej Republiki Demokratycznej Helgę Radtke i Heike Daute. Na mistrzostwach świata w 1983 w Helsinkach zajęła 7. miejsce w skoku w dal i 8. miejsce w sztafecie 4 × 100 metrów. Zdobyła srebrny medal w skoku w dal (za Susan Hearnshaw z Wielkiej Brytanii, a przed Stefanią Lazzaroni z Włoch), a także zajęła 5. miejsce w finale biegu na 60 metrów na halowych mistrzostwach Europy w 1984 w Göteborgu.
Nie wzięła udziału w igrzyskach olimpijskich w 1984 w Los Angeles wskutek ich bojkotu przez Czechosłowację. Na zawodach „Przyjaźń-84” rozgrywanych w Pradze dla lekkoatletek z państw bojkotujących te igrzyska zdobyła brązowy medal w sztafecie 4 × 100 metrów (sztafeta Czechosłowacji biegła w składzie: Murková, Taťána Kocembová, Renata Černochová i Jarmila Kratochvílová) oraz zajęła 5. miejsce w skoku w dal.
Ponownie zdobyła srebrny medal w skoku w dal na halowych mistrzostwach Europy w 1985 w Pireusie, za Galiną Czistiakową ze Związku Radzieckiego, a przed Heike Drechsler z NRD, a także odpadła w półfinale biegu na 60 metrów. Odpadła w kwalifikacjach skoku w dal na mistrzostwach Europy w 1986 w Stuttgarcie. Na mistrzostwach świata w 1987 w Rzymie doznała kontuzji podczas rozgrzewki przed kwalifikacjami i nie oddała w nich żadnego mierzonego skoku. Odpadła w eliminacjach biegu na 60 metrów na halowych mistrzostwach Europy w 1988 w Budapeszcie.
Murková była mistrzynią Czechosłowacji w skoku w dal w latach 1983 i 1985–1987, w biegu na 100 metrów w 1983 i 1986 oraz w sztafecie 4 × 100 metrów w 1982, a także wicemistrzynią w sztafecie 4 × 100 metrów w 1981 i w skoku w dal w 1982. W hali była mistrzynią Czechosłowacji w skoku w dal w 1983, 1985, 1987 i 1988 oraz w biegu na 60 metrów w 1985, a także wicemisitrzynią w skoku w dal w 1982.
Czterokrotnie poprawiała rekord Czechosłowacji w skoku w dal do wyniku 7,01 m, uzyskanego 26 maja 1984 w Bratysławie.
Rekordy życiowe.
Rekordy życiowe Murkovej:

</doc>
<doc id="5045060" url="https://pl.wikipedia.org/wiki?curid=5045060" title="Rejon klincowski">
Rejon klincowski



</doc>
<doc id="5045061" url="https://pl.wikipedia.org/wiki?curid=5045061" title="Hitachibou Kaison">
Hitachibou Kaison



</doc>
<doc id="5045069" url="https://pl.wikipedia.org/wiki?curid=5045069" title="Conotrachelus confusus">
Conotrachelus confusus

Conotrachelus confusus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw szersza od przedplecza.

</doc>
<doc id="5045073" url="https://pl.wikipedia.org/wiki?curid=5045073" title="Conotrachelus contractus">
Conotrachelus contractus

Conotrachelus contractus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Boliwii.
Budowa ciała.
Przednia krawędź pokryw szersza od przedplecza.
Głowa, przedplecze oraz przednia część pokryw szarobrązowe, zaś środkowa i tylna część pokryw czarne z szarobrązowymi plamkami.

</doc>
<doc id="5045074" url="https://pl.wikipedia.org/wiki?curid=5045074" title="Nagrody „Nowej Fantastyki”">
Nagrody „Nowej Fantastyki”

Nagrody „Nowej Fantastyki” – nagrody literackie przyznawane od 2014 roku przez redakcję czasopisma „Nowa Fantastyka”. Do Nagród nominowane są książki i publikacje wydane w kalendarzowym roku poprzedzającym.
Od momentu ustanowienia Nagrody przyznawane są stale w dwóch kategoriach: Książka Roku oraz Reflektor (nagroda przyznawana młodemu autorowi, który zdaniem jury zasługuje swoim talentem na zwrócenie uwagi czytelników). Liczba kategorii rosła z biegiem lat – w roku 2020 przyznano aż 6 Nagród.
O tym, kto zostanie nominowany oraz do kogo ostatecznie powędrują wyróżnienia decyduje Jury Nagrody, w skład którego wchodzą redaktorzy „Nowej Fantastyki” i zaproszeni przez nich współpracownicy pisma.
Kategorie.
Aktualnie Nagrody „Nowej Fantastyki” przyznawane są w kategoriach:

</doc>
<doc id="5045075" url="https://pl.wikipedia.org/wiki?curid=5045075" title="Szlif księżnej">
Szlif księżnej

Szlif księżnej − amerykański film romantyczny z chrześcijańskim przesłaniem. Swoja premierę miał w 2015 roku. 
Treść.
Grace jest młodą dziewczyną, mieszkającą na farmie rodziców. Marzy o idealnej miłości i ślubie z ukochanym. Jednak sprawy nie idą po jej myśli, a jej związek rozpada się. 

</doc>
<doc id="5045077" url="https://pl.wikipedia.org/wiki?curid=5045077" title="Conotrachelus cordipennis">
Conotrachelus cordipennis

Conotrachelus cordipennis – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza.

</doc>
<doc id="5045080" url="https://pl.wikipedia.org/wiki?curid=5045080" title="Zimoziołowate">
Zimoziołowate



</doc>
<doc id="5045085" url="https://pl.wikipedia.org/wiki?curid=5045085" title="Merwilla">
Merwilla

Merwilla – rodzaj roślin z rodziny szparagowatych. Obejmuje dwa gatunki występujące w Południowej Afryce, Lesotho, Suazi, Malawi, Mozambiku i Zimbabwe. Silnie trujące rośliny z gatunku "M. plumbea" są na dużą skalę wykorzystywane w tradycyjnej medycynie południowej Afryki.
Nazwa rodzaju jest zbitką wyrazową nazwiska Fredericka van der Merwe, południowoafrykańskiego lekarza i botanika amatora, żyjącego w latach 1894–1968, oraz nazwy rodzaju roślin "Scilla" (pl. cebulica), z którego Speta wyodrębnił rodzaj "Merwilla". 
Zagrożenie.
Z uwagi na pozyskiwanie z natury cebul "M. plumbea" do celów leczniczych, gatunek ten jest uznany za bliski zagrożenia wyginięciem. Rośliny te są długowieczne, średni wiek dojrzałych roślin to około 25 lat. Szacuje się, że liczba tych roślin spadła o co najmniej 25% w ciągu ostatnich 75 lat.

</doc>
<doc id="5045088" url="https://pl.wikipedia.org/wiki?curid=5045088" title="Tomasz Dąbrowski (film)">
Tomasz Dąbrowski (film)

Tomasz Dąbrowski – polski menadżer kultury.
Życiorys.
Ukończył filologię germańską (1999) i prawo (2001) na Uniwersytecie Gdańskim. Stypendysta Fundacja Konrada Adenauera na Christian-Albrecht-Universität w Kilonii (1997–1998). W latach 1999–2002 pracował w Departamencie Współpracy Międzynarodowej i Międzyregionalnej Urzędu Marszałkowskiego Województwa Pomorskiego. Odbył staż w niemieckim Ministerstwie Spraw Zagranicznych w ramach Programu Stypendialnego Fundacji im. Roberta Boscha (2001–2002). Od 2006 do 2013 był dyrektorem Instytutu Polskiego w Berlinie.
Dyrektor Polskiej Komisji Filmowej od 2013. Od 2017 członek Zarządu (AFCI). Członek Europejskiej Akademii Filmowej oraz sekretarz Rady Polskiego Instytutu Sztuki Filmowej w kadencji 2017–2020.

</doc>
<doc id="5045091" url="https://pl.wikipedia.org/wiki?curid=5045091" title="Linia kolejowa Żecza – Starodub">
Linia kolejowa Żecza – Starodub

Linia kolejowa Żecza – Starodub – linia kolejowa w Rosji łącząca stację Żecza ze ślepą stacją Starodub. Zarządzana jest przez Kolej Moskiewską (część Kolei Rosyjskich).
Linia położona jest w rejonie starodubowskim, w obwodzie briańskim. Na całej długości jest niezelektryfikowana i jednotorowa.

</doc>
<doc id="5045093" url="https://pl.wikipedia.org/wiki?curid=5045093" title="Alfred Małymonka">
Alfred Małymonka

Alfred Fryderyk Małymonka lub Małymońka bądź Ferdynand Matymońka (ur. 15 stycznia lub 12 września 1894 w Stanisławowie, zm. ?) – polski działacz niepodległościowy, z zawodu maszynista.
Życiorys.
Urodził się 15 stycznia lub 12 września 1894 w Stanisławowie, w rodzinie Tychona lub Piotra. W czasie I wojny światowej służył jako szeregowiec w II plutonie 7. kompanii II baonu 2 Pułku Piechoty Legionów Polskich, a następnie w 2. oddziale karabinów maszynowych tegoż pułku. W lipcu 1917, po kryzysie przysięgowym, służył w Polskim Korpusie Posiłkowym. W lutym 1918, po bitwie pod Rarańczą, został internowany w obozie Szaldobos na Węgrzech.

</doc>
<doc id="5045095" url="https://pl.wikipedia.org/wiki?curid=5045095" title="Nepenthes x ventrata">
Nepenthes x ventrata



</doc>
<doc id="5045098" url="https://pl.wikipedia.org/wiki?curid=5045098" title="Rejon starosamborski (do 2020)">
Rejon starosamborski (do 2020)



</doc>
<doc id="5045100" url="https://pl.wikipedia.org/wiki?curid=5045100" title="Conotrachelus coronifer">
Conotrachelus coronifer

Conotrachelus coronifer – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Peru.
Budowa ciała.
Przednia krawędź pokryw znacznie szersza od przedplecza, zakończona po bokach ostrogami. Przód przedplecza zwężony. Na pokrywach podłużne garbki. Na udach ostrogi.

</doc>
<doc id="5045101" url="https://pl.wikipedia.org/wiki?curid=5045101" title="Komitet Nauk o Finansach Polskiej Akademii Nauk">
Komitet Nauk o Finansach Polskiej Akademii Nauk

Komitet Nauk o Finansach Polskiej Akademii Nauk – jednostka organizacyjna Polskiej Akademii Nauk, utworzona w 2007 r. Powstała z inicjatywy przedstawicieli środowiska naukowego, zainteresowanych rozwijaniem dziedziny finansów.
Przewodniczącą Komitetu w kadencji 2015–2019 i 2020–2023 jest prof. dr hab. Małgorzata Zaleska.
Historia.
Komitet Nauk o Finansach PAN, działa przy Wydziale I Nauk Humanistycznych i Społecznych Polskiej Akademii Nauk. Po wielu miesiącach starań prof. Andrzeja Gospodarowicza, 20 marca 2007 r. sprawa powołania Komitetu stanęła na posiedzeniu Prezydium PAN. Wtedy też została podjęta Uchwała nr 5/2007 w sprawie utworzenia Komitetu Nauk o Finansach PAN. Kadencja Komitetu trwa 4 lata i historycznie obejmowała okresy: 2007–2010, 2011–2015, 2015–2019, 2020–2023. Od 2009 r. Komitet rozpoczął wydawanie czasopisma „Finanse”, a od 2008 r. organizuje Konkurs o Nagrodę Komitetu za wybitne osiągnięcia naukowe w zakresie finansów. Niekwestionowanym sukcesem Komitetu było powołanie dyscypliny finanse w ramach dziedziny nauki ekonomiczne. Dnia 20 maja 2010 r. pozytywną decyzję w tej kwestii, na wniosek Komitetu, podjęło Zgromadzenie Ogólne Centralnej Komisji ds. Stopni i Tytułów Naukowych.
Nagroda Komitetu za wybitne osiągnięcia naukowe w zakresie finansów.
Konkurs organizowany jest od 2008 roku. Od roku 2016 nagroda jest przyznawana przez Prezesa Polskiej Akademii Nauk. Jest organizowany, aby promować wybitne prace naukowe z zakresu finansów, przyczyniające się do rozwoju teorii oraz systemu finansów.
Konkurs organizowany jest od 2008 roku. Od roku 2016 nagroda jest przyznawana przez Prezesa Polskiej Akademii Nauk. Jest organizowany, aby promować wybitne prace naukowe z zakresu finansów, przyczyniające się do rozwoju teorii oraz systemu finansów.
Czasopismo Finanse.
W latach 2009–2019 Komitet był wydawcą czasopisma naukowego „Finanse” Misja czasopisma, którą było wspomaganie rozwoju badań naukowych m.in. poprzez prezentację nowych ujęć teoretycznych oraz rozwijanie i propagowanie wiedzy z zakresu finansów, jest kontynuowana w ramach Cyklu monografii „Finanse”.
Skład IV kadencji (2020–2023).
"Źródło:" oficjalna strona
Przewodnicząca
Zastępcy przewodniczącego
Pozostali członkowie prezydium
Pozostali członkowie komitetu
Honorowy przewodniczący

</doc>
<doc id="5045103" url="https://pl.wikipedia.org/wiki?curid=5045103" title="Jorge Braga de Macedo">
Jorge Braga de Macedo

Jorge Avelino Braga de Macedo (ur. 1 grudnia 1946 w Lizbonie) – portugalski ekonomista, nauczyciel akademicki i polityk, profesor, w latach 1991–1993 minister finansów.
Życiorys.
W 1971 ukończył studia prawnicze na Uniwersytecie Lizbońskim. Następnie kształcił się na Uniwersytecie Yale, na którym uzyskał magisterium ze stosunków międzynarodowych (1973) i doktorat z ekonomii (1979). Od 1976 jako nauczyciel akademicki związany z Universidade Nova de Lisboa. Od lat 80. współpracownik National Bureau of Economic Research w Cambridge oraz Centre for Economic Policy Research w Londynie. Wykładał także na Universidade Católica Portuguesa i Uniwersytecie Princeton. Był konsultantem Międzynarodowego Funduszu Walutowego oraz Banku Światowego. Od 1988 do 1991 pracował w strukturze Komisji Europejskiej.
W 1991 z ramienia Partii Socjaldemokratycznej uzyskał mandat posła do Zgromadzenia Republiki VI kadencji. Od tegoż roku do 1993 sprawował urząd ministra finansów w trzecim rządzie Aníbala Cavaco Silvy. W 1996 uzyskał pełną profesurę na Universidade Nova de Lisboa, a w 2008 objął stanowisko dyrektora centrum badawczego na wydziale ekonomii tej uczelni. W 2002 został wykładowcą Instytutu Nauk Politycznych w Paryżu. W latach 1999–2004 pracował w Organizacji Współpracy Gospodarczej i Rozwoju. Od 1997 członek korespondent, a od 2008 członek rzeczywisty Lizbońskiej Akademii Nauk. W 2012 powołany do rady nadzorczej Energias de Portugal.

</doc>
<doc id="5045106" url="https://pl.wikipedia.org/wiki?curid=5045106" title="Conotrachelus crassus">
Conotrachelus crassus

Conotrachelus crassus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw nieznacznie szersza od przedplecza. Przód przedplecza zwężony, na jego środku podłużny garbek. Na udach wydatne ostrogi.

</doc>
<doc id="5045111" url="https://pl.wikipedia.org/wiki?curid=5045111" title="Jajecznik">
Jajecznik

Jajecznik – element zastawy stołowej służący do podawania jajek ugotowanych na miękko lub na twardo. Może zawierać od jednego do kilkunastu wgłębień na jajka. Jajecznik w kształcie małego kieliszka, przeznaczony do podawania i jedzenia jajka na miękko, nazywany jest kieliszkiem do jajek lub kieliszkiem na jajko. Inne spotykane nazwy: podstawka do jajek.

</doc>
<doc id="5045118" url="https://pl.wikipedia.org/wiki?curid=5045118" title="Conotrachelus crinitus">
Conotrachelus crinitus

Conotrachelus crinitus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Ciało nieco wydłużone. Przednia krawędź pokryw szersza od przedplecza. Na udach ostrogi.

</doc>
<doc id="5045122" url="https://pl.wikipedia.org/wiki?curid=5045122" title="Pierwszy rząd Aníbala Cavaco Silvy">
Pierwszy rząd Aníbala Cavaco Silvy

Pierwszy rząd Aníbala Cavaco Silvy (port. "X Governo Constitucional de Portugal" – "X rząd konstytucyjny Portugalii") – rząd Portugalii funkcjonujący od 6 listopada 1985 do 17 sierpnia 1987.
Był to jednopartyjny i mniejszościowy gabinet utworzony po wyborach parlamentarnych w 1985, wygranych ponownie przez Partię Socjaldemokratyczną. W 1987 doszło do kolejnych wyborów, po których utworzono drugi rząd tego samego premiera.

</doc>
<doc id="5045123" url="https://pl.wikipedia.org/wiki?curid=5045123" title="Pierwszy rząd Anibala Cavaco Silvy">
Pierwszy rząd Anibala Cavaco Silvy



</doc>
<doc id="5045124" url="https://pl.wikipedia.org/wiki?curid=5045124" title="Drugi rząd Anibala Cavaco Silvy">
Drugi rząd Anibala Cavaco Silvy



</doc>
<doc id="5045125" url="https://pl.wikipedia.org/wiki?curid=5045125" title="Trzeci rząd Anibala Cavaco Silvy">
Trzeci rząd Anibala Cavaco Silvy



</doc>
<doc id="5045128" url="https://pl.wikipedia.org/wiki?curid=5045128" title="Conotrachelus cristatus">
Conotrachelus cristatus

Conotrachelus cristatus – gatunek chrząszcza z rodziny ryjkowcowatych.
Zasięg występowania.
Ameryka Południowa i Północna, występuje w Brazylii, Ekwadorze, Peru, Kolumbii, Trynidadzie oraz w Ameryce środkowej i Indiach Zachodnich.
Budowa ciała.
Ubarwienie ciała czarnopopielate. Od przedniej części pokryw, przez boki przedplecza, aż po głowę biegną dwie, podłużne, żółtobrązowe pręgi tworzące kształt litery "V" i zbiegające się na ryjku.

</doc>
<doc id="5045129" url="https://pl.wikipedia.org/wiki?curid=5045129" title="Annapolis Valley">
Annapolis Valley

Annapolis Valley (także Annapolis–Cornwallis Valley) – dolina rzeczna o szerokości 5–15 km, długa na ok. 100–120 km, w północno-zachodniej części półwyspu Nowa Szkocja (hrabstwa: Kings i Annapolis), stanowiąca region ekonomiczny. Zasiedlona przez Europejczyków od XVII w. – do drugiej połowy wieku następnego przez osadników francuskojęzycznych (Akadian), następnie głównie przez anglojęzycznych przybyszów z Nowej Anglii. Wykorzystywana rolniczo, szczególnie do połowy XX w., z dużym udziałem sadów owocowych (jabłka); obecnie rozwija się głównie turystyka.
Geografia.
Dolina rzeczna, określana także mianem "Annapolis–Cornwallis Valley", szeroka na 5–15 km i długa na ok. 100–120 km, położona w północno-zachodniej części półwyspu Nowa Szkocja (hrabstwa: Kings i Annapolis) w ciągu dwóch rzek, oddzielonych u swoich źródeł niewielkim przewyższeniem (ok. 50 m n.p.m.): Annapolis River i Cornwallis River, ciągnąca się od ujścia jednej rzeki do ujścia drugiej, od północnego zachodu ograniczona jest nadmorskim pasmem pochodzenia wulkanicznego North Mountain, a od południa śródlądowym masywem South Mountain. Średnia temperatura miesięczna na tym obszarze wynosi od –5 °C do +19 °C (nieco wyższa niż na otaczających go obszarach). Suma opadów w dolinie, z czego 15–25% to opad śnieżny, kształtuje się na poziomie 1120 mm (mniej niż na otaczających ją terenach). Liczba dni bez mrozu również jest większa niż na obszarach sąsiednich.
Osadnictwo.
Doceniając płaski, marszowy charakter doliny, dodatkowo pozbawiony zjawisk meteorologicznych właściwych dla pobliskiej Zatoki Fundy (której pływy jednak oddziałują na glebę regionu, wtłaczając w górę obu rzek wodę morską), w rejon ten w XVII w. przybyli pierwsi europejscy koloniści, tworząc w latach 40. tego stulecia francuską osadę Port-Royal, która stała się głównym ośrodkiem osadnictwa na zachodnim wybrzeżu półwyspu Nowa Szkocja (centralnego obszaru francuskojęzycznej Akadii). Zajęcie Port-Royal przez wojska angielskie w 1710 zaowocowało w ciągu następnego półwiecza istotnymi zmianami demograficznymi rejonu doliny, której ludność akadyjska wyjściowo kształtowała się na poziomie ok. 14 tys. (włączając w to także kolonistów z obszarów wokół Cumberland Basin) i utrzymywała się stale na podobnym poziomie, a która począwszy od 1755, podlegając przymusowym deportacjom, została jednak już w 1775 (w ramach całej kolonii Nowa Szkocja) zdominowana przez anglojęzycznych przybyszów z Nowej Anglii.
Gospodarka.
Osiadli zwłaszcza na równinnych, podmokłych obszarach środkowego (nadrzecznego) pasa doliny Akadianie, oprócz uprawy roli (wspomaganej od XVIII w., a także i w czasach współczesnych budową systemu grobli i śluz, dzięki czemu powiększano areał ziem pod uprawę), trudnili się także rybactwem i handlem futrami. Powstanie w 1869 kolejowego połączenia doliny ze stołecznym Halifaksem zintensyfikowało rozwój rolnictwa na tym obszarze, zwiększając znacznie już istniejący eksport uprawianych tutaj, choć dotychczas głównie na potrzeby własne, owoców (szczególnie jabłek), warzyw i zbóż. Do lat 50. XX w., kiedy doszło do załamania w eksporcie jabłek do Wielkiej Brytanii przy jednoczesnej niemożności znalezienia innych rynków zbytu w Ameryce Północnej, rolnictwo oparte na zbiorach tych owoców (osiągały one na przełomie XIX i XX w. miliony buszli rocznie) było podstawą gospodarki regionu, co uległo zmianie od lat 60. XX w. – w następstwie przemian w charakterystyce użytkowania gruntu (redukcja areału sadów) doszło w regionie do zmniejszenia znaczenia rolnictwa na rzecz turystyki. Dzięki uruchomieniu w 1984 na Annapolis River elektrowni pływowej (Annapolis Tidal Generating Station) o mocy 20 MW, produkującej rocznie 30 milionów kWh, dostęp do elektryczności uzyskało 4,5 tys. gospodarstw domowych. Współcześnie obszar doliny wyodrębniany jest jako jeden z regionów ekonomicznych ("economic region"; "ER") Kanady.

</doc>
<doc id="5045132" url="https://pl.wikipedia.org/wiki?curid=5045132" title="Z mgły zrodzony (cykl)">
Z mgły zrodzony (cykl)



</doc>
<doc id="5045135" url="https://pl.wikipedia.org/wiki?curid=5045135" title="Cornwallis Valley">
Cornwallis Valley



</doc>
<doc id="5045143" url="https://pl.wikipedia.org/wiki?curid=5045143" title="RAST (oprogramowanie)">
RAST (oprogramowanie)

RAST (ang. "Rapid Annotations using Subsystems Technology)" – program komputerowy wykorzystywany do wykrywania w sekwencjach nukleotydowych potencjalnych otwartych ramek odczytu. Do tego celu program ten wykorzystuje występujące w zsekwencjonowanym genomie kodony START oraz kodony STOP.
Zastosowanie.
Program RAST wykorzystywany jest do:

</doc>
<doc id="5045145" url="https://pl.wikipedia.org/wiki?curid=5045145" title="Conotrachelus curvicostatus">
Conotrachelus curvicostatus

Conotrachelus curvicostatus – gatunek chrząszcza z rodziny ryjkowcowatych.
Zasięg występowania.
Ameryka Południowa i Północna, występuje w Brazylii, Gujanie, Gujanie Francuskiej oraz w Ameryce środkowej.
Budowa ciała.
Ubarwienie ciała czarne z pomarańczowymi plamkami. Na przedpleczu dwie podłużne, pomarańczowe pręgi po jego bokach.

</doc>
<doc id="5045147" url="https://pl.wikipedia.org/wiki?curid=5045147" title="Conotrachelus cylindricus">
Conotrachelus cylindricus

Conotrachelus cylindricus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Peru.
Budowa ciała.
Ciało wydłużone. Przednia krawędź pokryw szersza od przedplecza.

</doc>
<doc id="5045148" url="https://pl.wikipedia.org/wiki?curid=5045148" title="Świordły">
Świordły

Świordły (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Dawniej używana nazwa – Świerdły, Świerdle.
Historia.
W czasach zaborów ówczesny zaścianek w gminie Czeress, w powiecie dzisieńskim, w guberni wileńskiej Imperium Rosyjskiego. Wieś należała do dóbr Czeress ks. Radziwiłłów.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 153 osoby, 21 było wyznania rzymskokatolickiego, a 132 prawosławnego. Jednocześnie 12 mieszkańców zadeklarowało polską przynależność narodową, 141 białoruską. Było tu 29 budynków mieszkalnych. W 1931 w 31 domach zamieszkiwało 156 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR. Do 1971 roku w sielsowiecie Miory.
Od 1991 w składzie niepodległej Białorusi. Do 2004 wieś wchodziła w skład sielsowietu Dworne Sioło.

</doc>
<doc id="5045165" url="https://pl.wikipedia.org/wiki?curid=5045165" title="Sibiu Salami">
Sibiu Salami

Sibiu Salami, Salam de Sibiu – rumuńska odmiana salami tworzona z mięsa i tłuszczu wieprzowego, soli i innych przypraw. W 2016 Sibiu Salami została zarejestrowana jako gwarantowana tradycyjna specjalność.
Historia.
W 1885 r. pochodzący z miasta Friscanco w północno-wschodnich Włoszech Filippo Dozzi wyemigrował wraz z żoną do Rumunii pracować jako murarz. Osiedlił się w pobliżu kaminiołomu Piatra Arsă w dawnej wiosce Poiana Tapului.
Poza murarstwem, pasją Dozziego było robienie kiełbasy. Zauważył, że warunki pogodowe w Sinaii są korzystne do produkcji suchych kiełbasy. W 1910 kupił w Sinaii budynek w którym mieściła się restauracja, piwnica z winem i hotel. Rozpoczął produkcję salami, które szybko okazało się sukcesem i produktem luksusowym.
Przed śmiercią w 1943, Dozzi przekazał swoim synom recepturę Sibiu Salami. Oni kontynuowali dzieło ojca aż do znacjonalizowania firmy przez komunistyczne państwo.
Pomimo nacjonalizacji wytwórstwo Sibiu Salami rozwijało się. W 1963 r. zarejestrowano jej znak towarowy.
W 2014 r. wyprodukowano ponad 3000 ton tego produktu.

</doc>
<doc id="5045170" url="https://pl.wikipedia.org/wiki?curid=5045170" title="Multidisciplinary Journal of School Education">
Multidisciplinary Journal of School Education

Multidisciplinary Journal of School Education – czasopismo naukowe będące półrocznikiem ukazującym się od 2012 r. współredagowanym przez Akademię Ignatianum w Krakowie i hiszpański Abat Oliba CEU University. W czasopiśmie publikowane są artykuły z zakresu edukacji. Dotychczas ukazało się 18 numerów „Multidisciplinary Journal of School Education” (stan na rok 2020).
Punktacja czasopisma.
W wykazie czasopism naukowych Ministerstwa Edukacji i Nauki z 9 lutego 2021 r. półrocznik ten uzyskał 40 punktów.

</doc>
<doc id="5045181" url="https://pl.wikipedia.org/wiki?curid=5045181" title="Forum Philosophicum">
Forum Philosophicum

Forum Philosophicum – czasopismo naukowe będące półrocznikiem ukazującym się od 1996 r. wydawanym przez Akademię Ignatianum w Krakowie. Tematyka czasopisma skupia się na filozofii inspirowanej wiarą oraz relacjami między filozofią, wiarą i racjonalnością. Czasopismo jest indeksowane przez najważniejsze bazy naukowe na świecie: Scopus, EBSCO, Philosophy Documentation Center, DOAJ, The Philosopher's Index.
Punktacja czasopisma.
W wykazie czasopism naukowych Ministerstwa Edukacji i Nauki z 30 grudnia 2021 r. półrocznik uzyskał 100 punktów.

</doc>
<doc id="5045182" url="https://pl.wikipedia.org/wiki?curid=5045182" title="Lamus w Kalinówce Kościelnej">
Lamus w Kalinówce Kościelnej

Lamus w Kalinówce Kościelnej – zabytkowy lamus w Kalinówce Kościelnej z II połowy XVIII wieku.
Historia.
Lamus został wybudowany jako budynek gospodarczy w II połowie XVIII wieku, posiada dwie kondygnacje, z podcieniami w obu kondygnacjach, z charakterystycznymi zastrzałami ciesielskimi przypominającymi arkady. Jest przykładem znakomitej wiejskiej architektury drewnianej. 
W roku 1927 budynek przeszedł gruntowny remont. Wówczas obrócono go o 90 stopni. Po II wojnie światowej pełnił funkcję mieszkalną, gdy w bocznych ścianach wycięto otwory na okna. Ówcześni mieszkańcy lamusa doprowadzili do jego pożaru. Spłonęły dach i słupy. Dwukrotnie remontowany z zachowaniem pierwotnego kształtu. Obecnie w budynku mieści się ekspozycja Izby Regionalnej, czyli małe muzeum stworzone dzięki mieszkańcom Kalinówki Kościelnej, którzy podarowali eksponaty. 

</doc>
<doc id="5045183" url="https://pl.wikipedia.org/wiki?curid=5045183" title="Dyrekcja Kolei w Szczecinie">
Dyrekcja Kolei w Szczecinie

Dyrekcja Kolei w Szczecinie – terytorialny organ zarządzania koleją z siedzibą w Szczecinie.
Prekursorami organizacyjnymi były m.in. od 1879 Królewska Dyrekcja Kolei Berlińsko-Szczecińskich Pruskich Kolei Państwowych ("Königliche Direktion der Berlin-Stettiner Eisenbahn der Preußischen Staatsbahnen") oraz od 1895 Królewska Dyrekcja Kolei Szczecin ("Königliche Eisenbahn-Direktion Stettin" – KED Stettin). Od kiedy w 1920 Pruska Kolej Państwowa połączyła się z Deutsche Reichsbahn, miejscowy zarząd otrzymał nazwę Dyrekcji Kolei Rzeszy w Szczecinie ("Reichsbahndirektion Stettin").
W okresie polskim zarządcą terytorialnym była Dyrekcja Okręgowa Kolei Państwowych, z siedzibą w Szczecinie (1945-1998).

</doc>
<doc id="5045196" url="https://pl.wikipedia.org/wiki?curid=5045196" title="Pz.Sfl. IC">
Pz.Sfl. IC

5 cm PaK 38 Auf Pz.Kpfw II Sonderfahrgestell 901 – niemiecki lekki niszczyciel czołgów z okresu II Wojny Światowej, opierający się na podwoziu czołgu lekkiego.
Pz.Kpfw. II Ausf.G (VK 9.01), które to podwozie zostało wyposażone w otwartą z góry wieżę z uzbrojeniem głównym.
Historia.
W lipcu 1940 r. dział projektowy Waffenprufamt 6 pod dowództwem Generała Heinricha Ernsta Kniepkamp'a został wyznaczony do opracowania lekkiego niszczyciela czołgów dla Dywizji pancernych oraz Dywizji zmechanizowanych. Projekt wieży opracowano w zakładach Rheinmetall-Borßig AG, zaś podwoziem miało się stać istniejące już, należące do prototypowego czołgu Lekkiego Pz.Kpfw II Ausf.G zakładów M.A.N ("Maschinenfabrik Augsburg-Nürnberg AG").
W ramach Panzerprogramm 41 z 30 maja 1941 zamówiono 1200 maszyn dla Dywizji pancernych oraz 825 wozów dla dywizji zmechanizowanych oraz Pułków rozpoznawczych (Aufklärungs-Abteilungen). Produkcja seryjna miał się rozpocząć w Lipcu 1941, jednakże do września 1941 udało się zbudować jedynie dwa w pełni użytkowe prototypy.
Służba.
10 marca 1942 OKH (Oberkommando des Heeres) poleciło przydzielenie dwóch Pz.Sfl.IC do 3.Zug/Panzerjäger kompanie 601, aby zastąpić stracone w terenie działa samobieżne 8.8 cm Flak 18 Sfl. W raporcie wyposażeniowym z 20 sierpnia 1942 odnotowano dwa Pz.Sfl.IC ("Tylko jeden wóz sprawny") działające w ramach Panzerjäger-Abteilung 559 pod dowództwem A.O.K.2 (Armeeoberkommando 2). Wozy brały udział w walkach na froncie Wschodnim.
Opis konstrukcji.
Maszyna w klasycznym układzie napędowym, z przodu przedział kierowniczy z kierowcą, przekładnią i skrzynią ("Wał wyprowadzony prawą stroną kadłuba") , następnie otwarty przedział bojowy z ładowniczym i działonowym/dowódcą obsługującymi główne uzbrojenie. z tyłu wozu, przedział silnikowy ze zbiornikami paliwa, chłodnicą i jednostką napędową.
Uzbrojenie główne tego niszczyciela czołgów stanowiła gwintowana armata 5cm KwK 39 l/60, która była obsługiwana przez dwóch załogantów.

</doc>
<doc id="5045218" url="https://pl.wikipedia.org/wiki?curid=5045218" title="Andrzej z Duchnik Poniatowski">
Andrzej z Duchnik Poniatowski

Andrzej z Duchnik Poniatowski herbu Ciołek – deputat generalnego sądu kapturowego w 1648 roku, sekretarz Jego Królewskiej Mości.
Podpisał elekcję Jana II Kazimierza Wazy, jako deputat kapturowy i deputat księstw oświęcimskiego i zatorskiego podpisał jego "pacta conventa" w 1648 roku.

</doc>
<doc id="5045228" url="https://pl.wikipedia.org/wiki?curid=5045228" title="Stade Ismaïl Makhlouf">
Stade Ismaïl Makhlouf

Stade Ismaïl Makhlouf – stadion sportowy w Al-Arba’a, w Algierii. Obiekt może pomieścić 7000 widzów. Swoje spotkania rozgrywają na nim piłkarze klubu RC Arbaâ.

</doc>
<doc id="5045229" url="https://pl.wikipedia.org/wiki?curid=5045229" title="Attila Bozay">
Attila Bozay

Attila Bozay (ur. 11 sierpnia 1939 w Balatonfűzfő, zm. 14 września 1999 w Gönc) – węgierski kompozytor.
Życiorys.
W latach 1954–1957 uczył się u Istvána Szelényiego w Miskolci Bartók Béla Zeneművészeti Szakközépiskola, następnie od 1957 do 1962 roku studiował w Akademii Muzycznej im. Ferenca Liszta w Budapeszcie u Ferenca Farkasa. W latach 1963–1966 był pracownikiem Magyar Rádió. W 1967 roku przebywał na stypendium UNESCO w Paryżu. Dwukrotny laureat nagrody im. Erkela (1968 i 1979), otrzymał także nagrodę Bartók-Pásztory (1998). W 1984 roku uhonorowany tytułem Zasłużonego Artysty (Érdemes Művésze díj).
W jego dorobku dominowały utwory kameralne i solowe. Występował jako wykonawca własnych utworów, grając na cytrze skonstruowanej według modelu Sándora Budaia.

</doc>
<doc id="5045234" url="https://pl.wikipedia.org/wiki?curid=5045234" title="Jadwiga Markowa">
Jadwiga Markowa

Jadwiga Markowa z Grycmanów (ur. 15 września 1885 w Starych Gliwicach, zm. 6 lub w nocy z 7 na 8 września 1939 w Nowym Bytomiu) – polska działaczka podczas plebiscytu na Górnym Śląsku, działaczka społeczna.
Życiorys.
Urodziła się 15 września 1885 roku w Starych Gliwicach w rodzinie hutnika Jana Grycmana i Marty Strzewiczek. W 1899 roku ukończyła szkołę ludową w Gliwicach, w której jedynie lekcje religii prowadzono po polsku. Matka nauczyła ją czytać i pisać po polsku, jako pomocy edukacyjnej używając katolickiego modlitewnika. Wpoiła jej także wartości patriotyczne.
Po zakończeniu edukacji Jadwiga pracowała w pobliskiej hucie „Hermina”. Wstąpiła do polskiego Towarzystwa Śpiewaczego „Harmonia” i Towarzystwa Polek w Gliwicach, zaczęła również organizować pielgrzymki do Piekar, Częstochowy i do klasztoru na Górze św. Anny. W hucie „Hermina” pracował jej przyszły mąż, polski działacz Wincenty Marek. Para pobrała się 5 listopada 1904 roku w Łabędach. Dziesięć lat później małżeństwo przeniosło się do Gliwic, gdzie mieszkało do 1921 roku. W tym okresie para adoptowała siostrzenicę Wincentego, Annę Garus. Małżeństwo nie miało własnych dzieci.
W latach 1920–1921 Jadwiga należała do zespołu Polskiego Komitetu Plebiscytowego w Gliwicach, a po wybuchu III powstania śląskiego wstąpiła do 4 Gliwickiego Pułku Piechoty pod dowództwem Stanisława Mastalerza, prowadząc kuchnię dla walczących.
Po podziale Śląska Gliwice przypadły stronie niemieckiej. Ze względu na szykany – małżeństwu wybito szyby w oknach, a Wincentego pobito – Markowie przenieśli się do polskiego Nowego Bytomia, współcześnie dzielnicy Rudy Śląskiej. W nowym miejscu Jadwiga zaangażowała się w sprawy społeczne: współorganizowała Koło Polek przy Związku Uchodźców Polskich (później: Towarzystwo Polek), lokalny hufiec ZHP oraz Koło Przyjaciół Harcerstwa. Dzięki staraniom Jadwigi do Towarzystwa Polek przystąpiło z czasem ponad 1000 członkiń. Agitowała na rzecz zapisywania dzieci do polskich szkół i doprowadziła do zamknięcia ostatniej niemieckojęzycznej szkoły na terenie Nowego Bytomia i Wirka, założyła także ochronkę dla dzieci. W pierwszej połowie lat 30. zarządzała kuchnią dla bezrobotnych, którym także pomagała znaleźć pracę w hucie „Pokój”. Była radną w Miejskiej Radzie Narodowej. Przyznano jej Srebrny i Złoty Krzyż Zasługi. Złotym Krzyżem Zasługi miała być udekorowana w dniu urodzin, ale wybuch wojny przekreślił te plany.
Od sierpnia do 2 września 1939 roku prowadziła kuchnię dla oddziałów Wojska Polskiego przebywających w okolicy, z którymi 3 września ewakuowała się w stronę Mysłowic. Trzy dni później wróciła do Nowego Bytomia, który był już zajęty przez Niemców. Tego samego dnia została aresztowana przez członków Freikorps, którzy w jej domu szukali broni. Zamiast broni znaleźli sztandar Towarzystwa Polek, na którym widniała Matka Boska Częstochowska i orzeł biały. Kazano jej przejść boso ulicami miasta ze sztandarem, po czym sztandar publicznie spalono. Markową więziono w piwnicy „Starej Apteki”, poddając ją torturom. Zmarła od ciosów zadanych cegłami. W relacji świadków wydarzyło się to w nocy z 7 na 8 września, z kolei według źródeł niemieckich zmarła dzień wcześniej. Jej szczątki znaleziono w dole w okolicy domu kultury Huty „Pokój”. Ekshumowano je we wrześniu 1945 roku. 15 września odprawiono jej i innym ofiarom uroczysty pogrzeb i pochowano w grobie masowym, w którym spoczywają szczątki Piotra Niedurnego i powstańców śląskich.
Upamiętnienie.
Jednej z ulic w Rudzie Śląskiej nadano imię Jadwigi Markowej, a miejsce, w którym po raz pierwszy spoczęły jej szczątki, oznaczono tablicą pamiątkową, którą postawiono 28 lipca 1946 roku. Jej imię przyjęły także lokalne struktury harcerskie.
Była jedną z 30 bohaterek wystawy „60 na 100. SĄSIADKI. Głosem Kobiet o powstaniach śląskich i plebiscycie” powstałej w 2019 i opowiadającej o roli kobiet w śląskich zrywach powstańczych i akcji plebiscytowej. Koncepcję wystawy, scenariusz i materiały przygotowała Małgorzata Tkacz-Janik, a grafiki Marta Frej.

</doc>
<doc id="5045238" url="https://pl.wikipedia.org/wiki?curid=5045238" title="Víctor Manuel Arbeloa">
Víctor Manuel Arbeloa

Víctor Manuel Arbeloa Muru (ur. 1 stycznia 1936 w Mañeru) – hiszpański polityk, historyk i pisarz, były duchowny rzymskokatolicki, senator, od 1986 do 1994 eurodeputowany II i III kadencji.
Życiorys.
Pochodził z ubogiej rodziny, jego ojciec zginął w walkach wojny domowej. Uczył się w seminarium duchownym w Pampelunie i Universidad Pontificia Comillas, w 1959 został wyświęcony na księdza. Studiował filozofię i literaturę na Uniwersytecie Complutense w Madrycie oraz teologię i historię Kościoła na Papieskim Uniwersytecie Gregoriańskim. Odbył także studia doktoranckie, wykładał historię w madryckiej filii Uniwersytetu Papieskiego w Salamance oraz w kolegium diecezjalnym w Estelli.
Od 1963 do 1965 był koadiutorem parafii w Estelli, służył też jako duszpasterz emigrantów w Niemczech, Holandii i Wielkiej Brytanii oraz publikował w czasopismach. W okresie upadku władzy frankistów zbliżył się do teologii wyzwolenia, później porzucił kapłaństwo. Zaangażowany w działalność opozycyjną, w 1967 oskarżony w jednym procesie zakończonym uniewinnieniem, między 1972 a 1975 był kilkukrotnie aresztowany. Później zajął się działalnością pisarską i naukową dotyczącą współczesnej historii Hiszpanii i Kościoła, a także polityki, antyklerykalizmu i dziejów masonerii. Od lat 60. opublikował kilkadziesiąt książek oraz liczne artykuły, był też jednym z redaktorów Wielkiej Encyklopedii Nawarry.
W 1973 zaangażował się w działalność Hiszpańskiej Socjalistycznej Partii Robotniczej (początkowo w ramach odrębnej Partii Socjalistycznej Nawarry). W 1977 kandydował do parlamentu z listy Front Navarrès Independent. W latach 1979–1983 poseł i przewodniczący autonomicznego parlamentu Nawarry. Od 1979 do 1986 członek Senatu I i II kadencji, od 1983 należał też do Zgromadzenia Parlamentarnego Rady Europy. Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej, uzyskiwał reelekcję w wyborach w 1987 i 1989. Przystąpił do frakcji socjalistycznej, należał m.in. do Komisji Budżetowej oraz Komisji ds. Polityki Regionalnej, Planowania Regionalnego i Stosunków z Władzami Regionalnymi i Lokalnymi. W latach 1996–1997 doradca sekretarza generalnego PSOE w Nawarrze, później wycofał się z polityki i w 2002 opuścił tę partię.
Odznaczony Krzyżem św. Jerzego (1983).

</doc>
<doc id="5045241" url="https://pl.wikipedia.org/wiki?curid=5045241" title="Víctor Manuel Arbeloa Muru">
Víctor Manuel Arbeloa Muru



</doc>
<doc id="5045242" url="https://pl.wikipedia.org/wiki?curid=5045242" title="Aleksandra Gromadowska">
Aleksandra Gromadowska

Aleksandra Gromadowska (ur. 3 lutego 1996) – polska siatkarka, grająca na pozycji przyjmującej. 
Aleksandra jako młoda siatkarka w kategorii juniorka broniła barw Impelu Wrocław w latach 2011-2013, również w sezonie 2013/2014 i 2014/2015 była wdrażana do seniorskiego klubu z nad Odry. Od 2015 roku była siatkarką Budowlanych Łódź, grając przez rok. Od 2016 roku i przez kolejne 4 lata brała udział w turniejach siatkówki plażowej. W listopadzie 2020 roku postanowiła powrócić do siatkówki halowej podpisując kontrakt z drużyną Energa MKS Kalisz. Od sezonu 2021/2022 jest zawodniczką klubu Volleyball Wrocław.
Jej starszy brat Marcel również jest siatkarzem. 
Siatkówka plażowa.
Z Katarzyną Kociołek triumfowały w turnieju German Tour Duisburg 2017. W 2017 roku z Katarzyną Kociołek zostały brązowymi medalistkami Mistrzostw Polski, a wraz z Moniką Brzostek Mistrzyniami Polski w 2019 roku. W 2019 zajęły trzecie miejsce z Moniką Brzostek w turnieju German Tour St. Peter-Ording. 16 sierpnia 2020 w finale w parze z Moniką Brzostek wygrały po tie-breaku z Justyną Tomalą i Olgą Klocek w turnieju Plaża Open w Myślenicach.
Sukcesy w siatkówce plażowej.
Mistrzostwa Polski w siatkówce plażowej kobiet:

</doc>
<doc id="5045246" url="https://pl.wikipedia.org/wiki?curid=5045246" title="Ferenc Farkas">
Ferenc Farkas

Ferenc Farkas (ur. 15 grudnia 1905 w Nagykanizsa, zm. 10 października 2000 w Budapeszcie) – węgierski kompozytor.
Życiorys.
Był synem olimpijczyka Aladára Farkasa. W dzieciństwie uczył się gry na fortepianie. W latach 1922–1927 studiował w Akademii Muzycznej im. Ferenca Liszta w Budapeszcie u Leó Weinera i Alberta Siklósa. W 1928 roku został korepetytorem Teatru Miejskiego w Budapeszcie i nawiązał współpracę z baletem Siergieja Diagilewa. W latach 1929–1931 przebywał na stypendium w Rzymie, gdzie uczył się u Ottorino Respighiego w Akademii Muzycznej św. Cecylii. Od 1933 do 1935 roku pracował dla wytwórni filmowych w Wiedniu i Kopenhadze. W latach 1935–1941 był wykładowcą wyższej szkoły muzycznej w Budapeszcie, zaś między 1941 a 1944 rokiem uczył w konserwatorium w Klużu. Od 1946 do 1948 roku kierował założonym przez siebie konserwatorium w Székesfehérvár. W latach 1949–1970 prowadził klasę kompozycji w Akademii Muzycznej im. Ferenca Liszta w Budapeszcie.
Otrzymał nagrodę im. Erkela (1960) i nagrodę im. Herdera (1979). W 1965 roku uhonorowany tytułem Zasłużonego Artysty (Érdemes Művésze díj), a w 1970 roku Wybitnego Artysty (Kiváló Művésze-díj). Odznaczony został krzyżem kawalerskim Orderu Zasługi Republiki Włoskiej (1985). Do jego uczniów należeli György Kurtág, György Ligeti, Zsolt Durkó, Sándor Szokolay i Attila Bozay.
Twórczość.
Był przedstawicielem zachowawczych tendencji w muzyce węgierskiej, w swojej twórczości wykorzystywał elementy zaczerpnięte z folkloru, przetwarzane na sposób tradycyjny. Stosował konwencjonalną, prostą harmonikę tonalną, z klarowną formą, rytmiczną witalnością i plastycznie zarysowaną tematyką. Preferował diatoniczne uformowanie materiału, tworząc muzykę przystępną w odbiorze i unikając skomplikowania formy.

</doc>
<doc id="5045249" url="https://pl.wikipedia.org/wiki?curid=5045249" title="Maciej Rozwadowski">
Maciej Rozwadowski

Maciej Rozwadowski herbu Trąby (ur. 1647) – żołnierz, urzędnik ziemski I Rzeczypospolitej.
Życiorys.
Urodził się w 1647. Wywodził się z gałęzi szlacheckiej rodu Rozwadowskich herbu Trąby. Był wnukiem Andrzeja (ur. 1568), synem Stanisława (ur. 1602, sędzia grodzki chełmski) i Heleny ze Zborowa Zborowskiej herbu Jastrzębiec. 
Uczestniczył w bitwie pod Wiedniem 1683. Sprawował urząd podstolego radomskiego. 
Był żonaty z Barbarą Dzianott herbu Grzymała, podstolanką radomską. Mieli syna Ignacego (1702-1777).

</doc>
<doc id="5045252" url="https://pl.wikipedia.org/wiki?curid=5045252" title="Franciszek Czerski">
Franciszek Czerski

Franciszek Czerski herbu Ogończyk – podczaszy dobrzyński w latach 1639-1661.
Podpisał "pacta conventa" Jana II Kazimierza Wazy w 1648 roku.

</doc>
<doc id="5045253" url="https://pl.wikipedia.org/wiki?curid=5045253" title="Stade Abed Hamdani">
Stade Abed Hamdani

Stade Abed Hamdani – stadion piłkarski w Al-Churub, w Algierii. Obiekt może pomieścić 10 000 widzów. Swoje spotkania rozgrywają na nim piłkarze klubu AS Khroub.

</doc>
<doc id="5045257" url="https://pl.wikipedia.org/wiki?curid=5045257" title="Mistrzostwa Świata w Piłce Nożnej 2022 (eliminacje strefy CAF)/Grupa B">
Mistrzostwa Świata w Piłce Nożnej 2022 (eliminacje strefy CAF)/Grupa B

Grupa B jest jedną z dziesięciu grup eliminacji drugiej rundy do Mistrzostw Świata 2022. Składa się z czterech niżej wymienionych reprezentacji:
Każda drużyna rozegra z każdą dwa mecze (u siebie i na wyjeździe). Mecze rozpoczną się we wrześniu 2021. Drużyna z pierwszego miejsca awansuje do trzeciej rundy.

</doc>
<doc id="5045263" url="https://pl.wikipedia.org/wiki?curid=5045263" title="Ignacy Rozwadowski">
Ignacy Rozwadowski

Ignacy Rozwadowski herbu Trąby (ur. 1702, zm. 1777) – urzędnik ziemski I Rzeczypospolitej.
Życiorys.
Urodził się w 1702. Wywodził się z gałęzi szlacheckiej rodu Rozwadowskich herbu Trąby. Był synem Macieja (ur. 1647, podstoli radomski) i Barbary Dzianott herbu Grzymała. 
W 1743 był w niewoli w Gdańsku. Był zast. possesorem w Turczem, podczaszym radomski 1753.
Zmarł w 1777. Był żonaty z Teresą z domu Białoskórską herbu Abdank (córka Mikołaja, skarbnika zakroczymskiego). Mieli syna Kazimierza (ur. 1748 lub 1757, zm. 1836, pułkownik wojsk polskich) i Franciszka (1768-1859, rotmistrz wojsk polskich).

</doc>
<doc id="5045266" url="https://pl.wikipedia.org/wiki?curid=5045266" title="Ostatnie Imperium (cykl)">
Ostatnie Imperium (cykl)



</doc>
<doc id="5045268" url="https://pl.wikipedia.org/wiki?curid=5045268" title="Rząd Aníbala Cavaco Silvy">
Rząd Aníbala Cavaco Silvy



</doc>
<doc id="5045269" url="https://pl.wikipedia.org/wiki?curid=5045269" title="Rząd Anibala Cavaco Silvy">
Rząd Anibala Cavaco Silvy



</doc>
<doc id="5045271" url="https://pl.wikipedia.org/wiki?curid=5045271" title="Limfocyt NKT">
Limfocyt NKT



</doc>
<doc id="5045274" url="https://pl.wikipedia.org/wiki?curid=5045274" title="István Szelényi">
István Szelényi

István Szelényi (ur. 8 sierpnia 1904 w Zólyom, zm. 31 stycznia 1972 w Budapeszcie) – węgierski kompozytor i pianista.
Życiorys.
W latach 1922–1926 uczył się w Akademii Muzycznej im. Ferenca Liszta w Budapeszcie u Zoltána Kodálya (kompozycja) i Arnolda Székelya (fortepian), następnie do końca życia związany był z tą uczelnią. W latach 1928–1930 odbył tournée koncertowe jako pianista. Od 1930 do 1932 roku przebywał w Paryżu i Londynie jako kierownik zespołu baletowego. Uczył w gimnazjum muzycznym (1946–1950) i szkole muzycznej im. Béli Bartóka (1950–1966), od 1966 do 1972 roku wykładał kompozycję i teorię muzyki w Akademii Muzycznej im. Ferenca Liszta. W latach 1951–1956 był redaktorem naczelnym czasopisma „Új zenei szemle”. W 1969 roku został uhonorowany nagrodą im. Erkela.
Jako pianista dokonał pierwszych na Węgrzech wykonań utworów licznych kompozytorów współczesnych takich jak Arnold Schönberg, Paul Hindemith i Alfredo Casella. Był znawcą twórczości Ferenca Liszta. Opublikował prace "Rendszeres modulációtan" (1927, 2. wydanie 1960), "A zenetörténet es bölcselettörténet kapcsolatai" (1944), "Liszt élete képekben" (1956), "A romantikus zene harmóniavílága" (1959), "A magyar zene története" (1965), "A népdalharmónizálás alapelvei" (1967).

</doc>
<doc id="5045276" url="https://pl.wikipedia.org/wiki?curid=5045276" title="Honorata Majeranowska">
Honorata Majeranowska

Honorata Anna Majeranowska z domu Hoffman (ur. ok. 1828 w Krakowie, zm. 29 grudnia 1901 w Warszawie) – polska śpiewaczka operowa (sopran) i aktorka.
Życiorys.
Była córką Michała Hoffmana, lekarza i Róży z Schönfeldów. Debiutowała w 1844 rolą Miny w sztuce "Mina córka burmistrza". Została zatrudniona w teatrze krakowskim po dyrekcją Hilarego Meciszewskiego. 27 września 1845 poślubiła w Krakowie malarza Władysława Majeranowskiego, a pod koniec tego roku wyjechała do Wiednia, by tam uzupełniać studia wokalne.
25 sierpnia 1846 debiutowała w Teatrze Wielkim w Warszawie rolą Adiny w "Napoju miłosnym" Donizettiego. Była zatrudniona w tym teatrze do 1 września 1848, następnie wyjechała do Krakowa, gdzie do grudnia 1850 występowała w tamtejszym teatrze. Później występowała na scenach operowych w Wiedniu (1850), Grazu (1851–1853), Rydze (1853/1854), Rewlu, Wrocławiu i Berlinie. Następnie dzieliła czas między angaże w Krakowie i Lwowie, z gościnnymi występami na wielu scenach operowych w Europie (m.in. w Londynie, Budapeszcie, Wiedniu i Warszawie. W latach 1870–1878 i od 1880 była zatrudniona w Warszawskich Teatrach Rządowych.
Grała głównie role komediowe. Była pierwszą odtwórczynią partii Cześnikowej w prapremierze "Strasznego dworu" 28 września 1865. Z powodzeniem występowała również w operetkach, m.in. grała rolę Heleny w "Pięknej Helenie" Jacquesa Offenbacha.
Była cenioną nauczycielką śpiewu. Do jej uczniów należeli: Adolfina Zimajer, Wiktoria Kawecka, Wanda Manowska, Klementyna Czosnowska i Wincenty Rapacki (jej siostrzeniec).
Zmarła w 1901. Jej pogrzeb odbył się 31 grudnia z kościoła Świętego Krzyża. Pochowana na cmentarzu Stare Powązki w Warszawie.
Rodzina.
Jej mąż Władysław Majeranowski był malarzem. Jej siostrami były Wilhelmina Hoffman (1834–?), aktorka oraz Józefina Rapacka (1839–1891), aktorka i śpiewaczka, a bratem Kazimierz Hofman (1842–1911), pianista i kompozytor. Córka Wanda Nicola również próbowała swoich siła jako aktorka.

</doc>
<doc id="5045281" url="https://pl.wikipedia.org/wiki?curid=5045281" title="Tatary (rejon miorski)">
Tatary (rejon miorski)

Tatary (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów ówczesny zaścianek w gminie Czeress, w powiecie dzisieńskim, w guberni wileńskiej Imperium Rosyjskiego. Wieś należała do dóbr Czeress ks. Radziwiłłów.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwały tu 92 osoby, 88 było wyznania prawosławnego, a 4 mahometańskiego. Jednocześnie 88 mieszkańców zadeklarowało białoruską przynależność narodową, a 4 tatarską. Było tu 20 budynków mieszkalnych. W 1931 w 18 domach zamieszkiwało 85 osób.
Wierni należeli do prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeres.

</doc>
<doc id="5045282" url="https://pl.wikipedia.org/wiki?curid=5045282" title="Bökelbergstadion">
Bökelbergstadion

Bökelbergstadion – nieistniejący stadion piłkarski w Mönchengladbach w kraju związkowym Nadrenii Północnej-Westfalii, na którym swoje mecze domowe do końca sezonu 2003/2004 rozgrywał klub piłkarski – Borussia Mönchengladbach.
Historia.
W 1914 roku Borussia Mönchengladbach nabyła teren przy Bökelstraße na wysokości 61 m n.p.m. Jednak prac na stadionie nie rozpoczęto z powodu wybuchu I wojny światowej, w związku z czym prace rozpoczęto w 1919 roku. W tamtym czasie miejsce było nazywane "„dä Kull”", ponieważ wcześniej była to żwirownia.
Obiekt został otwarty 20 września 1919 roku pod nazwą "„Westdeutsches Stadion”". Duża część obiektu uległa zniszczeniu podczas II wojny światowej. W 1952 roku rozpoczęto okres od przebudowy i rozbudowy, jednak planów nie udało się zrealizować, ponieważ Borussia Mönchengladbach w 1956 roku sprzedała obiekt władzom miasta Mönchengladbach.
Sytuacja uległa zmianie w 1960 roku, kiedy Borussia Mönchengladbach w sezonie 1959/1960 triumfowała w Pucharze Niemiec po wygraniu w finale 3:2 z SC Karlsruher na Rheinstadion w Düsseldorfie, a władze miasta zainwestowało w to miejsce. Obiekt miał pojemność 32 000 miejsc, z których większość stanowiła miejsca stojące. Od tego momentu obiektu nosił nazwę "„Bökelbergstadion”". Nazwa pochodzi od Wilhelma Augusta Hurtmannsa – założyciela dziennika Rheinische Post, który wraz z "Bökelberg" stworzył synonim stadionu przy Bökelstrasse w dzielnicy Mönchengladbach – Eicken.
Modyfikacja.
W 1962 roku odbył się pierwszy gruntowny remont obiektu. Trzy boki zostały zbudowane ze stałymi trybunami, podczas gdy wschodnia otrzymała początkowo stalową rurową trybunę. Wiosną 1966 roku poprzednia trybuna zachodnia została zadaszona, natomiast w sierpniu 1966 roku obiekt otrzymał również system oświetlenia. Jesienią 1969 roku rozpoczęto pierwsze plany rozbudowy ściany wschodniej, którą zainaugurowano w lutym 1972 roku od „konstrukcji muru ziemnego”. W 1978 roku poprzednia główna trybuna została całkowicie zburzona i przebudowana. Nowa trybuna była dwupiętrowa i zawieszona na dwóch nowych ośmiokątnych masztach z blachy stalowej z naprężonymi kablami. Poprzedni stary dach stadionu trafił w 1982 roku do Księgi rekordów Guinnessa jako jedyny dach stadionu, który można było kupić. W październiku 1978 roku prace zakończono zgodnie z planem i otwarto trybunę z 8722 miejscami. Całkowity remont stadionu nie powiódł się na początku lat 90. z powodu oporu mieszkańców. Renowacja trybuny głównej w 1978 roku była ostatnią rozbudową obiektu.
Ostatnie lata.
W ostatnich latach szukano alternatyw, które znaleziono w dzielnicy Mönchengladbach – Nordpark, gdzie w latach 2002–2004 budowano nowy stadion piłkarski. Ostatni mecz Bundesligi na Bökelbergstadion rozegrano 22 maja 2004 roku, kiedy to Borussia Mönchengladbach wygrała z TSV 1860 Monachium 3:1, a ostatniego gola w tych rozgrywkach na tym obiekcie zdobył Arie van Lent. Dokładnie rok później, 22 maja 2005 roku rozegrano ostatni mecz na tym obiekcie, kiedy to amatorska drużyna Borussii Mönchengladbach wygrała 5:0 z SC Bonner w meczu Oberligi Północnego Renu, a ostatniego gola na tym obiekcie zdobył w 86. minucie René Schnitzler. Po zakończeniu budowy nowego stadionu, obiekt ten został nazwany Borussia-Park.
Rozbiórka.
W grudniu 2005 roku rozpoczęto burzenie stadionu. Najpierw usunięto falochrony, stragany i znaki sponsorskie. Rozbiórka trybuny głównej 7 marca 2006 roku początkowo nie powiodła się. Podjęto próbę wysadzenia dwóch stóp ośmiokątnych masztów reflektorów tak, aby zwisały na około cztery metry i pociągnęły za sobą dach, ale tak się nie stało. Dopiero po ręcznym zerwaniu lin mocujących trybuna o godzinie 15:22 z kilkugodzinnym opóźnieniem upadła. Rankiem 2 sierpnia 2006 roku ostatni słup oświetleniowy został bez problemu przechylony i zgodnie z planem spadł na środek stadionu.
Teren stadionu obecnie.
W międzyczasie na dawnym terenie stadionu powstało osiedle mieszkaniowe. Tarasy dawnych trybun północnych i południowych, a także tarasy trybuny głównej zostały zachowane i są teraz zintegrowane z otaczającym terenem mieszkalnym jako publiczny zielony korytarz. Dawną konstrukcję stadionu nadal można zobaczyć. 2 grudnia 2019 roku postawiono pomnik upamiętniający obiekt.

</doc>
<doc id="5045284" url="https://pl.wikipedia.org/wiki?curid=5045284" title="Wanda Manowska">
Wanda Manowska



</doc>
<doc id="5045285" url="https://pl.wikipedia.org/wiki?curid=5045285" title="Adam Jan Kazimierz Krzczonowicz">
Adam Jan Kazimierz Krzczonowicz

Adam Jan Kazimierz Krzczonowicz herbu Szeliga odmienna – cześnik trocki w latach 1635-1648.
Podpisał elekcję i "pacta conventa" Jana II Kazimierza Wazy w 1648 roku.

</doc>
<doc id="5045291" url="https://pl.wikipedia.org/wiki?curid=5045291" title="István Láng">
István Láng

István Láng (ur. 1 marca 1933 w Budapeszcie) – węgierski kompozytor.
Życiorys.
Studiował w Akademii Muzycznej im. Ferenca Liszta w Budapeszcie u Jánosa Viskiego (1950–1956) i Ferenca Szabó (1956–1958). Od 1957 do 1960 roku był pracownikiem Színház és Filmművészeti Főiskolán, następnie w latach 1966–1984 był kierownikiem muzycznym Państwowego Teatru Lalek. W 1973 roku został wykładowcą Akademii Muzycznej im. Ferenca Liszta. Od 1978 do 1990 roku był sekretarzem generalnym stowarzyszenia kompozytorów węgierskich. Dwukrotnie uhonorowany nagrodą im. Erkela (1968 i 1975). W 1985 roku otrzymał tytuł Zasłużonego Artysty (Érdemes Művésze-díj).
Charakterystyczną cechą twórczości Lánga jest tworzenie kompozycji w formie sekwencyjnej, składającej się z krótkich części zawierających niewielkie motywy muzyczne.

</doc>
<doc id="5045293" url="https://pl.wikipedia.org/wiki?curid=5045293" title="Wiazowce">
Wiazowce

Wiazowce (; ) – dawna wieś na Białorusi, w obwodzie witebskim, w rejonie miorskim, w sielsowiecie Miory. Miejscowość zlikwidowana w 2011 roku.
Historia.
W czasach zaborów wieś w gminie Czeress, w powiecie dzisieńskim, w guberni wileńskiej Imperium Rosyjskiego. Wieś należała do dóbr Czeress ks. Radziwiłłów.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Nowy Pohost.
Według Powszechnego Spisu Ludności z 1921 roku zamieszkiwało tu 55 osób, wszystkie były wyznania prawosławnego i zadeklarowały białoruską przynależność narodową. Było tu 12 budynków mieszkalnych. W 1931 w 12 domach zamieszkiwało 51 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielswietu Dworne Sioło.

</doc>
<doc id="5045294" url="https://pl.wikipedia.org/wiki?curid=5045294" title="Xavier Rubert de Ventós">
Xavier Rubert de Ventós

Francesc Xavier Rubert de Ventós (ur. 1 września 1939 w Barcelonie, zm. 28 stycznia 2023 tamże) – hiszpański i kataloński polityk, filozof oraz pisarz, poseł do Kongresu Deputowanych, od 1986 do 1994 eurodeputowany II i III kadencji.
Życiorys.
W 1961 ukończył studia prawnicze na Uniwersytecie Barcelońskim, kształcił się też w zakresie filozofii na Uniwersytecie Complutense w Madrycie pod kierunkiem José Luisa Lópeza Arangurena. W 1965 na uczelni w Barcelonie uzyskał doktorat na podstawie pracy poświęconej estetyce abstrakcji, specjalizował się m.in. w zakresie estetyki, etyki, filozofii kultury i polityki. Został nauczycielem akademickim na macierzystej uczelni oraz na Uniwersytecie Autonomicznym w Barcelonie i Uniwersytecie Technicznym Katalonii w tym mieście; na ostatniej z tych uczelni od 1974 kierował katedrą estetyki w ramach szkoły architektonicznej. Pracował też na uczelniach w Stanach Zjednoczonych (Uniwersytecie w Cincinnati, Uniwersytecie Harvarda, Uniwersytecie Kalifornijskim w Berkeley) oraz w Meksyku i Caracas. Od lat 60. działał w opozycyjnym Front Obrer de Catalunya, w 1975 wyemigrował z przyczyn politycznych do Francji (wskutek czego utracił zatrudnienie jako wykładowca). W 1976 był jednym z założycieli Col·legi de Filosofia, grupy zajmującej się organizacją debat i konferencji filozoficznych. Należał też do organizacji akademickiej New York Institute for the Humanities. Był autorem licznych publikacji naukowych, a także literatury pięknej, esejów, tekstów publicystycznych i wspomnieniowych dotyczących m.in. Katalonii, niepodległości i polityki; zajmował się też tłumaczeniem książek.
Zaangażował się w działalność polityczną w ramach Partii Socjalistów Katalonii. W 1982 wybrano go na posła do Kongresu Deputowanych. Od 1 stycznia 1986 do 5 lipca 1987 był posłem do Parlamentu Europejskiego w ramach delegacji krajowej, uzyskiwał wybór do PE w wyborach powszechnych w 1987 i 1989. Przystąpił do frakcji socjalistycznej, należał m.in. do Komisji ds. Rozwoju i Współpracy oraz Komisji ds. Kultury, Młodzieży, Edukacji i Środków Masowego Przekazu. Po 1994 powrócił do działalności naukowej i pisarskiej.
Wyróżniony m.in. Krzyżem św. Jerzego (1999), a także licznymi nagrodami literackimi (m.in. miasta Barcelony).
Życie prywatne.
Był żonaty, miał dwoje dzieci, w tym artystę Gina Ruberta.

</doc>
<doc id="5045295" url="https://pl.wikipedia.org/wiki?curid=5045295" title="Formuła 3 Sezon 2021">
Formuła 3 Sezon 2021

Sezon 2021 Formuły 3, oficjalnie FIA Formula 3 Championship 2021 – trzeci sezon wyścigów Mistrzostw Formuły 3. Służy jako trzeci poziom wyścigów organizowanych przez Fédération Internationale de l’Automobile (FIA), zaraz po Mistrzostwach Świata Formuły 1 i Formule 2.
Lista startowa.
Wszystkie drużyny jeździły bolidem Dallara F3 2019 z silnikiem Mecachrome oraz z oponami Pirelli.
Źródło: 
Klasyfikacja generalna.
Punktacja w sprincie (wyścig pierwszy i drugi):
Punktacja w wyścigu głównym (wyścig trzeci):

</doc>
<doc id="5045296" url="https://pl.wikipedia.org/wiki?curid=5045296" title="Wierecieje">
Wierecieje



</doc>
<doc id="5045300" url="https://pl.wikipedia.org/wiki?curid=5045300" title="Pedro Argüelles Salaverria">
Pedro Argüelles Salaverria



</doc>
<doc id="5045303" url="https://pl.wikipedia.org/wiki?curid=5045303" title="Stade Saïd Amara">
Stade Saïd Amara

Stade Saïd Amara (do 2020 roku Stade 13 Avril 1958) – wielofunkcyjny stadion w Sa’idzie, w Algierii. Obiekt może pomieścić 25 000 widzów. Swoje spotkania rozgrywają na nim piłkarze klubu MC Saïda.
Budowa stadionu rozpoczęła się w 1989 roku. Plany zakładały powstanie obiektu na 40 000 widzów. W II połowie lat 90. XX wieku, z powodu braku funduszy, prace zostały wstrzymane. W 2000 roku wznowiono realizację projektu, zmniejszając jednak zakładaną pojemność do 25 000 widzów. Obiekt oddano do użytku w 2005 roku. Pierwotnie otrzymał on nazwę „Stade 13 Avril 1958”, upamiętniającą datę uformowania drużyny piłkarskiej Frontu Wyzwolenia Narodowego. W 2020 roku, po śmierci pochodzącego z Sa’idy piłkarza i trenera piłkarskiego Saïda Amary, stadion przemianowano, nadając mu jego imię („Stade Saïd Amara”).

</doc>
<doc id="5045304" url="https://pl.wikipedia.org/wiki?curid=5045304" title="Grzybówka zimowa">
Grzybówka zimowa

Grzybówka zimowa ("Phloeomana hiemalis" (Osbeck) Redhead) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson ten opisał w Pehr Osbeck 1788 r. nadając mu nazwę "Agaricus hiemalis". Lucien Quélet w 1872 r. przeniósł go do rodzaju "Mycena", a w 2016 r. Scott Alan Redhead do rodzaju "Phloeomana".
Synonimy:
Nazwę polską nadała mu Maria Lisiewska w 1987 r. Franciszek Błoński w 1889 r. opisywał ten gatunek pod nazwą bedła zimowa. Po przeniesieniu do rodzaju "Phloeomana" nazwy polskie są niespójne z nazwą naukową. 
Morfologia.
Średnica 2–10 mm, początkowo dzwonkowaty, stożkowaty, potem wypukły, w końcu prawie płaski z małym garbkiem lub bez, płytko bruzdowany, półprzezroczyście prążkowany. Powierzchnia błyszcząca, bardzo zmienna w zakresie koloru. Może być bladobrązowa, beżowa z ciemniejszym środkiem, blado-szaro-brązowa z ciemnobrązowym środkiem, jaśniejąca z wiekiem, czasami całkowicie biała.
W liczbie 8–14 dochodzących do trzonu, wąsko lub szeroko przyrośnięte, o barwie od białej do bladoszarej.
Wysokość 10–35 mm, grubość 0,5–1 mm, walcowaty, pusty w środku, wygięty. Powierzchnia oprószona lub delikatnie owlosiona, z wyjątkiem wierzchołka aksamitna, biaława, czasami żółknąca w kierunku podstawy, która pokryta jest elastycznymi, szorstkimi, bialymi włókienkami. 
Bez wyraźnego zapachu.
Podstawki 25–35 × 6–7 µm, maczugowate, 2-zarodnikowe, bez sprzążek, ale mogą występować okazy 4-zarodnikowe ze sprzążkami. Zarodniki 7–9,5 × 5,2–7 µm, szeroko pipetowate, gładkie, nieamyloidalne. Cheilocystydy 30–55 × 9–15 µm, tworzące sterylną strefę, wrzecionowate, ze sprzążkami lub bez, gładkie, szeroko zaokrąglone. Pleurocystydy podobne, jeśli są. Trama blaszek w odczynniku Melzera czerwonawo-brąowa. Strzępki w skórce trzonu o szerokości, pokryte prostymi, rzadziej rozgałęzionymi, cylindrycznymi, prostymi lub wygiętymi naroślami 2–9 × 1–3 µm. Strzępki w skórce trzonu o szerokości 2–6 µm, o różnym kształcie, zwykle nabrzmiałe.
Występowanie i siedlisko.
Grzybówka zimowa znana jest w Ameryce Północnej i Południowej, w Europie i Japonii. Władysław Wojewoda w zestawieniu grzybów wielkoowocnikowych Polski w 2003 r. przytacza liczne stanowiska z uwagą, że jej rozprzestrzenienie i stopień zagrożenia nie są znane. Bardziej aktualne stanowisko podaje internetowy atlas grzybów. Zaliczona w nim jest do gatunków rzadkich i wartych objęcia ochroną.
Grzyb saprotroficzny. Występuje w lasach liściastych, zwłaszcza nadrzecznych lasów wiązowych. Rośnie wśród opadłych liści na porośniętych mchem pniach próchniejących drzew. Owocniki od stycznia do marca oraz od sierpnia do grudnia.
Gatunki podobne.
Grzybówkę zimową zwykle można rozpoznać po wzroście na porośniętych mchem pniach drzew liściastych, zazwyczaj bladym kapeluszu, na ogół z brązowawym środkiem i wąsko przyrośniętych blaszkach. Czasami można ją jednak pomylić z "Phloeomana alba" lub z "Phloeomana minutula". "P. alba" można rozróżnić po strzępkach skórki kapelusza, które są pokryte rozproszonymi, grubymi, nabrzmiałymi, prostymi lub szeroko klapowanymi naroślami, oraz po kulistych zarodnikach. "P. minutula" wyróżnia się białawym kapeluszem z żółtawym środkiem, gładkimi strzępkami skórki kapelusza i nieco inaczej ukształtowanymi cheilocystydami. Ciemnobrązowe okazy grzybówki zimowej można pomylić z grzybówką gorzka ("M. erubescens"), ale ten ostatni można łatwo odróżnić mikroskopowo. 

</doc>
<doc id="5045305" url="https://pl.wikipedia.org/wiki?curid=5045305" title="Phloeomana hiemalis">
Phloeomana hiemalis



</doc>
<doc id="5045306" url="https://pl.wikipedia.org/wiki?curid=5045306" title="Mycena hiemalis">
Mycena hiemalis



</doc>
<doc id="5045310" url="https://pl.wikipedia.org/wiki?curid=5045310" title="Antoni Kilian Sebastian Rozwadowski">
Antoni Kilian Sebastian Rozwadowski

Antoni Kilian Sebastian Rozwadowski herbu Trąby (ur. 1794 lub 1795, zm. 21 lipca 1855 w Meteniowie) – polski oficer.
Życiorys.
Urodził się w 1794 lub w 1795. Wywodził się z gałęzi szlacheckiej rodu Rozwadowskich herbu Trąby. Był prawnukiem Macieja (ur. 1647, podstoli radomski), wnukiem Ignacego (1702-1777), najstarszym synem Kazimierza (ur. 1748 lub 1757, zm. 1836, pułkownik wojsk polskich) i Anny z domu Golejewskiej herbu Kościesza (córka Józefa, brygadiera wojsk polskich). Miał braci Wincentego (1799-1849, rotmistrz wojsk polskich, powstaniec listopadowy), Erazma (1806-1880, porucznik wojsk polskich), Wiktora (1812-1858, porucznik wojsk polskich, powstaniec listopadowy, ojciec Tomisława). Jego rodzina mieszkała w Różyskach.
Mając 14 lat wstąpił w szeregi 8 pułku ułanów Armii Księstwa Warszawskiego pod dowództwem swojego ojca i odbył kampanię galicyjską podczas wojny polsko-austriackiej 1809. Następnie kształcił się w szkole artylerii. W 1811 został mianowany podporucznikiem w 8 pułku ułanów już pod dowództwem ks. płk. Dominika Radziwiłła. W tym stopniu brał udział w inwazji na Rosję w 1812, służąc w przedniej straży armii Napoleona I. Walczył w kolejnych bitwach kampanii od Dzisny po Moskwę. W tym okresie został kilkakrotnie ranny, a pod nim zabito dwa konie. 18 października 1812 pod Moskwą stracił lewe oko w wyniku postrzału. Podczas odwrotu armii 12 grudnia nad Niemnem został wzięty do niewoli rosyjskiej. Po 17 miesiącach powrócił na ziemie polskie. Za czyny z wojny w 1812 został odznaczony francuską Legią Honorową i Krzyżem Złotym Orderu Virtuti Militari.
W 1815 udał się do Warszawy i został porucznikiem 1 pułku strzelców konnych Wojska Polskiego Królestwa Kongresowego. W 1818 wnioskował o dymisję i wrócił do Galicji. Był panem na Turówce. 
W 1825 przystąpił do Związku Patriotycznego. Po wybuchu powstania listopadowego 1830 wraz z trzema braćmi został wyprawiony przez ojca do liniowej służby wojskowej. Opuścił dom w grudniu 1830 i wstąpił do 10 pułku jazdy lubelskiej. W stopniu kapitana walczył dowodząc 5 i 6 szwadronem pułku w składzie Korpusu Żymierskiego. Uczestniczył w bitwie pod Białołęką (24 lutego 1831), bitwie o Olszynkę Grochowską (25 lutego 1831). Następnie przeszedł do służby w macierzystym 1 pułku strzelców konnych, walczył w bitwie pod Lubartowem (10 maja 1831). Później został skierowany do Kielc w sile 320 ludzi, po czym mianowany przez gen. Jana Weyssenhoffa komendantem placu w Nowym Mieście (Korczyn), gdzie nadzorował też formujące się w pobliżu oddziały Legii Nadwiślańskiej. Na żądanie ks. Henryka Lubomirskiego objął dowództwo nad Legią Nadwiślańską. Został awansowany na stopień majora przez gen. Samuela Różyckiego. Następnie z oddziałem skierował się do Krakowa, gdzie odbył kwarantannę choleryczną w Podgórzu, po czym wrócił do domu.
W trakcie powstania krakowskiego 1846 nie uczestniczył w spiskach, a mimo tego został aresztowany. W czasie Wiosny Ludów był komendantem Gwardii Narodowej w Tarnopolu i organizatorem tejże na obszarze obwodu tarnopolskiego.
W 1822 ożenił z baronową Teklą Antoniną Czechowicz herbu Ostoja (córką br. Jana Czechowicza na Pałachiczach). Mieli dzieci: Kazimierza (ur. 1831), Justynę (ur. 1835, żona Włodzimierza Rozwadowskiego), Bolesława (ur. 1842). 
Zmarł 21 lipca 1855 w Meteniowie. Został pochowany na cmentarzu w Zborowie.

</doc>
<doc id="5045323" url="https://pl.wikipedia.org/wiki?curid=5045323" title="Wierecieje (rejon miorski)">
Wierecieje (rejon miorski)

Wierecieje – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorski, w sielsowiecie Nowy Pohost.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 35 osób, 23 było wyznania rzymskokatolickiego, a 12 prawosławnego. Jednocześnie 15 mieszkańców zadeklarowało polską, a 20 białoruską przynależność narodową. Było tu 5 budynków mieszkalnych. W 1931 w 5 domach zamieszkiwały 33 osoby.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5045326" url="https://pl.wikipedia.org/wiki?curid=5045326" title="Anna Nacher">
Anna Nacher

Anna Maria Nacher (ur. 1971) – polska medioznawczyni, doktor habilitowany nauk humanistycznych w Instytucie Sztuk Audiowizualnych Uniwersytetu Jagiellońskiego.
Kariera.
W 1995 ukończyła studia z filologii polskiej na Uniwersytecie Jagiellońskim. Doktoryzowała się w 2006 rozprawą zatytułowaną "Gender w kulturze audiowizualnej" na tej samej uczelni. W 2016 otrzymała stopień doktora habilitowanego na podstawie rozprawy pod tytułem "Media lokacyjne. Ukryte życie obrazów", obronionej na Uniwersytecie Łódzkim.
Jest również autorką publikacji "Ucho jaka: muzyczne podróże od Katmandu do Santa Fe" (2003, wraz z Markiem Styczyńskim), "Rubieże kultury popularnej. Popkultura w świecie przepływów" (2012), "Vággi Várri: w tundrze Samów" (2013, wraz z Markiem Styczyńskiem), a także redaktorką takich prac zbiorowych, jak "Gender w estetyce: wprowadzenie" (2008, wraz z Carolyn Korsmeyer), "Spacerowicze, nomadzi i sieciowi łowcy okazji" (2013, wraz z Weroniką Chodacz), "Więcej niż obraz: przestrzenie wizualne" (2016, wraz z Eugeniuszem Wilkiem, Magdaleną Zdrodowską, Eweliną Twardoch-Raś i Michałem Gulikiem).
W sezonie zimowym 2019/2020 w ramach stypendium Fulbrighta wykładała na Winona State University w Stanach Zjednoczonych, a od 2020 roku jest redaktorką naczelną czasopisma „Przegląd Kulturoznawczy”. Należy też do organizacji: Electronic Literature Organization (od 2013), European Network for Cinema and Media Studies (od 2015), European Society for Literature, Arts and Science (od 2017), The International Association of Art Critics (Association Internationale des Critiques des Arts, AICA) (od 2019).

</doc>
<doc id="5045329" url="https://pl.wikipedia.org/wiki?curid=5045329" title="Tacjanna Ellert">
Tacjanna Ellert

Tacjanna Ellert (z d. Sorogożska; ur. 12.04.1910 r. w Kobryniu, zm. 29.10.1985 r. w Gdańsku) – farmaceutka, pracownik naukowy Akademii Medycznej w Gdańsku.
Życiorys.
Na świat przyszła jako jedyne dziecko księgowego Aleksandra Sorogożskiego i Józefy Antoniny z domu Urbańskiej. Ukończyła Żeńskie Gimnazjum Humanistyczne im. Anny z Sapiehów Jabłonowskiej w Białymstoku. W latach 1930–1935 studiowała farmację na Wydziale Lekarskim Uniwersytetu Stefana Batorego w Wilnie. 27 czerwca 1935 r. uzyskała dyplom magistra farmacji. Po ukończeniu studiów zatrudniona była w aptece Wincentego Hermanewskiego w Białymstoku, a następnie w Aptece Uniwersyteckiej w Wilnie, kierowanej przez prof. Henryka Reubenbauera. Jednocześnie prowadziła na uniwersytecie zajęcia z zakresu farmacji stosowanej. W latach 1936–1939 pracowała w Zakładzie Chemii Farmaceutycznej na stanowisku młodszego asystenta, a później starszego asystenta. 30 marca 1937 poślubiła Henryka Ellerta, późniejszego profesora Akademii Medycznej w Gdańsku, którego poznała podczas studiów. 6 kwietnia 1938 roku w Wilnie urodziła się ich córka Janina Helena, jedyne dziecko Ellertów, lekarka i pracownica Gdańskiego Uniwersytetu Medycznego.
Podczas II wojny światowej T. Ellert zatrudniona była w różnych aptekach Wilna. W latach 1939–1941 pełniła funkcję kierownika w wileńskiej Aptece nr 24 Litewskiego Czerwonego Krzyża, następnie pracowała w Aptece nr 17 i Aptece nr 5.
W czerwcu 1945 roku farmaceutka opuściła Litwę, ekspatriując się do Polski. Zamieszkała w Białymstoku, gdzie na zlecenie Zarządu Miejskiego zorganizowała pierwszą powojenną Aptekę Miejską. Kierowała nią do września 1948, do czasu podjęcia decyzji o przeprowadzce do Gdańska. 1 lutego 1949 roku rozpoczęła pracę na stanowisku starszego asystenta w nowo powstałym Wydziale Farmaceutycznym Akademii Lekarskiej w Gdańsku w Katedrze Farmakognozji kierowanej przez prof. Józefa Kołodziejskiego. Jednocześnie do 1962 roku kierowała Apteką nr 18 przy placu Wybickiego. W roku 1951 uzyskała stopień naukowy doktora nauk farmaceutycznych na podstawie dysertacji napisanej pod kierunkiem prof. J. Kołodziejskiego pt. „Zawartość olejków eterycznych w Ruta graveolens L. w zależności od dojrzałości wegetatywnej”. Istotnym wnioskiem badań naukowych T. Ellert było stwierdzenie, że rośliny wyhodowane w warunkach klimatycznych na Wybrzeżu, mają podobną zawartość olejku eterycznego do surowców pochodzących z krajów południowych, a zatem mogą być wykorzystywane do celów przemysłowych. W 1958 roku została zatrudniona na stanowisku adiunkta w Zakładzie Farmacji Stosowanej Wydziału Farmaceutycznego Akademii Lekarskiej. Prowadziła zajęcia dla studentów Wydziałów Farmaceutycznego, Lekarskiego i Stomatologicznego, między innymi z zakresu anatomii i morfologii roślin, surowców leczniczych, a także ćwiczenia z farmacji stosowanej, które przeprowadzane były w aptece klinicznej. Dodatkowo kursy podyplomowe dla magistrów farmacji. Dzięki staraniom Tacjanny Ellert w Katedrze i Zakładzie Farmacji Stosowanej rozwinęła się pracownia recepturowa dla studentów 4 i 5 roku studiów farmaceutycznych. Nadzorowane były przez nią prace magisterskie i praktyki wakacyjne. Z pracą naukową w Akademii Medycznej w Gdańsku związana była do 1965 roku. Przez kolejne 13 lat zatrudniona była na stanowisku zastępcy kierownika w Aptece Państwowego Szpitala Klinicznego nr 1 w Gdańsku. Od 1978 roku, po przejściu na emeryturę pracowała w tej aptece na pół etatu. Pochowana została na Cmentarzu Srebrzysko w Gdańsku, w Alei Zasłużonych, obok swojego męża Henryka Ellerta.

</doc>
<doc id="5045330" url="https://pl.wikipedia.org/wiki?curid=5045330" title="US Città di Pontedera">
US Città di Pontedera

US Città di Pontedera (wł. Unione Sportiva Città di Pontedera S.r.l.) – włoski klub piłkarski, mający siedzibę w mieście Pontedera, w środkowej części kraju, grający od sezonu 2013/14 w rozgrywkach Serie C.
Historia.
Chronologia nazw: 
Klub sportowy US Pontedera został założony w miejscowości Pontedera w 1912 roku w wyniku fuzji miejscowych klubów "SS Vigor" i "SS Giosuè Carducci". Początkowo zespół rozgrywał mecze towarzyskie. W sezonie 1914/15 debiutował w rozgrywkach Promozione Toscana (D2), ale potem zawiesił działalność. Przed rozpoczęciem sezonu 1922/23 ze względu na "kompromis Colombo" dotyczący restrukturyzacji mistrzostw, klub został zakwalifikowany do Terza Divisione Lombardia (D3). Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" klub w 1927 otrzymał promocję do Seconda Divisione Nord (D3). W sezonie 1929/30 po podziale najwyższej dywizji na Serie A i Serie B poziom "Seconda Divisione" został zdegradowany do czwartego stopnia, czyli rozgrywek regionalnych. W 1932 wrócił do trzeciej ligi, zwanej Prima Divisione. W 1935 roku po wprowadzeniu Serie C "Prima Divisione" została czwartym poziomem ligowym, a klub otrzymał promocję do "Serie C". W 1943 roku na terenie Włoch rozpoczęto działania wojenne II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1945 roku i został zakwalifikowany do "Serie C". W 1948 roku w wyniku reorganizacji systemu lig zespół został zdegradowany do Promozione (D4), ale w 1950 wrócił do "Serie C". W 1952 roku w wyniku reorganizacji systemu lig spadł do IV Serie. W 1954 został zdegradowany na rok do Promozione (D5), a potem wrócił do czwartej ligi, która w 1957 zmieniła nazwę na "Campionato Interregionale - Seconda Categoria", a w 1959 na "Serie D". W 1967 awansował na rok do "Serie C", a w 1974 spadł na rok do "Promozione Toscana". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego "Serie D" została obniżona do piątego poziomu. W 1979 spadł znów do "Promozione Toscana", a w 1981 awansował do Campionato Interregionale. W następnym roku otrzymał promocję do "Serie C2". W 1994 roku awansował na rok do "Serie C1". W 2000 klub został zdegradowany do "Serie D", a w 2001 do Eccellenza Toscana (D6). W 2005 zespół wrócił do "Serie D". W 2010 klub został rekonstytuowany pod nazwą US Città di Pontedera SSD. W 2012 zdobył promocję do Lega Pro Seconda Divisione, po czym zmienił nazwę na US Città di Pontedera. W następnym 2013 roku awansował do Lega Pro Prima Divisione, która w 2017 przyjęła nazwę "Serie C". W sezonie 2019/20 zajął 4.miejsce w grupie A "Serie C", ale po przegranych barażach nie uzyskał promocji do "Serie B".
Barwy klubowe, strój.
Klub ma barwy granatowe. Zawodnicy swoje domowe spotkania zazwyczaj grają w granatowych koszulkach, granatowych spodenkach oraz granatowych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Ettore Mannucci, w mieście Pontedera o pojemności 2,7 tys. widzów.

</doc>
<doc id="5045337" url="https://pl.wikipedia.org/wiki?curid=5045337" title="Wiktor Rozwadowski (1812–1858)">
Wiktor Rozwadowski (1812–1858)

Wiktor Leander Rozwadowski herbu Trąby (ur. 1812, zm. 1858 w Babinie) – polski oficer, ziemianin.
Życiorys.
Urodził się w 1812. Wywodził się z gałęzi szlacheckiej rodu Rozwadowskich herbu Trąby. Był prawnukiem Macieja (ur. 1647, podstoli radomski), wnukiem Ignacego (1702-1777), najmłodszym synem Kazimierza (ur. 1748 lub 1757, zm. 1836, pułkownik wojsk polskich) i Anny z domu Golejewskiej herbu Kościesza (córka Józefa, brygadiera wojsk polskich). Miał braci Antoniego (ur. 1794 lub 1795, zm. 1855, oficer, powstaniec listopadowy), Wincentego (1799-1849, rotmistrz wojsk polskich, powstaniec listopadowy), Erazma (1806-1880, porucznik wojsk polskich). Jego rodzina mieszkała w Różyskach.
Po wybuchu powstania listopadowego 1830 wraz z trzema braćmi został wyprawiony przez ojca do liniowej służby wojskowej. Opuścił szkołę w Tarnopolu i wstąpił w szeregi 10 pułku jazdy lubelskiej. Służył jako podporucznik w 1 szwadronie tej jednostki. Odznaczył się w walkach pod wsią Makobudy. Wkrótce potem samodzielnie unieszkodliwił kilkunastu huzarów rosyjskich w walkach z pułkiem pawłogrodzkim, odnosząc przy tym rany. Za te czyny został odznaczony 6 maja 1831 Krzyżem Złotym Orderu Virtuti Militari (nr 1156) oraz awansowany na porucznika.
Po upadku powstania wrócił w rodzinnej strony i osiadł na własnym gospodarstwie. W czasie Wiosny Ludów był członkiem Gwardii Narodowej.
Zmarł w 1858 w Babinie. Tam został pochowany. Był żonaty z Emilią Szymanowską herbu Ślepowron. Mieli synów Tomisława (1841-1920), Bartłomieja (1846-1882), Franciszka (1848-1916), Tadeusza (średni). Synowie uczestniczyli w powstaniu styczniowym 1863, a Tadeusz poległ pod Małaszowem.

</doc>
<doc id="5045341" url="https://pl.wikipedia.org/wiki?curid=5045341" title="Wiktor Rozwadowski">
Wiktor Rozwadowski



</doc>
<doc id="5045342" url="https://pl.wikipedia.org/wiki?curid=5045342" title="AC Cuneo 1905">
AC Cuneo 1905



</doc>
<doc id="5045344" url="https://pl.wikipedia.org/wiki?curid=5045344" title="AS Pro Piacenza 1919">
AS Pro Piacenza 1919



</doc>
<doc id="5045348" url="https://pl.wikipedia.org/wiki?curid=5045348" title="UC Albinoleffe">
UC Albinoleffe



</doc>
<doc id="5045349" url="https://pl.wikipedia.org/wiki?curid=5045349" title="Trzcina cukrowa">
Trzcina cukrowa



</doc>
<doc id="5045352" url="https://pl.wikipedia.org/wiki?curid=5045352" title="Woronki (sielsowiet Miory)">
Woronki (sielsowiet Miory)

Woronki (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Dawniej używana nazwa – Worońki.
Historia.
W czasach zaborów wieś w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 140 osób, 10 było wyznania rzymskokatolickiego a 130 prawosławnego. Jednocześnie 5 mieszkańców zadeklarowało polską przynależność narodową, 135 białoruską. Było tu 31 budynków mieszkalnych. W 1931 w 34 domach zamieszkiwało 149 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR. Do 1962 roku w składzie sielsowietu Malce.
Od 1991 w składzie niepodległej Białorusi. Do 2004 w sielsowiecie Ceres.

</doc>
<doc id="5045371" url="https://pl.wikipedia.org/wiki?curid=5045371" title="Kościół św. Katarzyny i Matki Bożej Pocieszenia w Przespolewie Kościelnym">
Kościół św. Katarzyny i Matki Bożej Pocieszenia w Przespolewie Kościelnym

Kościół świętej Katarzyny i Matki Bożej Pocieszenia w Przespolewie Kościelnym – rzymskokatolicki kościół parafialny należący do parafii św. Katarzyny w Przespolewie Kościelnym (dekanat Koźminek diecezji kaliskiej).
Historia i architektura.
Jest to świątynia wzniesiona w latach 1910–1914 dzięki ofiarom parafian i z inicjatywy ówczesnego proboszcza księdza Stanisława Mrozowskiego. Autorem projektu kościoła był Stanisław Wojciechowski, diecezjalny architekt z Włocławka, oraz Juliusz Dzierżanowski. Jak na ówczesne czasy projekt był ogromny i bardzo kosztowny. Został wzniesiony monumentalny kościół w stylu neobarokowym. Budowla jest otynkowana i wybudowana z cegły. 29 sierpnia 1954 roku została konsekrowana przez biskupa Franciszka Korszyńskiego. Świątynia jest trzynawowa (nawa główna jest wyższa od bocznych), posiada pseudotransept oraz węższe od nawy prezbiterium, do którego przylegają dwie zakrystie, a także dwie wysokie wieże w elewacji zachodniej, zwieńczone blaszanymi daszkami. W ołtarzu głównym jest umieszczony cudowny obraz Matki Bożej Pocieszenia, która przez lata była czczona i za przyczyną której wierni wypraszali potrzebne łaski. Na bocznych ścianach prezbiterium są umieszczone wizerunki świętych i błogosławionych Kościoła katolickiego. W ołtarzu bocznym po lewej stronie znajduje się obraz Najświętszego Serca Pana Jezusa, z kolei po przeciwnej stronie w ołtarzu jest umieszczona św. Katarzyna, główna patronka parafii i opiekunka wielu zawodów. Święta przedstawiona jest z kołem, na którym była łamana. Oba te obrazy znajdują się w pełnołukowych wnękach i otoczone są złoconymi ornamentami z motywami roślinnymi. Stacje Drogi krzyżowej powstały w 1820 roku i są namalowane na płótnie. Nawy oddzielone są od siebie arkadami. Są one niższe od nawy głównej. Większość otworów okiennych, również tych umieszczonych w części prezbiterialnej, ma charakter pełnołukowy. Wyjątkiem są okna umieszczone w fasadzie, które dodatkowo nakryte są belkowaniem. W niższej kondygnacji znajdują się trzy wejścia, w tym portal główny. Na jednym z filarów jest oparta ambona. Oprócz tego świątynia posiada emporę chórową z tralkową balustradą, chrzcielnicę oraz drewniane ławki. Wieże budowli zakończone są krzyżami.

</doc>
<doc id="5045372" url="https://pl.wikipedia.org/wiki?curid=5045372" title="Wyścig Pokoju 1964">
Wyścig Pokoju 1964

XVII Wyścig Pokoju – odbył się na trasie Warszawa – Berlin – Praga w dniach 9-24 maja 1964 roku. Do 14-etapowego wyścigu, którego trasa wynosiła 2246 km, wystartowało 90 zawodników z 15 drużyn.
Klasyfikacja indywidualna.
Koszulka żółta
Klasyfikacja drużynowa.
Koszulka błękitna.
Na wynik składa się rzeczywista suma czasów – bez bonifikat – trzech pierwszych zawodników drużyny na każdym etapie.
Klasyfikacje dodatkowe.
Górska.
Brak koszulki.
O kolejności decyduje suma punktów zgromadzonych na górskich premiach pierwszej i drugiej kategorii.
Najaktywniejszych.
Koszulka fioletowa.
O kolejności decyduje suma punktów zgromadzonych na lotnych i górskich premiach.
Bibliografia.
Tuszyński, B., "Wyścig Pokoju 1948-1988", Wydawnictwo Sport i Turystyka, Warszawa 1989, s. 228-232.
Linki zewnętrzne.
Serwis poświęcony Wyścigowi Pokoju 

</doc>
<doc id="5045389" url="https://pl.wikipedia.org/wiki?curid=5045389" title="Rafik Abdessamad">
Rafik Abdessamad

Rafik Abdessamad, arab. رفيق عبد الصمد (ur. 8 kwietnia 1982 w Churibce) – marokański piłkarz, grający na pozycji pomocnika, również pracujący jako trener. Reprezentant kraju.
Kariera.
Kariera piłkarska.
Jako młodzieżowiec grał w Olympique Khouribga. Pierwszym klubem zawodnika, gdzie grał jako senior, był Wydad Casablanca. 1 lipca 2009 roku przeszedł do klubu z Arabii Saudyjskiej – Al-Wahda Mekka. Rok później powrócił do Maroka, rozpoczynając grę w Difaâ El Jadida. 1 września 2011 roku przeszedł do OC Safi. 1 lipca 2014 roku rozpoczął grę w Moghreb Tétouan. Rok później (1 lipca 2015 roku) przeszedł do Ittihadu Tanger. 17 września 2016 roku rozpoczął grę w Hassanii d'Agadir, gdzie grał do 1 lipca 2017 roku, zakończył wtedy sportową karierę. Łącznie na klubowych boiskach rozegrał 131 meczy (106 w GNF 1, 17 w Saudi Professional League i 5 w Pucharze CAF), strzelił 20 goli i zanotował 10 asyst.
Kariera reprezentacyjna.
Rafik Abdessamad rozegrał 2 mecze w ojczystej reprezentacji. Pierwszy został rozegrany 7 czerwca 2009 roku, zaś drugi 20 czerwca tego samego roku. Wszystkie zostały rozegrane w eliminacjach do mistrzostw świata, w obydwóch wchodził jako rezerwowy.
Kariera trenerska.
1 sierpnia 2020 roku objął posadę asystenta trenera w Ittihadzie Tanger. Według stanu na 21 kwietnia 2021 roku trenował drużynę w 24 meczach.

</doc>
<doc id="5045390" url="https://pl.wikipedia.org/wiki?curid=5045390" title="Bank Milennium">
Bank Milennium



</doc>
<doc id="5045391" url="https://pl.wikipedia.org/wiki?curid=5045391" title="Erazm Rozwadowski">
Erazm Rozwadowski

Erazm Rozwadowski herbu Trąby (ur. 1806, zm. 8 czerwca 1880 we Lwowie) – polski oficer, ziemianin, działacz społeczny i obywatelski.
Życiorys.
Urodził się w 1806. Wywodził się z gałęzi szlacheckiej rodu Rozwadowskich herbu Trąby. Był prawnukiem Macieja (ur. 1647, podstoli radomski), wnukiem Ignacego (1702-1777) oraz najmłodszym synem Kazimierza (ur. 1748 lub 1757, zm. 1836, pułkownik wojsk polskich) i Anny z domu Golejewskiej herbu Kościesza (córka Józefa Golejewskiego, brygadiera wojsk polskich). Miał braci Antoniego (ur. 1794 lub 1795, zm. 1855, oficer, powstaniec listopadowy), Wincentego (1799-1849, rotmistrz wojsk polskich, powstaniec listopadowy), Wiktora (1812-1858, porucznik wojsk polskich, powstaniec listopadowy, ojciec Tomisława). Jego rodzina mieszkała w Różyskach.
Mając 19 lat w 1825 został oddany przez ojca do służby w Warszawie w szeregach 5 pułku strzelców konnych gwardii pod dowództwem gen. Zygmunta Kurnatowskiego. Odbył musztrę w Modlinie, po czym kadetem był w 5 pułku. W 1927 został skierowany do szkoły podchorążych i pozostawał tam do 1829. Po wybuchu powstania listopadowego w 1830 wraz z trzema braćmi został wyprawiony przez ojca do liniowej służby wojskowej. W grudniu 1830 wraz z innymi podchorążymi został mianowany na stopień oficerski, awansowany na podporucznika w dywizjonie płk. Franciszka Czarnomskiego. Miał za zadanie sformowanie, umundurowanie i wymusztrowanie dwóch szwadronów, z przeznaczeniem do służby w korpusie gen. Józefa Dwernickiego. U jego boku walczył od bitwy pod Stoczkiem (14 lutego 1831) do bitwy pod Boremlem (18/19 kwietnia 1831), gdzie odniósł rany. Tam też zabił gen. Płuchowa i wziął do niewoli mjr. Piotrowskiego, za co został odznaczony Krzyżem Wojskowym Orderu Virtuti Militari. Następnie wraz z korpusem gen. Dwernickiego przeszedł do Galicji. Leczył się z ran w domu rodziców w Różyskach, po czym powrócił do służby w armii powstańczej. Został awansowany na porucznika.
Po upadku powstania wrócił w rodzinnej strony i osiadł na własnym gospodarstwie. Udzielał się w życiu obywatelskim i społecznym. Po wybuchu powstania styczniowego w 1863 został mianowany przez Rząd Narodowy naczelnikiem obwodu tarnopolskiego.
Po ustanowieniu autonomii galicyjskiej (1867) jako właściciel dóbr Hładki wybrany z grupy większych właścicieli ziemskich był członkiem Rady c. k. powiatu tarnopolskiego do około 1870, ponownie od około 1874 do około 1876. Był czynnym członkiem oddziału tarnopolsko-skałacko-zbarasko-trembowelskiego C. K. Galicyjskiego Towarzystwa Gospodarskiego.
Był żonaty z Marią z domu Szeliską herbu Szeliga (formalnie ona figurowała jako właścicielka dóbr tabularnych Hładki). Mieli syna Stanisława (1840-1893, ojciec Marii, która została żoną swojego krewnego Jana Emanuela Rozwadowskiego). Zmarł 8 czerwca 1880 we Lwowie. Nazajutrz został pochowany na Cmentarzu Łyczakowskim we Lwowie.

</doc>
<doc id="5045396" url="https://pl.wikipedia.org/wiki?curid=5045396" title="José-Claude Mbimbi Mbamba">
José-Claude Mbimbi Mbamba

José-Claude Mbimbi Mbamba (ur. 30 lipca 1962 w Kinszasie) – kongijski duchowny katolicki, biskup diecezjalny Bomy (od 2021).
Życiorys.
Prezbiterat.
Święcenia kapłańskie przyjął 28 sierpnia 1988 i został inkardynowany do diecezji Boma. Był m.in. wicerektorem i rektorem seminarium (część filozoficzna), sekretarzem i kanclerzem kurii, a także wikariuszem biskupim ds. laikatu.
Episkopat.
19 marca 2021 papież Franciszek mianował go biskupem diecezjalnym Bomy. Sakry udzielił mu 27 czerwca 2021 kardynał Fridolin Ambongo.

</doc>
<doc id="5045397" url="https://pl.wikipedia.org/wiki?curid=5045397" title="Marcos Pirán">
Marcos Pirán

Marcos Pirán Gómez (ur. 7 marca 1961 w Buenos Aires) – argentyński duchowny katolicki, biskup pomocniczy Holguín od 2021.
Życiorys.
Święcenia kapłańskie otrzymał 9 grudnia 1988 i został inkardynowany do diecezji San Isidro. Przez dwanaście lat pracował duszpastersko na terenie rodzinnej diecezji. W 2000 wyjechał w charakterze misjonarza na Kubę. W 2020 został wikariuszem biskupim diecezji Holguín ds. duszpasterskich.
19 marca 2021 papież Franciszek mianował go biskupem pomocniczym Holguín ze stolicą tytularną "Boseta". Sakry udzielił mu 15 maja 2021 biskup Emilio Aranguren Echeverría.

</doc>
<doc id="5045403" url="https://pl.wikipedia.org/wiki?curid=5045403" title="Kronika olsztyńska">
Kronika olsztyńska

Kronika olsztyńska — poemat autorstwa Konstantego Ildefonsa Gałczyńskiego napisany w 1950 roku; pierwodruk utworu ukazał się w 1952 roku w czasopiśmie "Przekrój". 
Poemat powstał latem 1950 roku w Leśniczówce Pranie nad Jeziorem Nidzkim. Mottem poematu jest: „I wieczne lato świeci w moim państwie...” (zwrot ten pochodzi ze "Snu nocy letniej", który w 1950 roku Gałczyński tłumaczył na zlecenie Juliana Tuwima). Kronika olsztyńska składa się 21 nierównomiernie zbudowanych części. 
Pierwodruk poematu ukazał się w 403 numerze czasopisma "Przekrój".

</doc>
<doc id="5045408" url="https://pl.wikipedia.org/wiki?curid=5045408" title="Dyskografia C.C. Catch">
Dyskografia C.C. Catch

Dyskografia C.C. Catch, niemieckiej piosenkarki euro disco, eurodance, pop, składa się z ośmiu albumów (z czego trzy: "Diamonds – Her Greatest Hits", "Classics" i "Best of ’98" to kompilacje zaliczane przez wytwórnię Hansa Records do albumów) i dwudziestu czterech singli. Jej wideografia obejmuje osiemnaście teledysków.
Caroline Catharina Müller zaczynała swoją karierę jako Carol Dean, wykonując pod tym pseudonimem dwie piosenki: „Queen of the Hearts” i „C’est la vie”. Na początku lat 80. wraz z trzema innymi piosenkarkami występowała w kwartecie Optimal. W trakcie jednego z ich występów, zauważył ją niemiecki producent i członek duetu Modern Talking, Dieter Bohlen. Niedługo po tym zaczęli współpracę, czego efektem był singel „I Can Lose My Heart Tonight” (piosenka napisana oryginalnie właśnie dla Modern Talking), który wydany w 1985 roku pod pseudonimem C.C. Catch okazał się sukcesem na listach przebojów (w Niemczech docierając do 13. miejsca). Przez kolejne trzy lata, z Dieterem Bohlenem jako jej producentem, artystka wylansowała takie przeboje, jak „’Cause You Are Young”, „Strangers by Night”, „Heartbreak Hotel”, „Heaven and Hell”, „Soul Survivor” czy „Backseat of Your Cadillac”. 
W 1989 roku postanowiła zmienić otoczenie i prezentowany styl, czego efektem był album pt. "Hear What I Say" i promujące go dwa single: „Big Time” i „Midnight Hour”. Po tym postanowiła wycofać się ze świata muzyki, do którego wróciła dopiero w roku 1998 albumem "Best of ’98", przy jego produkcji nawiązując ponownie współpracę z D. Bohlenem. Płyta ta, będąc w większości materiałem z lat 1985–1988, nie odniosła większego sukcesu komercyjnego. 
Po paru latach, w 2003 roku, artystka postanowiła ponownie spróbować sił jako autorka swoich utworów, czego efektem były single „Shake Your Head” (2003), „Silence” (2004) oraz „Unborn Love” (2010). 
W listopadzie 2011 roku, podczas koncertu w Moskwie, piosenkarka zapowiedziała zakończenie kariery. Wbrew tej zapowiedzi, w 2014 roku pojawił się jej nowy singel „Another Night in Nashville” nagrany w duecie z Chrisem Normanem (byłym wokalistą grupy Smokie). 27 marca 2021 ukazał się teledysk nowego nagrania artystki pt. „If You Love Me”.

</doc>
<doc id="5045414" url="https://pl.wikipedia.org/wiki?curid=5045414" title="Marta Bożyk">
Marta Bożyk

Marta Bożyk (ur. 1973) – polska artystka sztuk wizualnych, graficzka, twórczyni witraży. 
Życiorys.
W latach 1993–1998 studiowała na Wydziale Grafiki Akademii Sztuk Pięknych w Krakowie. W 1998 obroniła z wyróżnieniem dyplom pt. Ręce w pracowni prof. Zbigniewa Lutomskiego, za który otrzymała Medal Rektora. W 2013 uzyskała stopień doktora sztuk pięknych na tym samym wydziale za rozprawę doktorską pt. Dotyk – inspiracja niezwykłymi kobietami, której promotorem był prof. Bogdan Miga. Od 2005 pracuje na stanowisku adiunkta na Wydziale Grafiki ASP w Krakowie, w latach 2019-2020 członkini Rady Uczelni tamże.
Zajmuje się grafiką artystyczną, głównie drzeworytem, linorytem oraz mokuhangą. Autorka cykli graficznych, m.in.: Ręce (1998), Dotyk (2014), Historie miłosne (2015), cykl pejzaży (od 2016), Kwiaty (2017).
Kuratorka oraz koordynatorka projektów artystyczno-badawczych, m.in.: 2018-20 Nature is My Homeland (w ramach NAWA), 2019-20 Mokuhanga (grant DUN). 
Wzięła udział w licznych wystawach zbiorowych, m.in.: Book-Art object 4, Museum of Applied Art Belgrade, Serbia, 2020, Rzeczywistość i jej wariacje, Reykjanes Art Museum, kurator Jan Fejkiel, 2019, Tokyo International Mini-Print Triennial Tama Art University Museum, Tokyo, Japonia, 2018, 18e Biennale Internationale de la Gravure de Sacrelles, wystawa grafik wykonanych podczas „Graficznej kolonii - Sicevo The Gallery of Contemporary Fine Art Niš, Niš, Serbia, 2017, 5th International Printmaking Competition of Istanbul, CKM - Caddebostan Kultur Markez, kurator Richard Noyce, Turcja, 2016, Triennale Grafiki Polskiej, Muzeum Śląskie, Katowice, 2015, Udział w Imago Mundi Fundacja Benettona - międzynarodowa kolekcja obrazów małego formatu MAP OF THE NEW ART - Fondazione Giorgio Cini i Fundacja Benettona, Venice, Italy, 2015, Visible / Invisible. Jan Fejkiel Gallery Collection. XXI Sztuka: Contemporary Art from Poland, Turchin Center for the Visual Arts w Boone, Stany Zjednoczone, 2012 i innych.
Współzałożycielka Grupy 13 – kobiet graficzek.

</doc>
<doc id="5045420" url="https://pl.wikipedia.org/wiki?curid=5045420" title="Chieti FC 1922">
Chieti FC 1922

Chieti FC 1922 (wł. Società Sportiva Dilettantistica Chieti Football Club 1922) – włoski klub piłkarski, mający siedzibę w mieście Chieti, we wschodniej części kraju, grający od sezonu 2013/14 w rozgrywkach Eccellenza Abruzzo.
Historia.
Chronologia nazw: 
Klub sportowy US Pippo Massangioli został założony w miejscowości Chieti w 1922 roku w wyniku fuzji miejscowych klubów "R.I.S.S.", "Novelli" i "Sport Club Chieti". Początkowo zespół rozgrywał mecze towarzyskie. W sezonie 1924/25 debiutował w rozgrywkach Terza Divisione Abruzzo (D3), awansując do Seconda Divisione Abruzzo. Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" poziom "Seconda Divisione" został zdegradowany do trzeciego poziomu. W sezonie 1929/30 po podziale najwyższej dywizji na Serie A i Serie B poziom "Seconda Divisione" został zdegradowany do czwartego stopnia, czyli rozgrywek regionalnych, jednak klub zrezygnował z rozgrywek. W sezonie 1930/31 klub startował w "Seconda Divisione Lazio", ale po 17.kolejce wycofał się z mistrzostw, a potem został rozwiązany.
W 1931 inny klub z miasta US Gloria dołączył do FIGC i startował w rozgrywkach Seconda Divisione Abruzzi (D4). W 1932 klub zmienił nazwę na SS Chieti. W 1935 roku po wprowadzeniu Serie C "Seconda Divisione" została piątym poziomem ligowym, ale klub zrezygnował z udziału w mistrzostwach i pozostał nieaktywnym. W sezonie 1937/38 przystąpił do rozgrywek "Prima Divisione Abruzzi", ale po pierwszej kolejce wycofał się z rozgrywek i znów zawiesił działalność. W sezonie 1939/40 zajął 3.miejsce w "Prima Divisione Abruzzi" i otrzymał promocję do "Serie C". W 1943 roku na terenie Włoch rozpoczęto działania wojenne II wojny światowej, wskutek czego mistrzostwa 1943/44 zostały odwołane. W 1944 startował w wojennych rozgrywkach "Torneo misto abruzzese", zajmując drugą pozycję.
Po zakończeniu II wojny światowej, klub wznowił działalność w 1945 roku i został zakwalifikowany do Serie C Centro-Sud. W 1948 roku w wyniku reorganizacji systemu lig zespół został zdegradowany do Promozione (D4), ale w 1951 wrócił do "Serie C". W 1952 roku w wyniku reorganizacji systemu lig spadł do IV Serie, która w 1957 zmieniła nazwę na "Campionato Interregionale - Prima Categoria". W 1958 zespół wrócił do "Serie C", a w 1966 spadł na rok do "Serie D". W 1976 znów spadł do "Serie D", ale po roku wrócił do trzeciej ligi. Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego klub został przydzielony do "Serie C1". W 1980 spadł do "Serie C2", po czym zmienił nazwę na Chieti Calcio. W 1982 został zdegradowany do Campionato Interregionale. W 1983 klub zmienił nazwę na SS Chieti Calcio, w 1985 na AC Chieti, a w 1986 na Chieti Calcio S.p.A. W następnym roku otrzymał promocję do "Serie C2". W 1991 roku awansował do "Serie C1". Od 1992 do 1995 zespół co roku zmieniał ligi "C1" i "C2". W 2001 klub po raz kolejny zdobył awans do "Serie C1". W sezonie 2005/06 zajął 18.miejsce w grupie B "Serie C1" i został zdegradowany do "Serie C2", ale następnie nie zrezygnował z dalszych występów i został rozwiązany.
W sierpniu 2006 ASD Chieti dołączył do FIGC i przejął tytuł sportowy upadłego klubu. W sezonie 2006/07 startował w Promozione Abruzzo (D7), zdobywając awans do Eccellenza Abruzzo. W 2008 został promowany do "Serie D", a w 2009 zmienił nazwę na SSD Chieti. W 2010 zdobył promocję do Lega Pro Seconda Divisione, po czym zmienił nazwę na SS Chieti Calcio S.r.l. W 2014 spadł do "Serie D", po czym zmienił nazwę na SSD Chieti Calcio S.r.l. Przed rozpoczęciem sezonu 2014/15 wprowadzono reformę systemy lig, wskutek czego "Serie D" awansowała na czwarty poziom. W sezonie 2016/17 w trakcie trwania mistrzostw wycofał się rozgrywek w grupie F "Serie D". W grudniu 2016 roku klub ogłosił upadłość i został usunięty z rejestrów przez FIGC 6 stycznia 2017 roku.
W czerwcu 2017 klub "ASD Chieti FC Torre Alex", który akurat uzyskał promocję do Eccellenza Abruzzo (D5), przyjął nazwę SSD Chieti FC 1922, stając się pierwszym zespołem miejskim. W 2019 roku awansował do "Serie D". W sezonie 2019/20 zajął przedostatnie 17.miejsce w grupie F "Serie D" i spadł z powrotem do "Eccellenza Abruzzo".
Barwy klubowe, strój.
Klub ma barwy czarno-zielone. Zawodnicy swoje domowe spotkania zazwyczaj grają w pasiastych pionowo czarno-zielonych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Guido Angelini, w mieście Chieti o pojemności 12 750 widzów.

</doc>
<doc id="5045427" url="https://pl.wikipedia.org/wiki?curid=5045427" title="Jestem Twój">
Jestem Twój



</doc>
<doc id="5045434" url="https://pl.wikipedia.org/wiki?curid=5045434" title="Kościół św. Franciszka z Asyżu w Bielsku-Białej">
Kościół św. Franciszka z Asyżu w Bielsku-Białej

Kościół świętego Franciszka z Asyżu w Bielsku-Białej – rzymskokatolicki kościół parafialny należący do parafii pod tym samym wezwaniem (dekanat Bielsko-Biała II – Stare Bielsko diecezji bielsko-żywieckiej). Znajduje się w Wapienicy, dzielnicy Bielska-Białej.
Świątynia powstała oryginalnie jako kaplica pod wezwaniem świętego Franciszka i Najświętszej Maryi Panny Wspomożenia Wiernych. 14 września 1930 roku, w święto Podwyższenia Krzyża Świętego, został poświęcony kamień węgielny pod jej budowę. Projekt świątyni został wykonany przez firmę „Korn” z Bielska. Zaraz po poświęceniu kamienia węgielnego rozpoczęła się budowa kaplicy. 4 września 1931 roku kaplica została poświęcona. Początkowo funkcjonowała jako filia parafii św. Mikołaja w Bielsku. Po objęciu w 1948 roku przez księdza Jana Jeżowicza funkcji stałego duszpasterza przy kaplicy filialnej w Wapienicy podjęto decyzję o rozbudowę kaplicy. W 1950 roku, po uzyskaniu pozwolenia od władz kościelnych i państwowych, rozpoczęły się prace budowlane. 17 września tego samego roku został poświęcony kamień węgielny pod nowa świątynię, natomiast w 1951 roku kościół został poświęcony. 16 marca 1953 roku przy świątyni została utworzona kuracja, natomiast 28 maja 1957 roku kuracja została przekształcona w samodzielną parafię.

</doc>
<doc id="5045435" url="https://pl.wikipedia.org/wiki?curid=5045435" title="Helmut Jagielski">
Helmut Jagielski

Helmut Jagielski (ur. 13 marca 1934 w Wattenscheid, zm. 25 grudnia 2002 w Bremie) – niemiecki piłkarz grający na pozycji obrońcy, trener.
Kariera piłkarska.
Schalke Gelsenkirchen.
Urodzony w dzielnicy Wattenscheid (obecnie dzielnica Bochum) – Leithe, Helmut Jagielski karierę piłkarską rozpoczął w 1944 roku w juniorach RW Leithe. W 1950 roku przeniósł się do juniorów Schalke Gelsenkirchen, gdzie jego talent odkrył Otto Tibulski. W 1952 roku dołączył do seniorskiej drużyny "Królewsko-Niebieskich", w której zadebiutował w sezonie 1952/1953 jako napastnik i lewoskrzydłowy, 12 października 1952 roku w przegranym 4:0 meczu wyjazdowym, w którym grał z takimi zawodnikami, jak m.in.: Günter Brocker, Hermann Eppenhoff, Bernhard Klodt. Pierwsze dwa gole dla swojej drużyny zdobył 14 grudnia 1952 roku w wygranym 4:1 meczu wyjazdowym z Schwarz-Weiß Essen. W sezonie 1954/1955 dotarł do finału Pucharu Niemiec, w którym "Królewsko-Niebiescy" przegrali 3:2 z SC Karlsruher na Eintracht-Stadion w Brunszwiku.
W sezonie 1957/1958 z powodu kontuzji kolana, która wykluczyła go z udziału w rundzie finałowej mistrzostw Niemiec ("Królewsko-Niebiescy" wygrało te rozgrywki) oraz w mistrzostwach świata 1958 w Szwecji, rozegrał zaledwie 13 meczów ligowych. Do gry wrócił podczas meczów w Pucharze Europy, w którym "Królewsko-Niebiescy" dotarli do ćwierćfinału oraz grali odpowiednio: z duńskim KB (0:3, 5:2, 3:1), z angielskim Wolverhampton Wanderers (2:2, 2:1) oraz z hiszpańskim Atlético Madryt (0:3, 1:1). Z klubu odszedł po sezonie 1960/1961, w którym rozegrał 18 meczów ligowych, w których zdobył 5 goli. Ostatni mecz w klubie rozegrał 13 maja 1961 roku w wygranym 7:0 meczu domowym z Duisburger SV, w którym zdobył hat tricka. Łącznie w latach 1952–1961 w barwach "Królewsko-Niebieskich" rozegrał 156 meczów ligowych, w których zdobył 28 goli.
Werder Brema.
Następnym klubem w karierze Jagielskiego była Werder Brema, z którą już 13 września 1961 roku świętował triumf w Pucharze Niemiec, w którym "Zielono-Biali" prowadzeni przez trenera Georga Knöpflego wygrali w finale 2:0 z FC Kaiserslautern rozegranym na Glückauf-Kampfbahn w Gelsenkirchen, w którym Jagielski zdobył w 52. minucie gola. W sezonie 1961/1962 oraz 1962/1963 zdobył z klubem wicemistrzostwo Oberligi północnej. W sezonie 1961/1962 dotarł ze swoim klubem do ćwierćfinału Pucharu Zdobywców Pucharów, w którym odpowiednio z duńskim Aarhus GF (2:0, 3:2) oraz z hiszpańskim Atlético Madryt (1:1, 1:3). Łącznie w Oberlidze północnej w barwach "Zielono-Białych" rozegrał 53 mecze, w których zdobył 3 gole. Następnie Werder Brema przystąpiła do nowo utworzonej Bundesligi, w której w sezonie 1964/1965 pod wodzą trenera Williego Multhaupa niespodziewanie zdobyła mistrzostwo Niemiec dzięki dużej zasłudze "betonowej gry" obrony klubu, która pod dowództwem Jagielskiego straciła tylko 29 goli. Jako były napastnik i technik nie zawsze był w stanie stłumić filigranową grę i nie tylko brutalnie wypychał piłki poza strefę zagrożenia, ale był również nazywany "Bratem lekkich stóp". Tak naprawdę był raczej pierwszym figlarnym libero w Bundeslidze. Ostatni mecz w Bundeslidze rozegrał 3 czerwca 1967 roku w przegranym 4:1 meczu domowym z FC Köln. Po sezonie 1966/1967 oraz rozegraniu 64 meczów w Bundeslidze Helmut Jagielski w wieku 33 lat zakończył piłkarską karierę.
W trakcie kariery sportowej zyskał pseudonim "Jaggel".
Kariera reprezentacyjna.
Helmut Jagielski był powoływany przez selekcjonera reprezentacji RFN – Seppa Herbergera do reprezentacji RFN U-23 oraz do reprezentacji RFN B, które prowadził. W reprezentacji RFN U-23 swój jedyny mecz rozegrał 19 grudnia 1956 roku w Liège w wygranym 3:2 meczu towarzyskim z reprezentacją Belgii U-23, natomiast w reprezentacji RFN B swój jedyny mecz rozegrał 27 marca 1957 roku w Monachium w zremisowanym 3:3 meczu towarzyskim z reprezentacją Holandii B.
Sukcesy.
Zawodnicze.
Schalke Gelsenkirchen
Werder Brema
Po zakończeniu kariery.
Helmut Jagielski po zakończeniu kariery piłkarskiej zajął się biznesem. Przez kilka lat prowadził klubową restaurację Werderu Brema, a także pracował jako trener w amatorskich klubach: Delmenhorst, SV Blumenthaler, w amatorskiej drużynie Werderu Brema, a także w latach 1979–1980 prowadził drużynę rezerw Werderu Brema.
Życie prywatne.
Helmut Jagielski był żonaty z córką piłkarza Schalke Gelsenkirchen – Ernsta Kalwitzkiego. Zmarł 25 grudnia 2002 w Bremie w wieku 68 lat.

</doc>
<doc id="5045440" url="https://pl.wikipedia.org/wiki?curid=5045440" title="Stade Municipal de Fkih Ben Salah">
Stade Municipal de Fkih Ben Salah

Stade Municipal de Fkih Ben Salah – stadion w Maroku, w mieście Fquih Ben Salah, na którym swoje mecze rozgrywa tamtejszy klub – Ittihad Fkih Ben Salah. Mieści 3000 widzów. Jego nawierzchnia jest trawiasta.

</doc>
<doc id="5045442" url="https://pl.wikipedia.org/wiki?curid=5045442" title="Władimir Mołłow">
Władimir Mołłow

Władimir Dimitrow Mołłow (bułg. "Владимир Димитров Моллов"; ur. 16 lipca 1873 w Kijowie, zm. 29 kwietnia 1935 w Sofii) – bułgarski polityk i prawnik, minister edukacji (1910-1911), minister finansów (1926-1931), deputowany do Zwyczajnego Zgromadzenia Narodowego 14. (1908–1911), 16. (1913), 17. (1914–1919), 18. (1919–1920), 19. (1920–1923), 21. (1923–1927), 22. (1927–1931) i 23. (1931–1934) kadencji.
Życiorys.
Syn lekarza i polityka Dimitara Mołłowa oraz Pelagii. Po ukończeniu gimnazjum w Sofii wyjechał do Moskwy, gdzie ukończył w 1894 studia prawnicze na Uniwersytecie Moskiewskim. Studia kontynuował w latach 1896-1897 w Paryżu, a następnie w Lipsku, Wiedniu i w Turynie. Po powrocie do kraju w 1900 rozpoczął wykłady z prawa karnego na Uniwersytecie Sofijskim. W latach 1905-1906 pełnił funkcję dziekana Wydziału Prawa stołecznej uczelni. Prowadził wykłady na Wolnym Uniwersytecie Nauk Politycznych i Ekonomicznych.
Działalność polityczna.
Od 1908 związany z Partią Demokratyczną, w tym samym roku po raz pierwszy uzyskał mandat deputowanego do parlamentu. We wrześniu 1910 stanął na czele resortu edukacji w gabinecie Aleksandra Malinowa. W 1918 kierował resortem kolei, poczt i telegrafów. W latach 20. związany z Porozumieniem Demokratycznym. W 1926 objął kierownictwo resortu finansów gabinecie Andreja Lapczewa. 9 grudnia podpisał umowę z Grecją (znaną jako porozumienie Mołłow-Kafandaris), dotyczącą kwestii odszkodowań dla bułgarskich uchodźców z Grecji.
Życie prywatne.
Był żonaty (żona Weliczka), miał dwóch synów.

</doc>
<doc id="5045455" url="https://pl.wikipedia.org/wiki?curid=5045455" title="Mistrzostwa Polski w Kombinacji Norweskiej 2021">
Mistrzostwa Polski w Kombinacji Norweskiej 2021

Mistrzostwa Polski w Kombinacji Norweskiej 2021 – zawody mistrzostw Polski w kombinacji norweskiej rozegrane w dniu 19 marca 2021 w Szczyrku oraz na trasach Kubalonki w Istebnej. Przeprowadzono jeden konkurs indywidualny – Gundersen HS104/10 km, w którym złoty medal zdobył Szczepan Kupczak. Srebrny medal wywalczył Andrzej Szczechowicz, a brązowy Mateusz Jarosz.
W zawodach wystartowało 20 zawodników.

</doc>
<doc id="5045460" url="https://pl.wikipedia.org/wiki?curid=5045460" title="Linia kolejowa Wiaźma – Smoleńsk">
Linia kolejowa Wiaźma – Smoleńsk

Linia kolejowa Wiaźma – Smoleńsk – linia kolejowa w Rosji łącząca stację Wiaźma ze stacją Smoleńsk. Zarządzana jest przez Kolej Moskiewską (część Kolei Rosyjskich). Jest to fragment linii Moskwa - Mińsk - Brześć i część II Paneuropejskiego Korytarza Transportowego Zachód – Wschód łączącego Berlin z Moskwą .
Linia położona jest w obwodzie smoleńskim. Na całej długości jest zelektryfikowana oraz dwutorowa.
Historia.
Linia powstała w 1871 jako część Kolei Moskiewsko-Brzeskiej.

</doc>
<doc id="5045468" url="https://pl.wikipedia.org/wiki?curid=5045468" title="Joanna Wojnicka">
Joanna Wojnicka

Joanna Dorota Wojnicka (ur. 7 sierpnia 1970 roku) – polska filmoznawczyni i historyk filmu, doktor habilitowany nauk humanistycznych w Instytucie Sztuk Audiowizualnych Uniwersytetu Jagiellońskiego. Jej zainteresowania obejmują historię kina europejskiego, między innymi rosyjskiego i sowieckiego, a także komparatystyczne prace poświęcone związkom kina z literaturą i teatrem.
Kariera.
Doktoryzowała się obronioną w 1999 rozprawą "Świat umierający. Fenomen późnej twórczości Luchino Viscontiego". Stopień doktora habilitowanego otrzymała w 2013 na podstawie pracy "Dzieci XX Zjazdu. Film w kulturze sowieckiej lat 1956–1968".
Do jej dorobku naukowego należą także popularyzatorskie książki: "Słownik wiedzy o filmie" (wraz z Olgą Katafiasz, 2005), "Historia filmu. Od Edisona do Nolana" (wraz z Rafałem Syską, 2015) oraz monografia "Prorocy, kapłani, rewolucjoniści. Szkice z historii kina rosyjskiego" (2019). Zredagowała tom "Od Puszkina do Brodskiego. Adaptacje literatury rosyjskiej" (2017) oraz opublikowała liczne artykuły w czasopismach i książkach zbiorowych, w tym rozdziały poświęcone historii kina rosyjskiego i sowieckiego w czterech tomach "Historii kina" ("Kino nieme", 2009; "Kino klasyczne", 2011; "Kino nowofalowe", 2015, "Kino końca wieku", 2019). W 2020 roku objęła stanowisko dyrektorki Instytutu Sztuk Audiowizualnych na Uniwersytecie Jagiellońskim.

</doc>
<doc id="5045475" url="https://pl.wikipedia.org/wiki?curid=5045475" title="Biskupi Hà Tĩnh">
Biskupi Hà Tĩnh

Biskupi Hà Tĩnh – biskupi diecezjalni diecezji Hà Tĩnh.

</doc>
<doc id="5045476" url="https://pl.wikipedia.org/wiki?curid=5045476" title="Dla ludzi">
Dla ludzi



</doc>
<doc id="5045481" url="https://pl.wikipedia.org/wiki?curid=5045481" title="Stade Ahmed Achhoud">
Stade Ahmed Achhoud

Stade Ahmed Achhoud – stadion w Maroku, w Rabacie, na którym gra tamtejszy klub – Stade Marocain Rabat. Mieści 5000 widzów. Jego nawierzchnia jest trawiasta. Mieści się przy Rue Ibn Hazm.

</doc>
<doc id="5045482" url="https://pl.wikipedia.org/wiki?curid=5045482" title="Stade Ahmed Chhoude">
Stade Ahmed Chhoude



</doc>
<doc id="5045496" url="https://pl.wikipedia.org/wiki?curid=5045496" title="Canal+ Discovery">
Canal+ Discovery



</doc>
<doc id="5045502" url="https://pl.wikipedia.org/wiki?curid=5045502" title="Polskie Towarzystwo Onkologiczne">
Polskie Towarzystwo Onkologiczne

Polskie Towarzystwo Onkologiczne – medyczne stowarzyszenie naukowe zrzeszające onkologów, działające na podstawie przepisów ustawy z dnia 7 kwietnia 1989 r. Prawo o Stowarzyszeniach. Zajmuje się rozpowszechnianiem osiągnięć naukowych w dziedzinie onkologii oraz podnoszeniem poziomu świadomości społeczeństwa na temat chorób nowotworowych. Jego członkowie biorą czynny udział w tworzeniu i opiniowaniu standardów zapobiegania, diagnostyki i leczenia chorób nowotworowych oraz szkoleniu kadr medycznych w zakresie onkologii.
Funkcję przewodniczącego Zarządu Głównego kadencji 2018-2022 pełni dr hab. n. med. Adam Maciejczyk, dyrektor Dolnośląskiego Centrum Onkologii we Wrocławiu.
Członkowie Zarządu Głównego kadencji 2018-2022:
Siedziba stowarzyszenia mieści się w Narodowym Instytucie Onkologii im. Marii Skłodowskiej-Curie – Państwowym Instytucie Badawczym przy ul. W. K. Roentgena 5 w Warszawie.
Stowarzyszenie powstało w 1921 r. pod nazwą Polski Komitet do Zwalczania Raka. W 1923 r. ukazał się pierwszy zeszyt czasopisma naukowego pod nazwą Biuletyn Polskiego Komitetu do Zwalczania Raka. W 1956 r. na okładce Biuletynu znalazła się informacja, że pismo jest organem Polskiego Towarzystwa Onkologicznego i Instytutu Onkologii. Była to prawdopodobnie data reaktywacji działalności stowarzyszenia po wojnie już pod nową nazwą - Polskie Towarzystwo Onkologiczne. W 2002 r. stowarzyszenie zostało zarejestrowane w Krajowym Rejestrze Sądowym. Obecnie oficjalne czasopismo naukowe stowarzyszenia wydawane jest pod nazwą "Nowotwory. Journal of Oncology". Redaktorem Naczelnym czasopisma jest dr hab. n. med. Wojciech M. Wysocki, prof. nadzw.

</doc>
<doc id="5045503" url="https://pl.wikipedia.org/wiki?curid=5045503" title="Frumoasa (gmina w okręgu Harghita)">
Frumoasa (gmina w okręgu Harghita)

Frumoasa – gmina w Rumunii, w okręgu Harghita. Obejmuje miejscowości Bârzava, Făgețel, Frumoasa i Nicolești. W 2011 roku liczyła 3682 mieszkańców. 

</doc>
<doc id="5045504" url="https://pl.wikipedia.org/wiki?curid=5045504" title="Ciążyński">
Ciążyński



</doc>
<doc id="5045505" url="https://pl.wikipedia.org/wiki?curid=5045505" title="Cisul">
Cisul



</doc>
<doc id="5045509" url="https://pl.wikipedia.org/wiki?curid=5045509" title="Frumoasa (okręg Harghita)">
Frumoasa (okręg Harghita)

Frumoasa () – wieś w Rumunii, w okręgu Harghita, w gminie Frumoasa. W 2011 roku liczyła 1841 mieszkańców.

</doc>
<doc id="5045510" url="https://pl.wikipedia.org/wiki?curid=5045510" title="Heinz Steinmann">
Heinz Steinmann

Heinz Steinmann (ur. 1 lutego 1938 w Essen, zm. 21 marca 2023 w Achim) – niemiecki piłkarz grający na pozycji obrońcy, reprezentant kraju.
Kariera piłkarska.
Heinz Steinmann zwykle grał na prawej ofensywie, w późniejszych latach coraz bardziej na pozycji stopera. Przez lata był uosobieniem niezawodności.
Schwarz-Weiß Essen.
Heinz Steinmann karierę piłkarską rozpoczął w swoim rodzinnym mieście – Essen, w juniorach Wacker Steele. Następnie w latach 1951–1956 reprezentował barwy juniorów Schwarz-Weiß Essen, w którym w 1956 roku przeniósł się do seniorskiej drużyny klubu, w którym grał do 1963 roku. 12 grudnia 1959 roku w półfinale Pucharu Niemiec Schwarz-Weiß Essen 2:1 z Hamburgerem SV, dzięki czemu awansował do finału, w którym 27 grudnia 1959 roku na Auestadion w Kassel wygrali 5:2 z Borussią Neunkirchen, dzięki czemu klub mający w składzie oprócz Steinmanna zawodników, takich jak m.in.: Theo Klöckner, Hans Küppers, Horst Trimhold zdobył Puchar Niemiec. Jednak po tym sukcesie klub w sezonie 1959/1960 spadł z Oberligi zachodniej, jednak w sezonie 1960/1961 awansowali do Oberligi zachodniej.
FC Saarbrücken.
Następnie Steinmann został zawodnikiem FC Saarbrücken, który przystąpił do nowo utworzonej Bundesligi, której działacze załatwili Steinmannowi posadę w zarządzie kopalni w Saarbrücken. W sezonie 1963/1964 rozegrał 30 meczów ligowych, w których zdobył 1 gola oraz był lojalny wobec pokrycia, pokazał następnie oczekiwaną niezawodną grę we wszystkich meczach, ale często znajdował się na boisku bez niezbędnego wsparcia, w wyniku czego klub spadł z Bundesligi, a zawodnicy klubu: Volker Danner, Dieter Krafczyk, Erich Maas oraz Steinmann odeszli z klubu.
Werder Brema.
Następnym klubem w karierze Steinmann była Werder Brema, gdzie został sprowadzony przez trenera Williego Multhaupa, oraz w sezonie 1964/1965 Williego Multhaupa niespodziewanie zdobyła mistrzostwo Niemiec dzięki dużej zasłudze "betonowej gry" obrony klubu, którą tworzyli Horst-Dieter Höttges, Helmut Jagielski, Max Lorenz, Sepp Piontek oraz Helmut Jagielski, który stracił tylko 29 goli. W sezonie 1967/1968 zdobył wicemistrzostwo Niemiec pod wodzą trenera Fritza Langnera. 19 września 1970 roku rozegrał swój ostatni mecz w Bundeslidze w bezbramkowo zremisowanym meczu domowym z Herthą Berlin. Łącznie w Bundeslidze rozegrał 214 meczów, w których zdobył 5 goli.
Kariera reprezentacyjna.
Heinz Steinmann w 1962 roku zaczął był powoływany przez do reprezentacji RFN prowadzonej przez selekcjonera Seppa Herbergera na mecze towarzyskie (w tym 11 kwietnia 1962 roku na mecz z reprezentacją Urugwaju (3:0) w Hamburgu) oraz do 40-osobowego składu na mistrzostwa świata 1962 w Chile, na które ostatecznie nie został powołany. Ostatecznie w reprezentacji RFN zadebiutował 24 października 1962 roku na Neckarstadion w Stuttgarcie ze zremisowanym 2:2 meczu towarzyskim z reprezentacją Francji, w którym Steinmann w 43. minucie zastąpił Williego Schulza, a w 82. minucie zdobył swojego jedynego gola w reprezentacji RFN, ustalając tym samym wynik na 2:2. Ostatni mecz w reprezentacji RFN rozegrał 12 maja 1965 roku na Städtisches Stadion w Norymberdze w przegranym 0:1 meczu towarzyskim z reprezentacją Anglii, w którym Steinmann w 42. minucie zastąpił Maxa Lorenza. W 1965 roku był powoływany przez selekcjonera Helmuta Schöna na mecz towarzyski z reprezentacją Brazylii (0:2) na Maracanie w Rio de Janeiro oraz w 1966 roku do 40-osobowego składu na mistrzostwa świata 1966 w Anglii, na które ostatecznie nie został powołany. Łącznie w reprezentacji RFN w latach 1962–1965 rozegrał 3 mecze, w których zdobył 1 gola.
Sukcesy.
Schwarz-Weiß Essen
Werder Brema

</doc>
<doc id="5045512" url="https://pl.wikipedia.org/wiki?curid=5045512" title="Bârzava (okręg Harghita)">
Bârzava (okręg Harghita)

Bârzava () – wieś w Rumunii, w okręgu Harghita, w gminie Frumoasa. W 2011 roku liczyła 621 mieszkańców.

</doc>
<doc id="5045514" url="https://pl.wikipedia.org/wiki?curid=5045514" title="Făgețel (gmina Frumoasa)">
Făgețel (gmina Frumoasa)

Făgețel () – wieś w Rumunii, w okręgu Harghita, w gminie Frumoasa. W 2011 roku liczyła 114 mieszkańców.

</doc>
<doc id="5045515" url="https://pl.wikipedia.org/wiki?curid=5045515" title="Nicolești (gmina Frumoasa)">
Nicolești (gmina Frumoasa)

Nicolești () – wieś w Rumunii, w okręgu Harghita, w gminie Frumoasa. W 2011 roku liczyła 1106 mieszkańców.

</doc>
<doc id="5045518" url="https://pl.wikipedia.org/wiki?curid=5045518" title="Jakow Flier">
Jakow Flier

Jakow Władimirowicz Flier, (ur. w Oriechowie-Zujewie, zm. 18 grudnia 1977 w Moskwie) – rosyjski pianista.
Życiorys.
Studiował w Konserwatorium Moskiewskim u Siergieja Kozłowskiego i Konstantina Igumnowa. W 1935 roku zdobył I nagrodę na Wszechzwiązkowym Konkursie Muzycznym w Leningradzie, następnie występował w ZSRR, krajach europejskich, Stanach Zjednoczonych i Japonii. Zdobył I nagrodę na Międzynarodowym Konkursie Muzycznym w Wiedniu (1936) i II nagrodę na Międzynarodowym Konkursie Muzycznym im. Królowej Elżbiety Belgijskiej w Brukseli (1938). Od 1937 roku był wykładowcą Konserwatorium Moskiewskiego, od 1939 roku na stanowisku docenta, a od 1947 roku profesora. W 1963 roku otrzymał tytuł Ludowego Artysty ZSRR.
Do jego uczniów należeli Bella Dawidowicz, Michaił Pletniow, Wiktoria Postnikowa, Rodion Szczedrin i Lew Własienko.

</doc>
<doc id="5045521" url="https://pl.wikipedia.org/wiki?curid=5045521" title="Gălăuțaș (gmina)">
Gălăuțaș (gmina)

Gălăuțaș – gmina w Rumunii, w okręgu Harghita. Obejmuje miejscowości Dealu Armanului, Gălăuțaș, Gălăuțaș-Pârău, Nuțeni, Plopiș, Preluca, Toleșeni i Zăpodea. W 2011 roku liczyła 2498 mieszkańców. 

</doc>
<doc id="5045526" url="https://pl.wikipedia.org/wiki?curid=5045526" title="Gălăuțaș">
Gălăuțaș

Gălăuțaș () – wieś w Rumunii, w okręgu Harghita, w gminie Gălăuțaș. W 2011 roku liczyła 1794 mieszkańców.

</doc>
<doc id="5045527" url="https://pl.wikipedia.org/wiki?curid=5045527" title="Władysław Rozwadowski (hrabia)">
Władysław Rozwadowski (hrabia)

Władysław Rozwadowski herbu Trąby (ur. ok. 1812, zm. 30 września 1876 w Oberdöbling) – hrabia, c. k. urzędnik.
Życiorys.
Urodził się około 1812. Wywodził się z linii rodu Rozwadowskich herbu Trąby, która otrzymała tytuł hrabiowski w Imperium Rosyjskim 29 czerwca 1872 (potwierdzenie 15 września 1875). Był przyrodnim bratem hr. Florestana Rozwadowskiego.
W 1831 mając 19 lat przystąpił do walk powstania listopadowego. Rozkazem Naczelnego Wodza gen. Jana Skrzyneckiego z 7 marca 1831 z oddziału złotej chorągwi został podporucznikiem w 5 pułku ułanów i odkomenderowany do sztabu Naczelnego Wodza. Jako podporucznik ze sztabu przybocznego 25 maja 1831 został odznaczony Krzyżem Złotym Orderu Virtuti Militari (nr 1189).
Został właścicielem dóbr Wilcza Góra, Hruszów i Czerniawka, Kłonice, Kochanówka, Rajtarowice. Był członkiem Stanów Galicyjskich. Sprawował stanowisko c. k. generalnego koniuszego dworu austriackiego i szefa sekcji w C. K. Ministerstwie Rolnictwa w Wiedniu od 1868 do 7 lipca 1872. Potem przeniesiony w stan spoczynku.
19 listopada 1868 został mianowany c. k. podkomorzym (przyrzeczenie złożył 25 listopada 1868). 26 stycznia 1870 otrzymał tytuł rzeczywistego tajnego radcy. Został kawalerem honorowym maltańskim, kawalerem Orderu Joannitów.
Po upadku powstania 1831 zawarł związek małżeński z rozwódką. Jego żoną była Maria Markowska herbu Bończa. Zmarł 29 wieczorem lub 30 września 1876 w Oberdöbling pod Wiedniem. Został pochowany 1 października 1876. Jak donoszono w prasie austriackiej, pogrzeb zgromadził garstkę żałobników, jako że "prawie nikomu nie była wiadoma jego śmierć ani pochówek". Miesiąc później, 30 października 1876 wdowa po nim została przyjęta na audiencji przez cesarza Franciszka Józefa. Potem przebywała w Kochanówce i w Krakowcu. Ich córkami były Maria (od 1853 żona br. Seweryna Horocha) i Jadwiga (właścicielka Kochanówki i Wilczej Góry).

</doc>
<doc id="5045529" url="https://pl.wikipedia.org/wiki?curid=5045529" title="Gălăuțaș-Pârău">
Gălăuțaș-Pârău

Gălăuțaș-Pârău – wieś w Rumunii, w okręgu Harghita, w gminie Gălăuțaș. W 2011 roku liczyła 389 mieszkańców.

</doc>
<doc id="5045530" url="https://pl.wikipedia.org/wiki?curid=5045530" title="Dealu Armanului">
Dealu Armanului

Dealu Armanului – wieś w Rumunii, w okręgu Harghita, w gminie Gălăuțaș. W 2011 roku liczyła 26 mieszkańców.

</doc>
<doc id="5045532" url="https://pl.wikipedia.org/wiki?curid=5045532" title="Władysław Rozwadowski">
Władysław Rozwadowski



</doc>
<doc id="5045539" url="https://pl.wikipedia.org/wiki?curid=5045539" title="Sylveco">
Sylveco

Sylveco – polskie przedsiębiorstwo założone w 1992 przez Stanisława Pielę. Produkuje kosmetyki oraz środki higieny osobistej.
Historia.
Firma zajmuje się produkcją kosmetyków naturalnych, na bazie nieprzetworzonych chemicznie surowców roślinnych i ekstraktów surowców zielarskich. Sylveco jako pierwszy producent, zastosował do produkcji ekstrakt z kory brzozowej zawierający betulinę, która wykazuje działania lecznicze schorzeń dermatologicznych.
Od 2008 asortyment Sylveco zaczął się stopniowo zwiększać o kosmetyki oparte na bazie roślin, które naturalnie występują w Polsce.

</doc>
<doc id="5045545" url="https://pl.wikipedia.org/wiki?curid=5045545" title="Giovane Cattolica 1923">
Giovane Cattolica 1923



</doc>
<doc id="5045549" url="https://pl.wikipedia.org/wiki?curid=5045549" title="Vis Pesaro dal 1898">
Vis Pesaro dal 1898

Vis Pesaro (wł. Vis Pesaro dal 1898 S.r.l.) – włoski klub piłkarski, mający siedzibę w mieście Pesaro, w północno-wschodniej części kraju, grający od sezonu 2018/19 w rozgrywkach Serie C.
Historia.
Chronologia nazw: 
Klub wielosportowy SP Vis Sauro Pesaro został założony w miejscowości Pesaro w 1898 roku i zajmował się najróżniejszymi sportami, takimi jak piłka z bransoletką ("bracciale"), pływanie, lekkoatletyka. Dopiero w 1906 roku powstała sekcja piłki nożnej. Początkowo zespół rozgrywał mecze towarzyskie, a w latach 1922-1924 brał udział w Quarta Divisione Marche (D4). W sezonie 1926/27 z nazwą GS Vis Pesaro debiutował w rozgrywkach Terza Divisione Marche (D4). W sezonie 1929/30 po podziale najwyższej dywizji na Serie A i Serie B poziom "Terza Divisione" został zdegradowany do piątego stopnia, jednak klub po zakończeniu sezonu, w którym zajął piąte miejsce, zrezygnował z dalszych występów i potem został rozwiązany.
W 1932 klub został reaktywowany i z nazwą SS Vis Pesaro startował w rozgrywkach Terza Divisione Marche (D5), ale po zakończeniu sezonu 1932/33 zrezygnował z udziału w następnych mistrzostwach i pozostał nieaktywnym. W 1935 roku po wprowadzeniu Serie C klub wznowił działalność i startował w Prima Divisione Marche (D4). W sezonie 1937/38 przystąpił do rozgrywek "Prima Divisione Emilia-Romagna", ale w trakcie trakcie trwania mistrzostw wycofał się z rozgrywek, ale wkrótce znów został przywrócony do mistrzostw. Sezon zakończył na 9.miejscu, ale został promowany do "Serie C". W 1940 klub zmienił nazwę na Polisportiva Vis Pesaro. W 1943 roku na terenie Włoch rozpoczęto działania wojenne II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1945 roku i z nazwą SP Vis Sauro Pesaro został zakwalifikowany do Serie C Centro-Sud. W 1948 roku w wyniku reorganizacji systemu lig zespół został zdegradowany do Promozione (D4). W 1952 roku w wyniku reorganizacji systemu lig poziom "Promozione" został obniżony do piątego stopnia, czyli rozgrywek regionalnych. Do 1959 grał na poziomie regionalnym, a potem uzyskał awans do "Serie C". W 1961 spadł na rok do Serie D. W 1965 zespół ponownie został zdegradowany do "Serie D", ale po roku wrócił do trzeciej ligi. W 1966 klub zmienił nazwę na SS Vis Pesaro. W 1970 znów spadł do "Serie D", a w 1972 do "Promozione Marche", ale po roku wrócił do "Serie D". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego klub został przydzielony do "Serie C2". W 1981 spadł do Campionato Interregionale, a w 1983 na rok do "Promozione Marche". W 1984 klub zmienił nazwę na Vis Pesaro Calcio. W 1986 został promowany do "Serie C2", a w następnym roku do "Serie C1". W 1989 spadł do "Serie C2". W 1992 roku wrócił do "Serie C1". Po zakończeniu sezonu 1992/93 klub zbankrutował z powodu zaległości finansowych i został zdyskwalifikowany z następnych mistrzostw, po czym został rozwiązany.
Latem 1993 powstał klub o nazwie Vis Pesaro 1898 S.r.l., który rozpoczął występy w Campionato Nazionale Dilettanti (D5). W 1994 otrzymał promocję do "Serie C2". W 2001 zespół po raz kolejny zdobył awans do "Serie C1". W sezonie 2004/05 zajął 18.miejsce w grupie B "Serie C1" i został zdegradowany do "Serie C2", ale następnie zrezygnował z dalszych występów w czwartej lidze i dobrowolnie spadł do "Promozione Marche". W następnym sezonie 2005/06 po zajęciu 14.pozycji w grupie A "Promozione Marche" przegrał baraże play-out i został zdegradowany do Prima Categoria (D8). Następnie 24 lipca 2006 z przyczyn ekonomicznych klub ogłosił upadłość.
Latem 2006 klub został reaktywowany jako ASD Nuova Vis Pesaro 2006, dołączył do FIGC i uzyskał tytuł sportowy klubu "USI Urbinelli", który występował w "Promozione Marche" (D7). W 2007 zdobył awans do Eccellenza Marche. Jednak w 2008 spadł z powrotem do "Promozione Marche", po czym połączył się z "ASD FC Villa Pesaro", zmieniając nazwę na ASD Futbol Pesaro 1898. W 2009 został promowany do "Eccellenza Marche", a w 2010 zmienił nazwę na SSD a r.l. Vis Pesaro 1898. W 2011 zdobył promocję do "Serie D". Przed rozpoczęciem sezonu 2014/15 wprowadzono reformę systemy lig, wskutek czego "Serie D" awansowała na czwarty poziom. W sezonie 2017/18 zwyciężył w grupie F "Serie D" i uzyskał awans do "Serie C". W 2018 klub zmienił nazwę na Vis Pesaro dal 1898 S.r.l.
Barwy klubowe, strój.
Klub ma barwy biało-czerwone. Zawodnicy swoje domowe spotkania zazwyczaj grają w pasiastych pionowo biało-czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Tonino Benelli, w mieście Pesaro o pojemności 4 898 widzów.

</doc>
<doc id="5045553" url="https://pl.wikipedia.org/wiki?curid=5045553" title="Plagionotus scalaris">
Plagionotus scalaris



</doc>
<doc id="5045565" url="https://pl.wikipedia.org/wiki?curid=5045565" title="Stade Municipal (Kasba Tadla)">
Stade Municipal (Kasba Tadla)

Stade Municipal – stadion w Maroku, w mieście Kasba Tadla, na którym gra tamtejszy klub – JS de Kasba Tadla. Mieści 3000 widzów. Jego nawierzchnia jest sztuczna.

</doc>
<doc id="5045578" url="https://pl.wikipedia.org/wiki?curid=5045578" title="Christos Wheeler">
Christos Wheeler

Christos Wheeler (cyp. Χρήστος Γουίλερ; ur. 29 czerwca 1997 roku w Limassolu) – cypryjski piłkarz amerykańskiego pochodzenia grający na pozycji lewego obrońcy. W sezonie 2020/2021 występuje w klubie APOEL FC.
Kariera juniorska.
Wheeler jako junior grał dla Apollona Limassol. 1 lipca 2014 roku trafił on do drużyny seniorskiej tego klubu.
Kariera seniorska.
Apollon Limassol.
Wheeler grał dla Apollona przez 3 lata. Zadebiutował w jego barwach 27 października 2014 roku w meczu z Ethnikosem Achna (wyg. 3:0). Pierwszą i jedyną bramkę dla tego klubu zdobył on 16 maja 2015 roku w przegranym 1:3 spotkaniu z Anorthosisem Famagusta. Łącznie dla Apollona Limassol Cypryjczyk wystąpił w 19 meczach i strzelił 1 gola.
Karmiotisa FC.
Wheeler przeniósł się do Karmitiosy FC 10 sierpnia 2016 roku w ramach wypożyczenia. Debiut dla tego zespołu zaliczył on 22 sierpnia 2016 roku w zremisowanym 1:1 spotkaniu przeciwko Arisowi Limassol. Piłkarz ten strzelił swojego pierwszego gola dla tego klubu 4 stycznia 2017 roku w meczu z AEL Limassol (przeg. 1:4). Łącznie dla Karmitiosy FC Cypryjczyk rozegrał 29 spotkań, zdobywając przy tym jedną bramkę.
AEL Limassol.
Wheeler podpisał kontrakt z AEL Limassol 4 lipca 2017 roku. Zadebiutował w jego barwach 21 października 2017 roku w przegranym 1:0 meczu z Omonia Nikozja. Pierwszą bramkę dla tego zespołu zdobył on 16 marca 2019 roku w spotkaniu również z Omonia Nikozja (przeg. 3:1). Łącznie dla AEL Limassol Cypryjczyk wystąpił w 64 meczach, strzelając 1 gola.
APOEL FC.
Wheeler przeniósł się do APOEL-u FC 31 stycznia 2020 roku za 350 tys. €. Debiut w barwach tego klubu zaliczył on 12 września 2020 roku w wygranym 1:0 meczu z jego byłym klubem – AEL Limassol. Do 19 marca 2021 roku Cypryjczyk rozegrał dla APOEL-u 25 spotkań, nie zdobywając żadnej bramki.
Kariera reprezentacyjna.
Wheeler grał dla młodzieżowych reprezentacji Cypru: U-17 (lata 2012–2014, 6 meczów, bez gola), U-19 (lata 2014–2015, 4 mecze, bez gola) oraz U-21 (lata 2016–2018, 17 meczów, 1 gol). Dla seniorskiej reprezentacji Cypryjczyk zadebiutował 19 listopada 2019 roku w spotkaniu przeciwko Belgii (przeg. 6:1).

</doc>
<doc id="5045582" url="https://pl.wikipedia.org/wiki?curid=5045582" title="Naoya Matsuoka">
Naoya Matsuoka

Naoya Matsuoka (jap. 松岡直也, ur. 9 maja 1937 w Honmoku, Jokohama, zm. 29 kwietnia 2014) – japoński muzyk jazzowy i jazz-rockowy.

</doc>
<doc id="5045583" url="https://pl.wikipedia.org/wiki?curid=5045583" title="Order Zasługi Indochin">
Order Zasługi Indochin

Order Zasługi Indochin () – francuskie regionalne odznaczenie cywilne.
Historia.
W dniu 30 kwietnia 1900 roku francuski gubernator generalny Indochin Francuskich Paul Doumer dekretem ustanowił odznaczenie, które miało stanowić wyróżnienie dla mieszkańców Indochin, którzy wyróżnili się w rozwoju rolnictwa, przemysłu, handlu i sztuki.
Odznaczenie miało trzy klasy: klasa 1 – złota, 2 – srebrna i 3 – brązowa.
Zasady nadawania.
Odznaczenie zgodnie z dekretem było nadawane przez generalnego gubernatora na wniosek odpowiedniego dyrektora departamentu za wybitne zasługi w rozwoju rolnictwa, przemysłu, handlu i sztuki.
Zgodnie z art. 3 dekretu mogło być nadane 10 odznaczeń 1 klasy, 100 – 2 klasy i 500 – 3 klasy, kolejne odznaczenia mogły być nadane tylko w przypadku śmierci posiadacza odznaczenia danej klasy. W ten sposób cały czas liczba posiadaczy orderu musiała spełniać warunek art. 3 dekretu.
Opis odznaki.
Odznaką odznaczenia jest sześcioramienna gwiazda, której ramiona zakończone są kulkami. W środku gwiazdy znajduje się okrągła tarcza. Awers i rewers mają identyczny kształt i rysunek.
Na tarczy, w środku gwiazdy znajduje się napis w języku wietnamskim, pismem używającym chińskie znaki, który w tłumaczeniu na język francuski brzmi „il est méritoire de développer les connaissances” (pol. Rozwijanie wiedzy jest zasługą). Wokół tego napisu jest napis w języku francuskim INDOCHINE FRANÇAISE (pol. Indochiny Francuskie).
Odznaczenie zawieszone jest na wstążce orderowej w kolorze żółtym. Dodatkowo na wstążce orderu 1 klasy była umieszczona rozetka w kolorze żółtym.

</doc>
<doc id="5045586" url="https://pl.wikipedia.org/wiki?curid=5045586" title="Kasabat Tadila">
Kasabat Tadila

Kasabat Tadila (; ) – miasto w środkowym Maroku, w regionie Bani Mallal-Chunajfira, w prowincji Bani Mallal, nad Wadi Umm ar-Rabi. W 2014 roku liczyło ok. 47,3 tys. mieszkańców. 
W mieście działa klub piłkarski JS de Kasba Tadla.

</doc>
<doc id="5045590" url="https://pl.wikipedia.org/wiki?curid=5045590" title="Willy Braciano">
Willy Braciano

Willy Braciano Ta Bi (ur. 5 grudnia 1999, zm. 23 lutego 2021) – zawodowy piłkarz z Wybrzeża Kości Słoniowej, grał jako defensywny pomocnik.
Kariera klubowa.
Urodzony w Divo, Braciano grał w klubową piłkę nożną dla Moossou, ASEC Mimosas i Atalanta.
Kariera międzynarodowa.
Braciano wystąpił jeden raz w drużynie seniorów Wybrzeża Kości Słoniowej w 2017, a także reprezentował na poziomach poniżej 17 i 20 lat. Był kapitanem narodowej drużyny młodzieżowej i pojawił się na igrzyskach francuskojęzycznych 2017.
Śmierć.
Braciano zmarł 23 lutego 2021 w wieku 21 lat na raka wątroby.

</doc>
<doc id="5045593" url="https://pl.wikipedia.org/wiki?curid=5045593" title="Kasbah Tadla">
Kasbah Tadla



</doc>
<doc id="5045597" url="https://pl.wikipedia.org/wiki?curid=5045597" title="5,5 cm Gerät 58">
5,5 cm Gerät 58

5,5 cm FlaK (VG2) Gerät 58 – niemieckie średnie automatyczne działko przeciwlotnicze będące rozwinięciem 5 cm FlaK 41
Historia.
5,5 cm Gerät 58 został zaprojektowany (podobnie jak 5 cm FlaK 41) po to aby wypełnić lukę pomiędzy lekką bronią przeciwlotniczą ("2-3,7cm FlaK") której zasięg skuteczny wynosi do 1500 m, a ciężką bronią przeciwlotniczą ("8,8cm FlaK") której zasięg skuteczny rozpoczynał się przy ok. 3000 m. Było to doskonałe rozwiązanie dla naziemnych jednostek Luftwaffe, jednostek przeciwlotniczych czy Kriegsmarine, w tym ostatnim przypadku istniał pomysł montowania działek 5,5 cm na niszczycielach typu 1942C. 
Działko 5,5 cm FlaK (VG) Gerät 58 zostało zaprojektowane aby razić samoloty wroga na dystansie pośrednim 1500-3000 m oraz żeby od początku było przystosowane do współpracowania z systemami kierowania ognia, reflektorami przeciwlotniczymi, radarami oraz dalmierzami stereoskopowymi np. Em 4m R 40 ("Entfernungsmesser 4m Raumbild 40)".
Prace projektowe rozpoczęto w zakładach Rheinmetall-Borßig AG w 1943 i trwały do końca wojny, projekt obejmował także dwuosiową przyczepę Sonderanhänger 206 (2-Achsig) będąca w dużej mierze modyfikacją przyczepy także do wcześniejszego działka FlaK 41.
Do 1945 zbudowano jedynie 3 egzemplarze których najprawdopodobniej nie użyto w boju.
Opis konstrukcji.
Działko automatyczne było zasilane za pomocą 5-nabojowych łódek, zamek klinowy (pionowy) półautomatyczny, operowany przez gazy prochowe. Lufa gwintowana o 20 prawoskrętnych bruzdach, jednakże zakładano możliwość produkcji luf stożkowych czyli takich gdzie średnica lufy zmniejsza się w stronę jej wylotu co powoduje zmniejszenie ostatecznego kalibru broni.
Z racji że rozbłysk po wystrzale był bardzo duży, koniec lufy zaopatrzono w stożkowy tłumik płomienia, dzięki niemu możliwość oślepnięcia żołnierza po wielokrotnie powtarzanym błysku była minimalizowana.
Amunicja.
5,5 cm FlaK używał amunicji scalonej kalibru 55 x 450B, bez wystającej kryzy. Testowano kilka różnych typów Naboi które w większości przypadków zostały w formie planów i rysunków technicznych, w tym przeciwpancerno-zapalająco-kruszące pociski 5,5 cm Pzgr. ("HEIAP - High-Explosive incendiary/Armor Piercing") w którym ładunek stanowi Pentryt. 
Typowym pociskiem przeciwlotniczym był 5,5 cm Minengeschoß o masie własnej 2,03 kg, został on wypełniony mieszanym ładunkiem kruszącym HTA 41 o masie 450 g na którego skład wchodzi 45% Trotylu / 40% Heksogenu / 15% Proszku Aluminiowego.
Ładunek miotający ma masę 1,1 kg, i stanowi go Gudol R P. złożony z Glikolu dietylenowego i dodatku Nitroguanidyny, która obniża temperaturę i prędkość spalania.
Używano nowo zaprojektowanego zapalnika Zerl 18V który doprowadzał do samozniszczenia pocisku po przelocie 4800 m.

</doc>
<doc id="5045598" url="https://pl.wikipedia.org/wiki?curid=5045598" title="Bolesław Rozwadowski">
Bolesław Rozwadowski

Bolesław Antoni Rozwadowski herbu Trąby (ur. 1842) – polski ziemianin, działacz polityczny w Galicji.
Życiorys.
Urodził się w 1842. Wywodził się z gałęzi szlacheckiej rodu Rozwadowskich herbu Trąby. Był praprawnukiem Macieja (ur. 1647, podstoli radomski), prawnukiem Ignacego (1702-1777), wnukiem Kazimierza (ur. 1748 lub 1757, zm. 1836, pułkownik wojsk polskich), synem Antoniego (ur. 1794 lub 1795, zm. 1955, oficer wojsk polskich) i Tekli Antoniny z domu Czechowicz herbu Ostoja (córka br. Jana Czechowicza na Pałachiczach). Był też bratankiem powstańców listopadowych: Wincentego (1799-1849, rotmistrz wojsk polskich), Erazma (1806-1880, porucznik wojsk polskich), Wiktora (1812-1858, porucznik wojsk polskich, ojciec Tomisława) Rozwadowskich. Miał brata Kazimierza (ur. 1831) i siostrę Justynę (ur. 1835, żona Włodzimierza Rozwadowskiego). 
Od około 1868 był praktykantem konceptowym w C. K. Namiestnictwie. Następnie jako adjunkt konceptowy od około 1870 był przydzielony do starostwa c. k. powiatu złoczowskiego, gdzie około 1873/1874 pracował w randze komisarza. Od około 1874 był komisarzem w starostwie c. k. powiatu brzeżańskiego. W tym okresie został czynnym członkiem oddziału brzeżańsko-podhajeckiego C. K. Galicyjskiego Towarzystwa Gospodarskiego. Około 1879/1880 był też zastępcą prezydującego c. k. Powiatowej Komisji Szacunkowej w Brzeżanach. Od około 1880 był komisarzem w starostwie c. k. powiatu trembowelskiego przy opróżnionej posadzie starosty tamże, od około 1882 pracował tam w charakterze zastępcy starosty (nadal przy opróżnionej posadzie starosty), od około 1883 komisarzem po obsadzeniu stanowiska starosty przez Aleksandra Łukasiewicza. W Trembowli był zastępcą prezydującego c. k. Powiatowej Komisji Szacunkowej od około 1880 do około 1883, oraz – wobec braku starosty – przewodniczącym C. K. Rady Szkolnej Okręgowej od około 1881 do około 1884. Od około 1884 był przydzielony do C. K. Namiestnictwa, gdzie pracował w randze komisarza powiatowego, a od około 1886 w randze sekretarza namiestnictwa. Od około 1887 do około 1889 sprawował urząd starosty trembowelskiego. W tym czasie był przewodniczącym C. K. Rady Szkolnej Okręgowej
Pełnił mandat posła na Sejm Krajowy Galicji V kadencji (1882-1889), wybrany w IV kurii w okręgu Trembowla-Złotniki.
Był też prezesem Rady c. k. powiatu kosowskiego. Został właścicielem dóbr Monastyrek. 11 lutego 1883 został mianowany c. k. podkomorzym (przyrzeczenie złożył 14 marca 1883). Około 1884 otrzymał tytuł honorowego obywatelstwa Trembowli.
Jego pierwszą oną była Jadwiga z domu Żarska herbu Starykoń (ur. 1846, córka Kazimierza na Wiązowej i Kulawie, zm. 17 września 1891). Miał z nią córkę Marię (ur. 1871, żona Adama Strawińskiego) i syna Stefana (1873-1903, porucznik C. K. Armii, mąż Aleksandry Gniewosz, córki Feliksa). Jego drugą żoną została Elżbieta z rodu Kunaszowskich.

</doc>
<doc id="5045602" url="https://pl.wikipedia.org/wiki?curid=5045602" title="Karolina Głowacka">
Karolina Głowacka

Karolina Głowacka – polska dziennikarka specjalizująca się w tematyce naukowej i technologicznej. Twórczyni podkastu "Radio Naukowe", współautorka książek popularnonaukowych.
Swoją przygodę z dziennikarstwem zaczęła w 2008 roku w Radiu TOK FM, gdzie przez kilka lat prowadziła m.in. "Radiową Akademię Nauk", a także weekendowe "Poranki Radia TOK FM", w których zajmuje się głównie tematami społecznymi. Teksty popularnonaukowe publikuje między innymi w „Focusie”.
Dla telewizji TVN Style prowadziła program "Cała prawda". Odpowiadała w nim m.in. na pytania, jakie produkty kupować, w jakie teorie naukowe wierzyć i jak w natłoku informacji w internecie zachować zdrowy rozsądek. Starała się też obalać mity dotyczące porad jak powinniśmy żyć, jeść czy spać.
Jest członkinią Komitetu Etyki w Nauce Polskiej Akademii Nauk.

</doc>
<doc id="5045603" url="https://pl.wikipedia.org/wiki?curid=5045603" title="Jamnica (Białoruś)">
Jamnica (Białoruś)

Jamnica (; , pol. hist. "Jamnice") – wieś na Białorusi, w obwodzie mohylewskim, w rejonie mohylewskim, w sielsowiecie Wiendaraż.
Do 1917 położona była w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5045607" url="https://pl.wikipedia.org/wiki?curid=5045607" title="Peşteră Piatra Altarului">
Peşteră Piatra Altarului

 
Peşteră Piatra Altarului – jaskinia krasowa w Rumunii, w Masywie Bihorskim.
W Peşteră Piatra Altarului występuje ciąg korytarzy oraz dużych komór. W jaskini jest bardzo bogata i różnorodna szata naciekowa.
Peşteră Piatra Altarului jest uważana za jedną z najpiękniejszych jaskiń świata. Jest ona objęta szczególną ochroną.

</doc>
<doc id="5045614" url="https://pl.wikipedia.org/wiki?curid=5045614" title="Edwin John Butler">
Edwin John Butler

Edwin John Butler (ur. 13 sierpnia 1874 w Kilkee, zm. 4 kwietnia 1943) – irlandzki mykolog i fitopatolog.
Życiorys.
Urodził się i wychował w Irlandii, ale większość życia spędził w Indiach i Anglii. Uczęszczał do szkoły w Gainsborough w Lincolnshire, ale w 1887 roku poważna choroba zmusiła go do powrotu do Irlandii, gdzie kontynuował naukę pod okiem korepetytora. W tym okresie dużo czytał i miał dostęp do biblioteki naukowej. Dzięki temu mógł się rozwijać i gromadzić różnorodne zainteresowania i wiedzę. W 1890 roku stan jego zdrowia poprawił się na tyle, że mógł uczęszczać do Christian Brothers School w Cork, gdzie świetnie sobie radził, a stypendium z matematyki było jednym z jego sukcesów. Stamtąd udał się do Queen’s College w Cork, aby rozpocząć studia medyczne. Uzyskał dyplom lekarza, nigdy jednak nie interesował się medycyną i nigdy nie praktykował. Całe jego zainteresowanie wiązało się z badaniami botanicznymi, które zostały bardzo rozwinięte przez Marcusa Hartoga, profesora historii naturalnej. W 1920 r. uzyskał tytuł magistra botaniki na University College Cork.
Udał się do Paryża, Antibes, Fryburga i Kew, spędzając czas w ogrodzie botanicznym w Paryżu w laboratorium mykologa Philippe'a Édouarda Léona Van Tieghema. W 1900 roku, na polecenie Kew Gardens, został mianowany pierwszym botanikiem roślin kryptogamicznych przy rządzie Indii w Kalkucie. W 1902 roku został przeniesiony do Dehra Dun w ramach Cesarskiego Departamentu Rolnictwa. Podczas wizyty w Coorgu badał chorobę kłosów drzewa sandałowego. W 1905 roku został cesarskim mykologiem w Indiach. W 1906 roku opublikował monografię indyjskiej rdzy pszenicy, a w 1907 roku wyniki badań nad rodzajem "Pythium". W 1918 roku napisał książkę "Grzyby i choroby roślin", które stały się standardową pracą referencyjną dla patologów roślin tropikalnych. W latach 1910–1912 Butler pełnił ponadto funkcję dyrektora i dyrektora Wyższej Szkoły Rolniczej w Pusa. W 1921 roku doceniono jego zasługi dla Indii i odznaczono go Orderem Imperium Indyjskiego.
W 1920 roku Butler wrócił do Wielkiej Brytanii, aby objąć stanowisko dyrektora w nowym Imperial Bureau of Mycology w Kew, Surrey. Zajmował się tu badaniami chorób roślin w całym imperium brytyjskim. Pomagał personelowi w utworzeniu biura, znanego później jako Międzynarodowy Instytut Mykologiczny, aż do rezygnacji w 1935 r. M.in. pracował nad panamską chorobą bananów, czarcią miotłą kakaowca na Trynidadzie i choroba żółtych liści herbaty w Nyasaland. W 1930 roku wraz z Guyem Richardem Bisbym opublikował Fungi of India. Butler został następnie pierwszym opłacanym sekretarzem Rady ds. Badań Rolniczych. W 1941 r. zły stan zdrowia zmusił go do przejścia na emeryturę. Zmarł na grypę.
Opisał nowe gatunki grzybów. W naukowych nazwach utworzonych przez niego taksonów dodawany jest skrót jego nazwiska E.J. Butler.

</doc>
<doc id="5045615" url="https://pl.wikipedia.org/wiki?curid=5045615" title="Cueva de la Pileta">
Cueva de la Pileta

 
Cueva de la Pileta – jaskinia krasowa w południowej Hiszpanii, w Górach Betyckich.
Cueva de la Pileta posiada sieć korytarzy z obszernymi komorami. Jaskinia o rozwinięciu poziomym.

</doc>
<doc id="5045616" url="https://pl.wikipedia.org/wiki?curid=5045616" title="Sielsowiet Wiendaraż">
Sielsowiet Wiendaraż

Sielsowiet Wiendaraż (; ) – sielsowiet na Białorusi, w obwodzie mohylewskim, w rejonie mohylewskim, z siedzibą w Wiendarażu.
Według spisu z 2009 sielsowiet Wiendaraż zamieszkiwało 1825 osób, w tym 1720 Białorusinów (94,25%), 70 Rosjan (3,84%), 20 Ukraińców (1,10%), 5 Mołdawian (0,27%), po 1 Polaku, Ormianinie, Romie i Azerze (po 0,05%), 1 osoba dwóch lub więcej narodowości i 5 osób, które nie podały żadnej narodowości.

</doc>
<doc id="5045621" url="https://pl.wikipedia.org/wiki?curid=5045621" title="Wiejna (obwód mohylewski)">
Wiejna (obwód mohylewski)

Wiejna (; ) – agromiasteczko na Białorusi, w obwodzie mohylewskim, w rejonie mohylewskim, w sielsowiecie Wiejna.
Od północnego wschodu Wiejna graniczy z Mohylewem. W bezpośrednim sąsiedztwie Wiejny znajdują się zakład karny oraz zakłady przemysłowe.

</doc>
<doc id="5045623" url="https://pl.wikipedia.org/wiki?curid=5045623" title="Beata Fudalej">
Beata Fudalej

Beata Fudalej (ur. 15 sierpnia 1966 w Krakowie) – polska aktorka filmowa i teatralna oraz pedagog sztuki aktorskiej i wokalno-aktorskiej, doktor habilitowana sztuki teatralnej.
Życiorys.
Absolwentka Wydziału Aktorskiego PWST w Krakowie (1989). Występowała m.in. w teatrach: Starym w Krakowie, Narodowym w Warszawie, Teatrze im. Juliusza Słowackiego w Krakowie, Teatrze na Woli i Dramatycznym.
W latach 1994–2003 wykładowca w Lart Studio, następnie do 2016 w Akademii Sztuk Teatralnych im. S. Wyspiańskiego w Krakowie, do 2018 – w Akademii Teatralnej im. A. Zelwerowicza w Warszawie, a od 2018 – w PWSFTviT w Łodzi. Od 2018 roku prowadzi własne warsztaty aktorskie MasterClass.
Ma młodszego o 19 lat brata, Rafała, który również został aktorem.
Kontrowersje.
W marcu 2021 została oskarżona przez byłych studentów o mobbing. Pierwszym aktorem, który wymienił z nazwiska Fudalej, był Dawid Ogrodnik, który napisał o tym we wpisie na swoim profilu na Instagramie. W kolejnych dniach oskarżenia w stronę Fudalej skierowały m.in. Magdalena Osińska oraz Wiktoria Wolańska, a także aktor Teatru Polskiego w Poznaniu Konrad Cichoń.

</doc>
<doc id="5045624" url="https://pl.wikipedia.org/wiki?curid=5045624" title="Maren Seidler">
Maren Seidler

Maren Elizabeth Seidler (ur. 11 czerwca 1951 w Brooklynie, w Nowym Jorku) – amerykańska lekkoatletka, specjalistka pchnięcia kulą, wicemistrzyni igrzysk panamerykańskich, trzykrotna olimpijka.
Kariera sportowa.
Zajęła 4. miejsce w pchnięciu kulą na igrzyskach panamerykańskich w 1967 w Winnipeg oraz 11. miejsce w tej konkurencji na igrzyskach olimpijskich w 1968 w Meksyku.
Na kolejnych igrzyskach olimpijskich w 1972 w Monachium odpadła w kwalifikacjach. Zwyciężyła na igrzyskach Konferencji Pacyfiku w 1973 w Toronto. Zajęła 5. miejsce na igrzyskach panamerykańskich w 1975 w Meksyku oraz 12. miejsce na igrzyskach olimpijskich w 1976 w Montrealu.
Zajęła 3. miejsce w zawodach pucharu świata w 1977 w Düsseldorfie. Zdobyła srebrny medal na igrzyskach panamerykańskich w 1979 w San Juan, przegrywając jedynie z Kubanką Maríą Eleną Sarríą, a wyprzedzając Carmen Ionesco z Kanady. Zajęła 4. miejsce w zawodach pucharu świata w 1979 w Montrealu. Nie wzięła udziału w igrzyskach olimpijskich w 1980 w Moskwie z powodu bojkotu tych igrzysk przez Stany Zjednoczone.
Seidler była mistrzynią Stanów Zjednoczonych w pchnięciu kulą w latach 1967, 1968 i 1972–1980, a także halową mistrzynią USA w 1968, 1969, 1972, 1974, 1977, 1978 i 1980.
Dziesięć razy z rzędu ustanawiała rekord Stanów Zjednoczonych w pchnięciu kulą od wyniku 16,72 m, osiągniętego 4 maja 1974 w San Jose (poprawiła tym samym o 3 cm rekord Earlene Brown z 1960) do rezultatu 19,09 m, uzyskanego 16 czerwca 1979 w Walnut (rekord ten poprawiła Ramona Pagel w 1985).
Maren Seidler wystąpiła w 1982 w filmie "Życiowy rekord" ("Personal Best").

</doc>
<doc id="5045626" url="https://pl.wikipedia.org/wiki?curid=5045626" title="Pinargözü Mağarası">
Pinargözü Mağarası

Pinargözü Mağarası – jaskinia krasowa w południowo-zachodniej Turcji, w górach Taurus Zachodni.
W Pinargözü Mağarası występuje ciąg krętych korytarzy, bogata szata naciekowa oraz przepływający potok tworzący serię kaskad z wodospadami.

</doc>
<doc id="5045633" url="https://pl.wikipedia.org/wiki?curid=5045633" title="Fudalej">
Fudalej

Osoby o tym nazwisku:

</doc>
<doc id="5045634" url="https://pl.wikipedia.org/wiki?curid=5045634" title="Pivka Jama">
Pivka Jama

 
Pivka Jama – jaskinia w Słowenii, w Masywie Javorniki.
W jaskini Pivka Jama występuje bogata szata naciekowa oraz ciąg obszernych korytarzy utworzonych w wapieniach kredowych przez podziemny przepływ rzeki.

</doc>
<doc id="5045635" url="https://pl.wikipedia.org/wiki?curid=5045635" title="153 km (przystanek kolejowy w obwodzie briańskim)">
153 km (przystanek kolejowy w obwodzie briańskim)

153 km () – przystanek kolejowy w miejscowości Robczik, w rejonie unieckim, w obwodzie briańskim, w Rosji. Położony jest na linii Briańsk - Homel.

</doc>
<doc id="5045636" url="https://pl.wikipedia.org/wiki?curid=5045636" title="Anzelm Dobromir Krysiński">
Anzelm Dobromir Krysiński

Anzelm Dobromir Krysiński (ur. 1836, zm. 28 marca 1885 w Warszawie) – architekt i budowniczy.
Urodził się w Chrząstowie pow. włoszczowski gub. radomska jako syn Andrzeja i Wiktorii z Zaborskich. Był uczniem Gimnazjum Realnego a następnie Szkoły Sztuk Pięknych w Warszawie, na Oddziale Budownictwa. Na studiach odbierał na grody na zakończenie roku w latach 1855, 1856 i 1857. Studia zakończył z odznaczeniem w roku 1859. W latach 1860-1962 odbył podróż po Europie jako stypednysta, zwiedzał Włochy, Paryż, Londyn i Niemcy. Osiadł w Warszawie.
Dwukrotnie żonaty najpierw z Zofią Nowakowską (akt ślubu Warszawa Św. Krzyż 1866/300), owdowiawszy w roku 1877 ożenił się po raz drugi z Zofią Boretti (akt ślubu Warszawa Wszystkich Świętych 1880/244). 

</doc>
<doc id="5045641" url="https://pl.wikipedia.org/wiki?curid=5045641" title="Iucunda sane">
Iucunda sane

Iucunda sane − trzecia encyklika papieża Piusa X sygnowana datą 12 marca 1904. Encyklika została wydana z okazji 1300-lecia śmierci papieża św. Grzegorza Wielkiego.

</doc>
<doc id="5045644" url="https://pl.wikipedia.org/wiki?curid=5045644" title="Karmelo Landa">
Karmelo Landa

Karmelo Landa Mendibe (ur. 16 lipca 1952 w Ea) – hiszpański polityk i nauczyciel akademicki narodowości baskijskiej, działacz baskijskich nacjonalistów, od 1990 do 1994 eurodeputowany III kadencji.
Życiorys.
Pochodzi z rodziny związanej z morzem, jego brat Klaudio Landa został dziennikarzem. Ukończył studia z historii na Universidad de Deusto, kształcił się tam także w zakresie filozofii i literatury. Od 1973 pracował jako nauczyciel w szkołach baskijskojęzycznych ("ikastola") w Guernice i Bilbao, współpracował także z czasopismami Basków. Od 1980 zatrudniony na stanowisku profesorskim na wydziale nauk społecznych i informacyjnych Universidad de Deusto, gdzie został prodziekanem i szefem departamentu baskijskiego. Zasiadał też w radzie nadzorczej publicznego baskijskiego nadawcy EITB oraz w radzie zarządzającej Uniwersytetu Kraju Basków.
Należał do komunistycznego ruchu Euskadiko Mugimendu Komunista, w 1973 uczestniczył też w rozruchach studenckich. Później zaangażował się w działalność Herri Batasuny (przekształconej później w Batasunę), od 1995 należąc do jej władz. W 1989 kandydował do Parlamentu Europejskiego. Mandat objął 6 września 1990 w miejsce Txemy Montero, pozostając posłem niezrzeszonym. W 1994 nie uzyskał reelekcji, w listopadzie tegoż roku wybrano go natomiast do Eusko Legebiltzarra, parlamentu Kraju Basków.
Po tym, jak Herra Batasuna użyła w spocie telewizyjnym nagrania grupy terrorystycznej ETA, był jednym z oskarżonych w procesie sądowym. W styczniu 1998 Sąd Najwyższy wydał wyrok skazujący, przez co utracił mandat parlamentarny. Wyrok ten anulowało orzeczenie Trybunału Konstytucyjnego z lipca 1999, Landa wyszedł wówczas na wolność. W międzyczasie utracił jednak wpływy w partii. W 2002 oskarżono go o przynależność do grupy powiązanej z ETA, w 2008 został w związku z tym aresztowany (co spotkało się z protestami organizacji broniących praw człowieka). Ostatecznie w 2015 usłyszał (wraz z innymi członkami partii) wyrok skazujący na karę powyżej roku więzienia.

</doc>
<doc id="5045645" url="https://pl.wikipedia.org/wiki?curid=5045645" title="Planinska Jama">
Planinska Jama

 
Planinska Jama (dawn. slav. również "Malograjska jama"; niem. "Kleinhäusel Höhle") – jaskinia w Słowenii, w Masywie Javorniki.
Planinska Jama zawiera bogatą i różnorodną, miejscami dużych rozmiarów, kalcytową szatę naciekową. Jaskinia posiada 2 ciągi obszernych korytarzy łączących się ok. 0,5 km od otworu.

</doc>
<doc id="5045648" url="https://pl.wikipedia.org/wiki?curid=5045648" title="Węzeł Częstochowa Blachownia">
Węzeł Częstochowa Blachownia

Węzeł Częstochowa Blachownia – węzeł drogowy w Wyrazowie, w gminie Blachownia, łączący autostradę A1 z drogą krajową nr 46. Węzeł przecina także linia kolejowa nr 61.
Charakterystycznym elementem węzła jest rondo w nietypowym kształcie położone pod linią kolejową. Pojazdy poruszające się drogą krajową nr 46 w kierunku Częstochowy muszą dwukrotnie przejechać pod torami. Takie rozwiązanie zostało zastosowane z powodu gęstej zabudowy. Oprócz drogi krajowej nr 46 i łącznicy z autostradą z ronda odchodzą także dwie drogi serwisowe.
Przejazd autostradą przez węzeł został otwarty 23 grudnia 2019 roku. Cały węzeł został oddany do użytku 10 czerwca 2020 roku. Jest on częścią odcinka F autostrady A1, określanego jako autostradowa obwodnica Częstochowy. Odcinek ten obejmuje także węzły Częstochowa Jasna Góra oraz Częstochowa Północ. Węzeł Częstochowa Blachownia został oddany do użytku jako ostatni z nich.
Wjazd do Częstochowy od strony węzła odbywa się ulicami Przejazdową i Główną. Węzeł umożliwia także zjazd z autostrady w kierunku Lublińca i Opola. W pobliżu węzła znajdują się dwa stawy położone w wyrobisku, z którego pozyskiwano piasek. Woda pojawiła się tam w trakcie budowy węzła. 

</doc>
<doc id="5045651" url="https://pl.wikipedia.org/wiki?curid=5045651" title="Adolf Schuch">
Adolf Schuch

Adolf Szuch (Schuch) (ur. 16 czerwca 1792 w Warszawie, zm. 1 grudnia 1880 tamże) – architekt, oficer wojsk Królestwa Polskiego.
Życiorys.
Syn Jana Chrystiana Schucha h. Pracydar i jego żony Ludwiki z d. Wolska. Ojciec jego był nadwornym ogrodnikiem saskich władców oraz królewskim architektem. Nauki elementarne młody Adolf pobierał w szkole przy zborze ewangelicko-augsburskim oraz Szkole Elementarnej Artylerii i Inżynierii (działającej w latach 1809–1813). Następnie pracował przy budowie twierdzy modlińskiej.
W 1817 wyjechał na studia do Paryża. Zwiedził m.in. półwysep Apeniński, Rzym, Mediolan i Florencję. W 1824 powrócił do kraju i został mianowany budowniczym miasta Warszawy.
Brał udział w powstaniu listopadowym służąc w Gwardii Narodowej jako porucznik baterii artylerii. W styczniu 1831 został wiceprezydentem powstańczej Warszawy, któremu podlegała ówczesna policja.
W ramach represji popowstaniowych władze zaborcze skonfiskowały mu folwark mokotowski. 
Został pochowany na cmentarzu ewangelickim (aleja 7, grób 15).
Życie prywatne.
Z żoną Elżbietą Wiktorią z d. Fukier miał dwóch synów: Floriana Adolfa Dionizego i Władysława Teofila Grzegorza. 

</doc>
<doc id="5045653" url="https://pl.wikipedia.org/wiki?curid=5045653" title="Major League Rugby (2021)">
Major League Rugby (2021)

Major League Rugby (2021) – czwarty sezon Major League Rugby, zawodowej ligi rugby union w Ameryce Północnej, rozgrywany w 2021 z udziałem 12 drużyn ze Stanów Zjednoczonych i Kanady, zakończony zwycięstwem debiutującej w tym sezonie drużyny z Los Angeles, LA Giltinis.
Przebieg rozgrywek.
W sezonie 2021, podobnie jak w poprzednim w rozgrywkach Major League Rugby uczestniczyło 12 drużyn. Po poprzednim sezonie z ligi wycofała się drużyna Colorado Raptors, z kolei nową ekipą zostało LA Giltinis. W rozgrywkach miała też wziąć udział nowa drużyna Dallas Jackals, jednak przed sezonem zrezygnowała i przesunęła start na kolejny sezon. Ofertę udziału złożyła także drużyna Kanaloa Hawai’i z Hawajów, jednak ostatecznie nie została ona dopuszczona do udziału. 
W lidze pojawiły się gwiazdy światowego rugby, takie jak Chris Robshaw w San Diego Legion czy Matt Giteau w LA Giltinis. Pierwszy raz w historii ligi przeprowadzono przed sezonem nabór zawodników w formie draftu – w czerwcu 2020 z numerem pierwszym został wybrany Conner Mooneyham, w styczniu 2021 przeprowadzono natomiast draft uzupełniający z udziałem zawodników Dallas Jackals. Kontrakty telewizyjne liga podpisała ze stacjami CBS Sports i Fox Sports.
W rozgrywkach postanowiono zastosować zmienione przepisy:
Rozgrywki odbywały się od 20 marca do 1 sierpnia 2021. Za faworyta rozgrywek przed sezonem uznawano drużynę San Diego Legion, która w poprzednim, przerwanym sezonie nie poniosła ani jednej porażki. W przypadku dwóch zespołów zaplanowano rozgrywanie domowych meczów poza lokalizacjami: z powodu pandemii COVID-19 kanadyjska drużyna Toronto Arrows rozgrywała swoje mecze w Atlancie (na obiektach Rugby ATL), z kolei San Diego Legion rozpoczęło sezon w Las Vegas, jednak w trakcie sezonu kilkakrotnie zmieniało miejsce rozgrywania meczów, aż wreszcie wróciło do San Diego.
System rozgrywek.
Rozgrywki składały się z dwóch części: rundy zasadniczej oraz pucharowej. Drużyny podzielono na dwie konferencje po sześć zespołów: wschodnią i zachodnią. Każda drużyna rozgrywała w rundzie zasadniczej mecz i rewanż z drużynami z tej samej konferencji oraz po jednym meczu z drużynami z drugiej konferencji. Faza play-off składała się z dwóch etapów: dwie drużyny z pierwszych miejsc każdej konferencji spotkały się w jej finale. Następnie zwycięzcy finałów konferencji zmierzyli się w finale ligi.
O kolejności zespołów w tabeli ligowej decydowała w pierwszej kolejności liczba punktów zdobytych w rozgrywkach: cztery za zwycięstwo, dwa za remis, zero za porażkę oraz po jednym punkcie bonusowym za zdobycie w meczu co najmniej 4 przyłożeń i za porażkę nie wyższą niż 7 punktami. Jeśli liczba punktów była równa, o pozycji w tabeli decydowały kolejno liczba zwycięstw w rozgrywkach, bilans punktów meczowych, liczba zdobytych przyłożeń, bilans przyłożeń, losowanie. 
Uczestnicy rozgrywek.
Lista drużyn uczestniczących w rozgrywkach Major League Rugby w 2021 (w kolorze zielonym wiersz z drużyną startującą w lidze po raz pierwszy):
Mapa lokalizacyjna drużyn uczestniczących w rozgrywkach w 2021:
Runda zasadnicza.
Wyniki spotkań (w kolorze niebieskim drużyny z konferencji zachodniej, w kolorze czerwonym drużyny z konferencji wschodniej):
Tabele konferencji (w kolorze zielonym wiersze z drużynami, które awansowały do rundy finałowej):
Statystyki.
Najskuteczniejszym zawodnikiem ligi był Dan Hollinshead z drużyny Rugby United New York, który zdobył 111 punktów, natomiast najwięcej przyłożeń (11) zdobył DTH van der Merwe z LA Giltinis. 

</doc>
<doc id="5045656" url="https://pl.wikipedia.org/wiki?curid=5045656" title="Jeanette Epps">
Jeanette Epps

Jeanette Jo Epps (ur. 3 listopada 1970 w Syracuse) – amerykańska inżynier lotnictwa i astronautka NASA. Doktor inżynierii lotniczej na Uniwersytecie Maryland, gdzie była częścią grupy badawczej wiropłatów i była stypendystką NASA GSRP. Została wybrana do 20. klasy astronautów NASA w 2009 r., ukończyła w 2011 r. Obecnie Epps służy jako członkini ISS Operations Branch i ukończyła analogowe misje astronautów, w tym NEEMO 18 i CAVES 19. Jest drugą kobietą i pierwszą Afroamerykanką, która wzięła udział w CAVES.
Życiorys.
Jeanette Epps urodziła się w Syracuse w stanie Nowy Jork, jako jedno z siedmiorga dzieci urodzonych przez Henry'ego i Luberty Epps, mieszkańców stanu Missisipi, którzy przeprowadzili się do Syracuse w ramach Wielkiej Migracji. Ona i jej siostra bliźniaczka Janet wybijały się w matematyce i naukach ścisłych. Ukończyła Corcoran High School w Syracuse i uzyskała tytuł licencjata. Ukończył też Le Moyne College, gdzie uzyskała tytuł magistra. Doktorat z inżynierii kosmicznej uzyskała na Uniwersytecie Maryland.
W trakcie wykonywania jej M.S. i doktoratu na University of Maryland, Epps otrzymała stypendium NASA GRSP i opublikowała wiele prac naukowych. Jej badania koncentrowały się na dziedzinie inżynierii materiałowej, która obejmowała kompleksowe testy kompozytowych belek ze skośnym wierzchołkiem, porównanie modeli analitycznych z wynikami eksperymentalnymi stopów z pamięcią kształtu oraz wykorzystanie siłowników ze stopu z pamięcią kształtu do śledzenia łopat wirnika helikoptera w locie.
Po ukończeniu studiów Epps pracowała nad badaniami w Ford Motor Company, a następnie jako oficer wywiadu technicznego w Centralnej Agencji Wywiadowczej. Jej praca w Ford Motor Company zaowocowała tymczasowym patentem obejmującym zastosowanie siłowników magnetostrykcyjnych w celu redukcji wibracji w wahaczach zawieszenia, a później patentem amerykańskim na wykrywanie miejsca zderzenia czołowego w samochodzie. Pracowała w CIA przez siedem lat, włączając w to misje w Iraku.
W czerwcu 2009 r. Epps została wybrana jako kandydatka na astronautkę do 20. klasy astronautów NASA, a później zakwalifikowana w 2011 r. Jej szkolenie obejmowało rozległe szkolenie z języka rosyjskiego, spacerów kosmicznych (EVA) i robotyki, wraz z geologią. Ukończyła również szkolenie obsługi odrzutowców T-38 i uczęszczała do National Outdoor Leadership School (NOLS).

</doc>
<doc id="5045658" url="https://pl.wikipedia.org/wiki?curid=5045658" title="PZL IS-2">
PZL IS-2

PZL IS-2 – polski prototypowy, lekki śmigłowiec wielozadaniowy opracowany przez PZL-Świdnik oraz Instytut Lotnictwa w latach dziewięćdziesiątych XX wieku.
Historia.
Na początku lat 90. XX wieku rozpoczęto prace nad opracowaniem nowego dwumiejscowego, polskiego śmigłowca, napędzanego silnikiem tłokowym oraz wykonanego z materiałów kompozytowych. Podczas projektowania dużą wagę położono na otrzymanie maszyny bezpiecznej, taniej i prostej w eksploatacji oraz posiadającej dobre właściwości pilotażowe.
Głównym konstruktorem projektu został mgr inż. Tadeusz Czechyra, od 1996 roku mgr inż. Maciej Romicki. W 1995 roku zbudowano makietę śmigłowca, którą zaprezentowano 26 października na wystawie Komitetu Badań Naukowych i Instytutu Lotnictwa w rozwoju przemysłu lotniczego. W połowie 2002 roku zbudowano prototyp oraz wykonano jego dokumentację. Prace nad śmigłowcem IS-2 zakończono na etapie prototypu do badań naziemnych.
Konstrukcja.
Śmigłowiec IS-2 wykonano w całości z tworzyw sztucznych. W konstrukcji płatowca rozważano dwa silniki: Textron Lycoming O-320 o mocy 110 kW (150 KM) bądź też posiadający większą moc PZL-Franklin 6A-350-C1 o mocy 150 kW (204 KM), które napędzały trójpłatowy wirnik nośny. Śmigło ogonowe było czteropłatowe, umieszczone w specjalnym tunelu. Kadłub posiadał zabudowaną kabinę pilotów, którą wykonano z kompozytu szklano-epoksydowego. Śmigłowiec posiadał belkę ogonową wykonaną z duralu oraz podwozie płozowe.

</doc>
<doc id="5045661" url="https://pl.wikipedia.org/wiki?curid=5045661" title="Mogło być nic">
Mogło być nic

Mogło być nic – drugi album studyjny polskiej grupy muzycznej Kwiat Jabłoni. Wydawnictwo ukazało się 5 lutego 2021 nakładem wytwórni muzycznej Agora.
W kwietniu 2022 wydawnictwo uzyskało certyfikat dwukrotnie platynowej płyty.
Listy sprzedaży.
OLiS jest ogólnopolskim notowaniem, tworzonym przez agencję TNS Polska na podstawie sprzedaży albumów muzycznych na nośnikach fizycznych (nie uwzględnia informacji o pobraniach w formacie digital download czy odtworzeniach w serwisach streamingowych).
Album zajął 11. miejsce wśród najlepiej sprzedających się albumów w 2021 roku.

</doc>
<doc id="5045662" url="https://pl.wikipedia.org/wiki?curid=5045662" title="Tim Merlier">
Tim Merlier

Tim Merlier (ur. 30 października 1992 w Wortegem-Petegem) – belgijski kolarz szosowy i przełajowy.
Osiągnięcia.
Kolarstwo szosowe.
Opracowano na podstawie:

</doc>
<doc id="5045672" url="https://pl.wikipedia.org/wiki?curid=5045672" title="Mieczysław Gruszecki">
Mieczysław Gruszecki



</doc>
<doc id="5045674" url="https://pl.wikipedia.org/wiki?curid=5045674" title="Annie Easley">
Annie Easley

Annie J. Easley (ur. 23 kwietnia 1933 w Birmingham, zm. 25 czerwca 2011 w Cleveland) – amerykańska informatyczka, matematyczka i naukowczyni. Pracowała dla Lewis Research Center, National Aeronautics and Space Administration i jej poprzedniczki, National Advisory Committee for Aeronautics (NACA). Była czołową członkinią zespołu, który opracował oprogramowanie dla członu rakiety Centaur i była jednym z pierwszych Afroamerykanów pracujących w NASA. W 2015 roku Easley została pośmiertnie wprowadzona do Glenn Research Hall of Fame.
Życiorys.
Dziecko Samuela Easleya i Mary Hoover urodzone w Birmingham w stanie Alabama. Matka Annie zachęcała córkę do dobrego wykształcenia. Od piątej klasy do liceum Annie uczęszczała do Holy Family High School.
W 1950 r. Easley zapisała się na zajęcia na Xavier University w Nowym Orleanie i przez dwa lata specjalizowała się w farmacji. W 1954 roku wróciła do Birmingham.
W 1955 roku przeczytała artykuł w lokalnej gazecie o siostrach bliźniaczkach, które pracowały dla National Advisory Committee for Aeronautics (NACA) jako „komputery”. Następnego dnia złożyła podanie o pracę, a dwa tygodnie później została zatrudniona - jako jeden z czterech Afroamerykanów na 2500 pracowników. Swoją karierę rozpoczęła jako matematyk i inżynier komputerowy w NACA Lewis Flight Propulsion Laboratory (które stało się NASA Lewis Research Center w latach 1958–1999, a następnie John H. Glenn Research Center) w Cleveland, Ohio. Kontynuowała naukę pracując dla agencji, a w 1977 roku uzyskała tytuł Bachelor of Science z matematyki na Cleveland State University. W ramach kształcenia ustawicznego Easley przeszła przez kursy specjalizacyjne oferowane przez NASA.
W NASA podjęła się roli doradcy ds. równych szans zatrudnienia (EEO). Był to jeden z formalnych sposobów, w jaki pomagała swoim przełożonym w NASA w rozwiązywaniu skarg dotyczących dyskryminacji.
Jej 34-letnia kariera obejmowała opracowanie i wdrożenie kodu komputerowego, który analizował alternatywne technologie energetyczne, wspierał wysokoenergetyczny człon rakiety Centaur, określał projekty dotyczące energii słonecznej, wiatrowej i energetycznej, identyfikował systemy konwersji energii i alternatywne systemy w celu rozwiązywania problemów energetycznych. Jej zadania obejmowały badania mające na celu określenie żywotności akumulatorów, takich jak te używane w elektrycznych pojazdach użytkowych. Jej aplikacje komputerowe zostały wykorzystane do zidentyfikowania systemów konwersji energii, które oferowały ulepszenia w stosunku do technologii dostępnych na rynku. Przeszła na emeryturę w 1989 roku. Pomimo jej długiej kariery i licznych wkładów w badania, została wycięta z promocyjnych zdjęć NASA.
Praca Easley w ramach projektu Centaur pomogła położyć technologiczne podstawy dla przyszłych startów wahadłowców kosmicznych i startów satelitów komunikacyjnych, wojskowych i meteorologicznych. Jej praca przyczyniła się do lotu sondy Cassini na Saturna w 1997.

</doc>
<doc id="5045681" url="https://pl.wikipedia.org/wiki?curid=5045681" title="Kamienica Falkiewicza w Warszawie">
Kamienica Falkiewicza w Warszawie



</doc>
<doc id="5045682" url="https://pl.wikipedia.org/wiki?curid=5045682" title="Mistrzostwa Świata w Kolarstwie Szosowym 2020 – wyścig ze startu wspólnego mężczyzn">
Mistrzostwa Świata w Kolarstwie Szosowym 2020 – wyścig ze startu wspólnego mężczyzn

Mistrzostwa Świata w Kolarstwie Szosowym 2020 – wyścig ze startu wspólnego mężczyzn – konkurencja wyścigu ze startu wspólnego elity mężczyzn w ramach Mistrzostw Świata w Kolarstwie Szosowym 2020, rozegrana 27 września 2020 na liczącej ponad 258 kilometry trasie wokół Imoli.

</doc>
<doc id="5045685" url="https://pl.wikipedia.org/wiki?curid=5045685" title="Gerhard Zebrowski">
Gerhard Zebrowski

Gerhard Zebrowski (ur. 25 kwietnia 1940 w Bremie, zm. 30 kwietnia 2020 tamże) – niemiecki piłkarz grający na pozycji pomocnika (skrzydłowego).
Kariera piłkarska.
Wczesna kariera.
Urodzony w dzielnicy Bremy – Walle Gerhard Zebrowski karierę piłkarską rozpoczął w juniorach TuS Walle, skąd w 1953 roku przeszedł do juniorów Werderu Brema, w których występował do 1959 roku.
Werder Brema.
Gerhard Zebrowski w 1959 roku przeszedł do seniorskiej drużyny Werderu Brema, w której debiut zaliczył pod okiem trenera Georga Knöpflego 29 listopada 1959 roku w wygranym 7:0 meczu domowym z Bergedorf 85, a także zdobył swojego pierwszego gola dla klubu. Atak Werderu Brema (ustawiany w tamtych czasach w systemie mistrzostw świata, czyli na lewym skrzydle) składał się z zawodników, takich jak: Klaus Hänel, Helmut Schimeczek, Willi Schröder, Günter Wilmovius. Zdobył z "Zielono-Białymi" czterokrotnie wicemistrzostwo Oberligi północnej (1960, 1961, 1962, 1963), w której rozegrał 71 meczów, w których zdobył 27 goli oraz Puchar Niemiec 1960/1961 po wygranej 2:0 z FC Kaiserslautern rozegranym na Glückauf-Kampfbahn w Gelsenkirchen, w którym Zebrowski nie grał. W sezonie 1962/1963 (ostatnim sezonie starej pierwszej ligi) rozegrał wszystkie 30 meczów, zdobywając w nich 15 goli, a Werder Brema zdobyła wicemistrzostwo Oberligi północnej, tracąc tylko 2 punkty do mistrza rozgrywek – Hamburgera SV, zdobywając jednak najwięcej bramek – 102 gole przy 44 straconych, a środkowy napastnik "Zielono-Białych" – Dieter Meyer z 37 golami był najlepszym strzelcem rozgrywek, wyprzedzając Uwe Seelera, który zdobył 32 gole.
W 1963 roku Werder Brema przystąpiła do nowo utworzonej Bundesligi. Zebrowski zadebiutował w 2. kolejce sezonu 1963/1964 – 31 sierpnia 1963 roku w przegranym 3:0 meczu wyjazdowym z FC Nürnberg, natomiast 7 września 1963 roku w zremisowanym 2:2 meczu domowym z VfB Stuttgart zdobył swojego pierwszego gola w tych rozgrywkach. W sezonie 1963/1964 rozegrał 27 meczów, w których zdobył 10 goli, a "Zielono-Biali" pod wodzą trenera Williego Multhaupa zakończyli rozgrywki na 9. miejscu w tabeli ligowej.
W sezonie 1964/1965 Werder Brema została wzmocniona przez zawodników, takich jak: Horst-Dieter Höttges, Klaus Matischak, Hans Schulz i Heinz Steinmann, którzy w dużym stopniu przyczynili się do niespodziewanego zdobycia przez klub mistrzostwa Niemiec, a najlepszymi strzelcami klubu okazali się: Klaus Matischak (12 goli), Zebrowski (11 goli) oraz kapitan Arnold Schütz.
W sezonie 1965/1966 zadebiutował w Pucharze Europy, który zaliczył 6 października 1965 roku w Hamburgu w wygranym 5:0 meczu rundy wstępnej z cypryjskim APOELEM Nikozja, w którym Zebrowski w 78. minucie zdobył swojego jedynego gola w tych rozgrywkach, na 5:0, ustalając tym samym wynik meczu, a 13 października 1965 roku w rewanżowym meczu "Zielono-Biali" również wygrali 5:0. Zebrowski nie mógł wystąpić w pierwszym meczu I rundy przeciwko jugosłowiańskiemu Partizanowi Belgrad, gdyż jako żołnierz Bundeswehry nie otrzymał zgody na podróż do ówczesnej Jugosławii. Mecz zakończył się przegraną "Zielono-Białych" 3:0, natomiast w meczu rewanżowym "Zielono-Biali" wygrali 1:0, jednak to było za mało, by awansować do ćwierćfinału i tym samym klub zakończył udział w tych rozgrywkach. W sezonie 1967/1968 zdobył z klubem wicemistrzostwo Niemiec, a po sezonie 1968/1969 odszedł z klubu. Łącznie w Bundeslidze rozegrał 145 meczów, w których zdobył 40 goli.
Dalsza kariera.
Następnie Zebrowski w latach 1969–1972 reprezentował barwy klubu Regionalliga niemiecka w piłce nożnej – TuS Bremerhaven 93, w którym w sezonie 1969/1970 rozegrał 32 mecze ligowe, w których zdobył 12 goli, a klub mający w składzie zawodników takich jak, m.in.: Horst Bertl, bramkarz Horst Grunenberg, Willi Reimann (27 goli), zakończył rozgrywki ligowe na 6. miejscu. Łącznie w klubie Zebrowski rozegrał 91 meczów ligowych, w których zdobył 29 goli.
Latem 1972 roku został zawodnikiem amatorskiego SV Hemelingen, w którym w 1973 roku w wieku 33 lat zakończył piłkarską karierę.
Kariera reprezentacyjna.
Gerhard Zebrowski w 10 marca 1965 roku rozegrał swój jedyny mecz w reprezentacji RFN B, w którym reprezentacja RFN B zremisowała 1:1 w Hanowerze z reprezentacją Holandii B, a Zebrowski grał na lewym skrzydle, gdyż na prawym skrzydle grał Rudolf Nafziger.
Styl gry.
Gerhard Zebrowski grał na pozycji skrzydłowego oraz był znany ze swojego tempa i dryblingu.
Sukcesy.
Werder Brema
Po zakończeniu kariery.
Gerhard Zebrowski po zakończeniu kariery piłkarskiej wraz z innym byłym piłkarzem Werderu Brema – Klausem Matischakiem prowadził gazetkę meczową Werderu Brema – "Werder-Echo" oraz do śmierci regularnie chodził na mecze na Weserstadion.
Życie prywatne.
Gerhard Zebrowski mieszkał wraz z rodziną w dzielnicy Bremy – Grolland. Zmarł 30 kwietnia 2020 roku w Bremie w wieku 80 lat.

</doc>
<doc id="5045692" url="https://pl.wikipedia.org/wiki?curid=5045692" title="Luis Armando Bambarén Gastelumendi">
Luis Armando Bambarén Gastelumendi



</doc>
<doc id="5045693" url="https://pl.wikipedia.org/wiki?curid=5045693" title="Plemiona Europy">
Plemiona Europy

Plemiona Europy (ang. "Tribes of Europa") – to niemiecki serial telewizyjny z gatunku science fiction stworzony przez Philipa Kocha. Serial miał premierę w 19 lutego 2021 na platformie Netflix.
Fabuła.
Akcja serialu toczy się w roku 2074 w Europie zamieszkałej przez plemiona walczące między sobą o władzę w postapokaliptycznym świecie. Troje rodzeństwa podczas polowania w lesie zauważa spadający statek powietrzny, który staje się źródłem ich dalszych problemów.

</doc>
<doc id="5045696" url="https://pl.wikipedia.org/wiki?curid=5045696" title="Carlos Borrego">
Carlos Borrego

Carlos Alberto Diogo Soares Borrego (ur. 25 czerwca 1948 w Malanje) – portugalski inżynier i nauczyciel akademicki, profesor, w latach 1991–1994 minister środowiska.
Życiorys.
Absolwent inżynierii mechanicznej w Instituto Superior Técnico na Universidade Técnica de Lisboa (1972). Magisterium (1978) i doktorat (1981) uzyskiwał na Université libre de Bruxelles. Początkowo pracował w macierzystym instytucie, a następnie podczas odbywania służby wojskowej na uczelni w Luandzie. Od 1975 był zawodowo związany z Uniwersytetem w Aveiro, pełną profesurę uzyskał w 1991. Prowadził wykłady z zakresu inżynierii środowiska, inżynierii mechanicznej, inżynierii cieplnej, zarządzania środowiskowego i zrównoważonych systemów energetycznych.
W latach 1991–1993 pełnił funkcję ministra środowiska w drugim i trzecim rządzie Aníbala Cavaco Silvy. Od 1998 do 2002 był zastępcą rektora Uniwersytetu w Aveiro. W 2018 zakończył pracę naukową na tej uczelni.

</doc>
<doc id="5045702" url="https://pl.wikipedia.org/wiki?curid=5045702" title="Siaśtroj">
Siaśtroj



</doc>
<doc id="5045705" url="https://pl.wikipedia.org/wiki?curid=5045705" title="Mistrzostwa Świata w Kolarstwie Szosowym 2020 – jazda indywidualna na czas mężczyzn">
Mistrzostwa Świata w Kolarstwie Szosowym 2020 – jazda indywidualna na czas mężczyzn

Mistrzostwa Świata w Kolarstwie Szosowym 2020 – jazda indywidualna na czas mężczyzn – konkurencja jazdy indywidualnej na czas elity mężczyzn w ramach Mistrzostw Świata w Kolarstwie Szosowym 2020, rozegrana 25 września 2020 na liczącej niespełna 32 kilometry trasie wokół Imoli.

</doc>
<doc id="5045706" url="https://pl.wikipedia.org/wiki?curid=5045706" title="Mildred Cohn">
Mildred Cohn

Mildred Cohn (ur. 12 lipca 1913 w Nowym Jorku, zm. 12 października 2009 w Filadelfii) – amerykańska biochemiczka, która pogłębiła zrozumienie procesów biochemicznych poprzez badanie reakcji chemicznych w komórkach zwierzęcych. Była pionierką w wykorzystaniu magnetycznego rezonansu jądrowego do badania reakcji enzymatycznych, szczególnie w trójfosforanie adenozyny (ATP).
Otrzymała najwyższą w kraju nagrodę naukową, National Medal of Science w 1982 r. i została wprowadzona do National Women's Hall of Fame.
Życiorys.
Rodzice Cohn, Isidore Cohn i Bertha Klein Cohn byli Żydami. Jej ojciec był rabinem. Wyjechali z Rosji do Stanów Zjednoczonych około 1907 roku. Mildred Cohn urodziła się 12 lipca 1913 roku na Bronksie, gdzie jej rodzina mieszkała w mieszkaniu. Kiedy Mildred miała 13 lat, jej ojciec przeniósł rodzinę do spółdzielni posługującej się językiem jidysz, "Heim Gesellschaft", która kładła duży nacisk na edukację, sztukę, sprawiedliwość społeczną i zachowanie kultury jidysz.
Cohn ukończyła szkołę średnią w wieku 14 lat. Uczęszczała następnie do Hunter College, które było zarówno bezpłatne, jak i otwarte dla wszystkich wykwalifikowanych kobiet, niezależnie od rasy, religii czy pochodzenia etnicznego. Otrzymała dyplom licencjata z wyróżnieniem w 1931 roku.
Udało jej się pozwolić sobie na jeden rok na Uniwersytecie Columbia, ale nie kwalifikowała się do asystentury, ponieważ była kobietą. Po uzyskaniu tytułu magistra w 1932 r. przez dwa lata pracowała w National Advisory Committee for Aeronautics. Chociaż miała wspierającego przełożonego, była jedyną kobietą spośród 70 mężczyzn i została poinformowana, że nigdy nie zostanie awansowana.
Wróciła do Kolumbii, gdzie studiowała pod kierunkiem Harolda Ureya, który właśnie zdobył Nagrodę Nobla. Początkowo Cohn pracował nad badaniem różnych izotopów węgla. Jednak zawiódł ją sprzęt i nie mogła dokończyć tego projektu. Później napisała rozprawę na temat izotopów tlenu i uzyskała tytuł doktora chemii fizycznej w 1938 roku.
Dzięki rekomendacji Ureya, Cohn uzyskała stanowisko pracownika naukowego w laboratorium Vincenta du Vigneaud na Washington University in St. Louis. Tam prowadziła studia podoktoranckie dotyczące metabolizmu siarki i aminokwasów przy użyciu radioaktywnych izotopów siarki. Cohn była pionierem w stosowaniu znaczników izotopowych do badania metabolizmu związków zawierających siarkę. Kiedy du Vigneaud przeniósł swoje laboratorium do Uniwersytetu Cornella w Nowym Jorku, Cohn i jej nowy mąż, fizyk Henry Primakoff, również się tam przenieśli.
W 1946 roku Henry Primakoff otrzymał propozycję pracy na wydziale Washington University in St. Louis. Cohn była w stanie uzyskać stanowisko badawcze u Carla i Gerty Cori w ich laboratorium biochemicznym. Tam mogła wybrać własne tematy badawcze. Użyła magnetycznego rezonansu jądrowego do zbadania reakcji fosforu z ATP, ujawniając istotne informacje na temat biochemii ATP, w tym budowy ATP, fosforylacji oksydacyjnej i roli jonów dwuwartościowych w enzymatycznej konwersji ATP i ADP.
W 1958 roku awansowała ze stanowiska współpracownika na profesora nadzwyczajnego. W 1960 roku Cohn i jej mąż dołączyli do University of Pennsylvania. Mildred została mianowana profesorem nadzwyczajnym Biofizyki i Biochemii Fizycznej, a w następnym roku została profesorem zwyczajnym. W 1964 roku została pierwszą kobietą, która otrzymała nagrodę Lifetime Career Award przyznaną przez American Heart Association. W 1971 roku została wybrana do National Academy of Sciences. W 1982 roku przeszła na emeryturę. W 1984 roku Cohn otrzymała nagrodę Golden Plate od Academy of Achievement.

</doc>
<doc id="5045711" url="https://pl.wikipedia.org/wiki?curid=5045711" title="Jelenie Skały">
Jelenie Skały

Jelenie Skały (niem. "Hirschsteine," 711 m n.p.m.) - formacja skalna na północno-zachodnim zboczu góry Tłoczyny w Górach Izerskich (Sudety Zachodnie).
Nazwa polska została nadana na mocy Rozporządzenia Ministra Administracji Publicznej z dnia 28 maja 1949 r. o przywróceniu i ustaleniu nazw miejscowości.
Dawniej były jedną z lokalnych atrakcji turystycznych i celem wycieczek turystów z położonej w pobliżu Przecznicy. Z punktu widokowego na szczycie rozciąga się widok na Pogórze Izerskie w tym Mirsk, Gryfów Śląski i Zamek Gryf.
Przed wojną na szczyt prowadziły wykute kamienne schodki, a cały punkt widokowy zabezpieczony był barierkami. Obecnie ścieżka prowadząca na Jelenie Skały jest nieoznakowana, z balustrady zachowały się jedynie pojedyncze elementy, a wysoki drzewostan ogranicza pole widzenia panoramy.
Na Jelenie Skały można dojść prowadzącą ramieniem Tłoczyny ścieżką od trasy rowerowej pomiędzy Przecznicą a Proszową.

</doc>
<doc id="5045720" url="https://pl.wikipedia.org/wiki?curid=5045720" title="Mistrzostwa Świata w Kolarstwie Szosowym 2020 – jazda indywidualna na czas kobiet">
Mistrzostwa Świata w Kolarstwie Szosowym 2020 – jazda indywidualna na czas kobiet

Mistrzostwa Świata w Kolarstwie Szosowym 2020 – jazda indywidualna na czas kobiet – konkurencja jazdy indywidualnej na czas elity kobiet w ramach Mistrzostw Świata w Kolarstwie Szosowym 2020, rozegrana 24 września 2020 na liczącej niespełna 32 kilometry trasie wokół Imoli.

</doc>
<doc id="5045722" url="https://pl.wikipedia.org/wiki?curid=5045722" title="Jan Gruszecki">
Jan Gruszecki



</doc>
<doc id="5045724" url="https://pl.wikipedia.org/wiki?curid=5045724" title="Cmentarz Piatnicki">
Cmentarz Piatnicki

Cmentarz Piatnicki w Moskwie (ros. "Пятницкое кладбище") – nekropolia w północno-zachodniej części Moskwy (rejon aleksiejewski)
Powstał jako jeden z dziewięciu na mocy dekretu Katarzyny II z 24 marca 1771. W grudniu 1772 została poświęcona służąca jej drewniana cerkiew św. Paraskiewy przy drodze Troickiej. Zastąpiła jej wyświęcona w 1835 kamienna cerkiew św. Trójcy, zaprojektowanej przez Afanasija Grigoriewa, który wcześniej rozplanował kompleks architektoniczny Cmentarza Wagańkowskiego. Nazwa cmentarza pochodzi od znajdującej się w kaplicy Piątku Świętej Paraskiewy. Na cmentarzu znajduje się również kaplica św. Symeona perskiego projektu Nikołaja Błagowieszczenskogo. Ufundował ją w 1915 kupiec S. Zajcew. W okresie komunizmu służyła jako magazyn; została ponownie poświęcona w 2000.
Na mapach Moskwy z początku XIX wieku zaznaczona jest osobna kwatera cmentarza dla ofiar epidemii. Obecnie w tym miejscu znajdują się zabudowania muzeum kolejnictwa. Na cmentarzu znajdują się liczne grobowce rodzin kupieckich z przełomu XIX i XX wieku oraz zbiorowa mogiła żołnierzy poległych w II wojnie światowej.

</doc>
<doc id="5045732" url="https://pl.wikipedia.org/wiki?curid=5045732" title="Ichel">
Ichel

Ichel – rzeka w Mołdawii, prawy dopływ Dniestru. Ma 101 kilometry długości, co czyni ją 8 najdłuższą rzeką w Mołdawii.
Roczny przepływ wody wynosi 20,5 mln m³, a średni wynosi 0,7 m³/s
Woda w rzece jest silnie zanieczyszczona, a brzegi są w wielu miejscach zaśmiecone odpadami z gospodarstw domowych. 
W pobliżu miejscowości Fauresti do rzeki wpada niewielki strumień pobliskiego otwartego źródła z wysokiej jakości wodą pitną.
Ujście rzeki znajduje się w pobliżu wsi Koszemitsa, gdzie praktycznie pod kątem prostym wpada do Dniestru.

</doc>
<doc id="5045734" url="https://pl.wikipedia.org/wiki?curid=5045734" title="Hector Leroux">
Hector Leroux

Louis Héctor Leroux (ur. 27 grudnia 1829 w Verdun, zm. 11 listopada 1900 w Angers) – francuski malarz. Reprezentował malarstwo akademickie, malował sceny z życia starożytnych Greków i Rzymian.
Biografia.
Początkowo pracował jako perukarz, jednocześnie uczęszczając na kurs rysunku w miejskiej szkole artystycznej. Zdobył kilka nagród artystycznych, które zapewniły mu środki finansowe na dalsze kształcenie. W 1849 roku wstąpił do École nationale supérieure des beaux-arts. W latach 1857-1874 przebywał w Rzymie. 1857 roku zdobył drugą nagrodę w Prix de Rome. Na zlecenie rządu francuskiego malował kopie dzieł sztuki starożytnej. Po 1874 roku podróżował po Włoszech, Grecji, Azji Mniejszej, Turcji i Egipcie, okazjonalnie wracając do Paryża.
Jako artysta malarz tworzył sceny z życia starożytnych Greków i Rzymian, a także sporadyczne tematy historyczne lub biblijne. Jego córka Laura Leroux również była malarką.

</doc>
<doc id="5045741" url="https://pl.wikipedia.org/wiki?curid=5045741" title="Live Pol’and’Rock Festival 2019 (album Kwiatu Jabłoni)">
Live Pol’and’Rock Festival 2019 (album Kwiatu Jabłoni)

Live Pol’and’Rock Festival 2019 – pierwszy album koncertowy polskiej grupy muzycznej Kwiat Jabłoni. Wydawnictwo ukazało się 29 listopada 2019 roku w wersji CD+DVD nakładem wytwórni muzycznej Agora. Płyta zawiera zapis z koncertu, który odbył się na małej scenie w nocy 3 sierpnia 2019 roku o godzinie 00:40 podczas Pol’and’Rock Festival.

</doc>
<doc id="5045744" url="https://pl.wikipedia.org/wiki?curid=5045744" title="Olbia Calcio 1905">
Olbia Calcio 1905

Olbia Calcio 1905 (wł. Olbia Calcio 1905 S.r.l.) – włoski klub piłkarski, mający siedzibę w mieście Olbia, na Sardynii, grający od sezonu 2016/17 w rozgrywkach Serie C.
Historia.
Chronologia nazw: 
Klub sportowy SG Olbia został założony w miejscowości Olbia w 1905 roku. Początkowo zespół rozgrywał mecze towarzyskie. Dopiero w sezonie 1930/31 debiutował w rozgrywkach "Campionato Sardo", organizowanych przez ULIC. Ale po roku zespół zrezygnował z mistrzostw. W sezonie 1933/34 dołączył do FIGC i startował w Terza Divisione Sardegna (D5), ale znów wycofał się z dalszych rozgrywek. W 1938 roku klub przyjął nazwę G.I.L. Terranova i startował w rozgrywkach Prima Divisione Sardegna (D4), awansując w 1939 do Serie C. W październiku 1939 klub zmienił nazwę na G.I.L. Olbia, a po zakończeniu sezonu 1939/40 spadł z powrotem do "Prima Divisione Sardegna". W 1943 roku na terenie Włoch rozpoczęto działania wojenne II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1946 roku i z nazwą US Olbia został zakwalifikowany do "Prima Divisione Sardegna". W 1947 awansował do "Serie C". W 1948 roku w wyniku reorganizacji systemu lig, zespół został zdegradowany do Prima Divisione Sardegna (D5), a w 1949 spadł do Seconda Divisione Sardegna. Następnie zespół na dwa lata zrezygnował ze startu w mistrzostwach. W 1951 klub wznowił działalność i startował w "Prima Divisione Sardegna". W 1952 roku, w wyniku reorganizacji systemu lig, awansował do Promozione Sardegna. W 1953 zdobył promocję do IV Serie, ale po roku wrócił z powrotem do "Promozione Sardegna". W 1957 awansował do Campionato Interregionale – Seconda Categoria. W 1959 liga zmieniła nazwę na "Serie D". W 1963 zespół spadł na rok do "Prima Categoria Sardegna". W 1968 klub otrzymał promocję do "Serie C". W 1974 spadł do "Serie D", ale po roku wrócił do trzeciej ligi. Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego klub został przydzielony do "Serie C2". W 1979 spadł do "Serie D", która w 1981 zmieniła nazwę na "Campionato Interregionale". W 1983 klub wrócił do "Serie C2", po czym zmienił nazwę na Olbia Calcio S.r.l. W 1998 spadł do Campionato Nazionale Dilettanti, które w 1999 zmieniło nazwę na "Serie D". W 2002 roku klub ponownie otrzymał promocję do "Serie C2". W 2008 liga zmieniła nazwę na "Lega Pro Seconda Divisione". Latem 2010 klub został zdyskwalifikowany z lig zawodowych za nieprawidłowości finansowe. 
Latem 2010 powstał nowy klub o nazwie ASD Olbia 1905, który rozpoczął występy od regionalnych mistrzostw Eccellenza Sardegna (D6). W 2013 awansował do "Serie D". Przed rozpoczęciem sezonu 2014/15 wprowadzono reformę systemy lig, wskutek czego "Serie D" awansowała na czwarty poziom. W sezonie 2015/16 zajął 5. miejsce w grupie G "Serie D" i po wygranych barażach został promowany do Lega Pro. Podczas trwania mistrzostw klub zmienił nazwę na Olbia Calcio 1905 SSD, a latem 2016 przyjął nazwę Olbia Calcio 1905. W 2017 roku liga zmieniła nazwę na "Serie C".
Barwy klubowe, strój.
Klub ma barwy białe. Zawodnicy swoje domowe spotkania zazwyczaj grają w białych koszulkach, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Bruno Nespoli, w mieście Olbia o pojemności 3209 widzów.

</doc>
<doc id="5045745" url="https://pl.wikipedia.org/wiki?curid=5045745" title="Virgílio Pereira">
Virgílio Pereira

Virgílio Higino Gonçalves Pereira (ur. 11 stycznia 1941 w Funchal, zm. 24 lipca 2021 tamże) – portugalski polityk, samorządowiec i nauczyciel, deputowany, od 1986 do 1994 eurodeputowany II i III kadencji.
Życiorys.
Urodził się jako drugi z trojga rodzeństwa. Kształcił się w zawodzie nauczania matematyki, ukończył studia z inżynierii geograficznej na Uniwersytecie Lizbońskim. Między 1968 a 1974 pracował jako nauczyciel matematyki i przedmiotów przyrodniczych w szkołach średnich w Funchal. W 1975 należał do komisji planowania infrastrukturalnego w administracji Madery. Od 1975 do 1978 kierował zarządem portów na tej wyspie, a od 1983 do 1985 lokalnym instytutem IBTAM zajmującym się rzemiosłem.
Zaangażował się w działalność polityczną w ramach Partii Socjaldemokratycznej, został członkiem jej władz na Maderze. W latach 1974–1976 kierował komisją administracyjną rady miejskiej w Funchal, następnie był burmistrzem tego miasta do 1983 oraz ponownie od stycznia do lipca 1994. W 1983 i 1985 wybierano go do Zgromadzenia Republiki III i IV kadencji. Od 1 stycznia 1986 do 13 września 1987 wykonywał mandat posła do Parlamentu Europejskiego w ramach delegacji krajowej, w 1987 i 1989 był wybierany do PE w wyborach powszechnych. Przystąpił do frakcji liberalno-demokratycznej, był wiceprzewodniczącym Komisji ds. Środowiska Naturalnego, Zdrowia Publicznego i Ochrony Konsumentów oraz Komisji ds. Polityki Regionalnej, Planowania Regionalnego i Stosunków z Władzami Regionalnymi i Lokalnymi. Zrezygnował na kilka miesięcy przed końcem kadencji w związku z powrotem do samorządu. Po 1994 działał m.in. w organizacjach rozwoju lokalnego.
Był prezesem ochotniczej straży pożarnej Bombeiros Voluntários Madeirenses, wyróżniany odznaczeniami m.in. za ochronę przeciwpożarową oraz przez Portugalski Czerwony Krzyż.

</doc>
<doc id="5045754" url="https://pl.wikipedia.org/wiki?curid=5045754" title="Tessy Thomas">
Tessy Thomas

Tessy Thomas (ur. kwiecień 1963 r. w Alappuzha) – indyjska naukowczyni i dyrektorka generalna systemów lotniczych, dyrektorka projektu pocisku Agni-IV w Raksā Anūsandhān Evam Vikās Sangaṭhan. Pierwsza naukowczyni, która kieruje projektem rakietowym w Indiach.
Życiorys.
Tessy Thomas urodziła się w kwietniu 1963 r. w Alappuzha w Kerali w syryjskiej rodzinie chrześcijańskiej. Istnieją sprzeczne informacje na temat tego, czy jej ojciec był oficerem IFS, czy też drobnym biznesmenem lub księgowym.
Tessy dorastała w pobliżu stacji wyrzutni rakiet Thumba, wtedy zaczęła się jej fascynacja rakietami i pociskami.
Tessy Thomas studiowała w Alleppey. Zdobyła stuprocentowe wyniki z matematyki podczas 11. i 12. roku nauki w szkole.
Wzięła pożyczkę edukacyjną w wysokości 100 rupii miesięcznie ze State Bank of India na studia inżynierskie na uczelni w Triśur. Otrzymała również stypendium.
Uzyskała tytuł magistra w Instytucie Technologii Uzbrojenia w Pune (obecnie znany jako Instytut Zaawansowanych Technologii Obrony). Ukończyła również studia MBA w zarządzaniu operacjami oraz doktorat w ramach Raksā Anūsandhān Evam Vikās Sangaṭhan.
Tessy Thomas dołączyła do DRDO w 1988 r., gdzie pracowała nad projektem i rozwojem pocisku balistycznego nowej generacji Agni. Została powołana przez dr Abdula Kalama do projektu Agni. Ponadto Tessy była zastępcą dyrektora projektu w projekcie rakietowym Agni-III o zasięgu 3000 km. Była dyrektorką projektu misji Agni IV, która została pomyślnie przetestowana w 2011 roku. Później Tessy została mianowana dyrektorką projektu Agni-V o zasięgu 5000 km w 2009 r., który pomyślnie przeszedł testy 19 kwietnia 2012 r. W 2018 r. została Dyrektorem Generalnym ds. Systemów Lotniczych Raksā Anūsandhān Evam Vikās Sangaṭhan.
Jest stypendystką na różnych uniwersytetach, takich jak Indian National Academy of Engineering (INAE) i Tata Administrative Service (TAS).
Thomas otrzymała Lal Bahadur Shastri National Award za swój wkład w uczynienie Indii samowystarczalnymi w dziedzinie technologii rakietowej.

</doc>
<doc id="5045759" url="https://pl.wikipedia.org/wiki?curid=5045759" title="Alonzo Chappel">
Alonzo Chappel

Alonzo Chappel (ur. 1 marca 1828 w Nowym Jorku, zm. 4 grudnia 1887 w Middle Island) – amerykański malarz. Najbardziej znany z dzieł przedstawiających wydarzenia z amerykańskiej rewolucji oraz historii Stanów Zjednoczonych z początków XIX wieku.

</doc>
<doc id="5045764" url="https://pl.wikipedia.org/wiki?curid=5045764" title="Franciszek Suchodolski (miecznik mielnicki)">
Franciszek Suchodolski (miecznik mielnicki)

Franciszek Suchodolski herbu Pobóg – miecznik mielnicki w latach 1647-1651.
Podpisał "pacta conventa" Jana II Kazimierza Wazy w 1648 roku.

</doc>
<doc id="5045769" url="https://pl.wikipedia.org/wiki?curid=5045769" title="Bernhard Franz Kühnel Langer">
Bernhard Franz Kühnel Langer



</doc>
<doc id="5045770" url="https://pl.wikipedia.org/wiki?curid=5045770" title="Anna Beniszowa">
Anna Beniszowa

Anna Beniszowa z Szafran-Początków (ur. 1894 w Tychach, zm. 1975 w Nowym Sączu) – polska uczestniczka powstań śląskich, działaczka plebiscytowa.
Życiorys.
Urodziła się w 1894 roku w Tychach. Pochodziła z ziemiańskiej rodziny, jej rodzicami byli Emanuel Szafran-Początka i Regina de domo Radrańska. Uczęszczała do szkoły średniej w Mikołowie, w której propagowała wśród uczennic idee polskości. Jej dom rodzinny był miejscem spotkań inteligencji polskiej, do gości należeli Władysław Seyda, Wojciech Korfanty czy Marian Różański.
W 1918 roku została wybrana przez komitet, pod przewodnictwem Pawła Pośpiecha i Janiny Omańkowskiej, na przedstawicielkę powiatu bytomskiego w Polskim Sejmie Dzielnicowym w Poznaniu. Podczas obrad sejmu uczestniczyła w sekcji szkolnej. Po powrocie założyła w Tychach Towarzystwo Polek – patriotyczną organizację agitacyjną zrzeszoną w Związku Towarzystw Polek, którego została przewodniczącą. W 1919 roku do jej koła należało 200 kobiet. Udzielała się także w lokalnym oddziale Polskiego Towarzystwa Gimnastycznego „Sokół” oraz w chórze „Harmonia”.
Wiosną 1919 roku wstąpiła do Polskiej Organizacji Wojskowej Górnego Śląska. Uczestniczyła we wszystkich powstaniach śląskich w służbie sanitarnej Polskiego Czerwonego Krzyża, w połowie 1919 roku zaczęła prowadzić jego delegaturę, która obejmowała kilkanaście wsi. Jej misją było spisywanie przestępstw popełnionych przez Niemców wobec Polaków i niesienie pomocy ludności po I powstaniu śląskim. Podczas powstań działała również w służbie łącznościowej. Jej dom rodzinny kilkukrotnie został zrewidowany przez uzbrojonych przedstawicieli strony niemieckiej. Po I powstaniu trafiła do aresztu.
W wyniku wyborów komunalnych w 1919 roku została radną w Tychach, została także członkinią tamtejszej komisji plebiscytowej. Ze względu na agitację na łamach lokalnej prasy, w której m.in. opisywała dwulicowość miejscowego kleru, który stawał po stronie niemieckiej, niemiecka prasa nadała jej tytuł „Róża Luxemburg nr 2”. W 1921 roku wyszła za mąż za prawnika i działacza społecznego Adama Benisza i wycofała się z działalności społecznej, złożyła także mandat radnej. Małżeństwu urodziło się dwoje dzieci.
Podczas II wojny światowej włączyła się w pomoc więźniom obozów koncentracyjnych Auschwitz-Birkenau i Groß-Rosen. W 1958 roku zamieszkała w Katowicach, a później przeniosła się z mężem do Nowego Sącza, gdzie zmarła w 1975 roku.
Odznaczona Krzyżem Kawalerskim Orderu Odrodzenia Polski. W 2020 roku została jedną z postaci opisanych w komiksie "Patriotki ze Śląska. Historia polskiego ruchu kobiecego na Górnym Śląsku" Aliny Bednarz i Marty Dąbrowskiej-Okrasko.

</doc>
<doc id="5045771" url="https://pl.wikipedia.org/wiki?curid=5045771" title="Nikolskij (Rosja)">
Nikolskij (Rosja)



</doc>
<doc id="5045777" url="https://pl.wikipedia.org/wiki?curid=5045777" title="Wołkowie">
Wołkowie



</doc>
<doc id="5045781" url="https://pl.wikipedia.org/wiki?curid=5045781" title="Uljanowka (Rosja)">
Uljanowka (Rosja)



</doc>
<doc id="5045784" url="https://pl.wikipedia.org/wiki?curid=5045784" title="Olteț (rzeka)">
Olteț (rzeka)

Olteț – rzeka w Rumunii, prawy dopływ Aluty. Ma długość 185 kilometrów, co czyni ją 24 najdłuższą rzeką w Rumunii.
W rzece naturalnie występują izotopy uranu-238, toru-232 i potasu-40, stężenie ich wynosi: od 6,18 do 68,76 Bq/kg dla U-238, od 8,12 do 89,28 Bq/kg dla Th-232 oraz od 99,01 do 312,16 Bq/kg dla K-40.
Najdłuższym dopływem rzeki jest Cerna.

</doc>
<doc id="5045788" url="https://pl.wikipedia.org/wiki?curid=5045788" title="Edward Gruszecki">
Edward Gruszecki

Edward Gruszecki (ur. 5 kwietnia 1894 w Lublinie, zm. ?) – żołnierz Legionów Polskich, podkomisarz Służby Więziennej.
Życiorys.
Urodził się 5 kwietnia 1894 w Lublinie, w rodzinie Antoniego i Teofilii z Piątkowskich.
W czasie I wojny światowej służył w 6 Pułku Piechoty Legionów Polskich.
W dwudziestoleciu międzywojennym pełnił służbę w Służbie Więziennej. 20 kwietnia 1927 został przeniesiony ze stanowiska podinspektora więzienia w Kowlu na stanowisko podinspektora więzienia w Radomiu. Później został mianowany naczelnikiem więzienia zwykłego w Suwałkach. Obowiązki na tym stanowisku pełnił do 1939.

</doc>
<doc id="5045790" url="https://pl.wikipedia.org/wiki?curid=5045790" title="Andrzej Kowalczyk (aktor)">
Andrzej Kowalczyk (aktor)

Andrzej Kowalczyk (ur. 12 grudnia 1952 w Koninie, zm. 18 marca 2021 w Kaliszu) – polski aktor teatralny, filmowy i telewizyjny.
W 1978 ukończył studia na Wydziale Aktorskim Państwowej Wyższej Szkoły Teatralnej im. Ludwika Solskiego w Krakowie. Zadebiutował na scenie w sztuce Juliusza Kadena-Bandrowskiego "Generał Barcz" w Teatrze Dramatycznym im. Aleksandra Węgierki w Białymstoku, gdzie spędził dwa sezony 1978–1980, grając pod okiem Jerzego Zegalskiego, swojego późniejszego dyrektora w Teatrze Śląskim im. Stanisława Wyspiańskiego w Katowicach w latach 1981–1994. W latach 1980–1981 występował w Teatrze im. Stefana Żeromskiego w Kielcach. W 1994 związał się z Teatrem Rozrywki w Chorzowie, gdzie od lutego 2019 grał gościnnie.
Zagrał w dwóch filmach Kazimierza Kutza: "Na straży swej stać będę" (1983) i "Śmierć jak kromka chleba" (1994), a także dramacie Grzegorza Lewandowskiego "Hiena" (2006), biograficznym Jana Kidawy-Błońskiego "Skazany na bluesa" (2005) i biograficznym Leszka Dawida "Jesteś Bogiem" (2012). Można go było też dostrzec w serialach: "Chłopi" (1972), "Blisko, coraz bliżej" (1982), "Rodzina Kanderów" (1988), "Święta wojna" (2000, 2007), "Pierwsza miłość" (2008), "Przyjaciółki" (2016) i "Barwy szczęścia" (2019).

</doc>
<doc id="5045800" url="https://pl.wikipedia.org/wiki?curid=5045800" title="Henrique de Oliveira Constantino">
Henrique de Oliveira Constantino

Henrique de Oliveira Constantino (ur. 24 stycznia 1939, zm. 27 grudnia 1995 w Lizbonie) – portugalski ekonomista i menedżer, w 1995 minister.
Życiorys.
Z wykształcenia ekonomista, absolwent instytutu ISCEF na Universidade Técnica de Lisboa. Pracował w różnych przedsiębiorstwach, obejmując stanowiska menedżerskie i dyrektorskie. W pierwszej połowie lat 70. był zastępcą dyrektora generalnego w Companhia União de Cervejas de Angola. Później związany z przedsiębiorstwami pocztowymi i telekomunikacyjnymi w Portugalii – CTT Correios de Portugal oraz TLP. Był też dyrektorem firmy Companhia Nacional de Navegação i prezesem kompanii Companhia Portuguesa Rádio Marconi. W 1985 pełnił funkcję sekretarza stanu w ministerstwie do spraw morskich, odpowiadał za marynarkę handlową.
28 października 1995 objął stanowisko ministra do spraw zaopatrzenia społecznego w rządzie Antónia Guterresa. Z powodu choroby 27 grudnia 1995 został zastąpiony na funkcji ministra przez Francisca Murteirę Nabo. Henrique de Oliveira Constantino zmarł tego samego dnia.

</doc>
<doc id="5045801" url="https://pl.wikipedia.org/wiki?curid=5045801" title="Michał Korkosz">
Michał Korkosz

Michał Korkosz (ur. 10 lutego 1998 w Rzeszowie) – autor książek kucharskich i bloga „Rozkoszny”, wieloplatformowy twórca internetowy. Publicysta i internacjolog. Laureat Prix de la Littérature Gastronomique za rok 2021. 
Życiorys.
Urodził i wychował się w Rzeszowie. Jest absolwentem I Liceum Ogólnokształcące im. ks. Stanisława Konarskiego, studiował stosunki międzynarodowe i socjologię na Uniwersytecie Warszawskim. Studia licencjackie ukończył, broniąc pracę dyplomową na temat dyplomacji kulinarnej. Jego praca magisterska z socjologii także była poświęcona kulinariom i polityce, nosiła tytuł: „Powiedz mi, co jesz, a powiem ci, na kogo głosujesz. Kulinaria jako element odtwarzania podziałów politycznych wśród posłów i posłanek". 
W 2016 roku założył bloga kulinarnego „Rozkoszny”, na którym dzieli się przepisami kulinarnymi ilustrowanymi autorskimi fotografiami. Blog znany z przepisów, które są „nietuzinkowe, zapadają w pamięć i, przede wszystkim, zawsze się udają". Beata Kęczkowska z "Wysokich Obcasów" określiła je jako „orgiastyczne, wieloskładnikowe, a na końcu zaskakujące". Często o ich popularności pisze prasa. W 2017 „Rozkoszny" został nominowany do amerykańskich nagród magazynu "Saveur" w kategorii „Najlepsza fotografia kulinarna" nazywanych „kulinarnymi Oscarami". Korkosz zdobył dwie statuetki: od redakcji magazynu i czytelników. W 2018 zadebiutował na łamach "Magazynu Kuchnia", pisząc teksty podróżnicze, a także przeprowadzając wywiady i dzieląc się przepisami. Później zaczął współpracę z magazynem "Vogue", "Gazetą Wyborczą", brytyjską edycją "National Geographic Traveler" i kwartalnikiem "Przekrój", gdzie prowadzi rubrykę kulinarną.
W marcu 2020 Korkosz wydał w Stanach Zjednoczonych i Kanadzie debiutancką książkę kucharską "Fresh from Poland: New Vegetarian Cooking from the Old Country". Soleil Ho, krytyczka kulinarna "San Francisco Chronicle" porównała ją do „wegetariańskiej krainy czarów", pisząc, że to jedna z tych nielicznych książek kucharskich, w których każdy przepis jest prosty, ale oszałamiający swoim smakiem. Joe Yonan z The Washington Post nazwał książkę „prześliczną”. Została ona nazwana jedną z najlepszych książek kucharskich roku 2020 przez "San Francisco Chronicle", "Booklist" i "RUSA Book &amp; Media Awards".
W październiku 2020 pod tytułem "Rozkoszne. Wegetariańska uczta z polskimi smakami" ukazała się polskojęzyczna edycja "Fresh from Poland." Książka w pierwszym tygodniu sprzedaży zadebiutowała na 11 miejscu książkowej liście bestsellerów Empiku. "Rozkoszne" zostało nazwane jedną z najlepszych książek kucharskich roku przez m.in. magazyn "Kukbuk" i "Wysokie Obcasy".
W 2021 roku Międzynarodowa Akademia Gastronomiczna w Paryżu wyróżniła Korkosza Prix de la Littérature Gastronomique za jego książkę "Fresh From Poland" i jej polską edycję "Rozkoszne". W tym samym roku ruszył on z kanałem na platformie YouTube. 
Na Expo2020 w Dubaju jedną z atrakcji polskiego pawilonu był pokaz kulinarny Korkosza, podczas którego autor promował regionalną kuchnię podkarpacką .
W 2022 roku Meta nazwała Rozkosznego jednym z Twórcą Jutra, natomiast magazyn Glamour nominował go do nagrody Mężczyzna Roku. 

</doc>
<doc id="5045815" url="https://pl.wikipedia.org/wiki?curid=5045815" title="Ulla Dahlerup">
Ulla Dahlerup

Ulla Dahlerup (ur. 21 marca 1942 w Testrup) – duńska nowelistka, powieściopisarka, dziennikarka. Polityk Duńskiej Partii Ludowej, działaczka kobieca. 
Życiorys i twórczość.
Urodziła się 21 marca 1942 w Testrup w Jutlandii. Jej rodzice, dyrektor liceum Erik Dahlerup i docent Elin Høgsbro Appel, byli nauczycielami. Jej siostrą jest Drude Dahlerup, profesor nauk politycznych na Uniwersytecie Sztokholmskim. 
Brała aktywny udział w ruchu emancypacyjnym kobiet zwanym w Danii "Rødstrømper". Debiutowała w 1961 konwencjonalną realistyczną powieścią "Żar w popiele", jednak popularność i uznanie przyniósł jej dopiero tom nowel "Zagroda świętego Jørgena" (1969) wykazujących się dojrzałością artystyczną oraz agresywnym spojrzeniem autorki na rzeczywistość.
W latach 70. była też zaangażowana w ruch kobiecy "Rødstrømpebevægelsen", który walczył m.in. o równość kobiet w kwestii zarobków. W 1979 roku zerwała powiązania z tym ruchem, twierdząc, że był on zbyt marksistowski.
Problematykę emancypacji kobiet podjęła w powieści "Siostry" (1979). W 1985 opublikowała sztukę teatralną zatytułowaną "W co się bawić". 
W swoich utworach ukazuje współczesną Danię, poprzez pryzmat spraw codziennych przedstawia charakterystyczne dla Zachodu społeczności oraz wydarzenia ostatnich lat i nastroje. Jest reprezentowana w antologiach opowiadań duńskich.
Jest członkinią Duńskiej Partii Ludowej, z jej ramienia znalazła się na drugim miejscu na liście do Parlamentu Europejskiego, nie została jednak wybrana. 

</doc>
<doc id="5045818" url="https://pl.wikipedia.org/wiki?curid=5045818" title="Kaplica św. Mikołaja i św. Łucji w Buskett (Siġġiewi)">
Kaplica św. Mikołaja i św. Łucji w Buskett (Siġġiewi)

Kaplica świętego Mikołaja i świętej Łucji (, ) – niewielka rzymskokatolicka kaplica w miejscu znanym jako Ġnien il-Far na zadrzewionym terenie ogrodów Buskett, pomiędzy Rabatem i Siġġiewi na Malcie. Administracyjnie kaplica leży w granicach Siġġiewi.Kaplica znajduje się niedaleko pałacu Verdala, oficjalnej letniej rezydencji prezydenta Malty.
Historia.
Pierwotnie stały w tym miejscu dwie przylegające do siebie kaplice, odpowiednio pod wezwaniem św. Mikołaja oraz św. Łucji. Nic nie wiadomo o czasie ich powstania. Kiedy w 1575 Mons. Pietro Dusina je wizytował, nakazał połączenie ich w jeden kościół, stąd też podwójna dedykcja. Z czasem kościół popadł w ruinę, w 1706 został odbudowany przez niejakiego Agostino Agiusa.
Według raportu biskupa Davide Cocco Palmieri, który wizytował kościół w latach 1708–10, kaplica była dobrze zarządzana i miała jeden ołtarz. Był tam obraz namalowany na drewnie, przedstawiający Matkę Bożą z Dzieciątkiem, oraz św. Mikołaja i św. Łucję, a także herb fundatora – wspomnianego Agostino Agiusa. Przed ołtarzem wisiała lampka. W kaplicy odprawiane były msze święte w święta jej patronów.
Przed II wojną światową księża z Rabatu śpiewali nieszpory oraz odprawiali mszę św. 6 grudnia w święto św. Mikołaja, oraz 13 grudnia w dzień św. Łucji. Podczas wojny kaplica stanowiła schronienie dla uchodźców; na szczęście uniknęła zniszczenia.
Po wojnie, w 1944 kaplica została przekazana w użytkowanie zakonowi augustianów z Rabartu. Zaniedbana, została odnowiona i powtórnie poświęcona w 1960 przez ks. Rafaela Azzopardi. Odbywała się tam nauka katechizmu, kaplica służyła też jako miejsce rekolekcji.
W latach sześćdziesiątych XX wieku obraz tytularny w kaplicy przedstawiał Chrystusa z otwartymi ramionami, oraz św. Mikołaja i św. Publiusza klęczących przed nim. Autorem obrazu był maltański malarz Ġużeppi Briffa. Po bokach ołtarza znajdowały się mniejsze malowidła przedstawiające św. Mikołaja oraz św. Łucję.
Architektura.
Wygląd zewnętrzny.
Kaplica, dziś trochę zaniedbana, jest prostokątna w kształcie. Fasada jest prosta, ale przyjemna. Nad centralnym prostokątnym wejściem, okolonym zdobioną ramą i zwieńczonym prostym gzymsem, znajduje się okrągłe "wole oko", przez które wnika do wnętrza kaplicy świeże powietrze i światło. Nad tym oknem umieszczone są cztery kamienne herby. Najwyższy należy do wielkiego mistrza Martina de Redin, dwa niżej umieszczone to herb wielkiego mistrza Juana de Lascaris-Castellara po lewej, oraz biskupa Miguela Balaguera po prawej. Najniżej umieszczony jest herb rodzin Agius oraz Xerri. Na szczycie fasady, ponad najwyżej umieszczonym herbem umieszczony jest kamienny krzyż. Nisko, po obu stronach wejścia widoczne są dwa niewielkie okna, zablokowane dziś kamieniami. Kiedyś wykorzystywane były do adoracji Najświętszego Sakramentu przez wiernych w czasie, gdy kaplica była zamknięta.
Ponad lewą elewacją, nieco cofnięta, znajduje się mała dzwonnica w formie "bell-cot".
Wnętrze.
Wysokie sklepienie kolebkowe kaplicy wspiera się na czterech łukach wyrastających z wysoko umieszczonej ramy, obiegającej wszystkie cztery ściany świątyni. Kamienny ołtarz zajmuje ścianę naprzeciw wejścia. W miejscu obrazu tytularnego niewielkie malowidło przedstawiające św. Ritę, poniżej po bokach obrazy przedstawiające św. Mikołaja oraz św. Łucję. Na bocznych ścianach niewielkie stacje "Via Sagra".
Świątynia dzisiaj.
Jakiś czas przed 2016 kaplica przeszła w ręce rodziny Testaferrata Viani i miała zostać odrestaurowana. Dziś wciąż jest opuszczona. 
Ochrona dziedzictwa kulturowego.
Kaplica umieszczony jest na liście National Inventory of the Cultural Property of the Maltese Islands pod nr. 2331.

</doc>
<doc id="5045819" url="https://pl.wikipedia.org/wiki?curid=5045819" title="Kaplica św. Mikołaja i św. Łucji w Buskett (Siggiewi)">
Kaplica św. Mikołaja i św. Łucji w Buskett (Siggiewi)



</doc>
<doc id="5045820" url="https://pl.wikipedia.org/wiki?curid=5045820" title="Superliga chorwacka w piłce siatkowej mężczyzn (2020/2021)">
Superliga chorwacka w piłce siatkowej mężczyzn (2020/2021)

Superliga chorwacka w piłce siatkowej mężczyzn 2020/2021 – 30. sezon mistrzostw Chorwacji w piłce siatkowej zorganizowany przez Chorwacki Związek Piłki Siatkowej ("Hrvatski odbojkaški savez", HOS). Zainaugurowany został 19 września 2020 roku.
W Superlidze w sezonie 2020/2021 uczestniczyło 11 drużyn. Przed początkiem sezonu z rozgrywek wycofał się .
Rozgrywki składały się z fazy zasadniczej oraz fazy play-off. W ramach fazy play-off rozegrano półfinały i finały wyłaniające mistrza Chorwacji.
W sezonie 2020/2021 i uczestniczyły w eliminacjach do Ligi Mistrzów. Żaden chorwacki klub nie brał udziału ani w Pucharze CEV, ani w Pucharze Challenge.
System rozgrywek.
Rozgrywki chorwackiej Superligi w sezonie 2020/2021 składają się z fazy zasadniczej oraz fazy play-off.
Faza zasadnicza.
W fazie zasadniczej uczestniczy 11 drużyn. Rozgrywają one ze sobą po dwa spotkania systemem kołowym (każdy z każdym – mecz u siebie i rewanż na wyjeździe). Do fazy play-off awans uzyskują 4 najlepsze zespoły. Pozostałe kończą rywalizację na miejscach 5-11.
Faza play-off.
Faza play-off składa się z półfinałów i finałów.
W półfinałach uczestniczą 4 najlepsze zespoły fazy zasadniczej. Tworzą one pary według klucza: 1–4, 2–3. Rywalizacja toczy się do dwóch wygranych meczów ze zmianą gospodarza po każdym spotkaniu. Gospodarzem pierwszego meczu jest zespół, który w fazie zasadniczej zajął wyższe miejsce w tabeli.
W finale spotykają się zwycięzcy par półfinałowych. Rywalizacja toczy się do dwóch wygranych meczów ze zmianą gospodarza po każdym spotkaniu. Gospodarzem pierwszego meczu jest zespół, który w fazie zasadniczej zajął wyższe miejsce w tabeli.
Mistrzem Chorwacji zostaje zwycięzca finałów. Pozostałe miejsca ustalane są na podstawie tabeli fazy zasadniczej. W przypadku, gdy niżej sklasyfikowany zespół wyeliminuje drużynę wyżej sklasyfikowaną, zespół ten przejmuje rozstawienie tej drużyny na dalszą część fazy play-off. Jeśli mistrzem Chorwacji zostanie klub, który nie zajął pierwszego miejsca w fazie zasadniczej, wszystkie drużyny znajdujące się wyżej niż ten klub w tabeli fazy zasadniczej w klasyfikacji końcowej spadają o jedno miejsce.
Drużyny uczestniczące.
Uwagi:

</doc>
<doc id="5045822" url="https://pl.wikipedia.org/wiki?curid=5045822" title="Faith Ringgold">
Faith Ringgold

Faith Ringgold, urodzona jako Faith Willie Jones (ur. 8 października 1930 w Harlemie w Nowym Jorku) – amerykańska artystka, malarka, performerka, działaczka na rzecz praw obywatelskich. Znana głównie z cyklu kołder narracyjnych. W swojej twórczości bada związek patriarchatu, imperializmu i rasizmu.
Życiorys.
Faith Willie Jones przyszła na świat w nowojorskim Harlemie 8 października 1930 roku jako trzecie dziecko Andrew Louisa Jonesa oraz Willie Posey Jones. Faith znaczną część swojego wczesnego dzieciństwa spędziła przykuta do łóżka przewlekle chorując na astmę. Jej pocieszeniem w chorobie stały się rysunki, które tworzyła dzięki materiałom zapewnionym przez matkę. Willie Posey Jones, projektantka mody, nauczyła córkę szycia i kreatywnej pracy z tkaninami; bardzo ceniła artystyczną ekspresję, tworząc tym samym dogodne warunki dla twórczego rozwoju przyszłej artystki. Mimo że Ringgold urodziła się dziesięć lat po złotej dekadzie tzw. renesansu harlemskiego dorastała z jego dziedzictwem. Historie o przodkach artystki – niewolnictwie jej praprababci – były bardzo bolesne, jednak stały się impulsem dla jej pracy twórczej. Przez cały okres liceum interesowała się sztuką, wiążąc z nią swoją przyszłość.
W 1950 roku poślubiła muzyka Roberta Wallace'a. W 1952 roku urodziła dwie córki – jedną w styczniu, drugą zaś w grudniu. Kilka lat później artystka rozwiodła się ze swoim pierwszym mężem, z powodu uzależnienia Wallace'a od heroiny. W połowie lat 50. zaczęła nauczać plastyki w nowojorskich szkołach publicznych, pracując w ten sposób do lat 70. XX wieku. W 1959 roku uzyskała tytuł magistra w dziedzinie sztuk wizualnych w City College w Nowym Jorku. Na początku lat 60. XX wieku podróżowała po Europie czerpiąc inspiracje dla swojej sztuki. W 1962 roku wyszła za Burdette'a Ringgold'a. Na przełomie 1969–1970 roku brała udział w licznych demonstracjach i protestach przeciwko corocznej, nowojorskiej wystawie w Whitney Museum w grudniu 1969 roku, na której wystawiono prace 143 tylko białych artystów, a wśród nich zaledwie ośmiu kobiet. Demonstracje doprowadziły do założenia przez Ringgold Women Students and Artists for Black Art Liberation – organizacji przeciwko zinstytucjonalizowanemu rasizmowi i seksizmowi.
Twórczość.
Lata 60. XX wieku.
W latach 60. XX wieku tworzy cykl malarski "Amerykanie (1963–1967)" – uproszczone, płaskie, silnie skontrastowane przedstawienia figuratywne, dla których inspiracje formalną mógł stanowić realizm lat 30. XX wieku w wydaniu Bena Shahna czy Jacoba Lawrence'a. Sama tematyka cyklu powstaje pod wpływem książek Jamesa Baldwina i Amiriego Baraki. Cykl jest również komentarzem dla ówczesnej sytuacji społeczno-politycznej, porusza także kwestie ruchu na rzecz praw obywatelskich. Okres lat 60. odzwierciedla dojrzałość twórczą artystki, jej świadomość polityczną oraz silne zainteresowanie afrykańską sztuką i historią. Najbardziej znanym elementem cyklu jest obraz "Amerykanie #20: Umieranie" (1967) – płótno ukazujące ówczesne zamieszki na tle rasowym, inspirowane "Guernicą" (1937) Picassa. Artystka debiutuje w 1967 roku pierwszą, indywidualną wystawą w Spectrum Gallery w Nowym Jorku, na której prezentuje cykl "Amerykanie".
Lata 70. XX wieku.
Z początkiem lat 70. XX wieku poszukiwania artystyczne Ringgold zaczęły podążać w nowym kierunku. Znaczący wpływ wywarła na nią kolekcja malarstwa tybetańskiego, którą poznała podczas wizyty w Rijksmuseum w Amsterdamie. Wtedy przejęła zbliżone elementy formalne do swoich prac. W tym czasie zainteresowała się realiami życia oraz pozycją kobiet. Porzucenie pracy nauczycielki pozwala Ringgold na artystyczne poszukiwania i eksperymenty z nowymi dla niej mediami. Twórczyni odrzuciła klasyczne malarstwo sztalugowe na rzecz malowania na jedwabiu, rzeźb portretowych w cyklu zatytułowanym "Harlem," masek inspirowanych sztuką afrykańską, performansu i rzeźby miękkiej. Angażowała się również politycznie tworząc plakaty popierające Czarne Pantery i Angelę Davis. W tym okresie często prowadziła wykłady na konferencjach dotyczących sztuce feministycznej.
Lata 80. XX wieku.
W latach 80. XX wieku rozpoczęła pracę nad kultowym cyklem tzw. „kołder narracyjnych” ("narrative quilts"). W latach 1985–1986 stworzyła dzieło "Przemiana: Kołdra opowiadająca o zrzuceniu 100 funtów wagi przez Faith Ringgold," na której przedstawiła około 20 lat przybierania oraz tracenia na wadzę, tworząc opowieść o swoim życiu i wizualny zapis zmian jakim uległo jej ciało - od dzieciństwa, przez macierzyństwo do czasów kariery artystycznej. W pracy nad „kołdrami” często współpracowała ze swoją matką.
Lata 90. XX wieku.
W 1990 zaczyna pracę nad cyklem kołder "Kolekcja francuska". W cyklu Willia Marie Simone, alter ego Ringgold, podróżuje po Francji odwiedzając muzea, atelier oraz spotykając mistrzów i mistrzynie ówczesnej sztuki i literatury – takich jak Gertrude Stein czy Vincent van Gogh.

</doc>
<doc id="5045823" url="https://pl.wikipedia.org/wiki?curid=5045823" title="Bufor SM">
Bufor SM

Bufor SM – jeden z buforów wykorzystywanych w badaniach laboratoryjnych z dziedziny mikrobiologii, w szczególności podczas badań nad bakteriofagami. 
Skład buforu.
Do uzyskania buforu SM należy sporządzić mieszaninę o następującym składzie:
Zastosowanie.
Bufor SM wykorzystywany jest do izolacji cząstek bakteriofagowych z hodowli bakteryjnych hodowli stałych, na których się je namnaża. W buforze tym przechowuje się cząstki fagowe.

</doc>
<doc id="5045824" url="https://pl.wikipedia.org/wiki?curid=5045824" title="Adam Matwiejewicz Wołk">
Adam Matwiejewicz Wołk

Adam Matwiejewicz Wołk herbu Kościesza (zm. przed 30 lipca 1652 roku) – wojski starodubowski w latach 1636-1649, podstarości starodubowski w latach 1634-1635, spiżarny i korzenny Wielkiego Księstwa Litewskiego w 1634 roku, skarbnik starodubowski w latach 1634-1636, dworzanin Jego Królewskiej Mości.
Podpisał "pacta conventa" Jana II Kazimierza Wazy w 1648 roku.

</doc>
<doc id="5045828" url="https://pl.wikipedia.org/wiki?curid=5045828" title="Piekiełki (Starogard Gdański)">
Piekiełki (Starogard Gdański)

Piekiełki – część miasta Starogard Gdański. Obejmuje tereny wokół rzeki Wierzycy, na zachód od drogi krajowej nr 22, w rejonie ulicy ks. Piotra Ściegiennego. Na terenie Piekiełek znajduje się szlak bioróżnorodności o tej samej nazwie.
15 lipca 2021 roku na Piekiełkach otwarto kompleks trzech odkrytych basenów.

</doc>
<doc id="5045830" url="https://pl.wikipedia.org/wiki?curid=5045830" title="Monique Pelletier">
Monique Pelletier



</doc>
<doc id="5045832" url="https://pl.wikipedia.org/wiki?curid=5045832" title="Stanisława Lubicz-Sarnowska">
Stanisława Lubicz-Sarnowska

Stanisława Lubicz-Sarnowska, właśc. Stanisława Sarnowska, zamężna Mühsam (ur. 13 października 1891 w Lublinie, zm. 4 kwietnia 1958 w Warszawie) – polska aktorka teatralna i filmowa.
Pochodziła z rodziny aktorskiej. Zadebiutowała w 1906 w Białymstoku w zespole Józefa Puchniewskiego jako Wojewodzianka w Zaczarowanym kole Lucjana Rydla. W kolejnych latach grała w zespołach objazdowych Felicjana Felińskiego, Tadeusza Pola i – od lutego 1908 – Kazimierza Kamińskiego, m.in. w Łodzi i Kijowie. 13 sierpnia 1908 została zaangażowana za wstawiennictwem Kamińskiego do WTR, gdzie zaczęła używać nazwiska Lubicz-Sarnowska. W tym okresie występowała gościnnie, m.in. w 1912 w Krakowie. Z kariery aktorskiej zrezygnowała po wyjściu za mąż w 1919. Spoczywa na cmentarzu Powązkowskim w Warszawie (kwatera 131, rząd 3, grób 22).

</doc>
<doc id="5045833" url="https://pl.wikipedia.org/wiki?curid=5045833" title="Zacharnie">
Zacharnie

Zacharnie (; ) – wieś na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów wieś w gminie Czeress, w powiecie dzisieńskim, w guberni wileńskiej Imperium Rosyjskiego. Wieś należała do dóbr Czeress ks. Radziwiłłów.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 120 osób, 3 było wyznania rzymskokatolickiego a 117 prawosławnego. Jednocześnie 2 mieszkańców zadeklarowało polską przynależność narodową, 117 białoruską a 1 rosyjską. Były tu 23 budynki mieszkalne. W 1931 w 24 domach zamieszkiwało 113 osób.
Wierni należeli do parafii rzymskokatolickiej w Miorach i prawosławnej w m. Czeress. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi. Do 2004 wieś w składzie sielsowietu Czeres.

</doc>
<doc id="5045835" url="https://pl.wikipedia.org/wiki?curid=5045835" title="Monique Denyse Pelletier">
Monique Denyse Pelletier

Monique Denyse Pelletier wcześniej Monique Denyse Bédier (ur. 25 lipca 1926 w Trouville-sur-Mer) – francuska prawniczka, polityczka Unii na rzecz Demokracji Francuskiej.
Działalność polityczna.
W okresie od 10 stycznia 1978 do 11 sierpnia 1978 była sekretarzem stanu w ministerstwie sprawiedliwości w drugim i trzecim rządzie Barre’a. Następnie była ministrem delegowanym ds. sytuacji kobiet, a od 18 lutego 1980 do 4 marca 1981 ministrem delegowanym ds. rodziny i sytuacji kobiet w trzecim rządzie Barre’a. Od 2000 do 2004 była sędzią Rady Konstytucyjnej.

</doc>
<doc id="5045850" url="https://pl.wikipedia.org/wiki?curid=5045850" title="5,5cm Gerät 58">
5,5cm Gerät 58



</doc>
<doc id="5045851" url="https://pl.wikipedia.org/wiki?curid=5045851" title="Eunika (postać biblijna)">
Eunika (postać biblijna)

Eunika ("Eunice") – nowotestamentowa postać biblijna, Żydówka, córka Lois, żona nieznanego z imienia Greka i matka Tymoteusza. Wymieniana jest w Dziejach Apostolskich (16:1) i w 2. Liście do Tymoteusza (1:5 i 3:14).
Była osobą głęboko wierzącą i wiedzę religijną, wraz z Lois, od dziecka wpajała Tymoteuszowi, w związku z czym posiadł on "nieobłudną wiarę". Wspólnie studiowali księgi Starego Testamentu. Działania Euniki były o tyle utrudnione, że jej mąż był osobą niewierzącą. Tymoteusz zapewne niejednokrotnie obserwował swoją matkę podczas modlitw, także w trudnych sytuacjach, gdy nigdy nie uskarżała się i nie narzekała. Dzięki temu w późniejszym życiu Tymoteusz został bliskim współpracownikiem Świętego Pawła. Apostoł ten wskazał Tymoteuszowi, że kobiety nie mogą nauczać ludu, jak również mu przewodzić, natomiast winny sprawować służbę macierzyństwa (1. List do Tymoteusza, 2:12–15). Paweł nakreślił zatem macierzyństwo jako służbę, do której Bóg powołuje wyłącznie kobiety. Ich zadaniem jest bycie bogobojnymi matkami dla swojego potomstwa.
Eunika pochodziła ze zasymilowanej rodziny żydowskiej, a rodzice dali jej imię, jakie nosiły dziewczęta nieżydowskie. Bardzo prawdopodobne, że wraz z rodziną nie przestrzegała skrupulatnie zapisów Tory. Przemawia za tym fakt, że Tymoteusz nie był obrzezany (decydujący głos w tej kwestii mógł też należeć do jej męża, który jako Grek nie dopuścił do poddania chłopca okaleczeniu, ponieważ tak Grecy postrzegali obrzezanie).

</doc>
<doc id="5045852" url="https://pl.wikipedia.org/wiki?curid=5045852" title="Zadźwińce">
Zadźwińce

Zadźwińce – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie miorski, w sielsowiecie Turkowo.
Historia.
W czasach zaborów w gminie Czeress, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Czeress a od 1927 w gminie Miory.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 3 domach zamieszkiwało 12 osób.
Wierni należeli do parafii rzymskokatolickiej w Miorach. Miejscowość podlegała pod Sąd Grodzki w Druji i Okręgowy w Wilnie; właściwy urząd pocztowy mieścił się w Miorach.

</doc>
<doc id="5045860" url="https://pl.wikipedia.org/wiki?curid=5045860" title="Diemidowskie osiedle miejskie">
Diemidowskie osiedle miejskie

Diemidowskie osiedle miejskie () – rosyjska jednostka administracyjna (osiedle miejskie) wchodząca w skład rejonu diemidowskiego w оbwodzie smoleńskim.
Centrum administracyjnym osiedla miejskiego jest miasto Diemidow.
Geografia.
Powierzchnia osiedla miejskiego wynosi 79 km².
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 28 maja 2015 roku.
Demografia.
W 2020 roku osiedle miejskie zamieszkiwało 6166 osób.
Miejscowości.
W skład jednostki administracyjnej wchodzi 5 miejscowości, w tym 1 miasto (Diemidow) i 4 wsie (Isakowo, Jeśkowo, Miedwiedki, Tierieszyny).

</doc>
<doc id="5045862" url="https://pl.wikipedia.org/wiki?curid=5045862" title="Osiedle miejskie prżewalskie">
Osiedle miejskie prżewalskie

Prżewalskoje () – jednostka administracyjna (osiedle miejskie) wchodząca w skład rejonu diemidowskiego w оbwodzie smoleńskim w Rosji.
Centrum administracyjnym osiedla miejskiego jest osiedle typu miejskiego Prżewalskoje.
Geografia.
Powierzchnia osiedla miejskiego wynosi 11,29 km².
Historia.
Osiedle powstało na mocy uchwały obwodu smoleńskiego z 28 grudnia 2004 r., z późniejszymi zmianami – uchwała z dnia 28 maja 2015 roku.
Demografia.
W 2020 roku osiedle miejskie zamieszkiwało 1393 osób.
Miejscowości.
W skład jednostki administracyjnej wchodzi 1 miejscowość (osiedle Prżewalskoje).

</doc>
