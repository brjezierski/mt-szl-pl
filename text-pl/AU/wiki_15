<doc id="5049105" url="https://pl.wikipedia.org/wiki?curid=5049105" title="Heike Hartwig">
Heike Hartwig

Heike Hartwig z domu Dittrich (ur. 30 grudnia 1962 w Bernburgu) – niemiecka lekkoatletka, specjalistka pchnięcia kulą, trzykrotna medalistka halowych mistrzostw Europy, olimpijka. W czasie swojej kariery startowała w barwach Niemieckiej Republiki Demokratycznej.
Kariera sportowa.
Zajęła 6. miejsce w pchnięciu kulą na halowych mistrzostwach Europy w 1984 w Göteborgu. Na kolejnych halowych mistrzostwach Europy w 1985 w Pireusie zdobyła w tej konkurencji brązowy medal, przegrywając jedynie z Heleną Fibingerovą z Czechosłowacji i Claudią Losch z Republiki Federalnej Niemiec. Zajęła 2. miejsce w zawodach pucharu świata w 1985 w Canberze oraz 5. miejsce na mistrzostwach Europy w 1986 w Stuttgarcie.
Ponownie zdobyła brązowy medal na halowych mistrzostwach Europy w 1987 w Liévin, za Natalją Achrimienko ze Związku Radzieckiego i swą koleżanką z reprezentacji NRD Heidi Krieger. Zajęła 6. miejsce na mistrzostwach świata w 1987 w Rzymie i również 6. miejsce na igrzyskach olimpijskich w 1988 w Seulu.
Zdobyła srebrny medal na halowych mistrzostwach Europy w 1989 w Hadze, przedzielając reprezentantki RFN Stephanie Storp i Iris Plotzitzkę. Na halowych mistrzostwach świata w 1989 w Budapeszcie zajęła 5. miejsce. Zajęła 2. miejsce w zawodach pucharu świata w 1989 w Barcelonie oraz 6. miejsce na mistrzostwach Europy w 1990 w Splicie.
Harwig była mistrzynią NRD w pchnięciu kulą w 1987, 1989 i 1990, wicemistrzynią w 1985 i 1986 oraz brązową medalistką w 1988. W hali była mistrzynią NRD w 1985, 1987 i 1989 oraz wicemistrzynią w 1986.

</doc>
<doc id="5049108" url="https://pl.wikipedia.org/wiki?curid=5049108" title="Uładzisłau Dawiskiba">
Uładzisłau Dawiskiba



</doc>
<doc id="5049112" url="https://pl.wikipedia.org/wiki?curid=5049112" title="Hanna Dawiskiba">
Hanna Dawiskiba



</doc>
<doc id="5049125" url="https://pl.wikipedia.org/wiki?curid=5049125" title="Subaru Impreza STi N8">
Subaru Impreza STi N8



</doc>
<doc id="5049126" url="https://pl.wikipedia.org/wiki?curid=5049126" title="Rajd Ypres 2002">
Rajd Ypres 2002

Rajd Ypres 2002 (38. Ypres Westhoek Rally) – 38 edycja rajdu samochodowego Rajd Ypres rozgrywanego w Belgii. Rozgrywany był od 28 do 30 czerwca 2002 roku. Była to dwudziesta runda Rajdowych Mistrzostw Europy w roku 2002 (rajd miał najwyższy współczynnik - 20) oraz piąta runda Rajdowych Mistrzostw Belgii.

</doc>
<doc id="5049127" url="https://pl.wikipedia.org/wiki?curid=5049127" title="Brzoza karelska">
Brzoza karelska



</doc>
<doc id="5049129" url="https://pl.wikipedia.org/wiki?curid=5049129" title="Most w Grodnie (1965)">
Most w Grodnie (1965)

Most w Grodnie z 1965 roku – most nad rzeką Niemen, położony we wschodniej części Grodna na Białorusi. Pierwotnie powstał jako most kolejowy, w 2019 roku zaczęła się jego przebudowa, po której zostanie zmieniony w most drogowy.
Historia.
Obiekt powstał w latach 1963–1965 jako część kolejowej obwodnicy miasta, łączącej dwa duże kombinaty chemiczne, Hrodna Azot i Chimwałakno. Po rozpadzie Związku Radzieckiego obwodnica kolejowa była coraz rzadziej użytkowana, w końcu ruch ustał na niej całkowicie. Do 2008 roku nieużywany most uznawano jednak za obiekt strategiczny i był on pilnie strzeżony. Do 2011 roku całkowicie rozebrano linię kolejową.
W 2012 roku pojawił się pomysł, by most rozbudować i przeznaczyć dla ruchu drogowego. Prace ruszyły pod koniec 2019 roku. W ramach przebudowy most zostanie skrócony z 302 do 240 m i poszerzony z 4,2 do ponad 30 m. Liczba filarów zostanie zredukowana z 7 do 5, a te które pozostaną, zostaną znacznie poszerzone. Wysokość ponad lustrem wody w Nemanie zostanie zmniejszona z 32 do 29 m. Oryginalne przęsła mostu, po których dawniej biegła jednotorowa linia kolejowa, zostaną zachowane i przebiegać będą przez jego środek. Po bokach zostaną dobudowane nowe, znacznie szersze przęsła. Most po rekonstrukcji ma mieć po dwa pasy ruchu w każdą stronę, a także chodniki i ścieżkę rowerową. Zakończenie prac planowane jest na czerwiec 2021 roku.

</doc>
<doc id="5049182" url="https://pl.wikipedia.org/wiki?curid=5049182" title="Karen Silkwood">
Karen Silkwood

Karen Gay Silkwood (ur. 19 lutego 1946, zm. 13 listopada 1974) – amerykańska chemiczka i aktywistka, członkini związku zawodowego OCAW (Oil, Chemical &amp; Atomic Workers Union).
Życiorys.
Pracowała w firmie Cimarron (Ker-McGee) przy produkcji plutonowych pelletów. Została zatrudniona jako technik laboratorium metalograficznego w fabryce plutonu. Działała w związku zawodowym OCAW, była pierwszą kobietą w zespole negocjacyjnym związku. Odkryła liczne naruszenia przepisów zdrowotnych w miejscu pracy, w tym wadliwy sprzęt do oddychania, niewłaściwie przechowywane próbki laboratoryjne i zbyt małą liczbę pryszniców dla pracowników. Związek OCAW oskarżył fabrykę Kerr-McGee o to, że produkowała wadliwe pręty paliwowe, sfałszowała zapisy kontroli produktów i stwarzała zagrożenie dla bezpieczeństwa pracowników. Groziło to procesem sądowym. Latem 1974 Silkwood zeznawała Komisji Energii Atomowej (AEC), że standardy bezpieczeństwa zostały zaniżone z powodu przyspieszenia produkcji.
W dniu 5 listopada 1974 Silkwood stwierdziła, że jej ciało zawierało prawie 400 razy więcej niż prawnie dopuszczalny poziom zanieczyszczenia plutonem. Następnego ranka, przed wyjazdem na spotkanie negocjacyjne OCAW, ponownie się zbadała i uzyskała pozytywny wynik na obecność plutonu, chociaż pracowała tego dnia w biurze. Przeszła intensywną dekontaminację. Dwa dni później na wejściu do zakładu stwierdzono, że jest niebezpiecznie skażona – wydychała skażone powietrze. Zespół lekarzy pojechał do jej domu i znalazł ślady plutonu na kilku powierzchniach, zwłaszcza w łazience i na lodówce. Skażony dom został rozebrany. Karen straciła część majątku. Wraz z partnerem Drew Stephensem i współlokatorką Dusty Ellis została wysłana do Los Alamos National Laboratory na testy w celu określenia stopnia skażenia organizmu. Silkwood uważała, że została skażona na terenie zakładu pracy. Kierownictwo firmy uważało, że doprowadziła do skażenia umyślnie, aby przedstawić zakład w negatywnym świetle.
Zebrała dokumentację swoich roszczeń, w tym dokumenty firmowe, i postanowiła ujawnić dowody w sprawie. Skontaktowała się z Davidem Burnhamem, dziennikarzem The New York Times, który był zainteresowany historią. W dniu 13 listopada 1974 Karen wyszła ze spotkania OCAW w kawiarni Hub w Crescent, i pojechała na spotkanie z dziennikarzem. Jeden z obecnych w kawiarni członków związku zeznał później, że Silkwood miała przy sobie segregator i paczkę dokumentów. Wsiadła do samochodu i pojechała samotnie do Oklahoma City, miasta oddalonego o ok. 30 mil (48 km). Miała się spotkać z reporterem i Steve’em Wodką, urzędnikiem krajowego biura jej związku. Wieczorem ciało Silkwood zostało znalezione w jej samochodzie, który zjechał z drogi i uderzył w przepust po wschodniej stronie State Highway 74. W samochodzie nie znaleziono żadnych dokumentów. Zdarzenie uznano za wypadek.
Jej historia została opisana w nominowanym do Oscara w 1983 filmie wyreżyserowanym przez Mike’a Nicholsa pt. "Silkwood," w którym w jej rolę wcieliła się Meryl Streep.

</doc>
<doc id="5049190" url="https://pl.wikipedia.org/wiki?curid=5049190" title="Subsidium hibernale">
Subsidium hibernale

Subsidium hibernale – dobrowolnie deklarowane, zryczałtowane opłaty z majątków ziemskich należących do duchowieństwa przeznaczone na utrzymanie wojska. W I Rzeczypospolitej wprowadzone w latach 1649-1652 związane z wprowadzeniem hiberny. Subsidium hibernale zniesiono w 1775 roku wraz z likwidacją hiberny.

</doc>
<doc id="5049192" url="https://pl.wikipedia.org/wiki?curid=5049192" title="Margaret Wilcox">
Margaret Wilcox

Margaret A. Wilcox (ur. 1838 w Chicago, zm. ?) – amerykańska wynalazczyni znana z opracowania systemu ogrzewania w samochodzie. 
Życiorys.
Konstruowała maszyny, by usprawnić życie własne i innych. Pomysł na połączenie zmywarki i pralki, by jednocześnie wykorzystać wodę do dwóch czynności, zarejestrowała na nazwisko męża, ponieważ do końca XIX w. kobiety nie mogły zgłaszać patentów pod własnym nazwiskiem.
W trzeciej dekadzie życia zauważyła problem zamarzania palców u kierowców samochodów pracujących dla kolei. Zaczęła eksperymentować, do czego zachęciłą ją również zmiana prawa (kobiety mogły już rejestrować wynalazki na własne nazwisko). Uznała, że jeśli silniki wydzielają ciepło, mogłaby zbudować tunel powietrzny prowadzący z silnika do wnętrza samochodu, by wprowadzić ciepło do środka. W listopadzie 1893 otrzymała patent na swój wynalazek, choć nadal brakowało pomysłu na regulację temperatury w samochodzie. Jej pomysł do dziś stanowi podstawę systemu grzewczego w samochodach.

</doc>
<doc id="5049193" url="https://pl.wikipedia.org/wiki?curid=5049193" title="Pata (powiat Galanta)">
Pata (powiat Galanta)

Pata () – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5049197" url="https://pl.wikipedia.org/wiki?curid=5049197" title="Pusté Sady">
Pusté Sady

Pusté Sady – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5049201" url="https://pl.wikipedia.org/wiki?curid=5049201" title="Pusté Úľany">
Pusté Úľany

Pusté Úľany () – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5049205" url="https://pl.wikipedia.org/wiki?curid=5049205" title="Parafia św. Teresy z Ávili w Szczuczynie">
Parafia św. Teresy z Ávili w Szczuczynie

Parafia św. Teresy z Ávili w Szczuczynie (białorus. Парафія святой Тэрэзы Авільскай ў Шчучыне – parafia rzymskokatolicka położona w Szczuczynie w obwodzie grodzieńskim na Białorusi. W latach 1726–1832, 1927–1962 oraz od 1990 r. w parafii posługiwali pijarzy. Parafii podlega kaplica filialna w Bartaszach. 
Historia.
Parafia została utworzona w 1436 r., erygowana w 1717 r. W 1744 r. leżała w dekanacie lidzkim diecezji wileńskiej. W 1726 r. prowadzenie parafii przejęli pijarzy i utworzyli ufundowane przez Scypionów kolegium. Od 1777 r. do parafii należał kościół filialny w Jatwiesku. 
Kościół parafialny św. Jerzego został w 1854 r. zamknięty przez władze carskie. W 1865 r. w miejscu zburzonej kaplicy katolickiej postawiono murowaną cerkiew prawosławną. 
Obecny kościół parafialny został zbudowany w latach 1826–1829. W 1828 r. został poświęcony p.w. Imienia Jezus. Podczas powstania listopadowego władze carskie aresztowały o. Andrzeja Zapolskiego SChP, który w 1831 r. zmarł w więzieniu w Lidzie. W 1832 r. w ramach represji po powstaniu dokonano kasaty klasztoru pijarów i instytucji dobroczynnych (m.in. szkoły), a kościół zabrano na cerkiew. W 1892 r. parafia liczyła 2335 wiernych. Od 1927 r. pijarzy ponownie posługiwali w parafii. Wybuch II wojny światowej przerwał nauczanie w kolegium. W 1954 r. (wg innych źródeł w 1959 r.) kościół został zamknięty przez władze sowieckie. W 1988 r. (wg innych danych w 1987 r.) świątynię zwrócono wiernym, a w 1989 r. odrestaurowano i rekonsekrowano. Od 1990 r. w parafii ponownie posługują pijarzy. 

</doc>
<doc id="5049210" url="https://pl.wikipedia.org/wiki?curid=5049210" title="Šalgočka">
Šalgočka

Šalgočka – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5049213" url="https://pl.wikipedia.org/wiki?curid=5049213" title="Kościół św. Michała w Klużu-Napoce">
Kościół św. Michała w Klużu-Napoce

Kościół św. Michała – rzymskokatolicka świątynia w rumuńskim mieście Kluż-Napoka. Drugi co do wielkości gotycki kościół w Rumunii (po czarnym kościele w Braszowie).
Historia.
Budowę kościoła rozpoczęto w 1316 roku, za panowania Karola Roberta Andegaweńskiego. Mieszkańcom miasta przysługiwało wiele swobód, m.in. wybór kapłanów. Budowę ukończono w 1444. Od 1511 do 1543 trwała budowa kościelnej wieży, która jednak spłonęła w 1697, odbudowano ją w stylu barokowym. W latach 1545-1558 roku należał do luteran, od 1558 do 1566 roku kalwiński, do 1716 roku unitarny, kiedy przeszedł ponownie w ręce katolików. W latach 1725-1759 zainstalowano pięć barokowych ołtarzy bocznych, do dzisiejszych czasów przetrwały z nich jedynie dwa. W 1753 roku Johannes Hahn wzniósł kościelne organy. W 1763 roku, po trzęsieniu ziemi, postanowiono zburzyć uszkodzoną wieżę i zbudować nową, neogotycką konstrukcję. Podczas renowacji w latach 1957-1960 odkryto malowidła z XIV i XV wieku.
Architektura.
Świątynia gotycka (z nielicznymi elementami barokowymi), trójnawowa, posiada układ halowy. Neogotycka wieża jest wysoka na 80 metrów.

</doc>
<doc id="5049218" url="https://pl.wikipedia.org/wiki?curid=5049218" title="Šintava">
Šintava

Šintava – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5049227" url="https://pl.wikipedia.org/wiki?curid=5049227" title="Lunca de Sus (okręg Harghita)">
Lunca de Sus (okręg Harghita)

Lunca de Sus () – wieś w Rumunii, w okręgu Harghita, w gminie Lunca de Sus. W 2011 roku liczyła 809 mieszkańców.

</doc>
<doc id="5049240" url="https://pl.wikipedia.org/wiki?curid=5049240" title="Comiat">
Comiat

Comiat () – wieś w Rumunii, w okręgu Harghita, w gminie Lunca de Sus. W 2011 roku liczyła 397 mieszkańców.

</doc>
<doc id="5049241" url="https://pl.wikipedia.org/wiki?curid=5049241" title="Kościół św. Jakuba Apostoła w Tłokini Kościelnej">
Kościół św. Jakuba Apostoła w Tłokini Kościelnej

Kościół świętego Jakuba Apostoła w Tłokini Kościelnej – rzymskokatolicki kościół parafialny należący do parafii pod tym samym wezwaniem (dekanat Opatówek diecezji kaliskiej).
Jest to świątynia wzniesiona na początku XVIII wieku (inne źródła podają rok 1773). Wybudowana została dzięki staraniom wikariuszy kolegiaty kaliskiej. W połowie XIX wieku do nawy została dobudowana boczna kaplica. Restaurowana była około 1750 i w 1883 roku. Podczas 2 wojny światowej została okradziona przez hitlerowców z dzwonów. W 1955 roku zostało wymienione oszalowanie, natomiast w 1969 roku zostało zmienione pokrycie dachu. Kościół został odnowiony w 1979 roku po nieudanej próbie podpalenia w maju.
Budowla jest drewniana, jednonawowa, orientowana, posiada konstrukcję zrębową. Jej prezbiterium jest mniejsze w stosunku do nawy, zamknięte jest trójbocznie, z boku jest umieszczona zakrystia. Od frontu znajduje się kruchta, natomiast z boku nawy umieszczona jest nowsza kaplica, zamknięta prostokątnie. Świątynię nakrywa dach dwukalenicowy, pokryty blachą, na dachu, w centralnej części znajduje się kwadratowa wieżyczka na sygnaturkę. Zwieńcza ją blaszany cebulasty dach hełmowy z latarnią. Wnętrze nakryte jest płaskim stropem z fasetą, wspólnym dla nawy (z zaskrzynieniami) i prezbiterium. Chór muzyczny jest podparty dwoma słupami i posiada w części środkowej prostokątną wystawkę, na chórze jest umieszczony prospekt organowy. Belka tęczowa jest ozdobiona barokowym krucyfiksem z 1 połowy XVIII wieku. Ołtarz główny i dwa boczne, ambona i chrzcielnica w stylu barokowym powstały w 2 połowie XVIII wieku.

</doc>
<doc id="5049242" url="https://pl.wikipedia.org/wiki?curid=5049242" title="Izvorul Trotușului">
Izvorul Trotușului

Izvorul Trotușului () – wieś w Rumunii, w okręgu Harghita, w gminie Lunca de Sus. W 2011 roku liczyła 702 mieszkańców.

</doc>
<doc id="5049244" url="https://pl.wikipedia.org/wiki?curid=5049244" title="Păltiniș-Ciuc">
Păltiniș-Ciuc

Păltiniș-Ciuc () – wieś w Rumunii, w okręgu Harghita, w gminie Lunca de Sus. W 2011 roku liczyła 381 mieszkańców.

</doc>
<doc id="5049245" url="https://pl.wikipedia.org/wiki?curid=5049245" title="Valea Gârbea">
Valea Gârbea

Valea Gârbea () – wieś w Rumunii, w okręgu Harghita, w gminie Lunca de Sus. W 2011 roku liczyła 382 mieszkańców.

</doc>
<doc id="5049246" url="https://pl.wikipedia.org/wiki?curid=5049246" title="Valea Ugra">
Valea Ugra

Valea Ugra () – wieś w Rumunii, w okręgu Harghita, w gminie Lunca de Sus. W 2011 roku liczyła 571 mieszkańców.

</doc>
<doc id="5049247" url="https://pl.wikipedia.org/wiki?curid=5049247" title="Polo G">
Polo G

Taurus Tremani Bartlett (ur. 6 stycznia 1999 w Chicago), znany zawodowo jako Polo G – amerykański raper, piosenkarz, autor tekstów i prezes wytwórni muzycznej ODA. Zdobył rozgłos w 2018 roku dzięki swojej piosence „Finer Things”. W 2019 roku przebił się do mainstreamu swoim singlem „Pop Out” (z gościnnym udziałem Lil Tjaya), który zajął 11. miejsce na liście Billboard Hot 100. Singiel znalazł się na jego debiutanckim albumie studyjnym Die a Legend (2019), który osiągnął 6 miejsce na liście Billboard 200, oraz uzyskał certyfikat platynowej płyty od RIAA. Drugi album studyjny Bartletta, The Goat (2020), zajął drugie miejsce na liście Billboard 200.
Wczesne życie.
Bartlett urodził się na Old Town w Chicago. Jest drugim z czworga rodzeństwa; ma starszą siostrę, młodszego brata i młodszą siostrę.
Kariera.
2018-2019: Początki, kontrakt z wytwórnią i Die a Legend.
Pierwsza nagrana piosenka Bartletta nosiła tytuł „ODA” i opublikował ją na YouTube. Po utworzeniu konta na SoundCloud w 2018 roku wydał utwór „Gang With Me”, który szybko zebrał miliony odtworzeń. Później zyskiwał na popularności dzięki swoim piosenkom „Welcome Back” i „Neva Cared”. Bartlett wydał piosenkę „Finer Things”, którą napisał podczas pobytu w więzieniu w drugiej połowie 2018 roku i szybko zyskała dużą ilość wyświetleń. Na początku 2019 roku Bartlett wydał singiel „Pop Out” z udziałem Lil Tjaya, który zajął 11. miejsce na liście Billboard Hot 100. Teledysk do piosenki zyskał ponad 200 milionów wyświetleń na YouTube. Sukces piosenki doprowadził do podpisania przez Bartletta umowy płytowej z Columbia Records. Bartlett wydał także teledyski do swoich piosenek „Deep Wounds”, „Through Da Storm”, „Effortless” i „Dyin 'Breed” z jego debiutanckiego albumu studyjnego Die a Legend, który ukazał się 7 czerwca 2019 r. i zajął 6 pozycję na liście Billboard 200. Później w tym samym roku wydał singiel "Heartless" który zawierał produkcję Mustard, oraz znalazł się na jego drugim albumie.
Po 2020: The Goat.
14 lutego 2020 r. Bartlett wydał utwór „Go Stupid”, z raperami Stunna 4 Vegas i NLE Choppa oraz producentem Mike Will Made It. „Go Stupid” stało się jego drugą piosenką na Hot 100 (po „Pop Out”), osiągając miejsce 60 na Hot 100, 29 na Hot R &amp; B / Hip-Hop Songs i 20 na Hot Rap Songs. Następnie Bartlett wydał swój drugi album studyjny, The Goat, 15 maja 2020 r. Album zadebiutował na drugim miejscu listy Billboard 200. W tym samym miesiącu wystąpił u boku Lil Babyego i Lil Durka w utworze „3 Headed Goat”, który osiągnął 43 miejsce na liście Billboard Hot 100. W lipcu Bartlett pojawił się na pośmiertnym albumie Juice Wrld'a, Legends Never Die w piosence „Hate the Other Bok". Piosenka zadebiutowała na 10. miejscu listy Billboard Hot 100. W dniu 11 sierpnia 2020 r. wziął udział w XXL Fresham Class 2020. Później w tym samym miesiącu wydał teledysk do swojego singla „Martin &amp; Gina”, który zajął 61 miejsce na liście Billboard Hot 100. We wrześniu wydał singiel „Epidemic”, który osiągnął 47 miejsce na liście Billboard Hot 100. 30 października 2020 roku pojawił się w piosence „The Code” od rapera King Vona z jego debiutanckiego albumu Welcome to O'Block. Piosenka zadebiutowała pod numerem 66 na liście Billboard Hot 100.
Bartlett został uhonorowany na liście Forbes 30 Under 30 w 2021 r. w kategorii muzyka. A 5 lutego 2021 r. wydał singiel „GNF (OKOKOK)”. 19 marca pojawił się w „Headshot” z raperem Fivio Foreign.
Życie prywatne.
Bartlett ma syna o imieniu Tremani. Imię to dostał ku czci zmarłego przyjaciela Bartletta, który zmarł po przedawkowaniu. Od tego też czasu Bartlett rzucił zażywanie ekstazy i xanaxu.
Styl muzyczny.
Polo G był pierwotnie znany ze swojego chicagowskiego drillu, ale ostatecznie przeszedł na bardziej melodyjny styl rapowania. Jego teksty często poruszają trudne tematy, w tym rasizm i choroby psychiczne. W swoich piosenkach regularnie oddaje również hołd swojemu rodzinnemu miastu. Stwierdził, że na jego muzykę największy wpływ wywarli amerykański raper Lil Wayne i ikona hip-hopu Tupac Shakur. Dorastał także słuchając rapera Gucci Mane, a także raperów z Chicago takich jak: Lil Durk, G Herbo i Chief Keef.
Inne przedsięwzięcia.
ODA Records (Only Dreamers Achieve Records)
We wrześniu 2020 r. Polo G ogłosił utworzenie własnej wytwórni płytowej o nazwie ODA Records która współpracuje z Columbia Records. ODA to skrót od „Only Dreamers Achieve Records”. Pierwszym artystą który podpisał kontrakt z ODA jest Scorey, artysta z Syracuse w stanie Nowy Jork.

</doc>
<doc id="5049248" url="https://pl.wikipedia.org/wiki?curid=5049248" title="George Gronau">
George Gronau

George Hermann Gronau, Georg Gronau, György Gronau (ur. 3 grudnia 1860 w Elblągu, zm. 1924 w Gdańsku) – gdański kupiec, radny i węgierski urzędnik konsularny.
Zajmował się pośrednictwem finansowym w Gdańsku (Fa. George Gronau) i jednocześnie audytem w berlińskim Disconto-Gesellschaft. Pełnił też funkcję radnego m. Gdańska (1913), radcy nieetatowego (1913–1916) oraz konsula Węgier w Gdańsku (1922–1924).
Był wolnomularzem, członkiem Loży Masońskiej „Jedność” w Gdańsku ("Loge zur Einigkeit").

</doc>
<doc id="5049252" url="https://pl.wikipedia.org/wiki?curid=5049252" title="Lupeni (gmina)">
Lupeni (gmina)

Lupeni – gmina w Rumunii, w okręgu Harghita. Obejmuje miejscowości Bisericani, Bulgăreni, Firtușu, Lupeni, Morăreni, Păltiniș, Păuleni, Satu Mic i Sâncel. W 2011 roku liczyła 4473 mieszkańców. 

</doc>
<doc id="5049257" url="https://pl.wikipedia.org/wiki?curid=5049257" title="Lupeni (okręg Harghita)">
Lupeni (okręg Harghita)

Lupeni () – wieś w Rumunii, w okręgu Harghita, w gminie Lupeni. W 2011 roku liczyła 1850 mieszkańców.

</doc>
<doc id="5049258" url="https://pl.wikipedia.org/wiki?curid=5049258" title="Bisericani (okręg Harghita)">
Bisericani (okręg Harghita)

Bisericani () – wieś w Rumunii, w okręgu Harghita, w gminie Lupeni. W 2011 roku liczyła 682 mieszkańców.

</doc>
<doc id="5049259" url="https://pl.wikipedia.org/wiki?curid=5049259" title="Bulgăreni">
Bulgăreni

Bulgăreni () – wieś w Rumunii, w okręgu Harghita, w gminie Lupeni. W 2011 roku liczyła 279 mieszkańców.

</doc>
<doc id="5049261" url="https://pl.wikipedia.org/wiki?curid=5049261" title="Firtușu">
Firtușu

Firtușu () – wieś w Rumunii, w okręgu Harghita, w gminie Lupeni. W 2011 roku liczyła 173 mieszkańców.

</doc>
<doc id="5049264" url="https://pl.wikipedia.org/wiki?curid=5049264" title="Morăreni (okręg Harghita)">
Morăreni (okręg Harghita)

Morăreni () – wieś w Rumunii, w okręgu Harghita, w gminie Lupeni. W 2011 roku liczyła 743 mieszkańców.

</doc>
<doc id="5049265" url="https://pl.wikipedia.org/wiki?curid=5049265" title="Warszawa Główna Osobowa">
Warszawa Główna Osobowa



</doc>
<doc id="5049267" url="https://pl.wikipedia.org/wiki?curid=5049267" title="Păltiniș (okręg Harghita)">
Păltiniș (okręg Harghita)

Păltiniș () – wieś w Rumunii, w okręgu Harghita, w gminie Lupeni. W 2011 roku liczyła 455 mieszkańców.

</doc>
<doc id="5049269" url="https://pl.wikipedia.org/wiki?curid=5049269" title="Halina Feliksa Starczewska">
Halina Feliksa Starczewska

Halina Feliksa Starczewska, po mężu Chorążyna, ps. „Szczęsna”, „Karolek” (ur. 24 października 1895 w Warszawie, zm. 10 października 1986 tamże) – działaczka niepodległościowa, dama Orderu Virtuti Militari, inżynier chemik.
Życiorys.
Urodziła się 24 października 1895 w Warszawie. Była córką Franciszka, urzędnika Gazowni Miejskiej i Marii z Życieńskich, nauczycielki muzyki. Miała trzech braci: Jerzego Stanisława, uczestnika II i III powstania śląskiego, od 1924 menadżera muzycznego w USA, Jana, działacza podziemia i organizatora pomocy społecznej w czasie II wojny światowej, oraz Franciszka, inżyniera sieci tramwajów miejskich w Warszawie, więźnia Pawiaka, a potem obozów koncentracyjnych Auschwitz-Birkenau i Neuengamme.
W latach 1906–1912 uczyła się w Żeńskim Prywatnym Zakładzie Naukowym Pauliny Hewelke. W roku szkolnym 1913/1914, po zdaniu państwowego egzaminu nauczycielskiego, była na tej pensji nauczycielką przyrody w trzech najniższych klasach. Następnie w czerwcu 1914 ukończyła Kursy Pedagogiczne Naukowe Żeńskie, organizowane przez Katolicki Związek Kobiet Polskich w Warszawie. W następnym roku zrobiła Kurs Sekcji Technicznej Towarzystwa Kursów Naukowych. W listopadzie 1915 wstąpiła na Wydział Chemiczny Politechniki Warszawskiej. Była jedną z pierwszych 13 kobiet, które uzyskały możliwość studiowania na tej uczelni. Studia przerwała w styczniu 1917 i wstąpiła do Polskiej Organizacji Wojskowej. Działała w niej pod pseudonimem „Szczęsna”. Była m.in. kierowniczką tzw. biura paszportowego, które zajmowało się legalizacją członków POW. Po odzyskaniu niepodległości przekazana do dyspozycji Oddziału II Sztabu Generalnego Wojska Polskiego. Pełniła zadania kurierki, prowadząc emisariuszy przez front polsko-radziecki i przenosząc rozkazy na trasie Warszawa–Wilno–Mińsk. W kwietniu 1919 została ujęta podczas akcji przez oddział Armii Czerwonej. Odbito ją w przeddzień rozprawy przed Trybunałem Rewolucyjnym w Ejszyszkach. W 1920 pracowała w sztabie kijowskiej placówki POW – Komendy Naczelnej nr 3, prowadząc sprawy wywiadu wojskowego.
W latach 1920–1922 kontynuowała studia i uzyskała dyplom inżyniera chemika ze specjalnością w zakresie chemii fizycznej. Był to pierwszy dyplom uzyskany przez kobietę na Politechnice Warszawskiej. W czasie studiów była asystentką Wojciecha Świętosławskiego, z którym następnie współpracowała aż do 1939 oraz pracownicą cywilną Archiwum POW. W połowie lat 30. wyszła za mąż za Michała Chorążego, z którym pracowała w zespole badawczym Działu Węglowego w Chemicznym Instytucie Badawczym. Była współzałożycielką Polskiego Towarzystwa Chemicznego i czynną uczestniczką jego kolejnych zjazdów. Przez pewien czas była sekretarką Świętosławskiego jako ministra oświecenia publicznego i wyznań religijnych.
Od końca października 1939 działała w konspiracji pod pseudonimem Karolek. W listopadzie, na polecenie komendanta głównego Służby Zwycięstwu Polski, gen. Michała Tokarzewskiego-Karaszewicza, przystąpiła, wraz z Zygmuntem Hemplem, do organizacji tzw. komórki więziennej przy Oddziale I Dowództwa Głównego. Wykorzystano fakt, że Niemcy pozostawili polską straż więzienną. Praca tej komórki polegała na zbieraniu informacji o tym, co się dzieje w więzieniach oraz przekazywaniu indywidualnych ostrzeżeń i grypsów. Wiosną 1940 z powodu denuncjacji musiała wycofać się z tej działalności, przekazując swe obowiązki Kazimierzowi Gorzkowskiemu.
15 lipca 1940 została aresztowana na skutek donosu o działalności w POW. Znalazła się na kobiecym oddziale Pawiaka, tzw. „Serbii”. Weszła tam w skład wewnętrznej komórki więziennej, którą znacznie rozbudowała. 22 września 1941 została wywieziona w pierwszym wielkim transporcie kobiet do obozu koncentracyjnego Ravensbrück. W obozie prowadziła tajne nauczanie na szczeblu szkoły średniej w zakresie chemii i języka niemieckiego. Prowadziła też dziennik mówiony na podstawie prasy niemieckiej. 1 maja 1945 powróciła do kraju. Po odbyciu rekonwalescencji podjęła w czerwcu 1946 dawną pracę w instytucie, funkcjonującym wówczas pod nazwą Instytut Przemysłu Chemicznego. Na emeryturę przeszła 19 maja 1965. Zmarła 10 października 1986 w Warszawie. Została pochowana w grobie rodzinnym na cmentarzu Powązkowskim.

</doc>
<doc id="5049273" url="https://pl.wikipedia.org/wiki?curid=5049273" title="Păuleni (okręg Harghita)">
Păuleni (okręg Harghita)

Păuleni () – wieś w Rumunii, w okręgu Harghita, w gminie Lupeni. W 2011 roku liczyła 207 mieszkańców.

</doc>
<doc id="5049274" url="https://pl.wikipedia.org/wiki?curid=5049274" title="Kościół św. Małgorzaty z Antiochii w Kopčanach">
Kościół św. Małgorzaty z Antiochii w Kopčanach

Kościół św. Małgorzaty z Antiochii w Kopčanach – kościół pod wezwaniem św. Małgorzaty Antiocheńskiej znajdujący się w słowackiej miejscowości Kopčany w powiecie Skalica. Kościół został prawdopodobnie wybudowany w IX lub X wieku naszej ery, zapewne jeszcze w okresie funkcjonowania państwa wielkomorawskiego. Pierwsza pisemna wzmianka o tym kościele pojawiła się w 1554 roku. Był używany aż do XVIII wieku, gdy w Kopčanach wybudowano nowy kościół. Kościół został zbudowany w stylu przedromańskim. Obiekt ten od 1995 roku jest wpisany na listę słowackiego dziedzictwa kulturalnego. Pierwsze badanie architektoniczne kościoła przeprowadzono w 1964 roku. 2 stycznia 2009 roku słowacka poczta wydała znaczek, którego centralnym punktem był kościół św. Małgorzaty z Antiochii w Kopčanach.

</doc>
<doc id="5049276" url="https://pl.wikipedia.org/wiki?curid=5049276" title="Satu Mic (okręg Harghita)">
Satu Mic (okręg Harghita)

Satu Mic () – wieś w Rumunii, w okręgu Harghita, w gminie Lupeni. W 2011 roku liczyła 76 mieszkańców.

</doc>
<doc id="5049280" url="https://pl.wikipedia.org/wiki?curid=5049280" title="Sâncel (okręg Harghita)">
Sâncel (okręg Harghita)

Sâncel () – wieś w Rumunii, w okręgu Harghita, w gminie Lupeni. W 2011 roku liczyła 8 mieszkańców.

</doc>
<doc id="5049288" url="https://pl.wikipedia.org/wiki?curid=5049288" title="Morten Thorsby">
Morten Thorsby

Morten Thorsby (ur. 5 maja 1996 w Oslo) – norweski piłkarz, występujący na pozycji pomocnika w niemieckim klubie 1. FC Union Berlin oraz w reprezentacji Norwegii.
Kariera klubowa.
Norweg jest wychowankiem stołecznego Heming Fotball. Po rocznym pobycie w Lyn, został piłkarzem Stabæk, gdzie zadebiutował w Eliteserien. W 2014 roku, został kupiony przez holenderski SC Heerenveen, którego zawodnikiem był przez pięć lat. W lipcu 2019 roku, na zasadzie wolnego transferu został piłkarzem włoskiej Sampdorii..
Kariera reprezentacyjna.
Barw reprezentacyjnych bronił już od poziomu U-16..
W pierwszej reprezentacji zadebiutował w towarzyskim spotkaniu przeciwko Macedonii, rozegranym w listopadzie 2017 roku..
Życie prywatne.
Piłkarz znany jest ze swojego zaangażowania w ruchy ekologiczne. Jest wegetarianinem, unika latania samolotami, a w wolny czas spędza na sprzątaniu lasów.

</doc>
<doc id="5049289" url="https://pl.wikipedia.org/wiki?curid=5049289" title="Mădăraș (gmina w okręgu Harghita)">
Mădăraș (gmina w okręgu Harghita)

Mădăraș – gmina w Rumunii, w okręgu Harghita. Obejmuje tylko jedną miejscowość Mădăraș. W 2011 roku liczyła 2199 mieszkańców. 

</doc>
<doc id="5049294" url="https://pl.wikipedia.org/wiki?curid=5049294" title="Danieła Daszewa">
Danieła Daszewa

Danieła Daszewa, (ur. 1961) – bułgarska trenerka i zawodniczka koszykówki oraz pedagog sportu, profesor, w 2017 minister młodzieży i sportu.
Życiorys.
Przez ponad 20 lat występowała jako zawodowa koszykarka w różnych klubach. W 1983 ukończyła studia w wyższym instytucie kultury fizycznej i sportu WIF „Georgi Dimitrow” w Sofii, zdobywając uprawnienia trenera koszykówki. Uzyskała też magisterium z psychologii sportu na uniwersytecie w Leuven. Nauczała na macierzystej uczelni, a od 1991 do 1994 w wyższej szkole wychowania fizycznego i sportu w Mustaghanim. W 1991 obroniła w Narodowej Akademii Sportu w Sofii pracę doktorską, w 1999 została docentem. W 2004 uzyskała stopień doktora pedagogiki, a w 2006 profesurę. Od 2008 do 2012 pozostawała prorektorem macierzystej uczeni ds. międzynarodowych i europejskich, następnie od 2012 prorektorem ds. naukowych i projektów. Autorka publikacji naukowych oraz działaczka organizacji sportowych i naukowych.
W styczniu 2017 została ministrem młodzieży i sportu technicznym rządzie Ognjana Gerdżikowa, funkcję tę pełniła do maja tegoż roku. Dołączyła później do ugrupowania Powstań Bułgario Stefana Janewa. W 2022 z jego ramienia uzyskała mandat posłanki do Zgromadzenia Narodowego 48. kadencji.

</doc>
<doc id="5049299" url="https://pl.wikipedia.org/wiki?curid=5049299" title="Kościół św. Małgorzaty Antiocheńskiej w Kopčanach">
Kościół św. Małgorzaty Antiocheńskiej w Kopčanach



</doc>
<doc id="5049306" url="https://pl.wikipedia.org/wiki?curid=5049306" title="Kościół Wniebowzięcia Najświętszej Maryi Panny w Kopciówce">
Kościół Wniebowzięcia Najświętszej Maryi Panny w Kopciówce

Kościół Wniebowzięcia Najświętszej Maryi Panny w Kopciówce – rzymskokatolicki kościół wzniesiony w latach 1936–1939 i 1992–2000 w Kopciówce na Białorusi. Od 2010 r. kościół ma status sanktuarium Matki Bożej Jasnogórskiej Cierpliwie Słuchającej.
Historia.
O rozpoczęciu budowy kościoła postanowiono 30 stycznia 1936 r. na zebraniu mieszkańców gminy Hornica. Plac pod budowę kościoła poświęcił w dniu 26 kwietnia 1936 r. metropolita wileński ks. arcybiskup Romuald Jałbrzykowski. Budowę kościoła przerwał wybuch II wojny światowej. Ukończono wówczas mury budynku. Po zakończeniu wojny w kościele urządzono magazyn, a po kilku latach zamieniono go na młyn. W 1991 r. budynek zwrócono katolikom w bardzo złym stanie. Pierwszą po wojnie mszę świętą odprawili w kościele w dniu 14 lipca 1991 r. ks. kardynał Edmund Szoka i ks. biskup grodzieński Aleksander Kaszkiewicz. 15 lipca 1995 r. poświęcili oni świątynię i wmurowali kamień węgielny w mury prezbiterium. 15 marca 1997 r. biskup Kaszkiewicz dokonał poświęcenia dzwonu, któremu nadano imię "Maryja". Organy do świątyni podarowała parafia św. Barbary w Warszawie. Zostały poświęcone przez ks. biskupa Antoniego Dziemiankę 14 listopada 1999 r. 11 czerwca 2000 r. biskup kielecki Kazimierz Ryczan konsekrował świątynię. Współkoncelebrantami uroczystej mszy świętej byli ks. bp Aleksander Kaszkiewicz, ks. bp Marian Florczyk, ks. bp Antoni Dziemianko oraz liczni kapłani. W ołtarz główny wmurowano relikwie męczennic św. Marceli i św. Wiktorii. 
25 marca 2006 roku generał zakonu Paulinów na Jasnej Górze o. Izydor Matuszewski w czasie Apelu Maryjnego ofiarował kościołowi w Kopciówce kopię Jasnogórskiej Ikony. Przy kościele zostało utworzone Wzgórze Nadziei – kompleks kapliczek dla szerzenia kultu maryjnego. 3 maja 2006 r., w uroczystość Matki Bożej Królowej Polski, obraz został uroczyście wprowadzony na Wzgórze Nadziei w Kopciówce. 8 lipca 2007 r. ks. kardynał Edmund Kazimierz Szoka i ks. biskup Aleksander Kaszkiewicz poświęcili obraz Matki Bożej Jasnogórskiej wraz z nastawą ołtarzową. 
Dekretem ks. biskupa Aleksandra Kaszkiewicza z dnia 23 marca 2010 r. kościół parafialny w Kopciówce na Wzgórzu Nadziei ustanowiono Sanktuarium Matki Bożej Jasnogórskiej – Cierpliwie Słuchającej.

</doc>
<doc id="5049311" url="https://pl.wikipedia.org/wiki?curid=5049311" title="Mădăraș (okręg Harghita)">
Mădăraș (okręg Harghita)

Mădăraș () – wieś w Rumunii, w okręgu Harghita, w gminie Mădăraș. W 2011 roku liczyła 2199 mieszkańców.

</doc>
<doc id="5049314" url="https://pl.wikipedia.org/wiki?curid=5049314" title="Samira Efendi">
Samira Efendi

Samira Efendi, właściwie Samirə Azər qızı Əfəndiyeva, znana również jako Efendi (ur. 17 kwietnia 1991 w Baku) – azerska piosenkarka. 
Niedoszła reprezentantka kraju w Konkursie Piosenki Eurowizji w 2020 roku. Reprezentantka Azerbejdżanu w 65. Konkursie Piosenki Eurowizji (2021).
Życiorys.
W 2014 roku wzięła udział w talent show "Böyük Səhnə", który miał za zadanie wyłonić reprezentanta Azerbejdżanu na 59. Konkursie Piosenki Eurowizji w Kopenhadze. Dotarła wówczas do półfinału i nie zdołała awansować do finału programu. Rok później uczestniczyła w pierwszej edycji azerskiej wersji programu The Voice, w której zajęła 2. miejsce.
W 2020 roku azerski nadawca publiczny İTV ogłosił, że Efendi została wewnętrznie wybrana do reprezentowania kraju w Konkursie Piosenki Eurowizji z piosenką „Cleopatra”. Jednakże ze względu na pandemię COVID-19 konkurs nie odbył się. Kilka dni po odwołaniu konkursu – 20 marca tego samego roku potwierdzono, że Efendi będzie ponownie reprezentować kraj w konkursie w 2021 roku.
15 marca 2021 roku premierę miał jej singel „Mata Hari”, z którym reprezentowała Azerbejdżan w 65. Konkursie Piosenki Eurowizji. 18 maja wystąpiła jako czternasta w kolejności startowej w pierwszym półfinale i z ósmego miejsca awansowała do finału, który odbył się 22 maja. Wystąpiła w nim z dwudziestym pierwszym numerem startowym i zajęła 20. miejsce po zdobyciu 65 punktów w tym 33 punktów od telewidzów (17. miejsce) i 32 pkt od jurorów (19. miejsce).

</doc>
<doc id="5049317" url="https://pl.wikipedia.org/wiki?curid=5049317" title="Samirə Azər qızı Əfəndiyeva">
Samirə Azər qızı Əfəndiyeva



</doc>
<doc id="5049319" url="https://pl.wikipedia.org/wiki?curid=5049319" title="Nina Bahińska">
Nina Bahińska



</doc>
<doc id="5049322" url="https://pl.wikipedia.org/wiki?curid=5049322" title="Mărtiniș (gmina)">
Mărtiniș (gmina)

Mărtiniș – gmina w Rumunii, w okręgu Harghita. Obejmuje miejscowości Aldea, Bădeni, Călugăreni, Chinușu, Comănești, Ghipeș, Locodeni, Mărtiniș, Orășeni, Petreni, Rareș i Sânpaul. W 2011 roku liczyła 2838 mieszkańców. 

</doc>
<doc id="5049329" url="https://pl.wikipedia.org/wiki?curid=5049329" title="Mărtiniș">
Mărtiniș

Mărtiniș () – wieś w Rumunii, w okręgu Harghita, w gminie Mărtiniș. W 2011 roku liczyła 570 mieszkańców.

</doc>
<doc id="5049331" url="https://pl.wikipedia.org/wiki?curid=5049331" title="Jakub Kijowski">
Jakub Kijowski

Jakub Kijowski (ur. 13 września 1979) – polski operator filmowy. Laureat nagrody za zdjęcia na Festiwalu Polskich Filmów Fabularnych w Gdyni.
Życiorys.
Absolwent Wydziału Operatorskiego Państwowej Wyższej Szkoły Filmowej, Telewizyjnej i Teatralnej w Łodzi (2009). Członek Stowarzyszenia Autorów Zdjęć Filmowych.
Syn Janusza Kijowskiego, brat Julii Kijowskiej.
Wybrana filmografia.
jako autor zdjęć:

</doc>
<doc id="5049334" url="https://pl.wikipedia.org/wiki?curid=5049334" title="Aldea">
Aldea

Aldea () – wieś w Rumunii, w okręgu Harghita, w gminie Mărtiniș. W 2011 roku liczyła 375 mieszkańców.

</doc>
<doc id="5049337" url="https://pl.wikipedia.org/wiki?curid=5049337" title="Bădeni (okręg Harghita)">
Bădeni (okręg Harghita)

Bădeni () – wieś w Rumunii, w okręgu Harghita, w gminie Mărtiniș. W 2011 roku liczyła 199 mieszkańców.

</doc>
<doc id="5049338" url="https://pl.wikipedia.org/wiki?curid=5049338" title="Thomas Cavanagh">
Thomas Cavanagh



</doc>
<doc id="5049341" url="https://pl.wikipedia.org/wiki?curid=5049341" title="Călugăreni (okręg Harghita)">
Călugăreni (okręg Harghita)

Călugăreni () – wieś w Rumunii, w okręgu Harghita, w gminie Mărtiniș. W 2011 roku liczyła 53 mieszkańców.

</doc>
<doc id="5049343" url="https://pl.wikipedia.org/wiki?curid=5049343" title="Chinușu">
Chinușu

Chinușu () – wieś w Rumunii, w okręgu Harghita, w gminie Mărtiniș. W 2011 roku liczyła 146 mieszkańców.

</doc>
<doc id="5049345" url="https://pl.wikipedia.org/wiki?curid=5049345" title="Comănești (okręg Harghita)">
Comănești (okręg Harghita)

Comănești () – wieś w Rumunii, w okręgu Harghita, w gminie Mărtiniș. W 2011 roku liczyła 223 mieszkańców.

</doc>
<doc id="5049349" url="https://pl.wikipedia.org/wiki?curid=5049349" title="Ghipeș">
Ghipeș

Ghipeș () – wieś w Rumunii, w okręgu Harghita, w gminie Mărtiniș. W 2011 roku liczyła 138 mieszkańców.

</doc>
<doc id="5049351" url="https://pl.wikipedia.org/wiki?curid=5049351" title="Locodeni">
Locodeni

Locodeni () – wieś w Rumunii, w okręgu Harghita, w gminie Mărtiniș. W 2011 roku liczyła 91 mieszkańców.

</doc>
<doc id="5049353" url="https://pl.wikipedia.org/wiki?curid=5049353" title="Orășeni (okręg Harghita)">
Orășeni (okręg Harghita)

Orășeni () – wieś w Rumunii, w okręgu Harghita, w gminie Mărtiniș. W 2011 roku liczyła 240 mieszkańców.

</doc>
<doc id="5049355" url="https://pl.wikipedia.org/wiki?curid=5049355" title="Petreni (okręg Harghita)">
Petreni (okręg Harghita)

Petreni () – wieś w Rumunii, w okręgu Harghita, w gminie Mărtiniș. W 2011 roku liczyła 190 mieszkańców.

</doc>
<doc id="5049358" url="https://pl.wikipedia.org/wiki?curid=5049358" title="Rareș (okręg Harghita)">
Rareș (okręg Harghita)

Rareș () – wieś w Rumunii, w okręgu Harghita, w gminie Mărtiniș. W 2011 roku liczyła 136 mieszkańców.

</doc>
<doc id="5049360" url="https://pl.wikipedia.org/wiki?curid=5049360" title="Sânpaul (okręg Harghita)">
Sânpaul (okręg Harghita)

Sânpaul () – wieś w Rumunii, w okręgu Harghita, w gminie Mărtiniș. W 2011 roku liczyła 478 mieszkańców.

</doc>
<doc id="5049364" url="https://pl.wikipedia.org/wiki?curid=5049364" title="Astapkowiczi (obwód smoleński)">
Astapkowiczi (obwód smoleński)

Astapkowiczi () – wieś (ros. деревня, trb. dieriewnia) w zachodniej Rosji, centrum administracyjne osiedla wiejskiego Astapkowiczskoje rejonu rosławskiego w obwodzie smoleńskim.
Geografia.
Miejscowość położona jest nad rzeką Rydyga, przy drodze federalnej A130 (Moskwa – Obninsk – Małojarosławiec – Rosław – białoruska granica), 9 km od centrum administracyjnego rejonu (Rosław), 107 km od stolicy obwodu (Smoleńsk), 26,5 km od granicy z Białorusią.
W granicach miejscowości znajdują się ulice: Lesnaja, Mołodiożnaja, Oktiabrskaja, Oziornaja, Pobiedy, Szkolnaja, Ukrainskaja.
Demografia.
W 2010 r. miejscowość zamieszkiwało 597 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5049367" url="https://pl.wikipedia.org/wiki?curid=5049367" title="Kisłowka (rejon rosławski)">
Kisłowka (rejon rosławski)

Kisłowka () – wieś (ros. деревня, trb. dieriewnia) w zachodniej Rosji, w osiedlu wiejskim Astapkowiczskoje rejonu rosławskiego w obwodzie smoleńskim.
Geografia.
Miejscowość położona jest w pobliżu rzeki Czornaja Rydyga, w sąsiedztwie stacji kolejowej Samolubowka, 5 km od drogi federalnej A130 (Moskwa – Obninsk – Małojarosławiec – Rosław – białoruska granica), 7 km od centrum administracyjnego osiedla wiejskiego (Astapkowiczi), 15 km od centrum administracyjnego rejonu (Rosław), 112 km od stolicy obwodu (Smoleńsk), 20 km od granicy z Białorusią.
Demografia.
W 2010 r. miejscowość zamieszkiwało 30 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5049370" url="https://pl.wikipedia.org/wiki?curid=5049370" title="Richard Schroder">
Richard Schroder



</doc>
<doc id="5049372" url="https://pl.wikipedia.org/wiki?curid=5049372" title="Richard Bartlett Schroder Jr.">
Richard Bartlett Schroder Jr.



</doc>
<doc id="5049385" url="https://pl.wikipedia.org/wiki?curid=5049385" title="Jan A Dziuban">
Jan A Dziuban



</doc>
<doc id="5049390" url="https://pl.wikipedia.org/wiki?curid=5049390" title="Iosif Witoldawicz Ramanouski">
Iosif Witoldawicz Ramanouski



</doc>
<doc id="5049392" url="https://pl.wikipedia.org/wiki?curid=5049392" title="Beztroskie dni">
Beztroskie dni

 – shōjo-manga autorstwa Minami Mizuno, publikowana w magazynie „Bessatsu Margaret” wydawnictwa Shūeisha od 13 lutego 2012 do 13 marca 2017.
Na podstawie mangi powstał telewizyjny serial anime oraz film aktorski.
Manga.
Kolejne rozdziały mangi ukazywały się w magazynie „Bessatsu Margaret” od 13 lutego 2012 do 13 marca 2017. Następnie wydawnictwo Shūeisha skompilowało wszystkie rozdziały do piętnastu tomów, które ukazywały się w sprzedaży od 25 maja 2012 do 25 kwietnia 2017. Ponad rok później, 25 czerwca 2018 wydany został dodatkowy tom będący spin-offem.
13 maja 2014 ogłoszono, że 24 października zostanie wydana edycja specjalna siódmego tomu, do której dołączano płytę CD zawierającą radio dramę.
Wydanie polskie mangi zostało zapowiedziane 29 stycznia 2021, natomiast pierwszy tom został wydany przedpremierowo 23 kwietnia podczas Wiosennego Festiwalu Mangowego w sieci sklepów Yatta.pl, zaś oficjalnie – 24 maja. Kolejne tomy ukazują się nakładem wydawnictwa Studio JG.
Anime.
Adaptacja w formie telewizyjnego serialu anime została zapowiedziana we wrześniowym numerze „Bessatsu Margaret”. Reżyserią zajęli się Tetsuro Amino oraz Tomohiko Ōkudo, kompozycją serii – Aki Itami, natomiast za produkcję wykonawczą odpowiadało studio Production Reed. Głosy bohaterów podkładali aktorzy, którzy występowali w radio dramie. Premiera anime odbyła się 10 stycznia 2016, natomiast każdy z odcinków trwał 14 minut. Łącznie wyemitowano 24 odcinki, które zostały skompilowane do sześciu wydań na Blu-ray i DVD.
W openingu wykorzystany został utwór zespołu Sonar Pocket, natomiast w endingu – „Rainbow Days!” wykonywany przez Yoshitsugu Matsuokę, Takuyę Eguchi, Nobunagę Shimazakiego i Kōki Uchiyamę.
Film aktorski.
Aktorski film wyprodukowany przez wytwórnię Shōchiku ukazał się w japońskich kinach 6 lipca 2018. Przez pierwsze trzy dni sprzedano 87 000 biletów, uzyskując zysk na poziomie 110 milionów jenów. Poza Japonią film był pokazywany podczas festiwalu Japanese Film Festival w Australii.
Odbiór.
W marcu 2018 liczba sprzedanych egzemplarzy osiągnęła liczbę 3 milionów.

</doc>
<doc id="5049393" url="https://pl.wikipedia.org/wiki?curid=5049393" title="Kościół Najświętszej Maryi Panny Matki Kościoła w Kostrzynie nad Odrą">
Kościół Najświętszej Maryi Panny Matki Kościoła w Kostrzynie nad Odrą

Kościół pw. Najświętszej Maryi Panny Matki Kościoła w Kostrzynie nad Odrą – jeden z dwóch kościołów rzymskokatolickich w Kostrzynie nad Odrą, w województwie lubuskim. Należy do dekanatu Kostrzyn nad Odrą diecezji zielonogórsko-gorzowskiej.
Historia.
Jest to świątynia wzniesiona w latach 1974-1978, po uzyskaniu pozwolenia od władz państwowych. Był to pierwszy kościół w diecezji zielonogórsko-gorzowskiej zbudowany od podstaw. Budowniczym świątyni był ks. kan. Franciszek Skałba.
Do budowy kościoła został wykorzystany materiał z rozbiórki dawnej świątyni rzymskokatolickiej pod wezwaniem Chrystusa Króla, zniszczonej w 1945 roku i rozebranej w 1972 roku.
Po prawej stronie wejścia do kościoła znajduje się tablica pamiątkowa z popiersiem św. Klemensa Marii Hofbauera, redemptorysty - benonity, który był przetrzymywany w twierdzy Kostrzyn od 24 czerwca do 17 lipca 1808 roku.

</doc>
<doc id="5049399" url="https://pl.wikipedia.org/wiki?curid=5049399" title="Papirus 128">
Papirus 128

Papirus 128 (według numeracji Gregory-Aland), oznaczany symbolem formula_1 – grecki rękopis Nowego Testamentu pisany na papirusie, w formie kodeksu. Paleograficznie datowany jest na VI lub VII wiek. Zawiera fragment Ewangelii Jana. Znaleziony został w Tebach, w Egipcie.
Opis.
Zachowało się 6 fragmentów jednej karty kodeksu. Oryginalne karty kodeksu miały rozmiar 6,7 na 4,8 cm).
Zachowany tekst Ewangelii Jana zawiera fragmenty 9,3-4 i 12,16-18. Tekst pisany jest jedną kolumną na stronę, 50 linijek na stronę.
Historia rękopisu.
Papirus został znaleziony w klasztorze św. Epifaniusza w Tebach. Stał się znany po publikacji z 1926 roku, był jednak traktowany jako część papirusu 44 i był razem z nim przechowywany. W 1995 roku Elliott i Parker zwrócili uwagę, że pochodzenie jednego fragmentu papirusu 44 nie jest pewne. Chodziło o fragment zawierający tekst J 12,12-13. Późniejsze badania wykazały, że wraz z fragmentem J 9,3-4 stanowi odrębny rękopis. 
Papirus wciągnięty został na listę papirusowych rękopisów Nowego Testamentu prowadzonej przez "Institut für neutestamentliche Textforschung" (INTF). Skatalogowany został pod numerem 128. Nie został uwzględniony w 28 wydaniu greckiego Nowego Testamentu Nestle-Alanda (NA28).
Rękopis przechowywany jest w Metropolitan Museum of Art (Inv. 14. 1. 527) w Nowym Jorku.

</doc>
<doc id="5049404" url="https://pl.wikipedia.org/wiki?curid=5049404" title="Sialec (rejon mohylewski)">
Sialec (rejon mohylewski)

Sialec (; ) – wieś na Białorusi, w obwodzie mohylewskim, w rejonie mohylewskim, w sielsowiecie Daszkauka, nad doliną Dniepru.
Transport.
W Sialcu krzyżują się drogi republikańskie R93 oraz R97. W pobliżu wsi przebiega linia kolejowa Mohylew – Żłobin.

</doc>
<doc id="5049409" url="https://pl.wikipedia.org/wiki?curid=5049409" title="Tumanauka">
Tumanauka

Tumanauka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Daszkauka.

</doc>
<doc id="5049412" url="https://pl.wikipedia.org/wiki?curid=5049412" title="Europejska Unia Esperancka">
Europejska Unia Esperancka

Europejska Unia Esperancka (eo. "Eŭropa Esperanto-Unio)" – związek krajowych stowarzyszeń esperanckich państw członkowskich Unii Europejskiej. Co dwa lata odbywają się kongresy Europejskiej Unii Esperanckiej. Zgodnie ze statutem stowarzyszenia z jednego państwa członkowskiego członkiem Europejskiej Unii Esperanckiej może być tylko jedno stowarzyszenie (Polskę reprezentuje Polski Związek Esperantystów). Celem stowarzyszenia jest między innymi zachęcanie i koordynacja działań promujących język esperanto i wiedzę o nim. Od października 2011 roku przewodniczącym organizacji jest Irlandczyk Seán Ó Riain.

</doc>
<doc id="5049413" url="https://pl.wikipedia.org/wiki?curid=5049413" title="Kristoffer Askildsen">
Kristoffer Askildsen

Kristoffer Askildsen (ur. 9 stycznia 2001 w Oslo) – norweski piłkarz, występujący na pozycji pomocnika we włoskim klubie US Lecce, do którego jest wypożyczony z Sampdorii.
Kariera klubowa.
Askildsen jest wychowankiem norweskiego Stabeak. Swój klubowy debiut zaliczył w spotkaniu Elliteserien przeciwko Ranheim IL we wrześniu 2018 roku.
W styczniu 2020 roku, został wypożyczony do włoskiej Sampdorii. W letnim okienku transferowym, Włosi zdecydowali się na wykupienie piłkarza, płacąc za jego transfer 2,5 miliona euro.
Kariera reprezentacyjna.
Premierowy występ w reprezentacji Norwegii, rozegrał w listopadzie 2020 roku, przeciwko reprezentacji Austrii w ramach rozgrywek Ligi Narodów.
Wcześniej, przez kilka lat, grał w reprezentacji na kilku poziomach juniorskich.

</doc>
<doc id="5049415" url="https://pl.wikipedia.org/wiki?curid=5049415" title="GNF 1 (2011/2012)">
GNF 1 (2011/2012)

GNF 1 (2011/2012) – 56. sezon walki o mistrzostwo Maroka w piłce nożnej. Tytułu nie obroniła drużyna Raja Casablanca, zaś nowym mistrzem został Moghreb Tétouan. Sezon trwał od 19 sierpnia 2011 roku do 28 maja 2012 roku.
Tabela końcowa.
Opracowano na podstawie:

</doc>
<doc id="5049421" url="https://pl.wikipedia.org/wiki?curid=5049421" title="Wiaczesław Bogdanowicz">
Wiaczesław Bogdanowicz



</doc>
<doc id="5049428" url="https://pl.wikipedia.org/wiki?curid=5049428" title="Sielsowiet Daszkauka">
Sielsowiet Daszkauka

Sielsowiet Daszkauka (; ) – sielsowiet na Białorusi, w obwodzie mohylewskim, w rejonie mohylewskim, z siedzibą w Daszkauce.
Według spisu z 2009 sielsowiet Daszkauka zamieszkiwało 5038 osób, w tym 4677 Białorusinów (92,83%), 279 Rosjan (5,54%), 35 Ukraińców (0,69%), 7 Niemców (0,14%), 22 osób innych narodowości i 18 osób, które nie podały żadnej narodowości.

</doc>
<doc id="5049435" url="https://pl.wikipedia.org/wiki?curid=5049435" title="Zawadskaja Słabada">
Zawadskaja Słabada

Zawadskaja Słabada (; ) – agromiasteczko na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.

</doc>
<doc id="5049436" url="https://pl.wikipedia.org/wiki?curid=5049436" title="Bitwa pod Łunińcem">
Bitwa pod Łunińcem

Bitwa pod Łunińcem – walki wojsk Frontu Litewsko-Białoruskiego z sowiecką 8 Dywizją Strzelców toczone w początkowym okresie wojny polsko-bolszewickiej.
Geneza.
W pierwszych miesiącach 1919 roku na wschodnich krańcach odradzającej się Rzeczypospolitej stacjonowały jeszcze wojska niemieckie Ober-Ostu. Ich ewakuacja powodowała, że opuszczane przez nie tereny od wschodu zajmowała Armia Czerwona. Jednocześnie od zachodu podchodziły oddziały Wojska Polskiego. W lutym 1919 oddziały polskie weszły w kontakt bojowy z jednostkami Armii Czerwonej. Rozpoczęła się nigdy nie wypowiedziana wojna polsko-bolszewicka. 
Na początku kwietnia na litewsko-białoruskim obszarze działań wojennych oddziały polskie stały na linii Jasiołda - Kanał Ogińskiego, podchodząc na północ od Niemna do linii kolejowej Baranowicze - Lida i do rzeki Dzitwy. W tym czasie oddziały Armii Czerwonej tworzyły cztery zgrupowania. Jedno z nich zgrupowane było na Polesiu w rejonie Łunińca.
Wiosną wojska grupy gen. Listowskiego trzykrotnie próbowały zdobyć ten ważny węzeł kolejowy, broniony przez 8 Dywizję Strzelców i mniejsze oddziały Armii Czerwonej.
Walki o Łuniniec.
Natarcie 34 pułku piechoty.
W pierwszych dniach kwietnia dowództwo Frontu Litewsko-Białoruskiego nakazało zdobyć Łuniniec. Dowódca Grupy Poleskiej zlecił to zadanie dowódcy 34 pułku piechoty mjr. Aleksandrowi Narbuttowi-Łuczyńskiemu. Dowódca pułku ugrupował swój oddział w trzy kolumny. III batalion nacierał wzdłuż toru kolejowego Pińsk – Łuniniec, dwie kompanie II batalionu z Porzecza na Łohiczyn – Łuniniec, a dwie kolejne kompanie II batalionu, wzmocnione oddziałem partyzantów polskich z Sokółki, maszerowały bezpośrednio na Łuniniec. W czasie marszu oddział polskich partyzantów został zaskoczony i rozbity przez oddział partyzantów sowieckich. Klęska partyzantów spowodowała wycofanie się całej kolumny za Kanał Ogińskiego i w konsekwencji odwołanie akcji na Łuniniec.
Drugi bój o Łuniniec.
W ostatnich dniach kwietnia po raz drugi oddziały polskie uderzyły na Łuniniec. Grupa płk. Stefana Strzemieńskiego (dowódca 3 pułku ułanów) ruszyła wzdłuż torów Pińsk – Łuniniec, grupa mjr. Baranowskiego miała rozpocząć natarcie znad Kanału Ogińskiego po zdobyciu przez grupę płk. Strzemieńskiego stacji Parochońsk, a trzecia grupa, sformowana ze szwadronów jazdy, otrzymała rozkaz obejścia Łunińca od północy. 27 kwietnia o świcie walkę rozpoczął III/34 pułku piechoty, uderzając na silnie umocnioną pozycję sowiecką pod Starosielem. W pierwszym rzucie atakowała 12 kompania. Przełamała ona sowiecką obronę i zmusiła przeciwnika do wycofania się w kierunku Parochońska. Sowieci kontratakowali. Ich pierwszy atak został przez batalion odparty. Dopiero drugi kontratak sowieckiej piechoty, wsparty ogniem dwóch pociągów pancernych, zmusił Grupę do odwrotu i wycofania się do wsi Soszno, skąd wraz z oddziałem 22 pułku piechoty nastąpił dalszy jej odwrót na pozycję wyjściową do Zajezierza.
Trzeci bój o Łuniniec – maj 1919.
Trzecie natarcie na Łuniniec poprzedzone zostało wypadem zorganizowanym przez II batalion 34 pułku piechoty na kierunku Parochońska. Wypad, kierowany osobiście przez generała Listowskiego, zakończył się fiaskiem.
W końcu maja dowódca 9 Dywizji Piechoty przeszedł do działań zaczepnych na południe od Pińska. Główne zadanie wykonywał 22 pułk piechoty, wzmocniony 9 i 10 kompanią 34 pułku piechoty i batalionem pińskim. 24 maja 22 pułk piechoty rozpoczął natarcie. Wyparto sowiecki 64 pułk strzelców i zajęto Płotnicę, Ossowcy i Ossowę. Jednak wobec niepowodzenia grupy działającej na północnym brzegu Prypeci, działania wstrzymano. I/22 pułku piechoty wrócił na pozycje wyjściowe utrzymując łączność z 4/1 pułku szwoleżerów, stojącym w Morosznie, a batalion piński i dwie kompanie 34 pułku piechoty wróciły do Pińska.
Lipcowe natarcie na Łuniniec.
Z końcem czerwca gen. Listowski przystąpił do planowania kolejnego uderzenia na ten ważny węzeł komunikacyjny, jakim był Łuniniec. Utworzył on zgrupowanie w składzie: trzy bataliony 34 pułku piechoty, I/35 pułku piechoty, I/22 pułku piechoty, ochotniczy batalion piński, 3 pułk ułanów, 4 szwadron 1 pułku szwoleżerów, 4/2 pułku ułanów, trzy baterie artylerii, pociągi pancerne „Mściciel” i „Polesiak” oraz okręty Flotylli Pińskiej. Zgrupowanie polskie liczyło 4200 żołnierzy, dysponując 16 działami i 103 ciężkimi karabinami maszynowymi.
Plan polski zakładał uderzenie z rejonu Pińska grupą ppłk. Grabowskiego w składzie trzy kompanie 34 pułku piechoty, I/22 pułku piechoty, 4/3 pułku artylerii ciężkiej, dwa pociągi pancerne, trzy kutry Flotylli Pińskiej. Grupa miała uderzyć na kierunku Horodyszcze − Parochońsk – Łuniniec. Pozostałe jednostki Flotylli Pińskiej posuwały się Prypecią, ubezpieczając oddziały ppłk. Grabowskiego od południa. Na południe od Prypeci działać miała grupa jazdy rtm. Piotra Głogowskiego, a główne uderzenie na Łuniniec miało przeprowadzić od północy zgrupowanie dowodzone osobiście przez gen. Antoniego Listowskiego w składzie: grupa mjr. Aleksandra Łuczyńskiego oraz wzmocniony 3 pułk ułanów (grupa płk. Stefana Strzemieńskiego). Zgodnie z planem pododdziały mjr. Łuczyńskiego nacierać miały z rejonu Łohiczyna przez Łyszcze - Pohost, a grupa płk. Strzemieńskiego miała obejść Łuniniec od północy przez Bastyń – Dziatłowicze.
1 lipca grupy uderzeniowe ruszyły do natarcia. Zdobyte zostało Horodyszcze, a nieprzyjaciel wycofał się na linię Wiślicy. Kawaleria rtm. Głogowskiego opanowała Stolin, przecinając linię kolejową Sarny - Łuniniec, a 5 lipca grupa mjr. Łuczyńskiego, wspierana od północy przez 3 pułk ułanów sforsowała Wiślicę, zmuszając przeciwnika do odwrotu na Pohost. W kolejnych dniach oddziały polskie przełamały obronę sowiecką na Bobryku i zbliżyły się do Łunińca. 8 lipca grupa mjr. Łuczyńskiego zdobyła Łunin, a kontratak sowieckiej 8 Dywizji Strzelców, wsparty pociągiem pancernym, został odparty. Ścigające nieprzyjaciela oddziały grupy mjr. Łuczyńskiego 10 lipca wkroczyły do opuszczonego przez czerwonoarmistów Łunińca, a obchodzący miasto 3 pułk ułanów zmusił przeciwnika do odwrotu za Łań.
&lt;br&gt;Komunikat prasowy Sztabu Generalnego z 10 lipca 1919 donosił:
2 sierpnia sowieckie dowództwo podjęło próbę odzyskania Łunińca. Do natarcia ruszył 64 pułk strzelców, batalion instruktorski, ochotniczy oddział spartakusowców oraz kilka jednostek Flotylli Dnieprzańskiej. W sumie sowieckie zgrupowanie uderzeniowe liczyło około 1800 żołnierzy, dwa działa, dwadzieścia pięć ckm-ów. Natarcie odrzuciło oddziały polskie na zachód, ale I/34 pułku piechoty utrzymał swoje pozycje na linii rzeki Łań. Następnego dnia mjr Łuczyński wyprowadził swój kontratak. Oddziały sowieckie zmuszone zostały do odwrotu i wróciły na pozycje wyjściowe zajmowane 1 sierpnia.
Walki o Łuniniec w 1920.
Jesienią 1920, podczas polskiej ofensywy na Białorusi, na Łuniniec uderzył 145 pułk piechoty Strzelców Kresowych mjr. Witolda Warthy. Po ciężkich walkach z oddziałami 10 Dywizji Strzelców, 2 października miasto zostało zajęte przez oddziały polskie. Wzięto do niewoli kilkuset jeńców i zdobyto pociąg sanitarny unieruchomiony na stacji kolejowej.

</doc>
<doc id="5049442" url="https://pl.wikipedia.org/wiki?curid=5049442" title="Merești (gmina)">
Merești (gmina)

Merești – gmina w Rumunii, w okręgu Harghita. Obejmuje tylko jedną miejscowość Merești. W 2011 roku liczyła 1139 mieszkańców. 

</doc>
<doc id="5049443" url="https://pl.wikipedia.org/wiki?curid=5049443" title="Irina Kostowa">
Irina Kostowa

Irina Stojkowa Kostowa, (ur. 18 listopada 1959 w Kazanłyku) – bułgarska inżynier sanitarny i nauczycielka akademicka, w 2017 minister ochrony środowiska i zasobów wodnych.
Życiorys.
Ukończyła liceum matematyczne w rodzinnym mieście, a w 1982 studia w wyższym instytucie architektury i budownictwa, na bazie którego powstał Uniwersytet Architektury, Budownictwa i Geodezji w Sofii (UASG). Specjalizowała się w inżynierii sanitarnej i wodociągowej. Kształciła się także w zakresie hydrotechniki i ochrony środowiska w instytucji naukowej w Budapeszcie. Początkowo pracowała jako inżynier w przedsiębiorstwie Metalprojekt. W 1988 obroniła doktorat, objęła stanowisko docenta na UASG. Objęła funkcję dziekana wydziału hydrotechnicznego na macierzystej uczelni. Zasiadała w radach nadzorczych organizacji zajmujących się zarządzaniem zasobami wodnymi.
W styczniu 2017 jako bezpartyjna powołana na stanowisko ministra ochrony środowiska i zasobów wodnych w technicznym rządzie Ognjana Gerdżikowa; zajmowała je do maja tegoż roku.
Życie prywatne.
Mężatka, ma dwoje dzieci.

</doc>
<doc id="5049444" url="https://pl.wikipedia.org/wiki?curid=5049444" title="Merești (okręg Harghita)">
Merești (okręg Harghita)

Merești () – wieś w Rumunii, w okręgu Harghita, w gminie Merești. W 2011 roku liczyła 1339 mieszkańców.

</doc>
<doc id="5049445" url="https://pl.wikipedia.org/wiki?curid=5049445" title="Conotrachelus fulvosuturalis">
Conotrachelus fulvosuturalis

Conotrachelus fulvosuturalis – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Argentynie.
Budowa ciała.
Ciało pękate. Przednia krawędź pokryw nieco szersza od przedplecza.
Pokrywy kremowobiałe z szeroką, jasnobrązową pręgą wzdłuż szwu, oraz z dwiema okrągłymi, czarnymi plamami w ich środkowej części oraz licznymi innymi po brzegach. Ubarwienie reszty ciała czarne z licznymi brązowymi włoskami.

</doc>
<doc id="5049450" url="https://pl.wikipedia.org/wiki?curid=5049450" title="Mihăileni (gmina w okręgu Harghita)">
Mihăileni (gmina w okręgu Harghita)

Mihăileni – gmina w Rumunii, w okręgu Harghita. Obejmuje miejscowości Livezi, Mihăileni, Nădejdea i Văcărești. W 2011 roku liczyła 2644 mieszkańców. 

</doc>
<doc id="5049459" url="https://pl.wikipedia.org/wiki?curid=5049459" title="Mihăileni (okręg Harghita)">
Mihăileni (okręg Harghita)

Mihăileni (węg. "Csíkszentmihály") – wieś w środkowej Rumunii, w okręgu Harghita, w Siedmiogrodzie). Jest centrum gminy o tej samej nazwie. 
Położenie.
Wieś leży w odległości 13 km na północ od Miercurea Ciuc w dolinie potoku Racul.
Pochodzenie nazwy.
Nazwa wsi pochodzi od patrona średniowiecznego kościoła pod wezwaniem Michała Archanioła. 
Historia.
Pierwsza wzmianka pod nazwą "S. Michaele" pochodzi z 1333 r. Wieś bardzo ucierpiała w 1694 r. w czasie najazdów tatarskich, kiedy to sąsiednia Cibrefalva, obecnie leżąca na obszarze granicznym gminy, została całkowicie zniszczona. W wyniku traktatu w Trianon, podpisanego w 1920 r., wieś znalazła się na terytorium Rumunii.

</doc>
<doc id="5049466" url="https://pl.wikipedia.org/wiki?curid=5049466" title="Livezi (okręg Harghita)">
Livezi (okręg Harghita)

Livezi – wieś w Rumunii, w okręgu Harghita, w gminie Mihăileni. W 2011 roku liczyła 520 mieszkańców.

</doc>
<doc id="5049469" url="https://pl.wikipedia.org/wiki?curid=5049469" title="Nădejdea (okręg Harghita)">
Nădejdea (okręg Harghita)

Nădejdea () – wieś w Rumunii, w okręgu Harghita, w gminie Mihăileni. W 2011 roku liczyła 619 mieszkańców.

</doc>
<doc id="5049477" url="https://pl.wikipedia.org/wiki?curid=5049477" title="Văcărești (okręg Harghita)">
Văcărești (okręg Harghita)

Văcărești () – wieś w Rumunii, w okręgu Harghita, w gminie Mihăileni. W 2011 roku liczyła 584 mieszkańców.

</doc>
<doc id="5049481" url="https://pl.wikipedia.org/wiki?curid=5049481" title="Conotrachelus geminus">
Conotrachelus geminus

Conotrachelus geminus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii oraz Peru.
Budowa ciała.
Ciało wydłużone. Przednia krawędź pokryw szersza od przedplecza.
Ubarwienie całego ciała jasnobrązowe z rzadką, krótką szczecinką.

</doc>
<doc id="5049483" url="https://pl.wikipedia.org/wiki?curid=5049483" title="Mugeni (gmina)">
Mugeni (gmina)

Mugeni – gmina w Rumunii, w okręgu Harghita. Obejmuje miejscowości Aluniș, Beta, Dejuțiu, Dobeni, Lutița, Mătișeni, Mugeni i Tăietura. W 2011 roku liczyła 3491 mieszkańców. 

</doc>
<doc id="5049489" url="https://pl.wikipedia.org/wiki?curid=5049489" title="Mugeni">
Mugeni

Mugeni () – wieś w Rumunii, w okręgu Harghita, w gminie Mugeni. W 2011 roku liczyła 1086 mieszkańców.

</doc>
<doc id="5049491" url="https://pl.wikipedia.org/wiki?curid=5049491" title="Aluniș (okręg Harghita)">
Aluniș (okręg Harghita)

Aluniș () – wieś w Rumunii, w okręgu Harghita, w gminie Mugeni. W 2011 roku liczyła 151 mieszkańców.

</doc>
<doc id="5049492" url="https://pl.wikipedia.org/wiki?curid=5049492" title="Dom-muzeum I zjazdu SDPRR">
Dom-muzeum I zjazdu SDPRR

Dom-muzeum I zjazdu SDPRR (, ) – drewniany budynek mieszkalny w Mińsku wzniesiony po II wojnie światowej, rekonstrukcja budynku, w którym w 1898 r. odbył się pierwszy, założycielski zjazd Socjaldemokratycznej Partii Robotniczej Rosji. Od 1992 r. miejscowe muzeum stanowi filię Narodowego Muzeum Historycznego Republiki Białoruś. Obiekt położony jest przy Prospekcie Niepodległości 31A, nad Świsłoczą.
Historia.
W 1898 r. drewniany dom położony był przy ul. Zacharjewskiej 133, na obrzeżach Mińska, i należał do szlachcianki Franciszki Rzeckiej, która wynajmowała połowę budynku Piotrowi Rumiancewowi, urzędnikowi kolei Libawsko-Romieńskiej. On też zaproponował swoje mieszkanie jako miejsce dogodne dla przeprowadzenia zjazdu delegatów organizacji robotniczych i socjalistycznych z różnych miast Imperium Rosyjskiego. Organizatorzy zjazdu zakładali, że budynek położony naprzeciw stajni mińskiej żandarmerii nie zwróci uwagi żandarmów ani policji. Przybywających na zjazd dziewięciu delegatów rozmieszczała w mieszkaniach konspiracyjnych działaczka miejscowego Bundu Jadwiga Gurwicz, natomiast sam zjazd odbywał się pod pozorem świętowania imienin żony Piotra Rumiancewa. Podczas zjazdu przyjęto manifest ogłaszający powstanie Socjaldemokratycznej Partii Robotniczej Rosji.
Muzeum I zjazdu została otwarte 14 marca 1923 r. w dwudziestą piątą rocznicę jego przeprowadzenia. Ekspozycja obejmowała jedynie pomieszczenie, w którym odbywały się obrady delegatów, pozostała część budynku była nadal użytkowana jako dom mieszkalny. W 1941 r. obiekt został całkowicie zniszczony podczas bombardowania Mińska po ataku Niemiec na ZSRR.
W 1948 r. budynek został zrekonstruowany na podstawie zachowanych dokumentów. Pięć lat później w związku z przekształceniem ul. Sowietskiej (dawnej Zacharjewskiej) w Prospekt Stalina (nazwa obowiązywała do 1961 r.) dom przeniesiono bliżej brzegu Świsłoczy. W latach 50. muzeum było odwiedzane przez pół miliona zwiedzających rocznie. W budynku odbywały się uroczystości przyjęcia do organizacji pionierów.
Po rozpadzie ZSRR muzeum zostało przekształcone w filię Narodowego Muzeum Historycznego Republiki Białoruś, a jego ekspozycja przekształcona w 1995 r. w wystawę dotycząca historii socjalizmu. W 2007 r. przeprowadzono kolejną generalną reorganizację muzeum. Oprócz wystawy poświęconej I zjazdowi SDPRR oraz jego uczestnikom, częścią której jest zrekonstruowane pomieszczenie, gdzie odbywał się zjazd, przygotowano stałą ekspozycję poświęconą rozwojowi Mińska i życiu w mieście na przełomie XIX i XX wieku. Muzeum organizuje również wystawy czasowe.

</doc>
<doc id="5049494" url="https://pl.wikipedia.org/wiki?curid=5049494" title="Beta (okręg Harghita)">
Beta (okręg Harghita)

Beta () – wieś w Rumunii, w okręgu Harghita, w gminie Mugeni. W 2011 roku liczyła 345 mieszkańców.

</doc>
<doc id="5049495" url="https://pl.wikipedia.org/wiki?curid=5049495" title="Dejuțiu">
Dejuțiu

Dejuțiu () – wieś w Rumunii, w okręgu Harghita, w gminie Mugeni. W 2011 roku liczyła 210 mieszkańców.

</doc>
<doc id="5049498" url="https://pl.wikipedia.org/wiki?curid=5049498" title="Dobeni">
Dobeni

Dobeni () – wieś w Rumunii, w okręgu Harghita, w gminie Mugeni. W 2011 roku liczyła 551 mieszkańców.

</doc>
<doc id="5049499" url="https://pl.wikipedia.org/wiki?curid=5049499" title="Papuga Gaduła">
Papuga Gaduła

Papuga Gaduła (podtytuł Samośpiew – Teleranek) – album Jacka Skubikowskiego wydany w 1989 roku nakładem wytwórni Polton, stanowiący ścieżkę dźwiękową do planowanego filmu animowanego Wiesława Zięby. Został nagrany w 1988 roku we współpracy z Maciejem Januszką, Majką Jeżowską i Ryszardem Rynkowskim.

</doc>
<doc id="5049500" url="https://pl.wikipedia.org/wiki?curid=5049500" title="Michaił Wawelberg">
Michaił Wawelberg



</doc>
<doc id="5049501" url="https://pl.wikipedia.org/wiki?curid=5049501" title="Lutița">
Lutița

Lutița () – wieś w Rumunii, w okręgu Harghita, w gminie Mugeni. W 2011 roku liczyła 760 mieszkańców.

</doc>
<doc id="5049504" url="https://pl.wikipedia.org/wiki?curid=5049504" title="Mătișeni">
Mătișeni

Mătișeni () – wieś w Rumunii, w okręgu Harghita, w gminie Mugeni. W 2011 roku liczyła 121 mieszkańców.

</doc>
<doc id="5049506" url="https://pl.wikipedia.org/wiki?curid=5049506" title="Tăietura (okręg Harghita)">
Tăietura (okręg Harghita)

Tăietura () – wieś w Rumunii, w okręgu Harghita, w gminie Mugeni. W 2011 roku liczyła 267 mieszkańców.

</doc>
<doc id="5049507" url="https://pl.wikipedia.org/wiki?curid=5049507" title="Conotrachelus gibbosus">
Conotrachelus gibbosus

Conotrachelus gibbosus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza i zakończona po bokach ostrogą.

</doc>
<doc id="5049516" url="https://pl.wikipedia.org/wiki?curid=5049516" title="Ocland (gmina)">
Ocland (gmina)

Ocland – gmina w Rumunii, w okręgu Harghita. Obejmuje miejscowości Crăciunel, Ocland i Satu Nou. W 2011 roku liczyła 1293 mieszkańców. 

</doc>
<doc id="5049517" url="https://pl.wikipedia.org/wiki?curid=5049517" title="Conotrachelus glaber">
Conotrachelus glaber

Conotrachelus glaber – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Argentynie, Brazylii, Paragwaju oraz Urugwaju.
Budowa ciała.
Ciało pękate. Przednia krawędź pokryw nieznacznie szersza od przedplecza, obie części ciała grubo punktowane.
Ubarwienie ciała czarne.

</doc>
<doc id="5049523" url="https://pl.wikipedia.org/wiki?curid=5049523" title="Ocland">
Ocland

Ocland () – wieś w Rumunii, w okręgu Harghita, w gminie Ocland. W 2011 roku liczyła 461 mieszkańców.

</doc>
<doc id="5049526" url="https://pl.wikipedia.org/wiki?curid=5049526" title="Crăciunel (okręg Harghita)">
Crăciunel (okręg Harghita)

Crăciunel () – wieś w Rumunii, w okręgu Harghita, w gminie Ocland. W 2011 roku liczyła 503 mieszkańców.

</doc>
<doc id="5049528" url="https://pl.wikipedia.org/wiki?curid=5049528" title="Satu Nou (okręg Harghita)">
Satu Nou (okręg Harghita)

Satu Nou () – wieś w Rumunii, w okręgu Harghita, w gminie Ocland. W 2011 roku liczyła 329 mieszkańców.

</doc>
<doc id="5049530" url="https://pl.wikipedia.org/wiki?curid=5049530" title="Păuleni-Ciuc (gmina)">
Păuleni-Ciuc (gmina)

Păuleni-Ciuc – gmina w Rumunii, w okręgu Harghita. Obejmuje miejscowości Delnița, Păuleni-Ciuc i Șoimeni. W 2011 roku liczyła 1831 mieszkańców. 

</doc>
<doc id="5049532" url="https://pl.wikipedia.org/wiki?curid=5049532" title="Dorota Raczkiewicz">
Dorota Raczkiewicz

Dorota Raczkiewicz (ur. 29 stycznia 1973) – statystyk, specjalista zdrowia publicznego, nauczyciel akademicki, doktor habilitowany nauk o zdrowiu, profesor SGH i CMKP.
Życiorys.
W 1997 ukończyła studia magisterskie w Wydziale Ekonomicznym Uniwersytetu Marii Curie Skłodowskiej w Lublinie. Stopień doktora nauk ekonomicznym ze specjalnością statystyka uzyskała w 2006 w Szkole Głównej Handlowej w Warszawie. W 2018 w Warszawskiem Uniwersytecie Medycznym uzyskała stopień naukowy doktora habilitowanego. Od 2018 profesor w Szkole Głównej Handlowej oraz od 2021 profesor w Centrum Medycznym Kształcenia Podyplomowego. W 2022 w wyniku egzaminu państwowego uzyskała tytuł specjalisty w dziedzinie zdrowia publicznego.
Zawodowo związana z Zakładem Statystyki Medycznej Szkoły Zdrowia Publicznego Centrum Medycznego Kształcenia Podyplomowego, a także Zakładem Demografii w Instytucie Statystyki i Demografii Szkoły Głównej Handlowej. Wcześniej pracowała w Zakładzie Statystyki i Ekonometrii w Wydziale Ekonomicznym Uniwersytetu Marii Curie Skłodowskiej w Lublinie.
Autorka lub współautorka ponad 100 publikacji z zakresu ekonomii, zarządzania i statystyki oraz nauk medycznych i nauk o zdrowiu.

</doc>
<doc id="5049535" url="https://pl.wikipedia.org/wiki?curid=5049535" title="Guy Kolelas">
Guy Kolelas



</doc>
<doc id="5049537" url="https://pl.wikipedia.org/wiki?curid=5049537" title="Păuleni-Ciuc">
Păuleni-Ciuc

Păuleni-Ciuc () – wieś w Rumunii, w okręgu Harghita, w gminie Păuleni-Ciuc. W 2011 roku liczyła 605 mieszkańców.

</doc>
<doc id="5049538" url="https://pl.wikipedia.org/wiki?curid=5049538" title="Delnița (okręg Harghita)">
Delnița (okręg Harghita)

Delnița () – wieś w Rumunii, w okręgu Harghita, w gminie Păuleni-Ciuc. W 2011 roku liczyła 647 mieszkańców.

</doc>
<doc id="5049540" url="https://pl.wikipedia.org/wiki?curid=5049540" title="Conotrachelus gracilipes">
Conotrachelus gracilipes

Conotrachelus gracilipes – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza. Ciało pokryte długą, rzadką, białą szczecinką.
Ubarwienie ciała brązowoczarne z białymi łuseczkami.

</doc>
<doc id="5049550" url="https://pl.wikipedia.org/wiki?curid=5049550" title="Steła Bałtowa">
Steła Bałtowa

Steła Iwanowa Bałtowa, (ur. 30 grudnia 1961 w Jambole) – bułgarska urzędniczka państwowa, nauczycielka akademicka i ekonomistka, w 2017 i w 2021 minister turystyki.
Życiorys.
Ukończyła szkołę średnią w Sliwenie, a w 1988 studia z inżynierii chemicznej w instytucie przekształconym później w uniwersytet technologiczny w Sofii. Kształciła się także na Université de Mulhouse oraz na kursach biznesowych i europejskich. Uzyskała magisterium z marketingu cyfrowego, a także doktorat.
Początkowo pracowała jako technolog w fabryce, następnie od lat 90. jako specjalistka do spraw marketingu i rozwoju w prywatnych przedsiębiorstwach. Od 2002 do 2005 była radcą i dyrektorem biura ekonomiczno-handlowego w ambasadzie Bułgarii w Danii. Później zatrudniona w ministerstwie ekonomii i energii, gdzie odpowiadała za międzynarodową politykę ekonomiczną. Między 2007 a 2009 pozostawała wicedyrektorem państwowej agencji turystycznej, później zajmowała się projektami marketingu narodowego. Wykładała m.in. turystykę, przedsiębiorczość i innowację w szkole biznesowej IBS w Botewgradzie. Została też nauczycielką akademicką na Nowym Uniwersytecie Bułgarskim.
W styczniu 2017 objęła funkcję ministra turystyki w technicznym rządzie Ognjana Gerdżikowa (jako bezpartyjna); sprawowała ją do maja tegoż roku. Po raz drugi stanęła na czele tego resortu w maju 2021, wchodząc w skład przejściowego gabinetu Stefana Janewa. Pozostała na tym stanowisku również w utworzonym we wrześniu 2021 drugim tymczasowym rządzie tego samego premiera. Pełniła tę funkcję do grudnia tegoż roku.

</doc>
<doc id="5049558" url="https://pl.wikipedia.org/wiki?curid=5049558" title="Wściekły Pies">
Wściekły Pies



</doc>
<doc id="5049561" url="https://pl.wikipedia.org/wiki?curid=5049561" title="Bazylika św. Idziego w Bardejowie">
Bazylika św. Idziego w Bardejowie

Bazylika św. Idziego w Bardejowie (słow. "Bazilika svätého Egídia", "dom sv. Egídia") - gotycka świątynia obrządku rzymsko-katolickiego z XIV w., usytuowana w górnej (północnej) części rynku w mieście Bardejów w historycznym regionie Szarysz w północno-wschodniej Słowacji. Organizacyjnie należy do dekanatu Bardejów w Archidiecezji koszyckiej. Najcenniejszy zabytek miasta: w jego wnętrzu zachowało się jedenaście późnogotyckich ołtarzy skrzydłowych z lat 1460–1520, stojących w swych pierwotnych lokalizacjach, co jest ewenementem na skalę europejską. Od 1970 roku jest wpisany na listę narodowych zabytków kultury Słowacji. W 2000 roku papież Jan Paweł II wyniósł świątynię do rangi bazyliki mniejszej. W tym samym roku bazylika św. Idziego jako część historycznego centrum Bardejowa została wpisana na listę światowego dziedzictwa UNESCO.
Historia.
Historia bazyliki św. Idziego wiąże się z budowanym przez mnichów z zakonu cystersów kościołem klasztornym w Bardejowie (przełom XII i XIII wieku). Według innych źródeł kościół ten powstał z inicjatywy króla Węgier Andrzeja II (1205–1235) na początku XIII wieku. Jednocześnie ani rok, ani miejsce budowy kościoła nie są dokładnie znane, ale jego istnienie częściowo potwierdzają potoczne określenia, którymi posługują się mieszkańcy Bardejowa. Wśród nich wyróżnia się m.in. „Mnichowski potok” ("Mníchovský potok"), „Klasztorne łąki” ("Kláštorné lúky"), a także część miasta nazywana przez miejscowych „Poza rajem” ("Za rajom").
Bazylika jest więc drugim najstarszym kościołem archidiecezji koszyckiej. Pierwsza pisemna wzmianka o istnieniu kościoła św. Idziego pochodzi z 1247 roku, kiedy to węgierski król Bela IV w swoim przywileju zabezpieczył ziemie należące do klasztoru cystersów w Bardejowie („Terra Bardfa”), które zostały częściowo zajęte przez osadników niemieckich z Preszowa. Dokument ten wspomina o kościele jako części tego klasztoru (pisano w nim o „fratres de Copryvnicza Cisterciensis ordinis apud Ecclesiam Sancti Egidii de Bardfa” – czyli "braciach z zakonu cystersów z Koprzywnicy przy kościele św. Idziego w Bardejowie"). Wiadomo, że w 1269 roku cystersi musieli opuścić Bardejów z powodów politycznych, a jednocześnie nie zachowały się żadne dokumenty potwierdzające dalsze losy ich klasztoru i kościoła. Na terenach "Terra Bardfa" powstała wioska Bardejów.
Budowę obecnej bazyliki rozpoczęto najprawdopodobniej w XIV wieku. Na początku tego wieku król Węgier Karol Robert (1312–1342) podarował Wawrzyńcowi, synowi Wawrzyńca, i jego potomkom ("Laurentius Filius Laurentii et eius Heredes") wioskę Bardejów, która szybko się rozrosła. W 1320 roku król zwolnił osadników niemieckich przybyłych tu ze Śląska z płacenia podatków swoim przywilejem i nadał im inne uprawnienia. W dokumencie tym między innymi wspomina się, że gmina Bardejów („Civitas Bardpha”) posiada własnego wójta i proboszcza, któremu mieszkańcy zobowiązani byli płacić połowę dziesięciny, ma także własny kościół. Badacze uważają, że statut odnosi się konkretnie do kościoła św. Idziego. Ponadto wskazuje się na istnienie lokalnej parafii. Kolejny król węgierski Ludwik na mocy swojego przywileju z roku 1352 nadał Bardejowowi prawo do rokrocznego organizowania ośmiodniowego jarmarku, począwszy od 1 września, czyli dnia czci świętego Idziego, patrona miasta. Nadanie Bardejowowi przez króla Ludwika statusu i przywilejów wolnego miasta królewskiego w 1376 roku badacze wiążą także z istnieniem w nim parafii katolickiej i kościoła parafialnego. Bazylika zaczęła nabierać nowoczesnego wyglądu w drugiej połowie XV wieku za panowania króla Macieja Korwina. Budowa głównej i bocznych naw została zakończona w 1415 roku, natomiast budowa wieży, gdzie zainstalowano drugi w Królestwie Węgier zegar, miała miejsce w latach 1420–1427. W 1427 roku zaczęto opisywać tę świątynię jako trójnawową bazylikę z prostymi arkadami. W latach 1448–1454 pod kierunkiem bardejowskiego murarza Mikulasza Lapicidy ukończono prezbiterium, a niedługo później dobudowano zakrystię i kaplicę. Budowa świątyni została całkowicie ukończona w 1464 roku. Ponieważ równowaga kościoła została zachwiana podczas budowy, szybko zawaliło się sklepienie kościoła. Po tym wydarzeniu przeprowadzono kolejną przebudowę, w trakcie której odbudowano nawę środkową. 
W latach 1482–1486 mistrz bardejowski Urban dobudował kaplicę Najświętszej Maryi Panny (nad głównym wejściem) i kaplicę św. Andrzeja w południowej części świątyni. Kaplica Najświętszej Marii Panny została zbudowana w 1483 roku na koszt Weroniki, wdowy po kupcu bardejowskim Piotrze Magerze, która przekazała świątyni równowartość 3000 florenów, dlatego czasami nazywana jest także kaplicą Weroniki Magerowej. W latach 1486–1487 mistrz Jan Stemasek dobudował górne piętra wieży świątyni, wykańczając je okładziną kamienną. Dziesięć lat później zakończono budowę dachu wieży, który zwieńczono złotą kulą i krzyżem. 
W roku 1527 na fali reformacji miejscowy proboszcz parafii katolickiej Krzysztof został usunięty z urzędu i wydalony z miasta (wraz z zakonnikami augustiańskimi usuniętymi wówczas z Bardejowa). Od tego czasu kościół św. Idziego służył duchowym potrzebom głównie niemieckiej ludności miasta, która skłaniała się ku idei reformacji. W tym okresie istniał cmentarz po południowej stronie kościoła, który był otoczony kamiennym ogrodzeniem. W 1557 roku w Bardejowie odbył się kongres kościelny pięciu wschodniosłowackich miast protestanckich, którego celem było „zlikwidowanie tradycyjnych obrzędów kościelnych”, w tym zwłaszcza obrzędu poświęcenia wody. Zwolennicy kalwinizmu podejmowali próby pozbawienia świątyni jej wspaniałego wystroju (usunięto ołtarze, obrazy i rzeźby). Podczas powstania Franciszka Rakoczego Bardejów w 1705 roku został zajęty przez powstańców i ponownie stał się protestancki. Trwało to do 1710 roku, kiedy miasto zostało odbite przez wojska cesarskie, a świątynię rekatolicyzowano. W 1970 roku kościół został wpisany na listę narodowych zabytków kultury Słowacji. Papież Jan Paweł II w swoim brewe z dnia 23 listopada 2000 roku nadał kościołowi św. Idziego w Bardejowie rangę bazyliki mniejszej. Obecnie bazylika św. Idziego, oprócz pełnienia swojej głównej funkcji duchowej, czyli kościoła parafialnego, jest miejscem różnych wydarzeń kulturalnych, takich jak np. festiwale muzyki organowej.
Opis.
Kościół św. Idziego to trójnawowa bazylika gotycka z wielobocznym prezbiterium, zakrystią, dwiema kaplicami i wieżą. Bazylika ma 50 m długości i 31 m szerokości, a nawa główna ma 24 m wysokości. Sześciopiętrowa wieża o wysokości 76 metrów jest jedną z najwyższych wież na Słowacji. Na czwartym piętrze wieży znajduje się dzwonnica, a na szóstym taras widokowy. Dwa dzwony, które do 1990 roku rozbrzmiewały z wieży kościelnej – „Jan” i „Urban” zastąpiono nowymi w 1995 roku, trzeci – „Signum” powstał w 1625 roku. Bazylika może pomieścić około 3000 osób, liczy 500 miejsc siedzących.
Do dziś zachowały się jedynie fragmenty fresków na południowych ścianach pierwszego piętra wieży świątyni, przedstawiające trzech królów Węgier oraz św. Krzysztofa. Freski te zostały wykonane w 1521 roku przez mistrza Jana Krausa. Do dziś zachowała się chrzcielnica z brązu wykonana w pierwszej połowie XV wieku, którą w XVII wieku wyposażono w okładzinę z blachy miedzianej z wypisanymi na niej cytatami biblijnymi oraz ołtarze boczne z XV i XVI wieku. Jest ich jedenaście.
W osobnym pomieszczeniu nad zakrystią, obok kaplicy św. Katarzyny, znajdował się depozyt ksiąg świątynnych – najstarsza biblioteka w Bardejowie, która jako pierwsza w Królestwie Węgier została przekształcona około 1540 roku w publiczną bibliotekę miejską. Od 1915 roku w Węgierskim Muzeum Narodowym w Budapeszcie znajduje się księgozbiór kościoła św. Idziego.

</doc>
<doc id="5049567" url="https://pl.wikipedia.org/wiki?curid=5049567" title="Janina Maria Sippko">
Janina Maria Sippko

Janina Maria Sippko z Szenfeldów, pseud. Berta (ur. 22 grudnia 1894 w Warszawie, zm. 27 stycznia 1974) – działaczka niepodległościowa i konspiracyjna, oficer Armii Krajowej.
Życiorys.
Była jedynym dzieckiem Edwarda Szenfelda, inżyniera miejskiego, specjalisty w zakresie wodociągów i kanalizacji, oraz jego żony Anieli z Zajączkowskich. W 1912 ukończyła siedmioklasową pensję Pauliny Hewelke w Warszawie, a ósmą klasę w gimnazjum żeńskim Wacławy Peretjatkowiczowej w Kijowie. Maturę zdała eksternistycznie w 1915 przed kijowską komisją okręgu szkolnego. W latach 1915–1917 studiowała w Żeńskim Instytucie Medycznym w Piotrogrodzie. W czasie studiów działała w Organizacji Młodzieży Narodowej.
W 1918 była czynna w Polskiej Organizacji Wojskowej i w Towarzystwie „Sokół”. Od wiosny 1919 pozostawała w dyspozycji Ekspozytury Oddziału II Naczelnego Dowództwa w Sekcji Kurierskiej. Była łączniczką na trasie Wilno–Dyneburg, przekazując rozkazy dowództwa Frontu Litewsko-Białoruskiego rezydentom polskiego wywiadu i odbierając od nich meldunki. Po rozwiązaniu sekcji pracowała w Sekcji Instruktorsko-Oświatowej.
W czasie wojny polsko-bolszewickiej służyła w II Ochotniczej Legii Kobiet w Wilnie i Grodnie, a w czasie III powstania śląskiego w służbach kwatermistrzowskich wspierających powstańców.
W 1923 wyszła za mąż za Gustawa Sippkę i do jego śmierci w 1932 nie pracowała zawodowo. W latach 1933–1939 pracowała jako maszynistka w Kierownictwie Zaopatrzenia Lotnictwa.
Po wybuchu II wojny światowej i klęsce wrześniowej podjęła działalność konspiracyjną. Była jedną z najbliższych współpracowniczek Janiny Karasiówny (pseud. „Bronka”) i Haliny Piwońskiej (pseud. „Henryka”) tworzących sieć łączności konspiracyjnej. Sippkowa, działając pod pseudonimem „Berta”, zorganizowała pocztę wewnętrzną w Oddziale Vk (łączności konspiracyjnej) Komendy Głównej ZWZ, później AK. Następnie kierowała jej obiegiem między szefem Oddziału Vk a jego poszczególnymi komórkami. Koordynowała obieg poczty szefa oddziału do komendanta głównego i szefa sztabu przez trzy centrale pocztowe. Była kapitanem AK. W czasie powstania warszawskiego kierowała służbą łączniczek KG AK. Była też odpowiedzialna za znajdowanie miejsc na siedzibę Komendy Głównej AK. Po upadku powstania opuściła miasto z ludnością cywilną.
Po wojnie podjęła pracę jako maszynistka w Spółdzielni Wydawniczej „Czytelnik” początkowo w Łodzi, później w Warszawie.
We wrześniu i październiku 1951 była przetrzymywana w areszcie śledczym Ministerstwa Bezpieczeństwa Publicznego. Być może było to związane z działalnością z powojenną podziemną organizacją „Kraj”.
Zmarła 27 stycznia 1974, pochowana została na cmentarzu komunalnym, dawnym Cmentarzu Wojskowym na Powązkach (kwatera IIC28-10-4).
Odznaczenia.
W 1933 została odznaczona Krzyżem Niepodległości z Mieczami, a w 1944 Krzyżem Virtuti Militari V klasy.

</doc>
<doc id="5049570" url="https://pl.wikipedia.org/wiki?curid=5049570" title="Be (album BTS)">
Be (album BTS)

BE – piąty album studyjny południowokoreańskiej grupy BTS, wydany 20 listopada 2020 roku. Stworzony w odpowiedzi na trwającą pandemię COVID-19, "BE" jest inspirowany przemyśleniami i uczuciami członków zespołu podczas tworzenia koncepcji projektu. Głównym singlem z płyty jest „Life Goes On”.

</doc>
<doc id="5049571" url="https://pl.wikipedia.org/wiki?curid=5049571" title="Vancouver Whitecaps (NASL)">
Vancouver Whitecaps (NASL)



</doc>
<doc id="5049579" url="https://pl.wikipedia.org/wiki?curid=5049579" title="Jadvyga Petraškevičiūtė">
Jadvyga Petraškevičiūtė



</doc>
<doc id="5049580" url="https://pl.wikipedia.org/wiki?curid=5049580" title="Jadwiga Michońska">
Jadwiga Michońska



</doc>
<doc id="5049586" url="https://pl.wikipedia.org/wiki?curid=5049586" title="MG">
MG



</doc>
<doc id="5049608" url="https://pl.wikipedia.org/wiki?curid=5049608" title="Franco Acosta">
Franco Acosta

Franco Acosta Machado (ur. 5 marca 1996, zm. 6 marca 2021) był zawodowym piłkarzem z Urugwaju, który grał jako napastnik.
Kariera klubowa.
Urodzony w Montevideo Acosta dołączył do młodzieżowego zespołu Centro Atlético Fénix w 2009, mając 13 lat. 23 listopada 2013 zadebiutował w pierwszym zespole, wchodząc jako rezerwowy w drugiej połowie w przegranym 1:0 u siebie meczu z Liverpoolem o mistrzostwo Primera División.
Acosta strzelił swojego pierwszego profesjonalnego gola 16 lutego 2014, zdobywając drugiego gola w wygranym 3:0 wyjazdowym meczu z Racing Club de Montevideo. 1 lipca zgodził się na umowę z SC Braga, ale we wrześniu wrócił do Fénix.
Acosta został ostatecznie włączony do głównego składu i pojawił się w ośmiu meczach, strzelając raz. W dniu 19 stycznia 2015 roku podpisał półroczny kontrakt z Villareal CF, gdzie grał w rezerwach Segunda División B.
15 stycznia 2018 Acosta dołączył do Racing de Santander na wypożyczenie do końca sezonu. Acosta został następnie wypożyczony do Plaza Colonia na 2019. Opuścił Villareal pod koniec 2019 i pozostał bez klubu do 10 sierpnia 2020, kiedy podpisał kontrakt z Atenas de San Carlos.
Śmierć.
6 marca 2021, dzień po swoich 25. urodzinach, Acosta zniknął po próbie przepłynięcia wraz z bratem przez Arroyo Pando, położone w departamencie Canelones w Urugwaju. Dwa dni później, 8 marca 2021, znaleziono jego ciało i uznano za zmarłego na miejscu zdarzenia.

</doc>
<doc id="5049612" url="https://pl.wikipedia.org/wiki?curid=5049612" title="József Kanta">
József Kanta

József Kanta (ur. 24 marca 1984 w Keszthely) – węgierski piłkarz grający na pozycji pomocnika, od 2004 roku zawodnik MTK Budapeszt, reprezentant kraju, węgierski piłkarz roku 2008.
Życiorys.
Do 1998 roku występował w juniorach FC Ajka, a następnie grał w juniorskich zespołach MTK Budapeszt. Seniorską karierę rozpoczynał w 2002 roku z BFC Siófok, z którym w sezonie 2002/2003 awansował do NB I/B. W sezonie 2003/2004 zdobył dla klubu 24 gole.
W 2004 roku przeszedł do MTK. W NB I zadebiutował 7 sierpnia w wygranym 3:0 meczu z Matáv FC Sopron, w którym strzelił ponadto bramkę. W swoim pierwszym sezonie Kanta stał się podstawowym pomocnikiem swojej drużyny, która zdobyła ponadto trzecie miejsce w lidze. W następnym sezonie zdobył 18 goli w lidze, zajmując tym samym trzecie miejsce na liście najlepszych strzelców. W 2006 roku otrzymał nagrodę Ferenca Puskása dla ligowego odkrycia roku. W sezonie 2006/2007 Kanta z 16 trafieniami ponownie był trzeci w rankingu strzelców ligowych, a jego klub zdobył wówczas wicemistrzostwo Węgier. Ponadto w lutym zadebiutował w reprezentacji podczas towarzyskich spotkań z Cyprem (1:2) i Łotwą (2:0). W 2008 roku zdobył z MTK mistrzostwo i superpuchar kraju, został także wybrany piłkarzem roku. Następnie doznał poważnej kontuzji kolana, przez co do regularnej gry wrócił dopiero w 2010 roku. W sezonie 2010/2011 jego klub spadł z NB I, wracając do najwyższej ligi rok później. W NB II wraz z MTK występował ponadto w sezonie 2017/2018 i od 2019 roku.
Jego brat Szabolcs również jest piłkarzem.

</doc>
<doc id="5049618" url="https://pl.wikipedia.org/wiki?curid=5049618" title="Anna Skimborowiczowa">
Anna Skimborowiczowa

Anna z Sokołowskich Skimborowiczowa, pseud. i krypt. „A.S.”, „A. S. autorka Rzeczywistych zdarzeń w powieściach”, „Stach Dworak”, „Autorka Wesołych i ciekawych powiastek”, pseud. konspiracyjny „Wanda” (ur. ok. 1808 w Warszawie, zm. 20 kwietnia 1875 tamże) – entuzjastka, działaczka konspiracyjna, pisarka.
Życiorys.
Urodziła się w Warszawie, w średniozamożnej rodzinie ziemiańskiej, była córką Ignacego i Justyny z Grabowskich, młodszą siostrą malarza i rysownika Jakuba Sokołowskiego. Wyszła za mąż wcześnie za Andrzeja Adamskiego, właściciela dóbr Żurawiniec w obwodzie siedleckim, potem majątku Srebrzyszcze koło Chełma w Lubelskiem. Małżeństwo szybko zakończyło się rozwodem. Wówczas już nie żył jej ojciec, a nią i jej rodziną zaopiekował się Hipolit Skimborowicz, za którego wyszła za mąż prawdopodobnie przed 1840. 
Po zamieszkaniu w Warszawie została entuzjastką i przyjaciółką Narcyzy Żmichowskiej, którą poznała po 1841. Wraz z mężem prowadziła salon literacko-artystyczny, którego duszą była Żmichowska. Choć oddana Żmichowskiej, Skimborowiczowa zachowywała w stosunku do niej niezależność, m.in. w sprawach religijnych. Została ukazana przez Żmichowską w "Obrazku wstępnym" jako „Emilia”.
Od 1843 była zaangażowana w akcję pomocy dla więźniów politycznych i zesłańców. Wykładała na tajnych kursach dokształcających dla guwernantek i rzemieślników. W 1846 została na krótko aresztowana. Po zwolnieniu nie zaprzestała działalności spiskowej. W 1848 zorganizowała i kierowała komórką kobiecą w tajnej tzw. Organizacji. Nosiła w niej pseudonim „Wanda” i polecała do niej nowych członków. Była łączniczką między konspiracją warszawską a emigracją. Pośredniczyła w przesyłaniu korespondencji, przemycała zakazane wydawnictwa do Kongresówki. Wspólnie ze Żmichowską zajmowała się zbieraniem składek na Organizację. Brała udział w tzw. „spisku rzemieślników“ na terenie Królestwa w czasie Wiosny Ludów. 19 października 1848 została ponownie aresztowana i osadzona w Cytadeli Warszawskiej. W śledztwie nikogo nie wydała. Skazano ją na wysłanie w głąb cesarstwa pod ścisły nadzór policyjny, co namiestnik Paskiewicz zmienił 1 maja na wysłanie jej wraz z mężem do Kijowa, gdzie miała zostać objęta ścisłym dozorem policyjnym. Później Skimborowiczowie uzyskali zgodę na osiedlenie się w Żytomierzu. W maju 1851 opuścili Warszawę, a powrócili do niej w 1852.
Po tych przejściach wzmogła się jej religijność, co oddaliło ją od Żmichowskiej. Zajęła się pisaniem. Opracowała kilka modlitewników: "Módlmy się, czyli Zbiór krótkiego nabożeństwa na wszystkie większe uroczystości" (1854), "Modlitwy i nauki dla ludu wiejskiego" (1862), "Modlitwy i nauki dla rzemieślników" (1863), "U stóp Krzyża Świętego, książka do nabożeństwa dla chrześcijan katolików" (1867). Jej religijność odbiła się także w jej obfitej twórczości beletrystycznej. Dla dorosłego czytelnika przeznaczone były zbiory opowiadań o tematyce współczesnej, rzadziej historycznej "Zdarzenia rzeczywiste w powiastkach" (1860), "Z domu i ze świata. Powieści oryginalnie napisane" (1875). Natomiast dla dzieci opublikowała "Wesołe powiastki dla dzieci" (1857), "Powiastki ciekawe dla dzieci" (1865), "Dzieci pani Sojeckiej na wakacjach. Obrazki" (1876). Do ludu natomiast adresowane były "Chrzciny u wójta" (1861) oraz "Wesele u wójta" (1863). Zmarła w Warszawie 20 kwietnia 1875 i została pochowana na cmentarzu Powązkowskim.

</doc>
<doc id="5049620" url="https://pl.wikipedia.org/wiki?curid=5049620" title="Martin Adamec">
Martin Adamec

Martin Adamec (ur. 14 sierpnia 1998 w Levicach) – słowacki piłkarz występujący na pozycji pomocnika w FK Pohronie.
Kariera klubowa.
Grę w piłkę nożną rozpoczął w wieku 6 lat w akademii FK Senica. W 2014 roku przeniósł się do austriackiego klubu SKN St. Pölten. W 2016 roku rozpoczął występy w zespole rezerw, rywalizującym w Regionallidze Ost. 5 sierpnia 2016 zaliczył pierwszy mecz na poziomie seniorskim w spotkaniu przeciwko SV Schwechat, wygranym 1:0. Przez kolejne 2 lata rozegrał łącznie 40 ligowych spotkań, w których zdobył 3 bramki. W tym okresie dwukrotnie znalazł się w składzie meczowym pierwszej drużyny.
W lutym 2018 roku odbył testy w Jagiellonii Białystok, prowadzonej przez Ireneusza Mamrota, po których podpisał kontrakt na sezon 2018/19. Wkrótce po tym został wypożyczony do Wigier Suwałki (I liga). W klubie tym grał jako podstawowy ofensywny pomocnik i w 19 spotkaniach zdobył 6 bramek. 16 lutego 2019 w barwach Jagiellonii zadebiutował w Ekstraklasie w wygranym 1:0 meczu z Wisłą Płock. Dwa tygodnie później przedłużył swoją umowę z klubem do lata 2022 roku. W rundzie wiosennej sezonu 2018/19 zaliczył 8 występów, w tym 2 w podstawowym składzie. W lipcu 2019 roku został wypożyczony na rok do pierwszoligowej Odry Opole, gdzie rozegrał 14 meczów i strzelił 1 gola. W styczniu 2020 roku skrócił swój pobyt w Odrze, aby odbyć testy w Sigmie Ołomuniec i FK Senica. W marcu tego samego roku został ponownie na zasadzie wypożyczenia graczem Wigier Suwałki. Po sezonie 2019/20 rozwiązał polubownie swój kontrakt z Jagiellonią Białystok.
W lipcu 2020 roku Adamec został zawodnikiem FC Nitra. 11 sierpnia zadebiutował w Fortuna Lidze w wygranym 2:1 meczu przeciwko MŠK Žilina. Rozegrał dla tego klubu 16 ligowych spotkań, w których zdobył 2 bramki. W grudniu 2020 roku, z powodu zaległości w wynagrodzeniach, opuścił zespół. W lutym 2021 roku podpisał umowę z FK Pohronie.
Kariera reprezentacyjna.
W latach 2016–2017 zaliczył 8 spotkań w reprezentacji Słowacji U-19. W 2018 roku rozegrał 1 towarzyski mecz w kadrze U-20. W 2019 roku zanotował 8 występów w reprezentacji Słowacji U-21.

</doc>
<doc id="5049626" url="https://pl.wikipedia.org/wiki?curid=5049626" title="Conotrachelus heteropunctatus">
Conotrachelus heteropunctatus

Conotrachelus heteropunctatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Argentynie oraz Urugwaju.
Budowa ciała.
Ciało wydłużone. Przednia krawędź pokryw znacznie szersza od przedplecza, obie te części ciała grubo punktowane.
Ubarwienie ciała czarne z kępkami białawych włosków na pokrywach.

</doc>
<doc id="5049628" url="https://pl.wikipedia.org/wiki?curid=5049628" title="Lichtewerden">
Lichtewerden

Lichtewerden – niemiecki nazistowski podobóz Auschwitz-Birkenau, zlokalizowany w miejscowości Světlá Hora.
Podobóz został założony na terenie działającej od 1864 w czeskiej miejscowości Světlá Hora fabryki nici, należącej do firmy Gustav Adolf Buhl und Sohn. Już w 1943 na terenie fabryki powstał obóz pracy, zorganizowany przez Organizację Schmelta. Więźniów rozładowywano na pobliskiej stacji kolejowej, a następnie transportowano do obozu zlokalizowanego w centrum miejscowości.
Zabudowania obozowe zostały przejęte przez KL Auschwitz w 1944. Pierwszy transport z więźniarkami trafił do nowo powstałego podobozu 11 listopada 1944. Były to Żydówki polskie, czeskie i słowackie w liczbie około 300. Przez cały czas istnienia Lichtewerden ich liczba nie zmieniała się, 30 grudnia 1944 wynosiła 321.
Podobóz składał się z czterech baraków – dwóch mieszkalnych i dwóch z kuchnią, łaźnią i magazynem. Całość otaczało ogrodzenie z elektrycznego drutu kolczastego, z drewnianymi wieżami strażniczymi umieszczonymi w narożnikach.
Więźniarki pracowały przy urządzeniach nawijających przędzę oraz w przędzalni lnu. Część z nich zajmowała się gotowaniem i sprzątaniem w obozie, a inna – ważeniem i przenoszeniem 50-kilogramowych bawełnianych bel. Ostatnia z wymienionych prac była najtrudniejsza, więźniarki często traciły przy niej przytomność. 
Warunki w obozie były o wiele lepsze niż w Auschwitz. Przede wszystkim więźniarki miały w barakach o wiele więcej miejsca dla siebie. Nie odnotowano w nim też żadnych epidemii chorób zakaźnych. Stosunkowo łatwy był również kontakt z ludnością cywilną. Początkowo nie był on częsty (mieszkańcy obawiali się, że zostaną wywiezieni do Oświęcimia), później jednak, aby zdobyć żywność, więźniarki szyły ubrania, które później sprzedawały cywilom. Pomagał w tym zaprzyjaźniony strażnik, który wynosił ubrania poza teren obozu. Przynajmniej raz odbyła się selekcja, po której niezdolnych do pracy wywieziono do komór gazowych w macierzystym obozie. Za zbuntowanie się, sabotaż lub niesubordynację stosowano różne kary. Jedną z nich było "bicie płaszcza". Więźniarki stały ubrane w płaszcze, a strażnik obozowy bił je pałką. Prawdopodobny komendant obozu, Hans Reeg, nie był lubiany. Więźniarki nazywały go „Schnauze”, ponieważ na wszelkie pytania odpowiadał „Halt die Schnauze!” (stul pysk!).
Załoga podobozu nie miała żadnego planu ewakuacji. Hans Reeg chciał wyprowadzić więźniarki do lasu, a następnie rozstrzelać. Takiemu rozwiązaniu sprzeciwił się miejscowy burmistrz, obawiając się zemsty Armii Czerwonej. Ostatecznie, 6 maja 1945, załoga obozu postanowiła opuścić go w cywilnych ubraniach. Więźniowie, obawiając się oszustwa, mimo informacji o tym, że są wolni, postanowili nie opuszczać obozu do jego wyzwolenia dwa dni później przez Armię Czerwoną. 
Pozostałością po obozie są dwa murowane baraki, służące współcześnie jako budynki mieszkalne. Na terenie, gdzie przebywali więźniowie, wybudowano stadion piłkarski. Na terenie w sąsiedztwie stadionu dostrzegalne są fragmenty fundamentów dawnych baraków oraz podłóg. Zachowała się także część budynków fabryki nici. Nie ma też żadnej formy upamiętnienia obozu w miejscowości. 

</doc>
<doc id="5049629" url="https://pl.wikipedia.org/wiki?curid=5049629" title="Conotrachelus homonymus">
Conotrachelus homonymus

Conotrachelus homonymus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Ciało wydłużone. Przednia krawędź pokryw znacznie szersza od przedplecza, zakończona po bokach ostrogą. Ciało pokryte rzadkimi kępkami długiej szczecinki.

</doc>
<doc id="5049631" url="https://pl.wikipedia.org/wiki?curid=5049631" title="Iris Plotzitzka">
Iris Plotzitzka

Iris Plotzitzka (ur. 7 stycznia 1966 w Memmingen) – niemiecka lekkoatletka, specjalistka pchnięcia kulą, medalistka halowych mistrzostw Europy, olimpijka. W czasie swojej kariery startowała w barwach Republiki Federalnej Niemiec.
Kariera sportowa.
Zajęła 7. miejsce w pchnięciu kulą na mistrzostwach Europy w 1986 w Stuttgarcie. Na halowych mistrzostwach Europy w 1987 w Liévin zajęła 4. miejsce w tej konkurencji, a na halowych mistrzostwach świata w 1987 w Indianapolis 8. miejsce.
Zajęła 12. miejsce na mistrzostwach świata w 1987 w Rzymie. Odpadła w kwalifikacjach na igrzyskach olimpijskich w 1988 w Seulu (zajęła w nich 14. miejsce).
Zdobyła brązowy medal na halowych mistrzostwach Europy w 1989 w Hadze, ulegając tylko swej koleżance z reprezentacji Republiki Federalnej Niemiec Stephanie Storp i Heike Hartwig z Niemieckiej Republiki Demokratycznej. Na kolejnych halowych mistrzostwach Europy w 1990 w Glasgow zajęła 5. miejsce. Zajęła 5. miejsce na mistrzostwach Europy w 1990 w Splicie.
Plotzitzka była wicemistrzynią RFN w pchnięciu kulą w 1986 oraz brązową medalistką w 1989 i 1990. W hali była mistrzynią RFN w 1990, wicemistrzynią w 1988 oraz brązową medalistką w 1986, 1988 i 1989.

</doc>
<doc id="5049636" url="https://pl.wikipedia.org/wiki?curid=5049636" title="Emília Kováčová">
Emília Kováčová

Emília Kováčová (ur. 8 lutego 1931, zm. 31 grudnia 2020) – słowacka ekonomistka i profesor na Uniwersytecie Ekonomicznym w Bratysławie. Żona pierwszego prezydenta Słowacji Michala Kováča.
Życiorys.
Żona Michala Kováča, który był pierwszym prezydentem Słowacji po rozpadzie Czechosłowacji w 1993 roku. Został wybrany 15 lutego, a inauguracja jego kadencji miała miejsce 2 marca 1993 roku. Jako jego żona Kováčová stworzyła i ustaliła zasady pracy żony prezydenta. Wspierała go podczas wizyt zagranicznych korzystając z dobrej znajomości języka angielskiego. W latach 90. XX wieku nadzorowała renowację Pałacu Prezydenckiego. Podczas kadencji nadal pracowała na Uniwersytecie Ekonomicznym w Bratysławie. W latach 1966-1967 była kierownikiem Katedry Rozwoju Społecznego i Pracy (Katedra sociálneho rozvoja a práce) na Wydziale Ekonomicznym. Zajmowała się problematyką rynku pracy, zatrudnienia i siły roboczej w kontekście rozwoju społeczno-gospodarczego. Pomagając osobom starszym i niepełnosprawnym stworzyła Fundację Emilii Kováčovej. Zmarła w Sylwestra 2020 roku.
Kováčovie mieli dwóch synów Juraja i Michala. Jako rodzice przeżyli koszmar, gdy latem 1995 roku ich syn Michal został uprowadzony przez funkcjonariuszy służb specjalnych do Austrii.

</doc>
<doc id="5049639" url="https://pl.wikipedia.org/wiki?curid=5049639" title="Walancina Bahatyrowa">
Walancina Bahatyrowa

Walancina Wasiljeuna Bahatyrowa (, ur. 29 maja 1976 w Wirauli w rejonie horodeckim) – białoruska ekonomistka, profesor, rektor Witebskiego Uniwersytetu Państwowego im. Piotra Maszeraua.
Życiorys.
Ukończyła 10. Liceum Ogólnokształcące w Połocku, a w 1997 (z wyróżnieniem) studia na Wydziale Rachunkowości, Analizy i Audytu na Państwowym Uniwersytecie w Połocku. Blisko współpracowała z profesorem Ernstem Babienką. Kierowała Wydziałem Finansów na tej uczelni. W tym czasie była kandydatką nauk, a doktoryzowała się w 2001 (praca "Rozwój rachunkowości kształtowania się wyników finansowych w przedsiębiorstwach przemysłowych Republiki Białorusi"). W 2004 została profesorem nadzwyczajnym, a w 2006 otrzymała Stypendium Prezydenta Republiki Białorusi za znaczący wkład w rozwój nauk ekonomicznych. W 2014 została doktorem nauk (praca "Finansowe zarządzanie reprodukcją kapitału ludzkiego: teoria, metodologia, modelowanie"), a w 2016 profesorem. W latach 1997-2001 odbyła studia podyplomowe na Białoruskim Państwowym Uniwersytecie Ekonomicznym na kierunku Rachunkowość i Statystyka. W 2017 została prorektorem Uniwersytetu w Witebsku, w 2018 - pierwszym prorektorem, a 30 stycznia 2020 - rektorem tej uczelni.
Opublikowała około sto prac naukowych i dydaktyczno-metodycznych, w tym 10 monografii, z których trzy zostały opublikowane poza granicami Białorusi. Jej artykuły były publikowane w czasopismach na Białorusi, w Rosji, na Litwie, w Kazachstanie, na Ukrainie oraz w Polsce. Wyniki jej badań dotyczące kapitału ludzkiego zostały wykorzystane w praktyce na Białorusi.
Otrzymała tytuł „"Kobieta Roku 2017"” w kategorii „"Kobieta w nauce"”. Otrzymała tytuł honorowego profesora na Międzynarodowym Uniwersytecie Kirgistanu.
Zainteresowania naukowe.
Specjalizuje się w finansach, przepływach pieniężnych, działalności kredytowej, rachunkowości i statystyce.
Rodzina.
Ma córkę Miłanę (ur. 2003).

</doc>
<doc id="5049644" url="https://pl.wikipedia.org/wiki?curid=5049644" title="Karl Espley">
Karl Espley

Karl Espley (ur. 24 marca 1986 w Stoke-on-Trent) – angielski piłkarz grający na pozycji pomocnika, reprezentant Brytyjskich Wysp Dziewiczych.
Życiorys.
W sezonie 2006/2007 grał w Alsager Town, po czym został zawodnikiem Newcastle Town. W 2010 roku wraz z klubem awansował do Northern Premier League Division One South (ósmy poziom rozgrywkowy). W sezonie 2011/2012 był piłkarzem Stafford Rangers, w którym w okresie kontuzji Paula Donnelly'ego pełnił funkcję kapitana. W sezonie 2012/2013 grał w Kidsgrove Athletic, a w latach 2013–2015 był zawodnikiem Leek Town. Następnie wrócił do Kidsgrove Athletic.
Czterokrotnie wystąpił w reprezentacji Brytyjskich Wysp Dziewiczych. Zadebiutował 26 marca 2015 roku w przegranym 2:3 meczu z Dominiką w pierwszej rundzie eliminacji strefy CONCACAF do Mistrzostwa Świata w Piłce Nożnej 2018. Trzy dni później zagrał w zremisowanym 0:0 meczu z Dominiką. W 2016 roku dwukrotnie wystąpił w reprezentacji w ramach kwalifikacji do Złotego Pucharu CONCACAF (0:3 z Martyniką i 0:7 z Dominiką).

</doc>
<doc id="5049645" url="https://pl.wikipedia.org/wiki?curid=5049645" title="Ciprofibrat">
Ciprofibrat



</doc>
<doc id="5049647" url="https://pl.wikipedia.org/wiki?curid=5049647" title="Hormonalna terapia zastępcza (transpłciowość)">
Hormonalna terapia zastępcza (transpłciowość)

Hormonalna terapia zastępcza dla osób transpłciowych – forma terapii hormonalnej, w której hormony płciowe są podawane osobom transpłciowym w celu dostosowania ich drugorzędnych cech płciowych do ich tożsamości płciowej. Ta forma terapii hormonalnej posiada dwa typy, gdzie pacjentowi podawany jest jeden z dwóch, w zależności od tego, czy celem jest feminizacja, czy maskulinizacja:
Niektóre osoby interpłciowe mogą również przechodzić terapię hormonalną, aby potwierdzić płeć, do której zostały przypisane przy urodzeniu, lub w celu dostosowania ich płci do tożsamości płciowej. Osoby niebinarne mogą również przechodzić terapię hormonalną w celu osiągnięcia pożądanej równowagi hormonów płciowych lub uznawania ich za płeć przeciwną tej nadanej przy urodzeniu.
Możliwości leczenia.
Wytyczne.
World Professional Association for Transgender Health (WPATH) i The Endocrine Society sformułowały wytyczne, które stworzyły podstawę dla pracowników służby zdrowia do opieki nad pacjentami transpłciowymi. W Polsce zwykle to lekarz prowadzący (najczęściej seksuolog) na pewnym etapie tranzycji podejmuje decyzję o włączeniu hormonów i przepisuje pierwszą receptę. Endokrynolog nie ma podstaw, aby samemu podjąć decyzję o rozpoczęciu hormonoterapii osoby transpłciowej, ale może to zrobić otrzymawszy zalecenie seksuologa czy psychologa, albo przejmując leczenie pacjenta, który już przyjmuje hormony w celu tranzycji. Każda osoba będąca w trakcie hormonalnej terapii zastępczej powinna być pod opieką endokrynologa specjalizującego się w pracy z osobami transpłciowymi, najlepiej od samego początku.
Feminizująca terapia hormonalna.
Feminizująca terapia hormonalna zwykle obejmuje leki hamujące produkcję testosteronu i wywołujące feminizację. Rodzaje leków obejmują estrogeny, antyandrogeny (blokery testosteronu) i progestogeny. Najczęściej estrogen łączy się z antyandrogenem w celu hamowania produkcji i działania testosteronu. Pozwala to na demaskulinizację oraz promowanie feminizacji. HTZ powoduje zmniejszenie objętości jąder i powiększenie piersi, które bywa uważane za niesatysfakcjonujące. Zmienia się owłosienie i miejsca odkładania tkanki tłuszczowej. Hormonoterapia nie powoduje u osób M/K znacznej zmiany w zakresie owłosienia twarzy, które nie zanika od przyjmowania hormonów. Erekcje zdarzają się rzadziej, są gorszej jakości. Leczenie takie niesie za sobą istotne zagrożenia. Rosną masa ciała i ciśnienie tętnicze. Zwiększa się ryzyko powikłań zakrzepowych i cukrzycy, kamicy żółciowej i chorób wątroby, raka sutka i guza prolaktynowego przysadki. Spada lub zanika płodność. W Polsce estrogeny przyjmuje się głównie jako estradiol w tabletkach, żelu i plastrach. Istnieje też możliwość przepisania estradiolu do zastrzyków i realizacji takich polskich recept poprzez zamówienie leku z Czech lub Słowacji.
Maskulinizująca terapia hormonalna.
Maskulinizująca terapia hormonalna zwykle obejmuje testosteron, który powoduje maskulinizację i hamuje produkcję estrogenu. Opcje leczenia obejmują implanty doustne, pozajelitowe, podskórne i przezskórne (plastry, żele). Dawkowanie zależy od sytuacji pacjenta i jest omawiane z lekarzem. Najczęściej przepisywanymi metodami w Polsce są zastrzyk podskórny, zastrzyk domięśniowy i testosteron w żelu. Tak podawane leki są dawkowane co tydzień lub co dwa tygodnie (zastrzyki), lub codziennie (żel) w zależności od indywidualnego pacjenta. Pod wpływem testosteronu pacjent przestaje miesiączkować. Piersi tracą częściowo objętość, rozwija się natomiast łechtaczka, podobnie mięśnie. Głos staje się niższy. Owłosienie i rozlokowanie tkanki tłuszczowej zmieniają się w kierunku męskich. Również i w tym przypadku hormonoterapia niesie za sobą pewne zagrożenia. Pojawiają się zaburzenia metaboliczne, jak wzrost stężenia cholesterolu i glukozy w osoczu. Co się z tym wiąże, rośnie ryzyko chorób sercowo-naczyniowych. Ponadto mogą pojawić się choroby wątroby i trądzik. Również w tym przypadku spada lub zanika płodność.
Bezpieczeństwo.
W literaturze medycznej wykazano, że terapia hormonalna dla osób transpłciowych jest ogólnie bezpieczna, gdy jest nadzorowana przez wykwalifikowanego lekarza. Leczenie hormonalne wiąże się z ryzykiem, które jest stale monitorowane podczas badań przesiewowych i testów laboratoryjnych, takich jak morfologia krwi (hemoglobina), czynność nerek i wątroby, poziom cukru we krwi, potas i cholesterol. Przyjmowanie większej ilości leków niż zalecono może prowadzić do problemów zdrowotnych, takich jak zwiększone ryzyko raka, zawału serca z powodu zagęszczenia krwi, zakrzepów krwi i podwyższonego poziomu cholesterolu.
Uwzględnienie płodności.
Terapia hormonalna dla osób transpłciowych może ograniczać potencjalną płodność. Jeśli osoba transpłciowa zdecyduje się na operacje korekty płci, wiąże się to z permanentną bezpłodnością. Przed rozpoczęciem jakiegokolwiek leczenia hormonalnego pacjent może rozważyć kwestie płodności i zachowania gamet. Opcje obejmują kriokonserwację nasienia, kriokonserwację oocytów i kriokonserwację tkanki jajnika. 
Badanie zaprezentowane na ENDO 2019 (konferencji The Endocrine Society) pokazuje, że nawet po roku leczenia testosteronem transmężczyzni mogą zachować swoją potencjalną płodność i działanie jajników.
Kwalifikacja do leczenia.
Kwalifikowalność określa się za pomocą głównych narzędzi diagnostycznych, takich jak ICD-10 lub (w USA) "Diagnostyczny i statystyczny podręcznik zaburzeń psychicznych" (DSM). Zaburzenia psychiczne mogą towarzyszyć lub prezentować się podobnie do niezgodności płci i dysforii płciowej. Z tego powodu, oprócz badań przesiewowych pod kątem zaburzeń psychicznych, pacjenci są oceniani przy użyciu kryteriów DSM-5 lub ICD-10. Towarzystwo Endokrynologiczne wymaga, aby lekarze diagnozujący dysforię płciową i niezgodność płci byli przeszkoleni w zakresie zaburzeń psychiatrycznych z kompetencjami w ICD-10 i DSM-5. Lekarz powinien również uzyskać dokładną ocenę stanu zdrowia psychicznego pacjenta i zidentyfikować potencjalne czynniki psychospołeczne, które mogą mieć wpływ na terapię.
ICD-10.
System ICD-10 wymaga od pacjentów zdiagnozowania transseksualizmu lub dysforii płciowej w dzieciństwie. Kryteria transseksualizmu obejmują:
Nie można zdiagnozować transseksualizmu u pacjenta, jeśli uważa się, że ich objawy są wynikiem innego zaburzenia psychicznego lub nieprawidłowości chromosomowej lub genetycznej.
Aby u dziecka została zdiagnozowana dysforia płciowa w dzieciństwie zgodnie z kryteriami ICD-10, musi ono być przed okresem dojrzewania oraz odczuwać intensywny i uporczywy niepokój związany z byciem płci przeciwnej. Cierpienie musi trwać co najmniej sześć miesięcy. Dziecko musi:
Dostępność.
Niektóre osoby transpłciowe decydują się na samodzielne podawanie hormonalnych leków zastępczych, często z powodu zbyt małego doświadczenia lekarzy w tej dziedzinie lub braku lekarza. Inni przyjmują samodzielnie, ponieważ ich lekarz nie przepisze hormonów bez listu od psychoterapeuty stwierdzającego, że pacjent spełnia kryteria diagnostyczne i podejmuje świadomą decyzję o zmianie. Wielu terapeutów potrzebuje co najmniej trzech miesięcy ciągłej psychoterapii i/lub doświadczenia życiowego, zanim napiszą taki list. Ponieważ wiele osób musi płacić za ocenę i opiekę z własnej kieszeni, koszty mogą być wygórowane.

</doc>
<doc id="5049648" url="https://pl.wikipedia.org/wiki?curid=5049648" title="Łosiowo">
Łosiowo

Łosiowo (; ) – wieś na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 60 osób, 2 były wyznania rzymskokatolickiego, 57 prawosławnego, a 1 staroobrzędowego. Jednocześnie wszyscy mieszkańcy zadeklarowali białoruską przynależność narodową. Było tu 10 budynków mieszkalnych. W 1931 w 10 domach zamieszkiwały 52 osoby.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5049653" url="https://pl.wikipedia.org/wiki?curid=5049653" title="Klangor (serial telewizyjny)">
Klangor (serial telewizyjny)

Klangor – polski kryminalny serial telewizyjny oparty na pomyśle Tomasza Kamińskiego, w reżyserii Łukasza Kośmickiego, premierowo emitowany na antenie Canal+ Premium od 26 marca 2021 do 14 maja 2021.
Scenariusz produkcji, autorstwa Kacpra Wysockiego, powstał w ramach pierwszej edycji Canal+ Series Lab, cyklicznych warsztatów przeznaczonych dla twórców filmowych, scenarzystów i reżyserów. Tytułowy „Klangor” oznacza krzyk żurawi zwiastujący nadejście wiosny, symbol nadziei.
Fabuła.
Gabi (Matylda Giegżno), córka małżeństwa Wejmanów – Rafała (Arkadiusz Jakubik) i Magdy (Maja Ostaszewska) ginie bez śladu. W wyniku tragedii, w rodzinie narastają brak zrozumienia, chłód, kryzys więzi. Rafał stara się odnaleźć córkę na własną rękę.
Emisja telewizyjna.
Uwaga: tabela zawiera daty odnoszące się wyłącznie do pierwszej emisji telewizyjnej; nie uwzględniono w niej ewentualnych prapremier w serwisach internetowych (np. Canal+ Online).
Produkcja.
Zdjęcia do serialu ruszyły w styczniu 2020 r., lecz w marcu 2020 r. zostały przerwane na skutek pandemii COVID-19. Z uwagi na fakt, że akcja serialu rozgrywa się porą jesienno-zimową i na przestrzeni kilkunastu dni, nie było możliwości wznowienia zdjęć latem 2020 r. – tuż po zniesieniu obostrzeń epidemicznych. By zapewnić identyczną aurę pogodową, w stosunku do materiału nakręconego na początku 2020 r., producenci postanowili dokończyć zdjęcia jesienią 2020 r. Na plan powrócono w październiku 2020 r., a okres zdjęciowy zakończono w grudniu 2020 r.. Produkcja była nagrywana w Świnoujściu, Warszawie oraz Łodzi.
Recenzje.
Według krytyka, Mateusza Frąckowiaka, "Klangor" to "świetnie skonstruowany dramat psychologiczny działający na wielu poziomach". Największym atutem filmu ma być "gęsty, mroczny i dobrze napisany scenariusz". Najbardziej złożoną psychologicznie postać Rafała gra z powodzeniem Arkadiusz Jakubik.

</doc>
<doc id="5049654" url="https://pl.wikipedia.org/wiki?curid=5049654" title="HTZ (transpłciowość)">
HTZ (transpłciowość)



</doc>
<doc id="5049658" url="https://pl.wikipedia.org/wiki?curid=5049658" title="Bohdan Kołomyjski">
Bohdan Kołomyjski

Bohdan Kołomyjski (ur. 5 stycznia 1904 w Brześciu Litewskim, zm. 30 lipca 2001) – polski inżynier metalurgii. Budowniczy Polski Ludowej.
Życiorys.
Syn Karola i Stanisławy. Ukończył studia na Akademii Górniczo-Hutniczej im. Stanisława Staszica w Krakowie. Po ich ukończeniu pracował w Towarzystwie Starachowickich Zakładów Górniczych, Hucie Pokój, jako główny inżynier Huty Kościuszko, następnie był dyrektorem generalnym w Hucie Baildon. W 1958 został Dyrektorem Naczelnym w Hucie im. Lenina, funkcję pełnił do 1971. Wdrażał zasady organizacyjne, które stanowiły wzorzec zarządzania zarówno dla kadry kierowniczej huty, jak również dla innych zakładów hutniczych, np. przyszłej Huty Katowice. W trakcie pełnienia funkcji zatrudnienie w Hucie wzrosło z 19.000 w 1960 do ponad 31.000 w 1970.
W 1947 wstąpił do Polskiej Partii Robotniczej, a następnie do Polskiej Zjednoczonej Partii Robotniczej. W latach 1964–1968 był członkiem Centralnej Komisji Rewizyjnej Komitetu Centralnego Polskiej Zjednoczonej Partii Robotniczej.
W 1964 odznaczony Orderem Budowniczych Polski Ludowej. Ponadto uhonorowany Krzyżem Kawalerskim Orderu Odrodzenia Polski (1956), Złotym Krzyżem Zasługi (1951) i Medalem 10-lecia Polski Ludowej (1954).
Pełnił funkcję prezesa Hutnika Kraków.
Pochowany w Alei Zasłużonych na Cmentarzu Rakowickim(kwatera LXIX pas C-1-4). 

</doc>
<doc id="5049660" url="https://pl.wikipedia.org/wiki?curid=5049660" title="Jaskropodobne">
Jaskropodobne



</doc>
<doc id="5049662" url="https://pl.wikipedia.org/wiki?curid=5049662" title="Ścieżka Rycerska">
Ścieżka Rycerska

Szlak Rycerski, Ścieżka Rycerska – szlak turystyczny o długości ok. 10 kilometrów prowadzący na Wielką Czantorię.
Szlak ten rozpoczyna się w gminie Nydek, prowadzi przez szczyt Wielkiej Czantorii aż do polskiego miasta wypoczynkowego Ustroń. Na trasie znajduje się 7 przystanków, na których można dowiedzieć się na przykład: kim był Jerzy Trzanowski (Leśny Kościół Zakamień), jak żyło się w okolicy Czantorii, wstąpić na metalową wieżę widokową na szczycie Czantorii Wielkiej.
Szlak jest również związany z "Legendą o śpiących rycerzach". Według tej legendy rycerze czekają ze swoimi końmi we wnętrzu góry, by w wypadku zagrożenia bronić okolicznych ziem.

</doc>
<doc id="5049663" url="https://pl.wikipedia.org/wiki?curid=5049663" title="Wybory prezydenckie w Republice Konga w 2021 roku">
Wybory prezydenckie w Republice Konga w 2021 roku

Wybory prezydenckie w Republice Konga w 2021 roku – wybory prezydenckie w Kongu przeprowadzone 21 marca 2021 roku. Urzędujący prezydent Denis Sassou-Nguesso uzyskał reelekcję w pierwszej turze głosowania, otrzymując 88% głosów, przy frekwencji wynoszącej 67,55%.
System elekcyjny.
Prezydent Republiki Konga jest wybierany w dwóch turach. 14 stycznia 2016 roku przyjęto ustawę ustanawiającą nową komisję wyborczą – Niezależną Państwową Komisję Wyborczą (fr. "Commission nationale électorale indépendante, CNEI") w miejsce Krajowej Komisji ds. Organizacji Wyborczych (fr. "Commission nationale d’organisation des élections, CONEL"). Ustawa była wynikiem dialogu między rządem, a partiami opozycyjnymi. CNEI składa się z członków zarówno rządu, jak i partii opozycyjnych, a także obywateli niezrzeszonych i w przeciwieństwie do CONEL, działa jako organizacja niezależna finansowo od rządu.
Karty do głosowania składają się z jednej kartki. Partie są uprawnione do posiadania przedstawicieli we wszystkich lokalach wyborczych, a ich zgoda na poświadczenie liczenia głosów jest obowiązkowa. Wszystkie osoby dorosłe powyżej 18 roku życia mają prawo głosu.
Kandydaci.
Rządzący prezydent Denis Sassou-Nguesso zapowiedział swój start w wyborach 23 stycznia 2021 roku, podczas inauguracji budowy drogi do Kibangou w departamencie Niari.
1 lutego 2021 roku swój start w wyborach zapowiedział Guy Brice Parfait Kolélas (jako kandydat Związku Demokratów i Humanistów).
Do wyborów natomiast nie zgłosił się Pascal Tasty Mabiala – kandydat na prezydenta z 2016 roku oraz lider opozycyjnej partii (zasiadającej również w Zgromadzeniu Narodowym) – Panafrykańskiego Związku na rzecz Demokracji Społecznej. Nie zdecydował się na start, powołując się na błędy w organizacji wyborów. Do bojkotu wyborów zachęcali z kolei Clément Mierassa i Paulin Mkaya, wzywając jednocześnie do uwolnienia dwójki byłych kandydatów na prezydenta – Jean-Marie Michel Mokoko i André Okombi Salissa.
Ostatecznie w wyborach wystartowało 7 kandydatów: Denis Sassou-Nguesso, Guy Brice Parfait Kolelas, Mathias Dzon, Joseph Kignoumbi Kia Mboungou, Anguios Nganguia Engambé, Dave Uphrem Mafoula i Albert Ognangué.
Kampania wyborcza i przebieg wyborów.
Kampania wyborcza rozpoczęła się 5 marca 2021 roku. W trakcie kampanii Kolelas postulował o przeprowadzenie debaty pomiędzy wszystkimi kandydatami.
W trakcie kampanii, 18 marca 2021 roku, Kolelas poinformował dziennikarzy, że obawia się, iż zachorował na malarię. 20 marca był widziany w masce tlenowej oraz z mankietem do pomiaru ciśnienia na ramieniu. Do szpitala trafił z powodu stwierdzenia u niego choroby COVID-19. Będąc w szpitalu zwrócił się do swoich wyborców prosząc ich o to, żeby poszli na wybory.
Jako pierwsi, 17 marca, zagłosowali członkowie sił zbrojnych Konga. Pierwsza tura dla wszystkich obywateli odbyła się 21 marca 2021 roku. W dniu wyborów wyłączony został Internet, natomiast w przeciwieństwie do wyborów w 2016 roku, połączenia telefoniczne nie zostały zerwane.

</doc>
<doc id="5049665" url="https://pl.wikipedia.org/wiki?curid=5049665" title="Wilhelm Gericke">
Wilhelm Gericke

Wilhelm Gericke (ur. 18 kwietnia 1845 w Bad Schwanberg, zm. 27 października 1925 w Wiedniu) – austriacki dyrygent.
Życiorys.
W latach 1862–1865 studiował w Konserwatorium Wiedeńskim u Felixa Otto Dessoffa. Od 1865 roku pełnił funkcję dyrektora teatru w Linzu. W 1874 roku został drugim dyrygentem Hofoper w Wiedniu, gdzie poprowadził prapremierę opery "Die Königin von Saba" Karla Goldmarka i wiedeńską prapremierę "Tannhäusera" Richarda Wagnera. W latach 1880–1884 był dyrygentem Gesellschaftkonzerte i Singverein w Wiedniu. Od 1884 do 1889 roku, zaangażowany przez jej założyciela Henry’ego Lee Higginsona, prowadził Bostońską Orkiestrę Symfoniczną. Po powrocie do Wiednia ponownie w latach 1890–1895 dyrygował Gesellschaftkonzerte. Od 1898 do 1906 roku po raz drugi prowadził Bostońską Orkiestrę Symfoniczną.
Jego zasługą jako dyrygenta było rozsławienie Bostońskiej Orkiestry Symfonicznej i podniesienie jej na wysoki poziom artystyczny. Podczas pobytu w Stanach Zjednoczonych propagował twórczość Johannesa Brahmsa, Antona Brucknera i Richarda Straussa, wprowadził też na tamtejsze sceny utwory Claude’a Debussy’ego. Zajmował się także komponowaniem, napisał m.in. operetkę "Schön Hannchen" (wyst. Linz 1865), "Requiem", utwory kameralne, pieśni.

</doc>
<doc id="5049671" url="https://pl.wikipedia.org/wiki?curid=5049671" title="Jana Sizikowa">
Jana Sizikowa

Jana Dmitrijewna Sizikowa, (ur. 12 listopada 1994 w Moskwie) – rosyjska tenisistka, medalistka Letniej Uniwersjady 2019.
Kariera tenisowa.
W zawodach cyklu WTA Tour Rosjanka wygrała dwa turnieje w grze podwójnej z czterech osiągniętych finałów. W karierze wygrała trzy turnieje singlowe i czterdzieści cztery deblowe rangi ITF. 20 czerwca 2016 zajęła najwyższe miejsce w rankingu singlowym WTA Tour – 336. pozycję, natomiast 1 sierpnia 2022 osiągnęła najwyższą lokatę w deblu – 64. miejsce.
W sezonie 2019 zwyciężyła w finale zawodów cyklu WTA Tour w Lozannie. Razem z Anastasiją Potapową pokonały Monique Adamczak i Han Xinyun wynikiem 6:2, 6:4.
W 2019 roku wywalczyła dwa medale podczas zawodów tenisowych na letniej uniwersjadzie: w grze mieszanej zdobyła złoty medal, a w rywalizacji drużynowej zajęła trzecie miejsce.
W 2022 roku osiągnęła finał rozgrywek deblowych w Monterrey, w którym razem z Han Xinyun uległy 6:1, 5:7, 6–10 Catherine Harrison i Sabrinie Santamarii. W maju wspólnie z Alison Van Uytvanck awansowały do meczu o tytuł w zawodach cyklu WTA 125 w Karlsruhe. W lipcu w finale w Pradze wspólnie z Potapową pokonały debel Angelina Gabujewa–Anastasija Zacharowa 6:3, 6:4.

</doc>
<doc id="5049672" url="https://pl.wikipedia.org/wiki?curid=5049672" title="Christophe LeFriant">
Christophe LeFriant



</doc>
<doc id="5049674" url="https://pl.wikipedia.org/wiki?curid=5049674" title="Yana Sizikova">
Yana Sizikova



</doc>
<doc id="5049675" url="https://pl.wikipedia.org/wiki?curid=5049675" title="Renata Kułakowska">
Renata Kułakowska

Renata Kułakowska (ur. 8 września 1973, zm. 5 listopada 2019) – polska dziennikarka telewizyjna, kierowniczka produkcji, producentka związana ze stacjami grupy TVN. 
Życiorys.
Ukończyła studia na Wydziale Dziennikarstwa Uniwersytetu Warszawskiego. Od 2004 roku związana z kanałem telewizyjnym TVN Style, gdzie współtworzyła ponad 40 programów. Od 2016 kierowała produkcją kanału HGTV Home &amp; Garden, od 2018 kierownik produkcji kanału Travel Channel. Ponadto była kierownikiem produkcji filmów dokumentalnych.
Pochowana na cmentarzu parafialnym w Kędzierówce. 

</doc>
<doc id="5049676" url="https://pl.wikipedia.org/wiki?curid=5049676" title="Grzybówka plamista">
Grzybówka plamista

Grzybówka plamista ("Mycena maculata" P. Karst.) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson ten opisał w 1889 r. Petter Karsten. Nazwę polską nadała mu Maria Lisiewska w 1987 r..
Morfologia.
Średnica 10–45 mm, początkowo stożkowaty, nieco dzwonkowaty, potem wypukły, przeważnie bez garbka, prześwitująco prążkowany, bruzdkowany. Jest higrofaniczny. Powierzchnia o barwie od bladoszarej do ciemnoszarej, szarobrązowej lub ciemnobrązowej z jaśniejszym brzegiem, czasem z w środku z czerwonawym odcieniem. Z wiekiem pojawiają się czerwonawo-brązowe plamy, które ostatecznie często stają się całkowicie ciemnoczerwono-brązowe z jaśniejszymi brzegami.
W liczbie 20–23 dochodzących do trzonu, sprężyste, twarde, wąsko lub szeroko przyrośnięte, czasami nieco zbiegające z ząbkiem lub bez, o barwie od bladoszarej do szarej z białymi brzegami, z wiekiem pojawiają się czerwono-brązowe plamy.
Wysokość 40–80 mm, grubość 1–5 mm, walcowaty, czasami spłaszczony i podłużnie pęknięty, prosty lub nieco zakrzywiony, pusty w środku, często zakorzeniony. Powierzchnia naga, początkowo z białawym wierzchołkiem, poniżej szara do szaro-brązowej, przy podstawie ciemniejsza; od brązowej do czerwonobrązowej, z wiekiem całkowicie czerwono-brązowa. U podstawy gęsto pokryty białymi włókienkami.
Zapach niewyraźny. Smak niewyraźny, nie mączny.
Podstawki 25–40 × 6–10 µm, smukłe, maczugowate, 4-zarodnikowe, ze sterygmami o długości 4–8 µm. Zarodniki 7,5–10 × 4,5–6 µm, pipetowate, lub elipsoidalne, gładkie, amyloidalne. Cheilocystydy (10,5–) 18–40 × 4,5–18 µm, tworzące sterylne pasma, pokryte dość nielicznymi nierówno rozmieszczonymi, grubymi, prostymi lub bardzo rozgałęzionymi, prostymi lub zgiętymi, cylindrycznymi wypukłościami, z których jedna lub dwie mogą być dłuższe od pozostałych (do 20 um długości). Pleurocystyd brak. Trama blaszek dekstrynoidalna. Strzępki w skórce kapelusza o szerokości 1,5–5 µm, nieco zżelatynizowane, przeważnie gładkie, lub pokryte rozrzuconymi brodawkami lub cylindrycznymi naroślami 1–10 × 1–1,5 µm, zakończone głównie komórkami uchyłkowymi. Strzępki w skórce trzonu o szerokości 4–8 µm, gładkie, pokryte naroślami 1–4,5 × 0,5–1,5 um, komórki końcowe o szerokości do 5,5 um i nieco bardziej zwarte. Sprzążki występują w strzępkach wszystkich części grzyba.
Gatunki podobne.
Grzybówka plamista nie zawsze jest to łatwa do zidentyfikowania. Jej nazwa jest nieco zwodnicza, ponieważ czasami może nie mieć czerwono-brązowych plam plam, szczególnie często zdarza się to u młodszych okazów. Może być pomylona z ciemnymi formami grzybówki hełmiastej ("Mycena galericulata"). Grzybówka ta odróżnia się jednak mikroskopowo; jej strzępki mają tendencję do tworzenia gęstych mas, zarodniki są większe niż u "M. maculata", a końcowych komórek w korze trzonu albo brak, albo są bardzo trudne do znalezienia. Ponadto brzeg jej blaszki jest całkowicie sterylny, podczas gdy u "M. maculata" występują w nim fragmentarycznie podstawki rozrzucone wzdłuż krawędzi blaszki. "M. galericulata" ma ponadto dość silny mączny smak.
Pewne podobieństwo do grzybówki plamistej może wykazywać także grzybówka bruzdowanotrzonowa ("M. polygramma"), która również może mieć czerwono-brązowe plamy na blaszkach i w innych miejscach. Ma ona jednak zazwyczaj srebrzystoszary, wzdłużnie rowkowany trzon, gładkie lub gruboziarniste cheilocystydy, szersze zarodniki i bardzo rozgałęzione strzępki w kapeluszu. Grzybówka mydlana ("M. inclinata") nie ma winnego posmaku, ma ząbkowany brzeg włosków i silny korzenny zapach.
Występowanie i siedlisko.
Grzybówka plamista znana jest w Ameryce Północnej, Europie i na Nowej Zelandii. Władysław Wojewoda w zestawieniu grzybów wielkoowocnikowych Polski w 2003 r. przytacza liczne stanowiska. 
Grzyb saprotroficzny. Występuje w lasach i ogrodach, na leżących na ziemi opadłych gałązkach i korze drzew, zarówno liściastych, jak iglastych. Często pod jodłami i dębem szypułkowym. Owocniki od czerwca do listopada. 

</doc>
<doc id="5049682" url="https://pl.wikipedia.org/wiki?curid=5049682" title="Rosalie van der Hoek">
Rosalie van der Hoek

Rosalie van der Hoek (ur. 16 grudnia 1994) – holenderska tenisistka.
Kariera tenisowa.
W karierze wygrała dwadzieścia dziewięć turniejów deblowych rangi ITF. 14 stycznia 2019 zajmowała najwyższe miejsce w rankingu singlowym WTA Tour – 759. pozycję, natomiast 18 października 2021 osiągnęła najwyższą lokatę w deblu – 83. miejsce.
W zawodach cyklu WTA Tour Holenderka osiągnęła dwa finały w grze podwójnej.
W 2021 roku podczas Australian Open zadebiutowała w zawodach wielkoszlemowych, dochodząc w turnieju gry podwójnej do trzeciej rundy.

</doc>
<doc id="5049685" url="https://pl.wikipedia.org/wiki?curid=5049685" title="Rosalie Van Der Hoek">
Rosalie Van Der Hoek



</doc>
<doc id="5049687" url="https://pl.wikipedia.org/wiki?curid=5049687" title="Barbara Zygmańska">
Barbara Zygmańska

Barbara Zygmańska (ur. 12 listopada 1954 w Chorzowie) – polska autorka opracowań turystycznych, przewodniczka turystyczna, informatyczka.
Życiorys.
Ukończyła I Liceum Ogólnokształcące im. Juliusza Słowackiego w Chorzowie, a następnie studiowała na Wydziale Matematyczno-Fizycznym Politechniki Śląskiej, który ukończyła w 1978 roku. W roku 2001 odbyła uzupełniające studia podyplomowe z informatyki na Uniwersytecie Jagiellońskim.
Pracowała w firmach informatycznych, po czym przez dwadzieścia lat była głównym specjalistą – administratorem baz danych w Urzędzie Miasta Chorzów.
Jest autorką lub współautorką wielu publikacji – przewodników między innymi po Tatrach, Bieszczadach, górach Słowacji, Jurze Krakowsko-Częstochowskiej, a także poradników turystycznych. Jest również licencjonowanym przewodnikiem beskidzkim oraz tatrzańskim, przewodnikiem terenowym po województwie śląskim i pilotem wycieczek. Specjalizuje się w oprowadzaniu grup po południowej Polsce, Słowacji, Czechach i Ukrainie.
Działała w ruchu turystycznym. Należała do Polskiego Towarzystwa Turystyczno-Krajoznawczego, jest Instruktorem przewodnictwa PTTK. Od czasów studenckich działa w SKPG „Harnasie” w Gliwicach. W ramach stowarzyszenia prowadzi zajęcia teoretyczne i praktyczne na kursie przewodnickim w swoim macierzystym kole SKPG „Harnasie”.
Uczestniczyła jako przewodnik-wolontariusz w projekcie "„Razem na Szczyty” – niepełnosprawni zdobywają koronę gór Polski" prowadząc po górach grupę niepełnosprawnych ruchowo. W latach 2014–2019 była przewodnikiem Memoriału Vrby-Wetzlera – marszu na trasie historycznej ucieczki z niemieckiego obozu koncentracyjnego Auschwitz do Żyliny upamiętniającego dwóch słowackich Żydów Rudolfa Vrbę i . 

</doc>
<doc id="5049688" url="https://pl.wikipedia.org/wiki?curid=5049688" title="Odznaka Honorowa „Zasłużony dla Województwa Lubelskiego”">
Odznaka Honorowa „Zasłużony dla Województwa Lubelskiego”

Odznaka Honorowa „Zasłużony dla Województwa Lubelskiego” – wyróżnieni nadawane osobom fizycznym, instytucjom oraz organizacjom, które poprzez całokształt działalności zawodowej i społecznej znacząco przyczyniły się do gospodarczego, kulturalnego i społecznego rozwoju województwa lubelskiego.
Wygląd.
Odznaka „Zasłużony dla Województwa Lubelskiego” jest odznaką w kolorze złotym, dwustronną. Składa się z odznaki złotej, przedstawiającej okrągły medalion, pośrodku którego w czerwonym polu umieszczone jest godło herbu województwa, wokół zaś, w otoku złotym dewiza Województwa Lubelskiego PARATA SEMPER CORNUA. 
Na medalion nałożone są symetrycznie cztery korony królewskie. Odległość przeciwnych, najbardziej oddalonych punktów koron wynosi 40 mm. Inne elementy odznaki pozostają w odpowiednich proporcjach. Na rewersie odznaki, całym złotym, w jej otoku widnieje nazwa odznaki – ZASŁUŻONY DLA WOJEWÓDZTWA LUBELSKIEGO. Pole środkowe przeznaczone jest na grawerowanie imienia i nazwiska wyróżnionego. Odznaka posiada zawieszkę, przedstawiającą wstążkę w barwach województwa, tj. biało-czerwono-żółtą.

</doc>
<doc id="5049690" url="https://pl.wikipedia.org/wiki?curid=5049690" title="Nico Rittmeyer">
Nico Rittmeyer

Nicholas „Nico” Rittmeyer (ur. 13 października 1993 w Savannah) – gwatemalski piłkarz pochodzenia amerykańskiego występujący na pozycji środkowego pomocnika, reprezentant kraju, obecnie zawodnik amerykańskiego Charleston Battery.
Kariera klubowa.
Rittmeyer pochodzi z miasta Savannah w stanie Georgia, do którego przeniósł się w wieku dwóch lat z Chapel Hill w Karolinie Północnej. Jest synem Amerykanina i Gwatemalki. Posiada dwóch młodszych braci. Jego ojciec prowadzi praktykę lekarską jako gastroenterolog dziecięcy. Uczęszczał do Savannah Country Day School, a równolegle występował w szkółkach juniorskich SC Battery i South Carolina United. Następnie przez rok studiował na Uniwersytet Karoliny Północnej w Chapel Hill, gdzie występował w drużynie piłkarskiej North Carolina Tar Heels. W 2013 roku został wybrany do ESPN All-America Team. Następnie przeniósł się do College of Charleston, gdzie pełnił rolę kapitana szkolnego zespołu Charleston Cougars. W 2015 roku wybrano go do All-CAA Second Team, zaś w 2016 roku do All-CAA Third Team.
Na ostatnim roku studiów Rittmeyer grał również w South Georgia Tormenta (zespole filialnym Charleston Battery) na czwartym szczeblu rozgrywkowym – USL Premier Development League. W marcu 2017 podpisał profesjonalny kontrakt z Charleston Battery z drugiego poziomu rozgrywkowego – United Soccer League.
Kariera reprezentacyjna.
W 2012 roku Rittmeyer wystąpił w barwach reprezentacji Stanów Zjednoczonych U-19 na Mercedes-Benz Junior Cup, towarzyskim turnieju rozgrywanym w Stuttgarcie. Następnie zdecydował się jednak na zmianę barw narodowych i grę w reprezentacji Gwatemali, do czego był uprawniony za sprawą pochodzenia matki, wywodzącej się z miasta Gwatemala. W 2020 roku otrzymał gwatemalskie obywatelstwo.
W październiku 2020 Rittmeyer otrzymał od selekcjonera Amariniego Villatoro pierwsze powołanie do reprezentacji Gwatemali, na mecz towarzyski z Hondurasem (2:1). Zadebiutował w niej jednak dopiero 22 stycznia 2021 w wygranym 1:0 sparingu z Portorykiem. Pierwszego gola strzelił już w kolejnym występie, 24 lutego 2021 w wygranym 1:0 meczu towarzyskim z Nikaraguą.

</doc>
<doc id="5049692" url="https://pl.wikipedia.org/wiki?curid=5049692" title="Hailey Baptiste">
Hailey Baptiste

Hailey Baptiste (ur. 3 listopada 2001) – amerykańska tenisistka.
Kariera tenisowa.
W zawodach cyklu WTA Tour Amerykanka wygrała jeden turniej w grze podwójnej. W karierze wygrała trzy turnieje singlowe i dwa deblowe rangi ITF. 7 marca 2022 zajmowała najwyższe miejsce w rankingu singlowym WTA Tour – 119. pozycję, natomiast 7 lutego 2022 osiągnęła najwyższą lokatę w deblu – 127. miejsce.
Jako juniorka osiągnęła finał US Open 2018 w grze podwójnej dziewcząt. Razem z Dalayną Hewitt przegrały w nim wynikiem 3:6, 2:6 z Coco Gauff i Catherine McNally.
W turnieju głównym zawodów cyklu WTA Tour zadebiutowała w 2019 roku podczas rozgrywek w Waszyngtonie. W pierwszej rundzie pokonała finalistkę wielkoszlemowego US Open, Madison Keys.
W sezonie 2021 zwyciężyła w finale zawodów deblowych w Charleston. Razem z Catherine McNally pokonały w nim Ellen Perez i Storm Sanders wynikiem 6:7(4), 6:4, 10–6.

</doc>
<doc id="5049698" url="https://pl.wikipedia.org/wiki?curid=5049698" title="Mazurowo II">
Mazurowo II

Mazurowo II – dawna wieś. Tereny na których leżała znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 19 osób, 2 były wyznania rzymskokatolickiego a 17 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 3 budynki mieszkalne. W 1931 w 3 domach zamieszkiwało 17 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5049700" url="https://pl.wikipedia.org/wiki?curid=5049700" title="Joanna Kubicz">
Joanna Kubicz

Joanna Katarzyna Kubicz (ur. 1969 albo 1963 w Krakowie) – polska architektka wnętrz, doktor habilitowana nauki o sztukach pięknych, prorektor Akademii Sztuk Pięknych im. Jana Matejki w Krakowie.
Życiorys.
Joanna Kubicz ukończyła studia na Wydziale Architektury Wnętrz ASP w Krakowie oraz na .
Zawodowo związana z Katedrą Projektowania Architektury Wnętrz macierzystego Wydziału. W latach 2012–2020 prodziekan. Prorektor ds. upowszechniania dorobku w kadencji 2020–2024.
Współpracowała m.in. z w Mediolanie, Królewską Akademią Sztuk Pięknych w Gandawie, In Situ Lab Le Corbusier w Strasburgu czy Muzeum Narodowym w Krakowie. Autorka studenckich warsztatów "Interactive Lab", współtwórczyni Międzynarodowego Biennale Architektury Wnętrz oraz sześciu jego edycji. Koordynowała wraz z Hedvą Ser studencki projekt adaptacji przestrzeni pod ekspozycję rzeźb przy Bulwarze Kurlandzkim w Krakowie. Współorganizowała wystawy promujące młodych artystów i projektantów, m.in. "Self/ie – Design – It (2016)", "Babie lato (2018)," "nie/świadomość (2019), Spazio polifonico (2019), Zamieszkiwanie (2020)".

</doc>
<doc id="5049703" url="https://pl.wikipedia.org/wiki?curid=5049703" title="Eugenia Botnaru">
Eugenia Botnaru

Eugenia Botnaru (ur. 3 stycznia 1936, zm. 4 grudnia 2020) – aktorka teatralna i filmowa z Mołdawii.
Życiorys.
Urodziła się we wsi Gribova w rejonie Drochia. W 1962 roku ukończyła studia na wydziale aktorskim w Institutului de Arte Gavriil Musicescu w Kiszyniowie. W latach 1957–1990 pracowała w zespole Teatru Dramatycznego im. Aleksandra Puszkina (obecnie Teatr Narodowy im. M. Eminescu w Kiszyniowie), a do 1996 roku w Teatrze Ludowym „Ion Creanga” (Teatrul folcloric Ion Creangă). W tym samym roku rozpoczęła współpracę ze Stowarzyszeniem Twórczym „Buciumul” (Asociației de Creație „Buciumul”). Na scenie Teatru Puszkina zagrała ponad 100 ról. Nagrywała dubbing do ponad 200 filmów. Wystąpiła w około 20 filmach: "Singur în faţa dragoste"i (1969), "Povârnişul" (1970), "Bărbaţii încărunţesc devreme" (1974), "Durata zilei" (1974), "Furtuni de toamnă" (1974), "Ce-i trebuie omului" (1975), "Bărbatul de alături" (1977), "Trânta" (1977), "Călătorie de nuntă înainte de nuntă" (1982), "Prietenie bărbătească" (1982), "Aveţi o telegramă" (1983), "Luceafărul" (1986), "Iarba dracului" (1988), "Atmosferă încordată" (1989), "Polobocul" (1991) i innych.

</doc>
<doc id="5049704" url="https://pl.wikipedia.org/wiki?curid=5049704" title="Harm Vanhoucke">
Harm Vanhoucke

Harm Vanhoucke (ur. 17 czerwca 1997 w Kortrijk) – belgijski kolarz szosowy.
Osiągnięcia.
Opracowano na podstawie:

</doc>
<doc id="5049706" url="https://pl.wikipedia.org/wiki?curid=5049706" title="Józef Karol Horodyński">
Józef Karol Horodyński

Józef Karol Horodyński (ur. 1790 w Dąbrowie, zm. 1875 w Starogrodzie) – pułkownik wojsk Księstwa Warszawskiego i Królestwa Polskiego, sędzia pokoju okręgu siennickiego.
Życiorys.
Ojciec Józefa Karola – Franciszek był generałem-adiutantem na dworze, a dziadek Karol Bożydar był pułkownikiem w czasach króla Stanisława Augusta; matką była Katarzyna z d. Ochocka. Pierwsze nauki pobierał w gimnazjum rzeszowskim i we Lwowie. 
W 1809 wstąpił do wojska i pobierał nauki w Szkole Elementarnej Artylerii a następnie w Szkole Aplikacyjnej Inżynierów. W stopniu podporucznika brał udział w inwazji na Rosję a następnie przydzielony był do Twierdzy Modlin. 
W 1815 dostał przydział do jednostki inżynierów, a po dwóch latach do Dyrekcji Inżynierów w Lublinie. W 1820 przeniesiony został do Warszawy, gdzie był adiutantem budowniczym w komendzie miasta i miał nadzór nad koszarami warszawskimi oraz awansował do stopnia kapitana. W 1828 objął dowodzenie inżynierami w Twierdzy Modlin, Płock i Serock. Odznaczony był Znakiem Honorowym za Długoletnią i Nieskazitelną Służbę.
Brał udział w powstaniu listopadowym i odznaczony był Złotym Krzyżem Orderu Virtuti Militari. W 1831 złożył dymisję będąc w stopniu podpułkownika.
Był sędzią pokoju okręgu siennickiego i w 1840 był zatrudniony w oddziale Towarzystwa Kredytowego Ziemskiego jako kasjer a w 1850 był radcą dyrekcji szczegółowej w tym Towarzystwie.
Żonaty był z Józefą Marią z d. Przygodzką, z którą miał czworo dzieci: Wacława, Helenę Karolinę, Mieczysława i Bolesława.
Osiadł na roli w Starogrodzie i w 1871 rozpoczął spisywanie wspomnień, które wydał jego syn Bolesław - „Z pamiętnika mojego ojca Józefa Karola Horodyńskiego Podpułk. Inżyn. Wojsk Polskich..”.
Zmarł najprawdopodobniej w 1875 w swojej posiadłości w Starogrodzie.

</doc>
<doc id="5049707" url="https://pl.wikipedia.org/wiki?curid=5049707" title="Eden Silva">
Eden Silva

Eden Silva (ur. 14 marca 1996 w Londynie) – brytyjska tenisistka pochodzenia lankijsko–rosyjskiego.
Kariera tenisowa.
W karierze wygrała dwa turnieje singlowe i dziesięć deblowych rangi ITF. 13 czerwca 2022 zajmowała najwyższe miejsce w rankingu singlowym WTA Tour – 338. pozycję, natomiast 3 lutego 2020 osiągnęła najwyższą lokatę w deblu – 126. miejsce.
W 2019 roku podczas Wimbledonu zadebiutowała w zawodach wielkoszlemowych, dochodząc do ćwierćfinału w grze mieszanej i odpadając w pierwszej rundzie gry podwójnej.

</doc>
<doc id="5049710" url="https://pl.wikipedia.org/wiki?curid=5049710" title="Mićki">
Mićki

Mićki – dawna wieś. Tereny na których leżała znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 66 osób, 11 było wyznania rzymskokatolickiego a 55 prawosławnego. Jednocześnie 7 mieszkańców zadeklarowało polską a 59 białoruską przynależność narodową. Było tu 10 budynków mieszkalnych. W 1931 w 13 domach zamieszkiwało 68 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5049713" url="https://pl.wikipedia.org/wiki?curid=5049713" title="Julia Lohoff">
Julia Lohoff

Julia Lohoff, z domu Wachaczyk (ur. 13 kwietnia 1994 w Bielefeld) – niemiecka tenisistka.
Kariera tenisowa.
W karierze wygrała dziewięć turniejów singlowych i trzydzieści deblowych rangi ITF. 3 kwietnia 2017 zajmowała najwyższe miejsce w rankingu singlowym WTA Tour – 338. pozycję, natomiast 28 lutego 2022 osiągnęła najwyższą lokatę w deblu – 61. miejsce.
W sezonie 2020 osiągnęła finał zawodów deblowych w Lyonie. Razem z Laurą Ioaną Paar pokonały w meczu mistrzowskim Lesley Pattinamę Kerkhove i Bibiane Schoofs wynikiem 7:5, 6:4.

</doc>
<doc id="5049718" url="https://pl.wikipedia.org/wiki?curid=5049718" title="Chemtrails over the Country Club">
Chemtrails over the Country Club

Chemtrails over the Country Club – siódmy album studyjny amerykańskiej piosenkarki Lany Del Rey, wydany 19 marca 2021 przez Interscope Records oraz Polydor Records. Jego producentami są Del Rey i Jack Antonoff. Jednym ze znajdujących się tam utworów jest „For Free” – cover piosenki Joni Mitchell z lat 70. Został nagrany z udziałem piosenkarek Zella Day oraz Weyes Blood.

</doc>
<doc id="5049719" url="https://pl.wikipedia.org/wiki?curid=5049719" title="Hugo Hofstetter">
Hugo Hofstetter

Hugo Hofstetter (ur. 13 lutego 1994 w Altkirch) – francuski kolarz szosowy.
Osiągnięcia.
Opracowano na podstawie:

</doc>
<doc id="5049729" url="https://pl.wikipedia.org/wiki?curid=5049729" title="Paramount Television">
Paramount Television



</doc>
<doc id="5049737" url="https://pl.wikipedia.org/wiki?curid=5049737" title="Irena Vrkljan">
Irena Vrkljan

Irena Vrkljan (ur. 21 sierpnia 1930 w Belgradzie, zm. 23 marca 2021 w Sveti Duh) – chorwacka pisarka i tłumaczka.
Życiorys.
Urodziła się w Belgradzie i studiowała na Uniwersytecie w Zagrzebiu.
Mieszkała w Zagrzebiu i Berlinie, pisząc po chorwacku i niemiecku. Tłumaczyła również w języku niemieckim dzieła autorów chorwackich.
W 2006 otrzymała nagrodę Vladimir Nazor Award.

</doc>
<doc id="5049738" url="https://pl.wikipedia.org/wiki?curid=5049738" title="Nissa FC">
Nissa FC

Nissa FC (wł. Nissa Football Club) – włoski klub piłkarski, mający siedzibę w mieście Caltanissetta, na Sycylii, grający od sezonu 2020/21 w rozgrywkach Eccellenza Sicilia.
Historia.
Chronologia nazw: 
Klub sportowy US Nissena został założony w miejscowości Caltanissetta w 1929 roku. Początkowo zespół rozgrywał mecze towarzyskie. Dopiero w 1931 dołączył do FIGC i w sezonie 1931/32 debiutował w rozgrywkach Terza Divisione Sicilia (D5). W 1932 został promowany o dwie klasy wyżej do Prima Divisione. W 1935 roku po wprowadzeniu Serie C klub został zakwalifikowany do "Serie C". W sezonie 1936/37 klub nie uczestniczył w żadnych mistrzostwach, a w sezonie 1937/38 startował w "Prima Divisione Sicilia". Sezon 1940/41 znów został wykreślony z działalności klubu, a w sezonie 1941/42 chociaż zajął ostatnie, 7. miejsce w "Prima Divisione Sicilia", to otrzymał promocję do "Serie C". W 1943 roku na terenie Włoch rozpoczęto działania wojenne II wojny światowej, wskutek czego mistrzostwa 1943/44 zostały odwołane. Od grudnia 1944 do czerwca 1945 zespół z nazwą SPAL Caltanissetta brał udział w lokalnych mistrzostwach Sycylii.
Po zakończeniu II wojny światowej, klub wznowił działalność w 1946 roku i z nazwą AC Caltanissetta został zakwalifikowany do "Prima Divisione Sicilia". 28 sierpnia 1947 roku został odrodzony klub z historyczną nazwą US Nissena, który dołączył do "Serie C". W 1948 roku w wyniku reorganizacji systemu lig zespół został zdegradowany do Promozione (D4), ale po dwóch latach wrócił do "Serie C". W 1952 roku w wyniku kolejnej reorganizacji systemu lig klub spadł do IV Serie. W 1956 został zdegradowany do Promozione Sicilia, która w 1957 zmieniła nazwę na "Campionato Siculo", a w 1959 na "Prima Categoria Sicilia". Po zakończeniu sezonu 1959/60 klub został wykluczony z mistrzostw i następnie rozwiązany ze względu na bankructwo.
W 1960 inny miejski klub o nazwie AC Caltanissetta został głównym klubem miasta i startował w rozgrywkach "Prima Categoria Sicilia" (D5), ale w sezonie 1961/62 został ukarany 14 punktami dyskwalifikowany za wystawienie niezarejestrowanego piłkarza. Do następnych mistrzostw klub już nie przystąpił i został rozwiązany.
26 września 1962 powstał nowy klub o nazwie Nissa SC, który rozpoczął występy w regionalnych mistrzostwach Seconda Categoria Sicilia (D6). W 1963 zespół awansował do "Prima Categoria Sicilia", a w 1967 do Serie D. W 1972 został zdegradowany do "Promozione Sicilia". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego poziom "Promozione" został obniżony do szóstego stopnia. W 1979 klub znów otrzymał promocję "Serie D", która w 1981 została przemianowana na "Campionato Interregionale". W 1984 zespół awansował do "Serie C2", ale w 1987 spadł z powrotem do "Campionato Interregionale". W 1989 spadł na rok do "Promozione Sicilia". W sezonie 1991/92 klub zajął 14.miejsce w grupie L "Campionato Interregionale", po przegranych barażach play-off został zdegradowany do Eccellenza Sicilia i następnie ogłosił upadłość.
Latem 1992 klub "AC Caltanissetta", który występował w "Promozione Sicilia", przyjął nazwę US Nissa. Przed rozpoczęciem sezonu 1992/93 w wyniku repasaży klub został promowany do "Eccellenza Sicilia". W 1995 klub awansował do Campionato Nazionale Dilettanti, ale po roku wrócił z powrotem do "Eccellenza Sicilia". Przed rozpoczęciem sezonu 1998/99 zespół zrezygnował z dalszych występów i potem nie uczestniczył w żadnych rozgrywkach ligowych. 
Po roku bezczynności, w wyniku połączenia klubów "Sommatino" i "Nissena 1996" w 1999 roku został utworzony Nissa FC. Nowy zespół zarejestrował się w mistrzostwach "Promozione Sicilia". W 2000 uzyskał awans do "Eccellenza Sicilia". W 2005 klub zmienił nazwę na USD Nissa FC ASD. W 2008 klub otrzymał promocję do "Serie D". Po zakończeniu sezonu 2012/13, w którym zajął 18.miejsce w grupie I "Serie D" i został zdegradowany do "Eccellenza Sicilia", klubowi nie udało się zapłacić wniosek na mistrzostwa i 8 sierpnia 2013 oficjalnie ogłosił, że został wykluczony z regionalnych mistrzostw "Eccellenza", a następnie został rozwiązany.
Kilka miesięcy później, w 2013 roku amatorski klub "Sporting Club Nissa" został przekształcony w Sporting Club Nissa ASD i startował w "Seconda Categoria Sicilia". W 2014 zespół awansował do "Prima Categoria Sicilia", po czym zmienił nazwę na ASD Sport Club Nissa 1962. Przed rozpoczęciem sezonu 2014/15 wprowadzono reformę systemy lig, wskutek czego "Prima Categoria" została promowana do siódmego poziomu. W 2015 klub awansował do "Promozione Sicilia", a w następnym roku do "Eccellenza Sicilia". W 2017 klub spadł z powrotem do "Promozione Sicilia", a następnie podjął decyzję o pozostaniu zrzeszonym w FIGC dla wyłącznej działalności sektora młodzieżowego, rezygnując z występów w mistrzostwach.
W 2017 roku klub został reaktywowany jako Nissa FC i rozpoczął występy w Terza Categoria Caltanissetta (D9). W 2018 klub uzyskał tytuł sportowy "Prima Categoria Sicilia" od stowarzyszenia sąsiedniej gminy. W 2019 w wyniku repasaży został promowany do "Promozione Sicilia". W sezonie 2019/20 zajął 7.miejsce w grupie A "Promozione Sicilia". W 2020 do klubu dołączył "Sporting Vallone di Campofranco", który występował w "Eccellenza Sicilia", wskutek czego otrzymał awans do piątej ligi.
Barwy klubowe, strój.
Klub ma barwy biało-żółto-czerwone. Zawodnicy swoje domowe spotkania zazwyczaj grają w białych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Marco Tomaselli, w mieście Caltanissetta o pojemności 11 950 widzów.

</doc>
<doc id="5049740" url="https://pl.wikipedia.org/wiki?curid=5049740" title="SC Nissa 1962">
SC Nissa 1962



</doc>
<doc id="5049742" url="https://pl.wikipedia.org/wiki?curid=5049742" title="Robin Montgomery">
Robin Montgomery

Robin Montgomery (ur. 5 września 2004) – amerykańska tenisistka, mistrzyni juniorskiego US Open 2021 w grze pojedynczej i podwójnej dziewcząt.
Kariera tenisowa.
W karierze wygrała dwa turnieje singlowe i cztery deblowe rangi ITF. 6 marca 2023 zajmowała najwyższe miejsce w rankingu singlowym WTA Tour – 187. pozycję, natomiast 7 marca 2022 osiągnęła najwyższą lokatę w deblu – 165. miejsce.
Jako juniorka zwyciężyła w 2019 roku w turnieju Orange Bowl w grze pojedynczej dziewcząt w kategorii poniżej 18 lat.
W 2020 roku podczas US Open zadebiutowała w zawodach wielkoszlemowych, przegrywając w pierwszej rundzie gry pojedynczej z Juliją Putincewą.
Razem z Ashlyn Krueger osiągnęła drugą rundę US Open w 2021 roku w grze podwójnej kobiet. W następnym tygodniu Amerykanki zwyciężyły w rozgrywkach gry podwójnej dziewcząt podczas tego turnieju wielkoszlemowego, pokonując w finale rodaczki Reese Brantmeier i Elvinę Kalievą 5:7, 6:3, 10–4. Montgomery triumfowała także w zawodach gry pojedynczej dziewcząt, w meczu mistrzowskim zwyciężając 6:2, 6:4 z Kristiną Dmitruk.

</doc>
<doc id="5049744" url="https://pl.wikipedia.org/wiki?curid=5049744" title="Patrik Tybor">
Patrik Tybor

Patrik Tybor (ur. 16 września 1987 w Dubnicy nad Váhom) – słowacki kolarz szosowy. Olimpijczyk (2016).
Osiągnięcia.
Opracowano na podstawie:

</doc>
<doc id="5049751" url="https://pl.wikipedia.org/wiki?curid=5049751" title="Muriel Beaumont">
Muriel Beaumont

Muriel Beaumont, Lady du Maurier (ur. 14 kwietnia 1876, zm. 27 listopada 1957) – angielska aktorka sceniczna, żona aktora oraz matka pisarek , Daphne du Maurier, autorki słynnej "Rebeki" oraz artystki 
Odeszła ze sceny w 1910 roku.
Życiorys.
Beaumont urodziła się w Sutton, Surrey jako córka adwokata Henry'ego "Harry'ego" Beaumonta oraz Emily Bidwell. Pomimo dezaprobaty ze strony ojca została aktorką. Jej pierwszy występ odbył się w 1898 roku w . W 1902 odegrała rolę Lady Agathy w "," w której występował również jej przyszły mąż. Para wzięła ślub pięć miesięcy później, 11 kwietnia 1903 roku w Kensington.
Po ślubie kontynuowała karierę sceniczną aż do 1910 roku. W 1905 r. zagrała Nerissę w "The Merchant of Venice". Wystąpiła także w angielskich tłumaczeniach lekkich komedii francuskich. W 1908 r. zagrała z i w farsie "The Early Worm".
Po wspólnym udziale w "The Admirable Crichton" Muriel oraz jej mąż nigdy więcej nie grali razem na scenie.
Życie osobiste i śmierć.
Muriel i doczekali się trójki dzieci: (1904–2002), Daphne du Maurier (1907–1989) oraz Jeanne du Maurier (1911–1997).
Muriel zmarła w swoim domu w Liskeard, w Kornwalii w roku 1957, mając 81 lat.

</doc>
<doc id="5049752" url="https://pl.wikipedia.org/wiki?curid=5049752" title="Adam Jagła">
Adam Jagła

Adam Jagła (ur. 10 czerwca 1954 w Świeciu, zm. 17 marca 2021) – polski kolarz, medalista mistrzostw Polski.
Kariera sportowa.
Przez całą karierę sportową reprezentował barwy klubu Bobrek Bytom.
Jego największymi sukcesami w karierze były zwycięstwa w wyścigu Pasmem Gór Świętokrzyskich oraz Wyścigu Przyjaźni Polski i CSRS (oba w 1978). W 1976 zajął 2. miejsce w wyścigu Szlakiem Grodów Piastowskich. W 1977 wystąpił w reprezentacji Polski w Wyścigu Pokoju, jednak go nie ukończył.
Pochowany na cmentarzu komunalnym przy ul. Kwiatowej w Bytomiu.

</doc>
<doc id="5049760" url="https://pl.wikipedia.org/wiki?curid=5049760" title="Władysława Nidecka">
Władysława Nidecka

Władysława Nidecka (ur. 1863 w Dąbrowie Łomżyńskiej, zm. 22 marca 1914 w Warszawie) – polska nauczycielka, tłumaczka, autorka powieści.
Życiorys.
Władysława Nidecka urodziła się w 1863 w Dąbrowie Łomżyńskiej. Jej ojciec był dyrektorem komory celnej, a stryj Tomasz Nidecki, kompozytorem i dyrygentem. 
Ukończyła ze złotym medalem gimnazjum w Płocku, uzyskując uprawnienia domowej nauczycielki. W roku szkolnym 1900/1901 uczęszczała jako hospitantka na wykłady na Wydziale Filozoficznym Uniwersytetu Jagiellońskiego, a następnie studiowała na paryskiej Sorbonie. Uczyła m.in. w szkole realnej męskiej J. Meizlera w Warszawie. Równolegle zajmowała się pracą literacką. Debiutowała w 1900 powieścią dla młodzieży "Hasło", podejmującą problem ofiarności i pracy dla dobra ogółu. Podobne problemy stały się tematem następnej powieści "Fiat voluntas". Drukowała artykuły i opowiadania w różnych czasopismach. W 1914 opublikowała kilka szkiców o życiu i działalności Stanisława Konarskiego, Stanisława Staszica, Andrzeja Frycza Modrzewskiego i innych.
W 1907 przebywała w Paryżu, a swoje wrażenia opisała w korespondencji do „Bluszczu”. Jej powieść "Biały domek" została osnuta na strajku szkolnym we Wrześni. Następnie została przerobiona i drukowana w „Przyjacielu Dzieci” pod tytułem "Pro patria". W 1907 wydała powieść "W imię praw", a w 1911 opublikowała tłumaczenie dzieła Edwarda Schurego z zakresu filozofii religii "Wielcy wtajemniczeni". Pozostawiła w rękopisie powieść "Siostry" oraz dramat ludowy w 4 aktach. Zmarła w wyniku katastrofy samochodowej, 22 marca 1914 w Warszawie w wyniku wypadku drogowego u zbiegu ulic Pięknej i Mokotowskiej. Została pochowana na cmentarzu Powązkowskim.

</doc>
<doc id="5049762" url="https://pl.wikipedia.org/wiki?curid=5049762" title="Cornelia Lister">
Cornelia Lister

Cornelia Lister (ur. 26 maja 1994 w Oslo) – szwedzka tenisistka, reprezentantka kraju w Pucharze Billie Jean King.
Kariera tenisowa.
W zawodach cyklu WTA Tour Szwedka wygrała jeden turniej w grze podwójnej. Osiągnęła też dwa deblowe finały w turniejach cyklu WTA 125K series. W karierze wygrała jeden turniej singlowy i dwadzieścia pięć deblowych rangi ITF. 7 maja 2018 zajmowała najwyższe miejsce w rankingu singlowym WTA Tour – 383. pozycję, natomiast 3 lutego 2020 osiągnęła najwyższą lokatę w deblu – 72. miejsce.
W sezonie 2019 zwyciężyła w finale zawodów cyklu WTA Tour w Palermo. Razem z Renatą Voráčovą pokonały Ekaterine Gorgodze i Arantxę Rus wynikiem 7:6(2), 6:2.
W 2016 roku po raz pierwszy reprezentowała kraj w zmaganiach o Puchar Federacji.

</doc>
<doc id="5049768" url="https://pl.wikipedia.org/wiki?curid=5049768" title="Walentyna Bagatyrowa">
Walentyna Bagatyrowa



</doc>
<doc id="5049771" url="https://pl.wikipedia.org/wiki?curid=5049771" title="Linia kolejowa Tebriz – Dżolfa">
Linia kolejowa Tebriz – Dżolfa

Linia kolejowa Tebriz – Dżolfa – jest pierwszą linią kolejową, która powstała na terenie Iranu, jest także jedyną linią zelektryfikowaną w tym kraju. Linia łączy Tebriz z 
Dżolfą na granicy z Nachiczewańską Republiką Autonomiczną.
Historia.
W ramach brytyjsko-rosyjskiej inwazji na Iran w czasie I wojny światowej, rosyjskie wojsko zbudowało w 1914 roku krótką, 2,5 kilometrową trasę transgraniczną łączącą rosyjską sieć kolejową z irańską Dżolfą. Do 1916 roku odcinek od granicy rosyjsko-irańskiej w północno-zachodnim Iranie został przedłużony o 148 km do Tabriz. Celem budowy linii było wprowadzenie wojsk rosyjskich do Iranu. Azerbejdżan i cały północno-zachodni Iran były okupowane w tym czasie przez wojska rosyjskie. Zarówno rosjanie, jak i brytyjczycy używali Iranu jako zaplecza do ataków na wojska osmańskie w Iraku.
Wraz z podpisaniem umowy o przyjaźni irańsko-sowieckiej w 1921 roku, infrastruktura kolejowa, o ile znajdowała się na terytorium Iranu, została przekazana na własność państwa. Z powodu wojny była ona w stanie prawie nie nadającym się do użytku i przed wznowieniem ruchu tory musiały zostać gruntownie naprawione. Dopiero po II wojnie światowej rosyjski rozstaw szyn został przekuty na rozstaw normalny. W 1958 roku wraz z oddaniem do użytku linii kolejowej Teheran – Tebriz odcinek do Dżolfy został połączony z pozostałą częścią irańskiej sieci kolejowej.
Jest to jedyna linia łącząca Rosję przez Gruzję i Armenię z Iranem. Ze względu na konflikt w Górskim Karabachu, ruch kolejowy między Armenią a Nachiczewańską Republiką Autonomiczną został przerwany od 1989 roku. Od tego czasu transgraniczny ruch kolejowy w Dżolfie jest również zawieszony.

</doc>
<doc id="5049774" url="https://pl.wikipedia.org/wiki?curid=5049774" title="Elena Lacková">
Elena Lacková

Elena Lacková (ur. 22 marca 1921 w Wielkim Saryszu, zm. 1 stycznia 2003 w Koszycach) – słowacka pisarka i dramatopisarka pochodzenia romskiego, pisząca w języku romskim.
Życie i twórczość.
Jej rodzicami byli Polka i romski skrzypek, Mikuláš Doktor. Miała ośmioro rodzeństwa. Po ukończeniu szkoły podstawowej, do której chodziła tylko w zimie, w pozostałym okresie zajmowała się zbieraniem runa leśnego, by wspomóc rodzinę. Naukę kontynuowała w Preszowie w latach 1932–1935.
Pierwszy wiersz "London – Paris – Veľký Šariš" napisała w 1935, a w 1939 napisała swoją pierwszą sztukę teatralną "Przesadzony kwiat". Sztuka została jednak zakazana przez władze i nigdy nie została wystawiona.
Wyszła za mąż za Jozefa Lacko, z którym miała sześcioro dzieci. Dwoje z nich zmarło w czasie II wojny światowej. Wojenne doświadczenia stały się przewodnim elementem jej twórczości. W 1948 opublikowała sztukę "Horiaci cigánsky tábor" (Płonący cygański tabor). Po tym jak o amatorskich próbach z lokalnymi mieszkańcami doniosła prasa, aktorzy zostali zaproszeni przez Ministerstwo Spraw Socjalnych do wystawiania jej w przygranicznych regionach Czech, gdzie osiedlili się Romowie.
W latach 1949–1951 była pracownikiem oświatowym w Preszowie, od 1961 w domu kultury w Uściu nad Łabą.
W 1970 ukończyła studia na Wydziale Filozoficznym Uniwersytetu Karola w Pradze jako pierwsza Romka ze Słowacji.
Była współzałożycielką Związku Cyganów-Romów w Pradze, w którym pracowała do 1973. W latach 1976–1980 była bibliotekarką w Lemešanach.
Od 1990 jej sztuki są wystawiane przez zawodowy teatr romski Theatre Romathan.
W 1993 została członkiem Związku Pisarzy Słowackich.
Publikowała w założonym przez siebie romskim czasopiśmie „Romano nevo ľil”.
Swoją autobiografię "Narodila jsem se pod šťastnou hvězdou" opowiadała w języku romskim przez osiem lat Milenie Hübschmannovej. Została przetłumaczona na czeski, francuski, angielski, bułgarski, węgierski i hiszpański. W 2001 książka otrzymała "Premio Hidalgo internacional". 
Zmarła w domu opieki w Koszycach, w którym spędziła ostatnie lata życia.
Twórczość.
"Opracowano na podstawie materiału źródłowego"

</doc>
<doc id="5049775" url="https://pl.wikipedia.org/wiki?curid=5049775" title="Balsamka">
Balsamka

Balsamka, pomander, jabłko zapachowe – nieduża kulka zapachowa, flakonik lub najczęściej sferyczny metalowy pojemnik z dziurkami w górnej lub dolnej części albo na całej powierzchni, otwierany w taki sposób, by do środka można było włożyć wkład zapachowy; jako element biżuterii noszona w formie wisiora lub breloka, popularna w wiekach XVI–XVIII, w średniowieczu i renesansie częstokroć przystawiana do nosa przez przedstawicieli wyższych warstw społecznych obu płci w celu odpędzania brzydkich zapachów i ochrony przed zarazą.
Nazwa.
Obecne w krajach europejskich jabłka zapachowe znane były pod różnymi nazwami: po łacinie jako "pomum pro odore", w języku francuskim jako "pomme d’ambre", " pomme de musc" i "pomme de senteur", po niemiecku jako "Bisamäpfel", "Bisamknopf" albo "Riechapfel", w językach angielskim i niderlandzkim jako "pomander".
Termin "pomander" pojawił się w średniowieczu i pochodzi z języka francuskiego od "pomme d’ambre" ("pomme" odnosi się do przedmiotu przypominającego kształtem jabłuszko, "ambre" dotyczy ogólnie perfum. Początkowo tą substancją pachnącą była grudka ambry o mocnym przyjemnym rozgrzewającym słodkim zapachu. Ambra była bardzo popularna pod koniec XVI wieku, a jej cena w owym czasie była bliska cenie złota. Była uważana za najlepszy środek zapobiegający zachorowaniu na dżumę. Paryscy medycy zalecali rodzinie królewskiej noszenie pomanderów wypełnionych bryłką czystej ambry.
Początkowo termin "pomander" odnosił się jedynie do kuleczki zrobionej z ładnie pachnących substancji z dodatkiem substancji pomocniczych. Z czasem zaczęto w ten sposób nazywać także ozdobne pojemniczki do przechowywania owych pachnących kulek. 
W języku polskim można spotkać rozmaite nazwy na określenie pojemniczka na kulkę zapachową: balsamka (od łac. "balsamum"), balsaminka, balsamiczka, wonianka, gałka do woniania, gałka z piżmem, gałuszka, jabłko na piżmo, jabłko do piżma, gruszka na piżmo, klatka na pachnidła, łańcuch perfumowany, puszka do piżma czy jabłko zapachowe. Wcześniej, przed XVI wiekiem, balsamka była znana w Polsce pod nazwą łacińską "pomum Ambrae" lub "pomum odiferum". We współczesnej polskiej literaturze przedmiotu używane jest także określenie pomander, w liczbie mnogiej pomandery, nieobecne w słowniku języka polskiego.
Historia i współczesność.
Już p.n.e. ludzie wykorzystywali na różne sposoby ładnie pachnące substancje, np. w postaci olejków, past, maści czy po prostu wkładali wysuszone do kawałków materiału lub materiałowych woreczków. 
Kulki piżmowe znane były już w starożytności. W Europie rozpowszechniły się od średniowiecza.
W 1174 roku król jerozolimski Baldwin IV Trędowaty podarował złote pomandery w kształcie jabłek i wypełnione piżmem cesarzowi rzymskiemu Fryderykowi I. W pierwszych dziesięcioleciach XVI wieku kardynał Thomas Wolsey podobno trzymał w ręce i przykładał do nosa pomander wykonany z wydrążonej pomarańczy wypełnionej w środku aromatycznymi substancjami, gdy przechodził wśród zgromadzonego tłumu. W analogicznych okolicznościach mogła być też używana gałka muszkatołowa oprawiona w srebro. Liczne pomandery posiadała królowa angielska Maria I, córka Henryka VIII. 
Jabłka zapachowe były popularne w krajach europejskich w okresie późnego średniowiecza i renesansu, aż do ostatniego ćwierćwiecza XVII wieku, a spotykane jeszcze w XVIII stuleciu. W XVI i XVII wieku utrzymywano, że choroby były przenoszone przez odór i powietrze. Wyjaśniała to zagadnienie miazmatyczna teoria chorób. Szczególnie mieszkańcy miast byli narażeni na brzydko pachnące powietrze ze względu na gnijące śmieci. Ulice były często zaśmiecone psującym się jedzeniem, odchodami i pozostałościami po uboju zwierząt. Nie istniała odpowiednia infrastruktura sanitarna, przy jednoczesnej wysokiej gęstości zaludnienia. Ścieki płynęły ulicami lub zalegały, wymieszane z odpadkami z domostw, łajnem końskim i odchodami świń i krów pędzonych do rynku na sprzedaż. W powietrzu unosiły się smrodliwe zapachy pochodzące z garbarni i pieców do wytapiania metalu z rudy. Erazm z Rotterdamu, podczas podróży do Anglii, narzekał, że maty lub słoma pokrywające podłogi były wymieniane niedbale. W spodniej warstwie zalegały latami plwocina, wymioty, mocz psi i ludzki, resztki rozlanego piwa, odpadki ryb i inne obrzydliwości. Przy każdej zmianie pogody wydobywały się odpychające opary, które Erazm uważał za szkodliwe dla zdrowia.
W 1590 roku królowa Elżbieta I wydała zarządzenie nakazujące poddanym uprzątnięcie wszelkiego gnijącego brudu i martwych zwierząt, będących przyczyną wszechobecnego smrodliwego zapachu. 
W celu złagodzenia nieprzyjemnego zapachu średniowieczni obywatele umieszczali w domach zioła, posypywali nimi podłogi, zaszywali ładnie pachnące listki w poduszkach, polerowali drewno mirrą, spryskiwali ubrania wodą różaną i nosili przy sobie pomandery, a także palili kadzidła.
Podczas epidemii dżumy angielscy lekarze zalecali swoim pacjentom noszenie przy sobie pomanderów, aby rozproszyć zapach choroby. Wierzono bowiem, że można zachorować przez wdychanie zepsutego powietrza. W 1665 roku kolegium lekarskie udostępniło dwa przepisy na pomandery, jeden dla ubogich i jeden dla zamożnych. Receptura pomandera dla ubogich obejmowała następujące składniki: rutę, ostryż, mirrę, kamforę i ladanum. Także medycy często mieli przy sobie pomandery, gdy udawali się na wizyty domowe do chorych pacjentów.
Następnie po 1700 roku pomandery zaczęły stopniowo tracić na popularności, gdyż wraz z rozwojem medycyny utraciły swoje znaczenie antymorowe oraz musiały konkurować z pojawiającymi się na rynku pachnidłami w postaci płynnej: "vinaigrette(s)" (perforowanymi u góry pojemniczkami np. z gąbką nasyconą aromatycznymi ziołami zanurzonymi w occie; przeznaczonymi do wąchania) i małymi buteleczkami z perfumami.
W latach 1920–1930 pomandery stały się ponownie na krótko modne. 
Współcześnie można je spotkać w sprzedaży w sklepach jubilerskich oraz sklepach oferujących produkty związane z medycyną alternatywną.
Wygląd.
W początkowym okresie od XII do XVI wieku i w swojej najprostszej postaci pomander miał formę małego perforowanego (ażurowego) pojemnika w kształcie kuli, jabłuszka lub gruszki, otwieranego w połowie, aby móc włożyć do niego zapachową kulkę. Był wykonywany głównie ze srebra. Nadawał się do przechowywania jednej kulki skomponowanej ze stałych substancji pachnących. Najczęściej pachnidło umieszczone w pojemniczku miało kształt i wielkość rajskiego jabłuszka. Przez otwory w balsamce zapach wydzielał się na zewnątrz. Był to cenny i drogi wyrób jubilerski, używany jedynie przez przedstawicieli najwyższych klas społecznych: członków rodziny królewskiej, książąt, rycerzy, księży, medyków, właścicieli ziemskich i kupców.
Od XVI wieku (według innych autorów od XVII wieku) balsamki mogły mieć bardziej rozbudowaną formę i być podzielone na segmenty przeznaczone do przechowywania kilku różnych substancji zapachowych osobno, aby ich zapach nie ulegał rozcieńczeniu, a tym samym, aby jak najdłużej zachowywały swoje właściwości lecznicze. Pomandery mogły mieć 4, 6 lub 8 segmentów, oznaczonych wygrawerowanymi nazwami substancji pachnących na pokrywkach lub ponumerowanych w celu identyfikacji zapachów. Większe wersje pomanderów były przeznaczone do stawiania na stolikach. Niektóre pomandery bez perforacji w ściankach były przeznaczone raczej jedynie do przechowywania substancji zapachowych. Kulisty egzemplarz o kilku segmentach mógł mieć pod spodem perforowaną podstawę z miejscem na pachnidło.
W XVI wieku, obok tradycyjnego jabłuszka, pojawiły się inne warianty pomanderów: w kształcie jajka, zegarka, gruszki, szyszki, tykwy, serca, statku, ślimaka, książki czy krucyfiksu. Trend ten utrzymał się, a nawet rozwinął w XVII wieku. Można było spotkać pomander-głowę kobiecą czy pomander-czaszkę z wypisanymi imionami świętych. Pomander w kształcie czaszki ludzkiej był noszony jako "memento mori" i miał charakter religijny. Poza srebrnymi balsamkami złotnicy wyrabiali też pomandery ze złota lub pozłacane, wykorzystując technikę filigranu czy niella, czasami też wysadzając je kamieniami szlachetnymi, perłami lub dekorując emalią. Wiele jabłek jubilerskich miało na powierzchni wygrawerowane inicjały i inskrypcje o charakterze ochronnym. We Francji można było spotkać pomandery wyrzeźbione z kwarcu lub onyksu ze złotymi zawiasami.
Balsamki mogły mieć także formę banieczki lub flakonika, najczęściej z oprawionych w złoto agatów lub kryształów. Noszono je zwykle na łańcuszku zawieszonym na szyi. 
Pomandery mogły być różnej wielkości, w zależności od tego, gdzie były noszone, na szyi czy przy pasie. Przeciętnie ich średnica wynosiła 1,5–8 centymetrów; zazwyczaj były wielkości rajskiego jabłuszka. W początkowych latach XVIII wieku modne były mniejsze pomandery, nie większe niż 2,5–5 cm, aby mogły być zawieszane na delikatnych łańcuszkach na szyję albo przypięte do châtelaine. Mogły też być uformowane w postaci guzików i pierścionków.
Wkład zapachowy.
Wypełnienie pomandera zależało od dostępności poszczególnych składników i możliwości finansowych jego właściciela. Wkład zapachowy mógł być bardzo kosztowny, w zależności od ceny użytych składników i substancji utrwalających. W jego skład mogły wchodzić różne kompozycje substancji, charakteryzujących się wydzielaniem przyjemnego lub specyficznego zapachu, zarówno pochodzenia roślinnego jak i zwierzęcego. Niektóre przepisy obejmowały nawet dziesiątki składników. 
W skład kulki zapachowej najczęściej wchodziły ambra, piżmo i cywet w kombinacji z mirrą, ziołami (majeranek), przyprawami (goździki, cynamon, gałka muszkatołowa) czy kwiatami (lawenda, płatki róż). Całość była zbita w kulkę.
Innymi składnikami wykorzystywanymi do wytwarzania pachnidła do jabłka były: szafran, tatarak, drewno dzikich oliwek, wióry sosnowe, drzewo sandałowe, pomarańcza, cytryna i inne.
Słodko pachnący pomander, zalecany do noszenia przy sobie przez fakultet medyczny Uniwersytetu Paryskiego z powodu plagi czarnej śmierci z 1348 roku, zawierał następujące składniki: żywica ambrowca, myrra, drewno agaru, ambra, kwiat muszkatołowy i drewno sandałowca.
Czasami składniki były mieszane razem z woskiem. Podczas poruszania się, ogrzane ciepłem ludzkiego ciała, kulka woskowa i metalowe jabłko ocierały się o siebie wzajemnie, w wyniku czego dochodziło do intensywniejszego wydzielania zapachów.
Przepisy na pomander.
Istniało wiele przepisów instruujących w jaki sposób przyrządzić pachnidło do jabłek. Według przepisu z książki pt. "Closet for Ladies and Gentlewomen" z 1650 roku do wykonania kulek zapachowych należało użyć: półtorej drachmy żywicy benzoesowej, pół drachmy żywicy ambrowca, pół "scruple" drobnego proszku z drewna agarowego, pół uncji ladanum, po czym wszystkie składniki dokładnie sproszkować i przebrać. Następnie jedną drachmę piżma, dziesięć granów ambry i dziesięć granów cywetu należało rozpuścić w gorącym moździerzu z niewielka ilością wody różanej, dodając sześć granów cywetu. Z połączonych składników należało uformować masę o konsystencji pasty, nadać jej dowolny kształt i wysuszyć. 
Jedną z receptur na pomader opisał Nostradamus w swoim dziele z 1556 r. „Le Traité des Fardements et des Confitures” (fr. Traktat o kosmetykach i dżemach). Balsamka ta składała się z żywicy benzoinowej, styraksu, kłącza kosaćca, goździków, ladanum, ambry, piżma, pastylek różanych, wody różanej i tragakanty.
Sposób noszenia.
Jabłka zapachowe były noszone przez kobiety, mężczyzn i dzieci. Zawieszano je na długich łańcuchach, sznurach korali lub wstążkach. Mężczyźni nosili je na szyi jako wisior na łańcuchu. Kobiety zawieszały balsamkę na końcu długiego łańcucha, opasującego je w talii. Długi koniec łańcucha z pomanderem często zwisał bardzo nisko z przodu sukni. Łańcuch z jabłkiem zapachowym mógł też być noszony na przegubie ręki w formie bransolety. Balsamka mogła być też trzymana w dłoni. Kobiety doczepiały ją również do châtelaine. Czasami jabłka zapachowe były wykonane w taki sposób, że można je było postawić w pionie, gdy nie były noszone.
Pomandery mogły składać się z 4–7 pojemniczków, które były otwierane na zewnątrz jak cząstki pomarańczy. Każdy z nich zawierał inny wkład, wydzielający odmienną woń, o czym mogły informować inskrypcje umieszczone na poszczególnych częściach balsamki.
W późniejszych wersjach jabłek zapachowych, dużych i podzielonych na segmenty, zdarzało się, że nie wykonywano perforacji w ściankach. Zapach wydobywał się dopiero po otwarciu jednego lub kilku segmentów jednocześnie. Takie jabłka prawdopodobnie pozwalały na tworzenie różnych kombinacji zapachowych przez zamykanie jednych, a otwieranie innych segmentów (fr. "loculi"). Miały u góry kółeczko umożliwiające zawieszenie, a u spodu podstawkę do stabilnego postawienia na powierzchni. W postaci rozłożonej mogły być trzymane w ręce lub postawione na stoliku, lecz nie nadawały się do zawieszenia na ciele. Brakuje oryginalnej literatury opisującej dokładnie sposoby ich użycia.
Zastosowanie.
W Europie Zachodniej w średniowieczu i w renesansie profilaktyczna funkcja zapachu była bardzo ważna. Uważano, że wdychanie aromatu pewnych ziół czy przypraw zapobiega i leczy poważne choroby. Wierzono, że brzydkie zapachy powodowały choroby, a przyjemne mogły im zapobiegać i je leczyć. Miły zapach mógł zamaskować zapach chorego ciała i jednocześnie oczyścić powietrze w jego otoczeniu, np. zalecano otworzyć drzwi i okna wychodzące na północ, trzymać w pobliżu pacjenta słodko pachnące rośliny, rozpylać wodę różaną, kamforę i goździki.
Pomandery w ujęciu przedmiotu użytkowego nadawały się do przechowywania pojedynczej substancji zapachowej lub kombinacji czy mieszanki substancji zapachowych w postaci stałej. Tarcie sprawiało, że zapach wydzielał się intensywniej na zewnątrz przez otworki na powierzchni.
Zadaniem pomanderów było eliminowanie brzydkich zapachów i odpędzanie morowego powietrza. Mocny zapach piżma i ambry dobrze tuszował smród. 
Pomandery wykonane ze stopu złota lub srebra, nierzadko dekorowane perłami lub kamieniami szlachetnymi, grawerowane, pełniły również funkcję ozdobną jako wisiorki lub breloki. Odgrywały także rolę symbolu statusu społecznego.
W wiekach XVI i XVII w ażurowych pomanderach noszono też bezoary, którym przypisywano właściwości lecznicze i ochronne. Klejnoty tego rodzaju są poświadczone archiwalnie, natomiast większość nie zachowała się do naszych czasów. Posiadali je zarówno przedstawiciele rodów panujących, np. elektorowa Saksonii Anna duńska (pośmiertny inwentarz biżuterii z roku 1585) czy królowa Hiszpanii Maria Ludwika orleańska, jak i mieszczanie, np. kuśnierz poznański Zachariasz Kosmowski (inwentarz z 1635 roku). Należące do księcia Alby, namiestnika Niderlandów i wicekróla Portugalii, unikalne zawieszenie z bezoarem w ażurowej oprawie przechowywane jest w Muzeum Historii Sztuki w Wiedniu.
W sztuce.
Pomandery można zobaczyć na XVI-XVII-wiecznych portretach, na których kobiety pochodzące z patrycjatu, szlachty i arystokracji trzymają w dłoniach złote łańcuchy lub różańce z kunsztownie wykonanym jabłkiem albo mają balsamki przypięte do długiego końca łańcucha opasującego je w pasie. Pomander bywał także umieszczany jako pacior w różańcu.
W Polsce.
Wąchanie pomandera zalecał Maciej Miechowita w książce medycznej z 1508 roku pt. "Contra saevam pestem regimen accuratissimum", czyli w "Szczegółowych przepisach o zabezpieczaniu się przed groźną dżumą". Wedle Miechowity należało go przyrządzić z m.in. następujących składników: laudanum, styraksu pospolitego, goździków, drzewa aloesowego, czerwonego lub białego drzewa sandałowego, ambry i kamfory. 
Pomander XVI-wieczny został wyobrażony na grafice przedstawiającej Zygmunta Starego, która znajduje się w wydanej w 1555 roku kronice "De origine et rebus gestis Polonorum libri XXX" Marcina Kromera. Ozdobiona w górnej części listkami jajowata balsamka, z podłużnym nacięciem sugerującym przegródki, zwiesza się z łańcucha noszonego przez króla. Na pochodzącym z roku 1598 portrecie patrycjuszki gdańskiej, prawdopodobnie burmistrzanki Agathy von der Linde, pędzla Antona Möllera również został przedstawiony jajowatego kształtu pomander, tym razem ażurowy i podwieszony do długiego, biżuteryjnego pasa w formie owiniętego wokół talii złotego łańcucha.
W zapisach archiwalnych z XVI i XVII w., głównie inwentarzach, potwierdzone są różne formy noszenia pojemników na wkłady zapachowe. Pomandery odnotowywano wśród zawieszeń:
Były one także umieszczane pojedynczo lub w większej liczbie pomiędzy paciorkami różańca:
Mogły też stanowić ogniwa łańcuchów, prawdopodobnie w kształcie ażurowych klatek, które można było otwierać, by wymienić wkład zapachowy o ograniczonej trwałości:
Podwieszano je do klamer pasów:
Balsamka była obowiązkowym przedmiotem w gotowalni zamożniejszych polskich kobiet. Kobiety zawieszały balsamkę na szyi lub nosiły za dekoltem sukni. Balsamkę zawsze miał przy sobie król Stanisław August. W dawnej Polsce balsamkami nazywano też pewien gatunek jabłek. Czasami pomandery były ofiarowywane jako dary wotywne do świątyń. 
Ubodzy mieszczanie i biedota używali w celach antymorowych tzw. poduszeczek zapachowych na serce. Był to kawałek materiału wypełniony suszonymi roślinami, przyprawami, ziołami i płatkami kwiatów o intensywnym zapachu, dodatkowo nasączonymi olejkami eterycznymi, a następnie zaszyty. Poduszeczki zapachowe można było kupić w aptece lub zrobić samemu.
Pomander jasnogórski.
W dolnej części sukienki rubinowej jasnogórskiego obrazu Matki Boskiej wtórnie umieszczono rzadko spotykany pomander wydrążony w perle, który zapewne był niegdyś używany w formie zawieszenia. Oprawa jubilerska perły bliźniej, czyli dwóch zrośniętych ze sobą pereł, w formie wici roślinnej, w technice emalii malarskiej (limuzyńskiej), została wykonana prawdopodobnie w drugiej połowie XVI wieku, a przerobiona lub uzupełniona na przełomie XVII i XVIII wieku. W inwentarzu z 1731 roku ten wysokiej klasy renesansowy pomander inkrustowany diamentami i rubinami został odnotowany jako dar kasztelanowej poznańskiej Ponińskiej.
Jabłko z Płonkowa.
W Płonkowie na Kujawach podczas prac archeologicznych przeprowadzonych na pozostałościach nieistniejących już świątyń oraz przykościelnego cmentarza znaleziono górną część jabłka odlanego z mosiądzu. Obiekt ma dzwonowaty kształt i ażurowy wzór. Zabytek pochodzi z XVI-XVII wieku.

</doc>
<doc id="5049779" url="https://pl.wikipedia.org/wiki?curid=5049779" title="Nowiny (rejon głębocki)">
Nowiny (rejon głębocki)

Nowiny – dawny folwark. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Plisa.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Łużki.
Według Powszechnego Spisu Ludności z 1921 roku zamieszkiwało tu 28 osób, 26 było wyznania rzymskokatolickiego a 2 prawosławnego. Jednocześnie 6 mieszkańców zadeklarowało polską a 22 białoruską przynależność narodową. Były tu 3 budynki mieszkalne. W 1931 w 5 domach zamieszkiwało 36 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Łużkach.

</doc>
<doc id="5049780" url="https://pl.wikipedia.org/wiki?curid=5049780" title="Tyraspol (stacja kolejowa)">
Tyraspol (stacja kolejowa)

Tyraspol – stacja kolejowa w Tyraspolu, w Naddniestrzu. Istnieje od 1867 roku.
Historia.
Pierwszy pociąg zawitał do Tyraspola w 1867 roku, kiedy ukończono linię kolejową z Odessy. Pod koniec tego samego roku ukończono budowę dworca w Tyraspolu. W 1870 roku linię kolejową przedłużono do Parkan, a w 1871 roku do Kiszyniowa.
W kwietniu 1944 roku, podczas II wojny światowej, stacja została spalona przez wycofujące się oddziały faszystowskie. Po oswobodzeniu miasta budynek dworca był jednym z pierwszych, które odrestaurowano i przywrócono do życia.

</doc>
<doc id="5049783" url="https://pl.wikipedia.org/wiki?curid=5049783" title="Martin Haring">
Martin Haring

Martin Haring (ur. 24 grudnia 1986 w Zwoleniu) – słowacki kolarz szosowy, przełajowy i górski.
Haring oprócz kolarstwa szosowego uprawia również kolarstwo przełajowe i górskie – w obu tych dyscyplinach jest wielokrotnym mistrzem Słowacji, a jako przełajowiec startował też między innymi w mistrzostwach świata i Europy.
Osiągnięcia.
Kolarstwo szosowe.
Opracowano na podstawie:

</doc>
<doc id="5049784" url="https://pl.wikipedia.org/wiki?curid=5049784" title="Wywrotek mazurski">
Wywrotek mazurski

Wywrotek mazurski (ang. "Masurian Tumbler") – polska rasa gołębia pochodząca od gołębia skalnego, Wywrotki mazurskie zostały wyhodowane w latach 20 XX wieku w okolicach Suwałk, Sejn i Białegostoku. Obecnie rasa ta rozprzestrzeniła się na całą Polskę. Gołębie te można spotkać u hodowców z Niemiec, Francji oraz Anglii.
Historia rasy nie jest do końca znana, prawdopodobnie gołębie te były efektem skrzyżowania wywrotka pomorskiego z innymi rasami krótkodziobych gołębi. Po II wojnie światowej populacja tej rasy znaczne spadła. Hodowcy z Niemiec zasiedlający tereny polski hodowali Wywrotki wschodniopruskie które zostały na gospodarstwach Niemców wysiedlonych po wojnie. Hodowcy z polski aby odbudować rasę najprawdopodobniej krzyżowali gołębie z tych ras ze sobą po czym uzyskali pożądany cel.
Jest to rasa gołębia o stosunkowo krótkim dziobie i drobnej budowie ciała. Rasa ta posiada też gęste upierzenie na nogach i koronkę na głowie. Pierwsze Wywrotki mazurskie nazywane też przez gołębiarzy "fajframi" bądź "fajfiglami" potrafiły wykonywać akrobacje w locie (np. fikołki w tył). Przez selektywną hodowle gołębie te utraciły tą umiejętność, choć na wsiach u hodowców tych gołębi nadal możemy spotkać nieliczne osobniki potrafiące jeszcze wykonywać akrobację. Wywrotki mazurskie występują w kolorach: białym, czarnym, czerwonym, żółtym i kawowym. Barwy powinny być czyste, intensywne oraz lśniące.

</doc>
<doc id="5049785" url="https://pl.wikipedia.org/wiki?curid=5049785" title="Anna Danilina">
Anna Danilina

Anna Danilina (; ur. 20 sierpnia 1995 w Moskwie) – kazachska tenisistka, do 2011 roku reprezentująca Rosję, finalistka Australian Open 2022 w grze podwójnej, reprezentantka Kazachstanu w Pucharze Billie Jean King, medalistka Igrzysk Azjatyckich 2018.
Kariera tenisowa.
W karierze wygrała jeden turniej singlowy i dwadzieścia osiem deblowych rangi ITF. 14 września 2020 zajmowała najwyższe miejsce w rankingu singlowym WTA Tour – 269. pozycję, natomiast 10 stycznia 2023 osiągnęła najwyższą lokatę w deblu – 10. miejsce.
Jako juniorka osiągnęła półfinały US Open 2012 i Australian Open 2013 w grze podwójnej dziewcząt.
W 2018 roku wywalczyła dwa medale podczas zawodów tenisowych na igrzyskach azjatyckich – w grze podwójnej i w grze mieszanej zajęła trzecie miejsce.
W 2019 roku po raz pierwszy reprezentowała kraj w zmaganiach o Puchar Federacji.
W sezonie 2021 razem z Lidziją Marozawą triumfowały w rozgrywkach w Gdyni, wygrywając w finale 6:3, 6:2 z Kateryną Bondarenko i Katarzyną Piter.
W 2022 roku w parze z Beatriz Haddad Maią wygrały turniej w Sydney, gdzie w meczu mistrzowskim pokonały Vivian Heisen i Pannę Udvardy 4:6, 7:5, 10–8. Wspólnie z Brazylijką doszły do finału Australian Open, w którym przegrały 7:6(3), 4:6, 4:6 z Barborą Krejčíkovą i Kateřiną Siniakovą. W finale zawodów w Warszawie razem z Anną-Leną Friedsam wygrały z deblem Katarzyna Kawa–Alicja Rosolska 6:4, 5:7, 10–5. W meczu mistrzowskim rozgrywek deblowych w Cleveland wspólnie z Aleksandrą Krunić uległy parze Nicole Melichar-Martinez–Ellen Perez 5:7, 3:6.
Historia występów wielkoszlemowych.
Występy w grze pojedynczej.
Anna Danilina nigdy nie startowała w rozgrywkach gry pojedynczej podczas turniejów wielkoszlemowych.

</doc>
<doc id="5049786" url="https://pl.wikipedia.org/wiki?curid=5049786" title="Samara Airlines">
Samara Airlines



</doc>
<doc id="5049787" url="https://pl.wikipedia.org/wiki?curid=5049787" title="Blanka Votavová">
Blanka Votavová

Blanka Votavová, także Blanka Votavová-Buková (ur. 5 kwietnia 1933 w Pradze, zm. 18 maja 2018 w Bratysławie) – czechosłowacka ilustratorka, graficzka i malarka.
Życiorys.
Urodziła się 5 kwietnia 1933 roku w Pradze jako Blanka Buková. W latach 1953–1959 studiowała w Wyższej Szkole Rzemiosła Artystycznego w Pradze na wydziale grafiki filmowej w pracowni Adolfa Hoffmeistera i na wydziale grafiki użytkowej i książkowej u Františka Muziki. W 1960 roku przeniosła się z mężem, muzykiem Ferdinandem Votavą, do Bratysławy i rozpoczęła pracę w wydawnictwie Mladé letá, z którym związana była do 1990 roku, zajmując się ilustracjami i stroną redakcyjną publikacji. W 1967 roku wzięła udział w Biennale Ilustracji Bratysława.
Zilustrowała ponad 50 tytułów, głównie książek dla dzieci i tomików poetyckich. Tworzyła także grafikę (przede wszystkim stosując technikę suchej igły i akwaforty), rysunki i – sporadycznie – tkaninę artystyczną. Prace Votavovej mają liryczny, łagodny charakter, który podkreśla harmonijny dobór barw. W jej malarskich i graficznych ilustracjach pojawiają się czasem ludowe motywy. Po 2001 roku w pracach artystki odbija się smutek po stracie syna.
Votavová jest laureatką licznych krajowych i międzynarodowych nagród. W 1994 roku otrzymała wyróżnienie na Triennale mondiale d’Estamps petit format w Chamalières oraz na International Ex libris Competition w Mediolanie. Rok później czeska Masarykova akademie umění przyznała jej swą nagrodę. Kolejne wyróżnienia zostały jej przyznane w Wilnie, Tokio i Chrudimiu. W 2006 roku otrzymała Nagrodę Ľudovíta Fulli za ilustracje dla dzieci i młodzieży.
Zmarła 18 maja 2018 roku w Bratysławie.
Jej syn Aleš Votava (1962–2001) był projektantem, twórcą instalacji i scenografem.

</doc>
<doc id="5049795" url="https://pl.wikipedia.org/wiki?curid=5049795" title="Zofia Lubińska">
Zofia Lubińska

Zofia Lubińska z domu Kozłowska, pseud. „Zofia”, „Stefania” (ur. 27 stycznia 1897 w Warszawie, zm. 3 października 1965 tamże) – archiwistka, kierowniczka kolportażu prasy Biura Informacji i Propagandy AK.
Życiorys.
Urodziła się 27 stycznia 1897 w Warszawie. Była córką Antoniego, magistra farmacji, i Zofii z Kośmińskich. Naukę pobierała w założonej w 1881 r. 7-klasowej pensji Natalii Porazińskiej przy pl. Świętego Aleksandra (obecnie Trzech Krzyży), którą ukończyła w 1914.
W latach 1914–1918 pracowała jako archiwistyka w przemyśle spirytusowym. Po przejściu kursu przygotowawczego pełniła służbę sanitariuszki w pociągu Polskiego Czerwonego Krzyża. W 1919 wyszła za mąż za Tadeusza Lubińskiego, oficera Wojska Polskiego, który wkrótce zmarł. Wróciła do pracy w Państwowym Monopolu Spirytusowym.
W listopadzie 1939 rozpoczęła działalność konspiracyjną wraz z siostrą Haliną (pseud. „Halszka”). Należała do grupy 15 kobiet, którym nadano znany kryptonim „dromaderki”. Zajmowały się one kolportażem tygodnika „Biuletyn Informacyjny”, który był kolejno organem Służby Zwycięstwu Polski, Związku Walki Zbrojnej i Armii Krajowej. Wiosną 1940 Lubińska została komendantką 4 zespołów „dromaderek”, które obsługiwały obwód warszawski składający się z 70 punktów rozdzielczych. Tygodniowy nakład „Biuletynu Informacyjnego” dochodził do 43-45 tys. egzemplarzy o łącznej wadze około 850 kg. „Dromaderki” rozprowadzały również inne wydawnictwa BIP, w tym „Rzeczpospolitą Polską”.
Lubińska surowo przestrzegała punktualnego dostarczania prasy i nienaruszalności zasad konspiracji, dzięki czemu przez cały okres okupacji nie dopuściła do żadnej wsypy i nie utraciła żadnej kolporterki. Jej działalność bardzo wysoko oceniał naczelny redaktor „Biuletynu Informacyjnego” Aleksander Kamiński. Mieszkanie Lubińskiej przy ulicy Chocimskiej stale służyło za przytułek dla zagrożonych, natomiast przez prawie cały rok 1944 było jednym z głównych lokali redakcji „Biuletynu Informacyjnego”. Po wybuchu powstania warszawskiego, 1 sierpnia 1944, objęła kierownictwo punktu sanitarnego, mieszczącego się w drukarni i introligatorni Michalskich przy ulicy Wspólnej. 13 października 1944 kierowany przez nią punkt, wraz z rannymi i personelem, podobnie jak inne zespoły sanitarne, został wywieziony do Zeithain w Saksonii. Lubińska i jej siostra znalazły się w Stalagu IV-B. Podczas pobytu w obozie niosły pomoc chorym i rannym. Po wyzwoleniu obozu obie powróciły pierwszym transportem do Polski 15 maja 1945.
Po wojnie Lubińska została kierowniczką działu w Instytucie Matematycznym Polskiej Akademii Nauk, w którym pracowała do śmierci. Zmarła 3 października 1965 w Warszawie. Pochowana jest w grobie rodzinnym na cmentarzu Powązkowskim.

</doc>
<doc id="5049796" url="https://pl.wikipedia.org/wiki?curid=5049796" title="Conotrachelus ibis">
Conotrachelus ibis

Conotrachelus ibis – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Boliwii, Brazylii, Gujanie oraz Gujanie Francuskiej.
Budowa ciała.
Ciało lekko wydłużone. Przednia krawędź pokryw nieznacznie szersza od przedplecza. Środek przedplecza oraz pokrywy (bez tylnej części) grubo punktowane.

</doc>
<doc id="5049802" url="https://pl.wikipedia.org/wiki?curid=5049802" title="Conotrachelus incretus">
Conotrachelus incretus

Conotrachelus incretus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw nieznacznie szersza od przedplecza, tylna krawędź równo ścięta. Przedplecze grubo i gęsto punktowane, na pokrywach podłużne garbki.

</doc>
<doc id="5049804" url="https://pl.wikipedia.org/wiki?curid=5049804" title="Stadium Municipal">
Stadium Municipal



</doc>
<doc id="5049807" url="https://pl.wikipedia.org/wiki?curid=5049807" title="Elixane Lechemia">
Elixane Lechemia

Elixane Lechemia (ur. 3 września 1991 w Villeurbanne) – francuska tenisistka.
Kariera tenisowa.
W zawodach cyklu WTA Tour Francuzka wygrała jeden turniej w grze podwójnej. W karierze wygrała też cztery turnieje singlowe i czternaście deblowych rangi ITF. 3 kwietnia 2017 zajmowała najwyższe miejsce w rankingu singlowym WTA Tour – 343. pozycję, natomiast 7 marca 2022 osiągnęła najwyższą lokatę w deblu – 65. miejsce.
W 2019 roku podczas French Open zadebiutowała w zawodach wielkoszlemowych, odpadając w pierwszej rundzie turnieju gry podwójnej.
W sezonie 2021 zwyciężyła w zawodach w Bogocie. Razem z Ingrid Neel pokonały w meczu mistrzowskim Mihaelę Buzărnescu i Annę-Lenę Friedsam wynikiem 6:3, 6:4.

</doc>
<doc id="5049816" url="https://pl.wikipedia.org/wiki?curid=5049816" title="Conotrachelus inermis">
Conotrachelus inermis

Conotrachelus incretus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Ciało pękate. Przednia krawędź pokryw znacznie szersza od przedplecza. Całe ciało pokryte rzadką szczecinką.

</doc>
<doc id="5049817" url="https://pl.wikipedia.org/wiki?curid=5049817" title="Stefan Koziński">
Stefan Koziński

Stefan Koziński (ur. 27 lipca 1902 w Sosnowcu, zm. 24 stycznia 1976 w Warszawie) – polski architekt, projektant budynków m.in. w Warszawie i w Gdyni.
Życiorys.
W 1929 ukończył studia na Wydziale Architektury Politechniki Warszawskiej, gdzie napisał pracę dyplomową "Pałac Prezydenta w Alejach Ujazdowskich" u Czesława Przybylskiego. Stopień naukowy doktora uzyskał w 1969.
W okresie międzywojennym brał udział w pracach studialno-projektowych Biura Studiów przy Ministerstwie Wyznań Religijnych i Oświecenia Publicznego, wykonując projekty wzorcowe szkół powszechnych i gimnazjum ogólnokształcącego (1931–1935).
Po wybuchu II wojny światowej uczestniczył w kampanii wrześniowej, następnie przebywał na Węgrzech, kontynuując (po okresie internowania) pracę architekta w Budapszcie orzy projektowaniu zakładów przemysłu chemicznego. Tam też założył koło SARP. Po aresztowaniu przez Niemców, w latach 1944–1945 był więźniem Mauthausen-Gusen (KL).
Po wojnie kierował jedną z pracowni urbanistycznych w Biurze Odbudowy Stolicy. W latach 1953–1957 w Komitecie Urbanistyki i Architektury pełnił funkcję urbanisty rejonowego, następnie był zatrudniony w Instytucie Urbanistyki i Architektury (1957–1973). Pracował przy rekonstrukcji Zamku Królewskiego w Warszawie. 
Zaprojektował m.in. budynek ambasady Węgier w Warszawie, domy Spółdzielni „Kolektyw” z pracowniami rzeźbiarskimi na Saskiej Kępie, budynek YMCA w Gdyni i Kościół św. Teresy od Dzieciątka Jezus i Męczenników Rzymskich we Włochach.
Wśród wielu prac konkursowych otrzymał m.in. wyróżnienie za projekt Świątyni Opatrzności Bożej w Warszawie, II nagrodę (zespołową) za projekt Stadionu X-lecia w Warszawie.
Pochowany na cmentarzu Powązkowskim w Warszawie (kwatera 284-6-14).

</doc>
<doc id="5049818" url="https://pl.wikipedia.org/wiki?curid=5049818" title="Francis Kremer">
Francis Kremer

Francis Kremer, znany także jako Fränz Kremer (ur. 24 marca 1956) – luksemburski piłkarz, występujący na pozycji obrońcy.
Życiorys.
W trakcie swojej kariery, w latach 1974–1985, występował w Red Boys Differdange. W sezonie 1978/1979 zdobył z klubem mistrzostwo Luksemburga. Ponadto trzykrotnie (1979, 1982, 1985) zdobył Puchar Luksemburga. 7 czerwca 1979 roku wystąpił w meczu reprezentacji, przegranym 0:3 ze Szwecją w ramach eliminacji do Mistrzostw Europy 1980.

</doc>
<doc id="5049819" url="https://pl.wikipedia.org/wiki?curid=5049819" title="Conotrachelus inexplicatus">
Conotrachelus inexplicatus

Conotrachelus inexplicatus – gatunek chrząszcza z rodziny ryjkowcowatych.
Zasięg występowania.
Ameryka Południowa i Północna, występuje w Ekwadorze, Kolumbii, Wenezueli oraz w Ameryce Środkowej.
Budowa ciała.
Przednia krawędź pokryw znacznie szersza od przedplecza; na pokrywach podłużne garbki.
Ubarwienie ciała brązowe z dużymi, nieregularnymi plamami w przednich i tylnych końcach pokryw oraz po bokach przedplecza.

</doc>
<doc id="5049823" url="https://pl.wikipedia.org/wiki?curid=5049823" title="Longina Kozikowska">
Longina Kozikowska



</doc>
<doc id="5049827" url="https://pl.wikipedia.org/wiki?curid=5049827" title="Nest Labs">
Nest Labs



</doc>
<doc id="5049830" url="https://pl.wikipedia.org/wiki?curid=5049830" title="Janina Anna Sokołowska">
Janina Anna Sokołowska

Janina Anna Sokołowska, de domo Hadziacka, pseud. „Babcia” (ur. 17 maja 1878 w Żytomierzu, zm. prawdopodobnie 15 lutego 1945 w Ravensbrück) – nauczycielka szkół średnich, działaczka społeczna i konspiracyjna.
Życiorys.
Urodziła się 17 maja 1878 w Żytomierzu w polskiej rodzinie ziemiańskiej. Była jedynym dzieckiem Hipolita, właściciela majątku Sławów pod Żytomierzem, i Wilhelminy z Kruszewskich. Pobierała nauki w domu, a następnie ukończyła Wyższe Kursy dla Kobiet Baranieckiego w Krakowie. W roku akademickim 1901/1902 jako hospitantka studiowała na Wydziale Filozoficznym UJ, a w latach 1904–1906 w Studium Rolniczym tegoż uniwersytetu. W czasie studiów z prawosławia przeszła na katolicyzm. W latach 1913–1916 była przewodniczącą Koła Kobiet Polskich w Żytomierzu. Udzielała się w Komitecie Pomocy Ofiarom Wojny. W latach 1917–1919 była nauczycielką w żytomierskim Gimnazjum Macierzy Polskiej.
Po rewolucji październikowej, następnie śmierci aresztowanego męża (1920) i utracie majątku Sokołowska w 1922 przyjechała do Polski. Zamieszkała w Warszawie, gdzie działała w Kole Kresowiaków. Od lutego do listopada 1923 pracowała w Referacie Oświatowym Szpitala Ujazdowskiego, bez powodzenia próbowała prowadzić własny sklep. Po odbyciu kursu pedagogicznego w Cieszynie i po zdaniu egzaminu państwowego uzyskała prawo nauczania języka polskiego w szkołach średnich. W latach 1924–1928 była polonistką w szkołach kolejno w Miechowie i Nowym Sączu.
W czasie II wojny światowej, w październiku 1939, Sokołowska podjęła pracę w konspiracji. Działała w Służbie Zwycięstwu Polski, następnie w Związku Walki Zbrojnej i Armii Krajowej. Jej dom przy ulicy Szujskiego 10 był punktem kontaktowym dla kurierów udających się przez Słowację na Węgry. Pełniło też rolę składnicę pieniędzy przenoszonych z Węgier i przekazywanych przez Sokołowską do Komendy Okręgu ZWZAK w Krakowie oraz do Komendy Głównej w Warszawie. Było też punktem kontaktowym Inspektoratu Nowosądeckiego AK (Strumienie–Niwy) i czasowo kwaterą sztabu Inspektoratu. Przechowywano w nim prasę, a przejściowo było także siedzibą radiostacji.
Sokołowska działała również w tajnym nauczaniu oraz Akcji Pomocy Żydom „Żegota”. Dostarczała do getta m.in. leki i żywność. Przez jakiś czas ukrywała w swoim domu dwie Żydówki. Została aresztowana 17 października 1943. Po przesłuchaniu w miejscowej placówce Gestapo osadzono ją w więzieniu Montelupich w Krakowie.
2 czerwca 1944 wywieziono ją do obozu koncentracyjnego Ravensbrück. W obozie zatrudniona była w pończoszarni. Udzielała pomocy słabszym psychicznie i fizycznie więźniarkom. W styczniu 1945 zachorowała na czerwonkę i została zlikwidowana przy pomocy zastrzyku z fenolem. Według innej wersji wraz z grupą chorych kobiet poniosła śmierć w komorze gazowej w lutym 1945, przypuszczalnie 15 lutego.
Odznaczenia.
Została odznaczona Srebrnym Krzyżem Zasługi w 1937.
W 1989 otrzymała pośmiertnie medal Sprawiedliwy wśród Narodów Świata przyznawany przez Instytut Jad Waszem w Jerozolimie.
Rodzina.
Jej mężem był Kazimierz Sokołowski, syn żytomierskiego lekarza. Po jego śmierci (1920) Sokołowska sama wychowywała troje dzieci (pierwsza córka zmarła w niemowlęctwie): Zygmunta, inżyniera rolnika, Tadeusza, prawnika, który pod pseudonimem „Ogór” był kurierem do Budapesztu do początków maja 1940, a następnie żołnierzem 1 DP Grenadierów we Francji oraz Alinę, primo voto Russocką, secundo voto Skotnicką, działaczkę Polskiego Towarzystwa Higieny Psychicznej i pracownicę Akademii Medycznej w Krakowie. Jej wnukiem jest Aleksander Skotnicki, hematolog.

</doc>
<doc id="5049832" url="https://pl.wikipedia.org/wiki?curid=5049832" title="Anastasija Gasanowa">
Anastasija Gasanowa

Anastasija Dmitrijewna Gasanowa (; ur. 15 maja 1999 w Saratowie) – rosyjska tenisistka
Kariera tenisowa.
W karierze wygrała sześć turniejów singlowych i trzy deblowe rangi ITF. 10 stycznia 2022 zajmowała najwyższe miejsce w rankingu singlowym WTA Tour – 121. pozycję, natomiast 29 sierpnia 2022 osiągnęła najwyższą lokatę w deblu – 252. miejsce.
Rosjanka zadebiutowała w turnieju głównym zawodów cyklu WTA Tour w 2021 roku podczas rozgrywek w Abu Zabi. W tym samym turnieju pokonała byłą liderkę rankingu singlowego, Karolínę Plíškovą. W marcu osiągnęła ćwierćfinał zawodów w Petersburgu.

</doc>
<doc id="5049833" url="https://pl.wikipedia.org/wiki?curid=5049833" title="Anastazja Gasanowa">
Anastazja Gasanowa



</doc>
<doc id="5049834" url="https://pl.wikipedia.org/wiki?curid=5049834" title="Anastasia Gasanova">
Anastasia Gasanova



</doc>
<doc id="5049836" url="https://pl.wikipedia.org/wiki?curid=5049836" title="Conotrachelus informirostris">
Conotrachelus informirostris

Conotrachelus informirostris – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Urugwaju.
Budowa ciała.
Przednia krawędź pokryw nieznacznie szersza od przedplecza; na pokrywach rzadkie, podłużne żeberka, zaś na przedpleczu okrągłe garbki.
Ubarwienie ciała czarnobrązowe z pomarańczowobrązowymi włoskami na głowie, przedpleczu i przedniej krawędzi pokryw, oraz dwiema dużymi, skośnymi plamami w tylnej ich części.

</doc>
<doc id="5049842" url="https://pl.wikipedia.org/wiki?curid=5049842" title="Anu Kaipainen">
Anu Kaipainen

Anu Kaipainen (ur. 14 marca 1930 w Muolaa, zm. 29 września 2009 w Helsinkach) – powieściopisarka, poetka i scenarzystka.
Życiorys i twórczość.
Urodziła się w rodzinie nauczycielskiej 14 marca 1930 w Muolaa w Karelii. Ukończyła studia filozoficzne. Pracowała jako nauczycielka w Kiuruvesi, Helsinkach, Kauniainen, Viinijärvi i Oulu. Pisała recenzje literackie do gazet.
Od 1967 poświęciła się całkowicie pracy pisarskiej. Już jej pierwsze powieści "Cienkie igły" (1960), "Mezzoforte" (1962), "Dwa semestry" (1964) oraz zbiór poezji "Z założonymi rękami" (1961) były dowodem na oryginalność dzieł Kaipainen i jej swoisty styl. Jej powieści opowiadają o życiu mieszkańców prowincjonalnego miasta, a szczególnie małomiasteczkowych nauczycieli. Treścią utworów są ich konflikty zarówno z młodzieżą, jak i we własnym gronie. Autorka porusza również trudne problemy dojrzewającej młodzieży. W miarę upływu czasu widoczny jest coraz głębszy stosunek autorki do poruszanej problematyki.
Największym osiągnięciem pisarki jest powieść "Aarchanioł w Oulu" (1967) – groteskowy obraz wojny fińskiej w latach 1808–1809 widzianej z perspektywy mieszkańców małego miasteczka, jakim było wówczas Oulu. Sceniczny odpowiednik powieści stanowi sztuka "Balet róż" (1966) – satyryczny moralitet wymierzony przeciwko purytanizmowi.
Kolejna powieść "Magdalena i dzieci świata" (1969) traktuje z humorem o codziennych problemach współczesności. Istotne w jej twórczości są też powieści: "Kobieta w żałobie" (1971), "Panna z czerwonym sznurem" (1973) i "Tańce kobiet" (1975).
Dwukrotnie otrzymała Fińską Nagrodę Państwową. Zmarła 29 września 2009 w Helsinkach.

</doc>
<doc id="5049843" url="https://pl.wikipedia.org/wiki?curid=5049843" title="Spetaea lachenaliiflora">
Spetaea lachenaliiflora

Spetaea lachenaliiflora – gatunek roślin z monotypowego rodzaju Spetaea z rodziny szparagowatych. Występuje endemicznie w górach Limietberge i Slanghoekberge na wschód od Wellington w Prowincji Przylądkowej Zachodniej w Południowej Afryce.
Nazwa naukowa rodzaju została nadana na cześć Franza Spety, współczesnego austriackiego botanika. Epitet gatunkowy po łacinie oznacza „o kwiatach lachenalii”, wskazując na podobieństwo w budowie kwiatów roślin z obu tych rodzajów. 

</doc>
<doc id="5049845" url="https://pl.wikipedia.org/wiki?curid=5049845" title="Peter Sklenčár">
Peter Sklenčár

Peter Sklenčár (ur. 24 lutego 1962 w Sečovcach) – słowacki nauczyciel akademicki, biznesmen, historyk i malarz amator.
Życiorys.
Urodził się w rodzinie nauczyciela. Uczył się w gimnazjum w Trebišovie, następnie ukończył studia uniwersyteckie na Wydziale Elektrotechniki Uniwersytetu Technicznego w Koszycach, a następnie studiował pedagogikę uzupełniającą na Słowackim Uniwersytecie Technicznym w Bratysławie. W 2014 roku uzyskał stopień doktora komunikacji marketingowej na Wydziale Zarządzania Uniwersytetu Preszowskiego.
Pracował w dziale informatyki firmy inżynieryjnej Strojstav Sečovce, później jako nauczyciel w Liceum Spożywczym w Trebišovie. Od 1997 prowadzi działalność gospodarczą na własny rachunek (licencję handlową uzyskał 30 września 1992), właściciel pracowni reklamy Pastel (działającej od 1991), a od 2007 – Centrum Informacji i Konsultacji Uniwersytetu DTI w Sečovcach.
Jest autorem kilku podręczników uniwersyteckich i monografii z zakresu marketingu, redaktorem pośmiertnie opublikowanej publikacji historyka Štefana Korčmároša "Sečovské obrázky" (2010), autorem i współautorem kilku prac popularyzatorskich związanych z historia regionu Sečovce i Trebišov. Wniósł wkład fotograficzny do publikacji popularyzatorskiej geologa Seča Júliusa Magyara "Potulky Sečovcami a okolím" (2016), i jest laikiem zajmującym się zbieraniem historycznych pocztówek, fotografii i innych materiałów dotyczących historii Sečovców. Jest także malarzem amatorem, a w swoich pracach przedstawia głównie temat Sečovców i okolic. Przyczynił się do zainstalowania tablicy pamiątkowej amerykańskiego architekta pochodzącego z Sečovce, Emery Roth, na fasadzie domu kultury w Sečovcach w 2011 roku. Jest członkiem Rotary Club Trebišov (Rotary International District 2240).
Wybrane publikacje.
Publikacje dotyczące historii regionalnej
Publikacje marketingowe

</doc>
<doc id="5049846" url="https://pl.wikipedia.org/wiki?curid=5049846" title="Despina Papamichail">
Despina Papamichail

Despina Papamichail, (ur. 9 lutego 1993 w Atenach) – grecka tenisistka, reprezentantka kraju w Pucharze Billie Jean King.
Kariera tenisowa.
W karierze wygrała piętnaście turniejów singlowych i trzydzieści sześć deblowych rangi ITF. 17 października 2022 zajmowała najwyższe miejsce w rankingu singlowym WTA Tour – 143. pozycję, natomiast 3 października 2023 osiągnęła najwyższą lokatę w deblu – 150. miejsce.
W 2010 roku po raz pierwszy reprezentowała kraj w zmaganiach o Puchar Federacji.

</doc>
<doc id="5049852" url="https://pl.wikipedia.org/wiki?curid=5049852" title="Weather (album Tycho)">
Weather (album Tycho)

Weather – piąty album (lub szósty, jeśli liczyć "Sunrise Projector" jako debiut) Tycho, wydany 12 lipca 2019 roku przez wytwórnie muzyczne Mom + Pop Music i Ninja Tune.
Był drugim albumem Tycho, który został nominowany do nagrody Grammy.
Historia i muzyka albumu.
Ewoluując z inspirowanego muzyką Boards of Canada solowego projektu w pełni rozwinięty zespół koncertowy około 2010 roku, Tycho nieustannie udoskonalał swój rozpoznawalny styl instrumentalnej, elektronicznej muzyki pop z wyrazistymi bitami, dźwięcznymi gitarami i porywającymi melodiami. Swój piąty album "Weather" uczynił bardziej przystępnym, utrzymując wszystkie utwory granicach trzech lub czterech minut każdy i po raz pierwszy dodając teksty, których interpretację powierzył 22-letniej wokalistce Hannah Cottrell (występującej pod pseudonimem Saint Sinner). Śpiewając większość z ośmiu utworów nadała ona albumowi element spójności.
 
Nominacja do nagrody Grammy.
Album "Weather" został nominowany do 62. edycji Grammy w kategorii: Best Electronic/Dance Album (nagrodę zdobył album "No Geography" zespołu The Chemical Brothers).
Lista utworów.
Zestaw utworów na płycie CD i na digital download:
Odbiór.
Krytyczny.
Album otrzymał ogólnie korzystne recenzje na podstawie 10 recenzji krytycznych .
Paul Simpson z AllMusic ocenił album jako „nieskazitelnie dopracowany, jak również rozpoznawalny, a jednocześnie na tyle gładki i na tyle niewymagający, że można go słuchać wielokrotnie jako tło”. Dodanie wokalu Cottrell okazało się według niego idealnym rozwiązaniem, ponieważ nadało muzyce albumu więcej „ludzkiego dotyku”. Teksty wokalistki „są wystarczająco introspekcyjne, aby dotknąć wrażliwej strony ludzkich emocji, nie będąc przy tym intensywnym aktem poszukiwania duszy”.
Na role Cottrell zwrócił też uwagę Dylan Barnabe z magazynu Exclaim!, dając jako przykład utwory „Pink &amp; Blue” i „No Stress”, które jego zdaniem płynnie i z dbałością o szczegóły wtopiły się w twórczość Tycho sprawiając wrażenie, jakby Cottrell była w jakiś sposób od zawsze częścią jego zespołu. Jej głos wniósł do muzyki bezpośrednią intymność i młodzieńczą żywiołowość, co uwidoczniło się także w warstwie znaczeniowej tekstów. Wokalistka w „przemyślany sposób wyartykułowała tęsknotę, miłość i przemianę w sposób, który nawiązuje do ludzkiego doświadczenia, łączącego wszystkich ludzi”.
Kolejnym recenzentem, który zwrócił uwagę na nową wokalistkę zespołu Tycho, był Saby Reyes-Kulkarni. Zamysł Hansena wysunięcia na pierwszy plan wokali Saint Sinner (Hannah Cottrell) ocenił jako „najbardziej rewolucyjny krok ze wszystkich”. Według niego przez większość czasu Cottrell skutecznie chroni słuchacza przed wpadnięciem w słuchową mgłę, która stała się znakiem rozpoznawczym Hansena. „Cottrell z pewnością nadaje muzyce dramatyczne uniesienie. Nie tylko wnosi bardzo potrzebną iskrę tęsknoty, ale także dodaje ujmujący dotyk przyziemności”. Na koniec zauważa, iż „Hansen i powracający współproducent/basista Zac Brown stworzyli prawdopodobnie najbardziej zróżnicowaną kolekcję podkładów, a jednocześnie udało im się stworzyć najbardziej spójny i kompletny album w dyskografii Tycho”.
Według Bena Devlina z musicOMH wprowadzenie wokalu do muzyki albumu przyniosło nieco mieszane efekty, natomiast trzy z instrumentalne utwory ocenił jako „pyszny kąsek słodyczy dla ucha”. Podsumowując stwierdził, iż „problemy pojawiają się w momencie, gdy album zaczyna brzmieć jak płyta Saint Sinner wyprodukowana przez Tycho, ale nadal jest on [album] warty wysłuchania dla tych, którzy cenią sobie nieskazitelne dźwiękowe pejzaże”. 
Skojarzenia, iż "Weather" brzmi jak płyta Saint Sinner wyprodukowana przez Tycho, nasunęły się również Valerie Magan z magazynu Clash: „Głos muzycznej partnerki Scotta Hansena, Hannah Cottrell / Saint Sinner, wypełnia puste przestrzenie pomiędzy wyimaginowanymi wersami, pomiędzy falami, przepływami i zakrętami technicznej muzyki, która czasami może wydawać się bezosobowa. Płyta ta wyznacza początek punktu zwrotnego dla nich obojga. 'Pink And Blue' wprowadza odległe, pieniste syntezatory z odnowionym wigorem, odnajdując świeży początek w pięknym falsecie z lekką, leniwą melodią”. Tycho to muzyk znany ze „zręcznego mistrzostwa w tworzeniu genialnych ambientowych pejzaży dźwiękowych z czystych programów komputerowych”, zaś jego najnowsze wydawnictwo „oferuje mnóstwo bogatych faktur słuchowych, które czynią z niego cudowny, mały ambient-indie-popowy album”.
„Pod wieloma względami "Weather" jest odważnym albumem jak na Tycho” – stwierdza PopMatters w redakcyjnej recenzji albumu dodając: „Można by mu wybaczyć, że kontynuuje to samo co na "Awake" i "Epoch", tworząc poruszające, downbeatowe instrumentalne kompozycje. Jednakże Tycho zdecydował się na znacznie bardziej zespołowe podejście, angażując Cottrell i czyniąc z niej główną bohaterkę utworów. W konsekwencji pokazuje, że może zawrzeć wszystkie swoje charakterystyczne elementy w tradycyjnej popowej strukturze bez konieczności rezygnacji z tych podstawowych, charakterystycznych elementów, które czynią go tak innowacyjnym i intrygującym artystą.
William Lewis z Glide Magazine ocenia, iż „[muzycy] Tycho potrzebowali czegoś nowego, Weather jest odważnym krokiem naprzód i z pewnością niedługo uda im się osiągnąć właściwą równowagę”.

</doc>
<doc id="5049857" url="https://pl.wikipedia.org/wiki?curid=5049857" title="Eva Hemmer Hansen">
Eva Hemmer Hansen

Eva Hemmer Hansen (ur. 2 stycznia 1913 w Aalborgu, zm. 26 marca 1983 w Aarhus) – duńska powieściopisarka, nowelistka i dziennikarka.
Życiorys i twórczość.
Urodziła się 2 stycznia 1913 Aalborgu. Była córką redaktora. Studiowała na Uniwersytecie w Aarhus, który ukończyła w 1937.
Następnie pracowała jako tłumacz języka angielskiego. Przez jakiś czas była członkiem zarządu socjalistycznego Duńskiego Towarzystwa Kobiet () w Aarhus. Była też członkiem Rady Miejskiej w Aarhus. Współpracowała z dziennikiem „Demokraten”. Należała do Socjaldemokracji Danii, z ramienia której próbowała się dostać do parlamentu. Partię opuściła w 1970, z powodu rozbieżności poglądów na temat Wspólnoty Europejskiej.
W swoich utworach podejmowała aktualne problemy społeczności zachodniej dotyczące zwłaszcza miejsca i roli kobiet: "Helena" (1944) "Panna Rasmussen" (1956), "Hrabina z Borgergade" (1957). Spośród jej nowel na uwagę zasługują zbiory nawiązujące do mitologii: "Po upadku Troi" (1957) oraz "Opowieści o bohaterkach" (1963). Jest też autorką książek dla dzieci oraz słuchowisk radiowych.
W 1983 otrzymała Nagrodę Honorową Duńskiego Stowarzyszenia Tłumaczy ().
Zmarła 23 marca 1983 w Aarhus.

</doc>
<doc id="5049858" url="https://pl.wikipedia.org/wiki?curid=5049858" title="Romani Rose">
Romani Rose

Romani Rose (ur. 20 sierpnia 1946 w Heidelbergu) – przedsiębiorca i działacz romski, który stracił trzynastu krewnych podczas Porajmosu (eksterminacji Romów). Od 1982 przewodniczący Centralnej Rady Niemieckich Sinti i Romów, od 2006 członek Międzynarodowej Rady Oświęcimskiej.
Życiorys.
Urodził się 20 sierpnia 1946 w Heidelbergu jako syn przedsiębiorcy kinowego. Do 1982 samodzielnie prowadził działalność biznesową. W trakcie tworzenia Centralnej Rady Niemieckich Sinti i Romów () w 1982 został wybrany na stanowisko przewodniczącego przez delegatów dziewięciu organizacji członkowskich. W 1991 Rose przejął kierownictwo Dokumentations- und Kulturzentrum Deutscher Sinti und Roma w Heidelbergu.
Wraz z przewodniczącymi mniejszości narodowych w Niemczech Rose przewodzi Radzie Mniejszości ("Minderheitenrat"), która powstała 9 września 2004. Jest to związek zrzeszający organizacje patronackie czterech mniejszości narodowych, które należą do narodu niemieckiego i zawsze były rezydentami i autochtonami: Domowina Łużyczan, Rada Fryzyjska, Stowarzyszenie mniejszości duńskiej w Szlezwiku Południowym oraz Centralna Rada Niemieckich Sinti i Romów. Wraz z delegatami mniejszości z USA, Meksyku, Argentyny, Japonii, Indii, Sri Lanki, Francji i Holandii, Rose jest również członkiem komitetu zarządzającego Międzynarodowego Ruchu Przeciw Dyskryminacji i Rasizmowi (IMADR) założonego w Tokio w 1988. Przed zaangażowaniem się społecznie pracował jako samozatrudniony kupiec i marszand.
Trzynastu bezpośrednich krewnych Romaniego zostało zamordowanych w obozach koncentracyjnych; dziadkowie w obozach Auschwitz i Ravensbrück. Jego ojciec, Oskar Rose, przetrwał obóz. Stryj zaś, Vincenz Rose, przeżył obóz zagłady Auschwitz, eksperymenty medyczne w obozie koncentracyjnym Natzweiler i niewolniczą pracę dla Daimler-Benz w podziemnych tunelach KZ Neckarelz/Obrigheim. W 1972 Vincenz Rose założył pierwszą samodzielną organizację niemieckich Sintów, Zentralrat Deutscher Sinti und Roma, w której pomagał wówczas niespełna 13-letni Romani Rose.
Od czerwca 1979 Romani Rose prowadził prace na rzecz praw obywatelskich niemieckich Sintów i Romów na oczach niemieckiej i międzynarodowej opinii publicznej; walczył także o ich ochronę przed rasizmem i dyskryminacją, o odszkodowania dla ocalałych z Porajmosu – jednocześnie przypominając o rozmiarach i historycznym znaczeniu ludobójstwa 500 000 Sintów i Romów w okupowanej przez nazistów Europie.
W Wielkanoc 1980 miał miejsce strajk głodowy 12 Sintów, w tym Rosego, w byłym KL Dachau. Miał na celu zwrócenie międzynarodowej uwagi na ludobójstwo i zaprotestowanie przeciwko dalszemu wykorzystywaniu pozostałych po nazistach dokumentów z „rasą cygańską” przez niemiecką policję i inne władze dziesiątki lat po zakończeniu wojny
W maju 1995, we współpracy z organizacjami członkowskimi Rady Centralnej, Rose wywalczył uznanie niemieckich Sinti i Romów jako mniejszości narodowej w Niemczech, która posługuje się własnym językiem. W 2007 otworzył wystawę w siedzibie Organizacji Narodów Zjednoczonych.
W wyniku swej międzynarodowej pracy Rose, jako pierwszy przedstawiciel Sinti i Romów, został powołany 29 maja 2006 przez Rząd RP na członka Międzynarodowej Rady Oświęcimskiej.
Odznaczenia i nagrody.
W 2008 odznaczony Krzyżem Oficerskim Orderu Zasługi Republiki Federalnej Niemiec, w 2017 uhonorowany Wielkim Krzyżem za wieloletnią działalność w zakresie walki z dyskryminacją i wykluczeniem mniejszości.
2 sierpnia 2021 roku, w 77. rocznicę likwidacji Zigeunerlager w Birkenau, otrzymał nagrodę Światło Pamięci.

</doc>
<doc id="5049859" url="https://pl.wikipedia.org/wiki?curid=5049859" title="Katastrofa lotu RusEjr 9605">
Katastrofa lotu RusEjr 9605



</doc>
<doc id="5049863" url="https://pl.wikipedia.org/wiki?curid=5049863" title="RusEjr">
RusEjr



</doc>
<doc id="5049867" url="https://pl.wikipedia.org/wiki?curid=5049867" title="CXAM">
CXAM

CXAM – amerykański radar okrętowy o mocy nadajnika 15 kW i częstotliwości 200 MHz, działający w paśmie P o długości fali 1,5 metra. CXAM zdolny był do wykrycia i śledzenia dużych samolotów w odległości 70 mil morskich na wysokości 3000 metrów, mniejszych zaś z odległości 50 Mm. Natomiast cele nawodne wykrywał z odległości 12 Mm.
Opracowany na podstawie eksperymentalnego radaru XAF, CXAM miał znaczne rozmiary anteny 5,1 metra na 5,4 metra. Waga całego systemu sięgająca 5000 funtów (2267 kg) i 1200 funtów (544 kg) samej anteny, powodowała, że mógł być instalowany jedynie na dużych jednostkach. Dostawy wyprodukowanego przez RCA radaru rozpoczęły się w 1940 roku, kiedy zainstalowano go na pancerniku USS „California” (BB-44), następnie na lotniskowcu USS „Yorktown” (CV-5) oraz krążownikach USS „Pensacola” (CA-24), „Northampton” (CA-26), „Chester” (CA-27) i „Chicago” (CA-29). Rok później, USS „Enterprise” (CV-6) otrzymał radar w ulepszonej wersji CXAM-1. Wkrótce jednak zaczął być zastępowany mniejszymi radarami SK. Ostatni z pozostających w służbie radarów CXAM został zniszczony w 1943 roku, razem z zatopionym podczas bitwy pod Rennell w trakcie walk o Guadalcanal krążownikiem USS „Chicago” (CA-29).

</doc>
<doc id="5049869" url="https://pl.wikipedia.org/wiki?curid=5049869" title="Sachalińskie Linie Lotnicze">
Sachalińskie Linie Lotnicze



</doc>
<doc id="5049872" url="https://pl.wikipedia.org/wiki?curid=5049872" title="JUTejr">
JUTejr



</doc>
<doc id="5049875" url="https://pl.wikipedia.org/wiki?curid=5049875" title="Eeva Kilpi">
Eeva Kilpi

Eeva Kilpi, de domo Salo (ur. 18 lutego 1928 w Khiytola) – fińska powieściopisarka, nowelistka i poetka.
Urodziła się 18 lutego 1928 w rodzinie kupieckiej. Ukończyła studia filozoficzne. Z zawodu była nauczycielką. 
W latach 1970–1975 była prezesem fińskiego PEN Clubu. Debiutowała cyklem pogodnych nowel "Czarodziejski klucz", będących wspomnieniami z dzieciństwa (1959). Kolejne jej utwory to powieści: "Na skraju kwitnącej ziemi" (1960), "Kobieta w zwierciadle" (1962), "Życie tu i tam" (1964), "Tamara" (1972) oraz zbiory nowel: "Japońskie buty" (1966), "Stół miłości i śmierci" (1967), "Lato i kobieta w średnim wieku" (1970), "Opowieści pięknej nocy" (1971). Opublikowała również zbiory wierszy: "Pieśń o miłości" (1972) i "Z pozdrowieniami" (1976). Ten drugi jest czymś w rodzaju dorywczo prowadzonego dziennika i obok wierszy zawiera pisane prozą refleksje, dedykacje i listy. W 1978 ukazał się jej "Dziennik kobiety". 
Jej twórczość charakteryzuje różnorodność tematyki i pogłębiony psychologiczne rysunek postaci. Nad uczuciami smutku, tęsknoty, osamotnienia i rozczarowania niemal zawsze góruje specyficzne dla autorki poczucie humoru zaprawionego często ironią. 
Wielokrotnie nagradzana, m.in. Nagrodą Runeberga (1990)

</doc>
<doc id="5049877" url="https://pl.wikipedia.org/wiki?curid=5049877" title="Uralskie Linie Lotnicze">
Uralskie Linie Lotnicze



</doc>
<doc id="5049880" url="https://pl.wikipedia.org/wiki?curid=5049880" title="Katastrofa lotu 703 Saratowskich Linii Lotniczych">
Katastrofa lotu 703 Saratowskich Linii Lotniczych



</doc>
<doc id="5049884" url="https://pl.wikipedia.org/wiki?curid=5049884" title="Conotrachelus informis">
Conotrachelus informis

Conotrachelus informis – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw szersza od przedplecza i zakończona po bokach pokrytą kępką włosków ostrogą; obie te części ciała grubo punktowane.
W tylnej części pokryw dwie skośne, nie stykające się jasne plamy.

</doc>
<doc id="5049885" url="https://pl.wikipedia.org/wiki?curid=5049885" title="Katastrofa lotu Tatarstan 363">
Katastrofa lotu Tatarstan 363



</doc>
<doc id="5049889" url="https://pl.wikipedia.org/wiki?curid=5049889" title="Conotrachelus interruptus">
Conotrachelus interruptus

Conotrachelus interruptus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza i zakończona po bokach ostrogą. Przedplecze niemal kwadratowego kształtu, jedynie przednia krawędź zaokrąglona, pokrywy punktowane.

</doc>
<doc id="5049890" url="https://pl.wikipedia.org/wiki?curid=5049890" title="Elvi Sinervo">
Elvi Sinervo

Elvi Sinervo (ur. 4 maja 1912 w Helsinkach, zm. 28 sierpnia 1986 tamże) – fińska pisarka i tłumaczka.
Życiorys i twórczość.
Urodziła się 4 maja 1912 w Helsinkach. Była córką blacharza. Ukończyła szkołę średnią. Sporo podróżowała po Europie.
Zarówno w wierszach, jak i w nowelach nawiązywała do swoich przeżyć związanych z pobytem w więzieniu za przekonania polityczne. Jej twórczość jednak przesycona jest optymizmem. Optymizm i głęboka wiara w człowieka znajdują wyraz zarówno w jej powieści autobiograficznej "Kowal z Palavankylä" (, 1939), jak i w najbardziej znanej powieści "Viljami Podrzutek" (, 1946). W tej ostatniej ukazała proces rozwoju biednego wszechstronnie uzdolnionego chłopca, który wyrasta na ideowego, oddanego sprawie komunistę. Do ważniejszych jej utworów zalicza się również powieść "Wytrwaj towarzyszu" (, 1947). 
Jest także autorką kilku sztuk teatralnych: "Desant" (1945), "Ostatni wieczór maja" (1951). Ma bogaty dorobek jako tłumaczka. Tłumaczyła dzieła z literatury chińskiej, duńskiej, amerykańskiej, niemieckiej, jugosłowiańskiej, radzieckiej norweskiej i polskiej. Przetłumaczyła dla fińskiego radia "Karola" i "Czarowną noc" Sławomira Mrożka.
Tłumaczką jej nowel: "Nigdy nie napisany poemat" i "Partyzant leśny" na język polski była Cecylia Lewandowska. 
Była jedną z czołowych przedstawicielek radykalnej, lewicowej fińskiej grupy poetyckiej Klin.
Zmarła 28 sierpnia 1986 w Helsinkach.

</doc>
<doc id="5049891" url="https://pl.wikipedia.org/wiki?curid=5049891" title="Katastrofa lotu 9633 Jak Sierwis">
Katastrofa lotu 9633 Jak Sierwis



</doc>
<doc id="5049896" url="https://pl.wikipedia.org/wiki?curid=5049896" title="Christo Bozukow">
Christo Bozukow

Christo Bozukow, (ur. 14 stycznia 1960 w Płowdiwie) – bułgarski agronom i nauczyciel akademicki, profesor, w 2017 i w 2021 minister rolnictwa.
Życiorys.
W 1985 ukończył studia na Uniwersytecie Rolniczym w Płowdiwie, specjalizując się w ochronie roślin. Pracował jako agronom i badacz w instytucie tytoniu i wyrobów tytoniowych w tym mieście, później został jego dyrektorem. W 1999 obronił doktorat z fitopatologii, w 2014 został profesorem. Objął stanowisko kierownika zakładu agrotechniki i ochrony roślin na płowdiwskiej uczelni. Od 2013 do 2015 kierował Akademią Rolniczą w Sofii. Członek różnych organizacji naukowych.
W styczniu 2017 został ministrem rolnictwa i żywności w technicznym rządzie Ognjana Gerdżikowa; funkcję tę pełnił do maja tegoż roku. W 2018 wszedł w skład rady do spraw rozwoju gospodarczego i społecznego przy prezydencie Rumenie Radewie. W maju 2021 objął funkcję ministra rolnictwa, żywności i leśnictwa w przejściowym gabinecie Stefana Janewa. Pozostał na tym stanowisku w utworzonym we wrześniu 2021 drugim technicznym rządzie tego samego premiera. Pełnił tę funkcję do grudnia tegoż roku.
Żonaty, ma jedno dziecko.

</doc>
<doc id="5049899" url="https://pl.wikipedia.org/wiki?curid=5049899" title="Conotrachelus languens">
Conotrachelus languens

Conotrachelus languens – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw szersza od przedplecza. Na pokrywach podłużne garbki, nieregularne i pofalowane po bokach.

</doc>
<doc id="5049900" url="https://pl.wikipedia.org/wiki?curid=5049900" title="Jurij Sapiega">
Jurij Sapiega

Jurij Nikołajewicz Sapiega (, ur. 1 stycznia 1965 w Grodnie, zm. 29 września 2005 w Moskwie) – rosyjski siatkarz pochodzący z Białorusi, reprezentant Związku Radzieckiego, srebrny medalista igrzysk olimpijskich, dwukrotny medalista mistrzostw świata i tryumfator mistrzostw Europy, trener siatkarski.
Życiorys.
Sapiega grał w reprezentacji Związku Radzieckiego w latach 1986-1991. Pierwszy sukces z reprezentacją odniósł podczas mistrzostw świata 1986 odbywających się we Francji, podczas których Sowieci zdobyli srebrny medal. Wystąpił na igrzyskach olimpijskich 1988 w Seulu. Podczas turnieju olimpijskiego zagrał w dwóch z pięciu meczy fazy grupowej, meczu półfinałowym z Argentyną oraz w przegranym finale ze Stanami Zjednoczonymi. Na MŚ 1990 w Brazylii zdobył z reprezentacją brązowy medal. W 1991 tryumfował podczas mistrzostw Europy w Niemczech i zajął 3. miejsce w rozgrywanym w Mediolanie finale ligi światowej.
W latach 1982-1991 był zawodnikiem klubu CSKA Moskwa, z którym w mistrzostwach ZSRR tryumfował siedmiokrotnie w latach 1985-1991 i zajął 2. miejsce w 1984, a w pucharze Związku Radzieckiego wygrywał w 1982, 1984 i 1985. Ponadto z tym zespołem pięciokrotnie zdobywał mistrzostwo Pucharu Europy Mistrzów Klubowych w latach 1986-1989 i w 1991. Następnie grał we włoskim Pallavolo Padwa. Po zakończeniu kariery sportowej w 1994 był trenerem tego klubu do 1997. W 1999 dołączył do sztabu szkoleniowego męskiej reprezentacji Rosji. Od 2001 był dyrektorem generalnym reprezentacji, a w 2004 pełnił funkcję trenera drugiej reprezentacji. W międzyczasie, w latach 2003–2004, był trenerem Dinama Moskwa. Od 2004 był działaczem Wszechrosyjskiej Federacji Siatkarskiej.
Zmarł nagle na atak serca w Moskwie w 2005. Jego brat Aleksandr także był siatkarzem. Od 2006 w Moskwie i Padwie odbywają się memoriały Jurija Sapiegi z udziałem weteranów ZSRR i Włoch. W miejscowości Witiaziewo znajduje się kompleks sportowy nazwany na jego cześć.

</doc>
<doc id="5049902" url="https://pl.wikipedia.org/wiki?curid=5049902" title="Ulla Ryum">
Ulla Ryum

Ulla Ryum (ur. 4 maja 1937 w Kopenhadze, zm. 30 maja 2022) – powieściopisarka, nowelistka, autorka sztuk teatralnych, scenarzystka i reżyserka.
Życiorys i twórczość.
Urodziła się 4 maja 1937 w Kopenhadze. Była córką prawnika. Ukończyła szkołę hotelarską. 
Debiutowała w 1962 dwuczęściową powieścią "Zwierciadło". Pierwsza część, realistyczna, napisana została prozą, natomiast druga, rozgrywająca się w sferze snów i marzeń, ujęta została w formę dramatu. W utworze, niczym w zwierciadle, odbijają się portrety ludzi i stosunki międzyludzkie.
Podobną tematykę poruszyła w następnych utworach, mikropowieściach "Nocny ptak" (1963) i "Śmieszka" (1965). Pierwsza z nich jest wnikliwym studium kobiety, którą zawiodło życie i miłość. Potwierdzenie swej człowieczej godności znajduje ona w akceptacji samotności. Z kolei w "Śmieszce" opowieść o niemożności nawiązania kontaktów międzyludzkich umieszczona została na tle obrazów dziwnego ptaka wydającego głos przypominający śmiech. Opowieść ta związana jest także z mitem o Orfeuszu i Eurydyce.
Twórczość Ryum zawiera elementy zarówno epiki i liryki, jak i dramatu. Wśród tomów nowel jej autorstwa na uwagę zasługują "Tysięczne lasy" (1969) i "Noty o dniu dzisiejszym i wczorajszym" (1971). Opublikowała również sztuki teatralne "W świecie Joanny" (1983) i "Marie Grubbe" (1985).
Ulla Ryum jest reprezentowana w licznych antologiach opowiadań duńskich. W Polsce jej utwory znalazły się w Serii Dzieł Pisarzy Skandynawskich wydanej przez Wydawnictwo Poznańskie. Były to "Nocny ptak" i "O dniu wczorajszym" (1974).
Prozę Ryum na język polski tłumaczyła Maria Krysztofiak-Kaszyńska.
Była autorką scenariuszy filmów i seriali telewizyjnych, miała doświadczenia również jako reżyser.
Zdobyła nagrodę duńskich dramaturgów ().

</doc>
<doc id="5049903" url="https://pl.wikipedia.org/wiki?curid=5049903" title="Conotrachelus lepidus">
Conotrachelus lepidus

Conotrachelus lepidus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Argentynie, Brazylii i Urugwaju.
Budowa ciała.
Przednia krawędź pokryw szersza od przedplecza. Całe ciało pokryte gęstymi włoskami; w tylnej części pokryw rzędy rzadkiej, krótkiej, białej szczecinki.
Ubarwienie ciała jasnobrązowe. W tylnej części pokryw ciemnie, nie stykające się ze sobą plamy, zaś w środkowej ich części oraz na przedpleczu pojedyncze, duże pomarańczowobrązowe pola.

</doc>
<doc id="5049905" url="https://pl.wikipedia.org/wiki?curid=5049905" title="Siculeni">
Siculeni

Siculeni () – wieś w Rumunii, w okręgu Harghita, w gminie Siculeni. W 2011 roku liczyła 2726 mieszkańców.
7 stycznia 1764 w Siculeni miało miejsce masowe morderstwo Seklerów, dokonane przez armię habsburską, nazywane Siculicidium. W jego wyniku zginęło około 200 osób, w tym kobiety i dzieci, a 400 zostało uwięzionych.

</doc>
<doc id="5049907" url="https://pl.wikipedia.org/wiki?curid=5049907" title="Air Bashkortostan">
Air Bashkortostan



</doc>
<doc id="5049908" url="https://pl.wikipedia.org/wiki?curid=5049908" title="Raszko Mładenow">
Raszko Mładenow

Raszko Lubomirow Mładenow, (ur. 8 lutego 1947 w Sofii) – bułgarski aktor filmowy i teatralny, kompozytor, w 2017 minister kultury.
Życiorys.
Syn aktora Lubomira Mładenowa. Podczas służby wojskowej w 1968 jego oddział brał udział w pacyfikacji praskiej wiosny. W 1966 ukończył szkołę muzyczną (w klasie fortepianu), a w 1972 studia aktorskie w akademii teatralnej i filmowej WITIZ „Krystjo Sarafow”. Od 1972 do 1975 występował w teatrze dramatycznym w Ruse, następnie od 1975 w teatrze dramatycznym „Sofija”, a później także w Teatrze Narodowym im. Iwana Wazowa. Od lat 70. do 1990 grał w filmach i produkcjach telewizyjnych. Występował także w sztukach teatralnych, skomponował muzykę do kilkunastu spektakli, a także zajął się reżyserią. Kierował różnymi teatrami, m.in. od 1997 do 2006 przez trzy kadencje był dyrektorem teatru satyrycznego w Sofii, następnie do 2009 zatrudniony w bułgarskim centrum kulturalnym w Moskwie.
W styczniu objął urząd ministra kultury w technicznym rządzie Ognjana Gerdżikowa. Stanowisko to zajmował do maja 2017.
Życie prywatne.
Był żonaty z reżyser Margaritą Mładenową. Po rozwodzie ożenił się z Mileną Mładenową. Ma troje dzieci.

</doc>
<doc id="5049912" url="https://pl.wikipedia.org/wiki?curid=5049912" title="Fryderyka Lazarusówna">
Fryderyka Lazarusówna

Fryderyka Lazarusówna (ur. 23 grudnia 1879 we Lwowie, zm. 1942) – polska pisarka żydowskiego pochodzenia, nauczycielka i działaczka oświatowa.
Znana jako reformatorka pedagogiki, była bliska ideom Janusza Korczaka.
Życiorys.
Urodziła się 23 grudnia 1879 we Lwowie. Była córką Maurycego, dyrektora banku, i Róży z Jollesów. Jej siostrą była Hermina, która później została żoną socjalistycznego polityka Hermana Diamanda.
Wykształcenie pobierała na pensji Wiktorii Niedziałkowskiej we Lwowie, następnie w Paryżu i w berlińskim Pestalozzi-Fröbelhaus. Maturę seminarialną zdała eksternistycznie w Rzeszowie. Na ukształtowanie się jej patriotycznych postaw wpływ miała Maria Wysłouchowa, nauczycielka języka polskiego na pensji Niedziałkowskiej. Z ideami socjalistycznymi zetknęła się w domu swojej siostry Herminy, żony Hermana Diamanda. 
Była zaangażowana w towarzystwie charytatywnym Przytułek we Lwowie, pełniąc funkcję jednej z zastępczyń wydziału w 1902. Pracę zawodową rozpoczęła po 1905 w Warszawie. Uczyła na kursie ochroniarskim, prowadzonym półlegalnie przez Marię Weryho-Radziwiłowiczową przy szkole gospodarczej dla dziewcząt w podwarszawskich Włochach. Współpracowała też przy zakładaniu świetlic dla dzieci w dzielnicach robotniczych Warszawy.
Należała do kręgu Janusza Korczaka oraz Marii i Leona Falskich. Ze względu na żydowskie pochodzenie i przynależność do PPSD przez dłuższy czas miała problem ze znalezieniem pracy w szkolnictwie. Ostatecznie podjęła pracę jako prywatna nauczycielka w szkole żydowskiej fundacji barona Hirscha w Tarnowie.
W okresie I wojny światowej była dyrektorką ochronki i świetlicy dla sierot po legionistach we Lwowie, założonej przez Ligę Kobiet. Przy kierowanej instytucji Lazarusówna zorganizowała kształcenie przedszkolanek, ucząc je metody Montessori. Stała się celem ataków o podłożu wyznaniowym ze strony Związku Chrześcijańskich Towarzystw Kobiecych (ZChTK). Delegatki ZChTK domagały się od Koła Ligi Kobiet, które prawdopodobnie wchodziło w skład ZChTK, pozbycia się Lazarusówny. Postulat został odrzucony jako nieuzasadniona ingerencja w wewnętrzne sprawy organizacji. Sytuacja ta wywołała silną reakcję kół kościelnych. Rzymskokatolicki biskup Lwowa Józef Bilczewski domagał się w swoim okólniku wystąpienia katolickich kobiet z Koła Ligi Kobiet. Spory spowodowały rezygnację Lazarusówny z pełnionej funkcji. Nie wiadomo, czy skutkiem tych wydarzeń był również wystąpienie z KLK. 
W latach 1918–1925 pracowała w zakładach sierocych, najpierw w zakładzie dla sierot żydowskich w Warszawie, później w żydowskim internacie im. Jakuba Stroha we Lwowie. Około 1925 uczyła języka polskiego, przyrody oraz robót ręcznych najpierw w Prywatnym Gimnazjum Humanistycznym im. Adama Mickiewicza, a potem w szkołach powszechnych: im. Jana Sobieskiego i im. Mikołaja Reja w tym mieście. W tej ostatniej uczyła do czerwca 1941. 
Działała też w Czerwonym Harcerstwie oraz była członkiem zarządu Robotniczego Towarzystwa Przyjaciół Dzieci. We wrześniu 1939 pracowała w punkcie opieki dla nauczycieli uchodźców zorganizowanym przez lwowskie Ognisko Nauczycielskie. W okresie okupacji Lwowa przez Niemców pracowała w Städtische Werkstätte. W połowie sierpnia 1942 została aresztowana we własnym mieszkaniu. Miejsce i data jej śmierci nie są znane.
Twórczość literacka.
Napisała około dwudziestu książek dla dzieci, w tym: "Moja gromadka" (1910), "Złoty pokoik" (1909), "Nasza klasa" (1921), "Migawkowe zdjęcia" (1927), "Mali robotnicy" (1927), "O Marysi sanitariuszce" (1930), "Maciejówka" (1931), "Józefów" (1931), "Na stogu siana" (1932), "Znajomi" (1933).

</doc>
<doc id="5049915" url="https://pl.wikipedia.org/wiki?curid=5049915" title="Deportivo Teculután">
Deportivo Teculután

Deportivo Teculután Fútbol Club – gwatemalski klub piłkarski z siedzibą w mieście Teculután, w departamencie Zacapa. Występuje w rozgrywkach Segunda División. Swoje domowe mecze rozgrywa na obiekcie Estadio Municipal Atilio Pérez Madrid.
Historia.
W latach 90. klub występował w drugiej lidze, nosił nazwę Teculután-Cremas i był filią krajowego potentata Comunicaciones FC. W 2000 roku Teculután spadł do trzeciej ligi, ale ostatecznie utrzymał się dzięki wycofaniu się ekipy COPAGSA. Już w 2001 roku wywalczył swój historyczny, pierwszy awans do najwyższej klasy rozgrywkowej. W Liga Nacional występował bez większych sukcesów w latach 2001–2004. Był to jedyny pobyt klubu w pierwszej lidze.
Pół roku po spadku do drugiej ligi Teculután został w niej zastąpiony przez klub Jutiapa FC. Ponownie występował w drugiej lidze w latach 2009–2012.

</doc>
<doc id="5049918" url="https://pl.wikipedia.org/wiki?curid=5049918" title="Conotrachelus leucophrys">
Conotrachelus leucophrys

Conotrachelus leucophrys – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw szersza od przedplecza. Ciało pokryte bardzo krótką szczecinką.
Głowa i przedplecze bordowe. Pokrywy jasnobrązowe z kępą gęstych, białych włosków w tylnej części.

</doc>
<doc id="5049920" url="https://pl.wikipedia.org/wiki?curid=5049920" title="Schizocarphus nervosus">
Schizocarphus nervosus

Schizocarphus nervosus – gatunek rośliny z monotypowego rodzaju Schizocarphus z rodziny szparagowatych. Występuje w południowej Afryce, od Angoli, Zambii i Tanzanii do RPA. Roślina bardzo trująca, stosowana w celach leczniczych. 
Nazwa naukowa rodzaju pochodzi od greckich słów σχίζειν ("schizein" – rozdzielony) i καρπός ("karpos" – owoc) i odnosi się do pękania owocu na dwie części z jednonasiennego owocolistka. Epitet gatunkowy po łacinie oznacza "unerwiony".

</doc>
<doc id="5049922" url="https://pl.wikipedia.org/wiki?curid=5049922" title="Ágnes Osztolykán">
Ágnes Osztolykán

Ágnes Osztolykán (ur. 3 listopada 1974 w Csenger) – węgierska działaczka społeczna i polityczna, aktywistka na rzecz mniejszości romskiej. W latach 2010–2014 deputowana do Zgromadzenia Krajowego Węgier.
Życiorys.
Urodziła się w rodzinie robotników. Dzięki zachęcie nauczycieli i wsparciu rodziców została zapisana do prestiżowego liceum w Budapeszcie w 1989 roku. Ukończyła studia na Uniwersytecie w Miszkolcu w 1998 roku, uzyskując dyplom z nauk politycznych. Jej praca magisterska dotyczyła losu bezdomnych. Następnie pracowała w Funduszu Społeczeństwa Otwartego, po czym przez sześć lat kierowała Dekadą na rzecz Romów w Europie w Ministerstwie Spraw Społecznych i Pracy.
W 2010 roku została wybrana do parlamentu jako jedyna posłanka narodowości romskiej z ramienia partii Polityka Może Być Inna (LMP). 26 listopada 2012 roku została wiceprzewodniczącą grupy parlamentarnej LMP. Pełniła funkcję wiceprzewodniczącej Komisji ds. Edukacji. 22 stycznia 2014 roku ogłosiła, że nie będzie startowała w wyborach parlamentarnych. Od 2016 roku pełniła funkcję doradczyni ministra Zoltána Baloga.
Ágnes Osztolykán jest działaczką na rzecz edukacji dzieci romskich, praw Romów i mniejszości oraz integracji społecznej Romów na Węgrzech. Udzielała się jako wolontariuszka w szkole zawodowej w ósmej dzielnicy Budapesztu, zajmując się nauczaniem uczniów narodowości romskiej.
W 2011 roku otrzymała Międzynarodową Nagrodę dla Kobiet Niezwykłej Odwagi (), przyznawaną przez Departament Stanu Stanów Zjednoczonych. Stała się pierwszą Romką, która otrzymała takie wyróżnienie.

</doc>
<doc id="5049926" url="https://pl.wikipedia.org/wiki?curid=5049926" title="Conotrachelus ligneus">
Conotrachelus ligneus

Conotrachelus ligneus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii, Gujanie Francuskiej oraz Kolumbii.
Budowa ciała.
Przednia krawędź pokryw znacznie szersza od przedplecza, zakończona po bokach tępą ostrogą. Na pokrywach podłużne garbki. Przedplecze gęsto punktowane, w tylnej części nie zwęża się wcale, zaś w przedniej jest ostro zwężone.

</doc>
<doc id="5049929" url="https://pl.wikipedia.org/wiki?curid=5049929" title="Helvi Juvonen">
Helvi Juvonen

Helvi Juvonen (ur. 5 listopada 1919 w Iisalmi, zm. 1 października 1959 w Helsinkach – fińska poetka.
Życiorys i twórczość.
Urodziła się 5 listopada 1919 w Iisalmi. Urodziła się w rodzinie kupieckiej. Przez jakiś czas po studiach pracowała jako korektorka, później poświęciła się całkowicie pracy pisarskiej.
Uważana za jedną z najwybitniejszych poetek lat 50. Jej twórczość, stanowiąca ogniwo między tradycyjną poezję a poezją modernistyczną, jest dość udziwniona metaforycznie. Cechuje ją głębia uczuć i doznań. Charakterystyczne są już niektóre tytuły zbiorów wierszy: "Karłowate drzewo" (, 1949). "Król Złotypłaszcz" (, 1950), "Lód aż do dna" (, 1952) czy "Skalisty grunt" (, 1955). Obrazy poetyckie w wierszach z tych zbiorów są zagęszczone bardzo jednorodnymi symbolami takimi jak: grzyby, korzenie, zbutwiałe drewno, stojąca woda, sowy, krety. Osamotnienie człowieka, które jest punktem wyjścia rozważań, ma swoje źródło w ciężkiej długotrwałej chorobie poetki. W wierszu "Niedźwiedź" ( utożsamia się z więzionym zwierzęciem. W podobnym nastroju utrzymane są utwory pisane prozą, wydane już pośmiertnie "Zimowe sny małego niedźwiadka" (, 1974).
W 1957 otrzymała Nagrodę Eino Leino. Zmarła 1 października 1959 w Helsinkach. Pochowana na Cmentarzu Hietaniemi w Helsinkach.

</doc>
<doc id="5049931" url="https://pl.wikipedia.org/wiki?curid=5049931" title="Conotrachelus lutulentus">
Conotrachelus lutulentus

Conotrachelus lutulentus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw nieznacznie szersza od przedplecza. Pokrywy grubo punktowane.
Ubarwienie ciała brązowe z ciemnymi i białymi plamkami.

</doc>
<doc id="5049946" url="https://pl.wikipedia.org/wiki?curid=5049946" title="Puchar Gwatemali w piłce nożnej">
Puchar Gwatemali w piłce nożnej



</doc>
<doc id="5049968" url="https://pl.wikipedia.org/wiki?curid=5049968" title="Natalia Gordienko">
Natalia Gordienko

Natalia Gordienko (ukr. Наталія Гордієнко, znana również jako Natalia Gordienco; ur. 11 grudnia 1987 w Kiszyniowie) – mołdawska piosenkarka i tancerka pochodzenia ukraińskiego. 
Reprezentantka Mołdawii w Konkursie Piosenki Eurowizji (2006) wraz z Arsenium oraz Connect-R. Niedoszła reprezentantka kraju w konkursie w 2020. Ponownie wybrana do reprezentowania Mołdawii w 65. Konkursie Piosenki Eurowizji. 
Życiorys.
W 2005 roku rozpoczęła współpracę z zespołem Millenium, z którym w tym samym roku wystąpiła na międzynarodowym festiwalu "Cerbul de Aur" w Rumunii.
W 2006 roku reprezentowała Mołdawię w Konkursie Piosenki Eurowizji wraz z Arsenium i Connect-R'em. Trio wykonało piosenkę „Loca” i uplasowało się na 20. miejscu w finale zdobywając 22 punkty. W tym samym roku wystąpiła na festiwalu Słowiański Bazar, gdzie zdobyła drugą nagrodę.
W 2020 roku zwyciężyła w mołdawskich preselekcjach do Konkursu Piosenki Eurowizji z utworem „Prison”. Ze względu jednak na pandemię COVID-19 konkurs został odwołany. Rok później nadawca publiczny Mołdawii TRM ogłosił, iż Gordienko została ponownie wybrana do reprezentowania kraju w edycji konkursu. 4 marca 2021 roku premierę miał jej singel „Sugar”. Współtwórcą obu jej konkursowych utworów jest m.in. Filipp Kirkorow. 20 maja wystąpiła jako siódma w kolejności startowej w drugim półfinale i z siódmego miejsca awansowała do finału, który odbył się 22 maja. Wystąpiła w nim z czternastym numerem startowym i zajęła 13. miejsce po zdobyciu 115 punktów w tym 62 punktów od telewidzów (12. miejsce) i 53 pkt od jurorów (15. miejsce).
Została odznaczona tytułem honorowym „Zasłużony Artysta Mołdawii”.

</doc>
<doc id="5049969" url="https://pl.wikipedia.org/wiki?curid=5049969" title="Natalia Gordienco">
Natalia Gordienco



</doc>
<doc id="5049970" url="https://pl.wikipedia.org/wiki?curid=5049970" title="Hășmașul Mare">
Hășmașul Mare

Hășmașul Mare (węg. "Nagy-Hagymás") – góra w Rumunii, najwyższy szczyt pasma Hășmaș. Wznosi się na wysokość 1792 m n.p.m. Administracyjnie znajduje się na granicy okręgów Harghita i Neamț. Około 6 km na południe od szczytu znajduje się miasto Bălan.
Góra znajduje się na obszarze Parku Narodowego Cheile Bicazului - Hășmaș, a jej łąki subalpejskie objęte są dodatkowo ochroną w ramach rezerwatu przyrody.
Turystyka.
Na szczyt góry prowadzi oznakowany czerwonymi znakami szlak turystyczny. Kilkaset metrów od szczytu przebiega europejski długodystansowy szlak pieszy E8.

</doc>
<doc id="5049979" url="https://pl.wikipedia.org/wiki?curid=5049979" title="Traktat Methuena">
Traktat Methuena



</doc>
<doc id="5049980" url="https://pl.wikipedia.org/wiki?curid=5049980" title="David Lazar">
David Lazar

David Beniamin Lazar (ur. 8 sierpnia 1991 w Oradei) – rumuński piłkarz występujący na pozycji bramkarza w rumuńskim klubie Astra Giurgiu oraz w reprezentacji Rumunii.
Kariera klubowa.
Pandurii Târgu Jiu.
W 2010 roku dołączył do akademii Pandurii Târgu Jiu. Zadebiutował 4 maja 2011 w meczu Liga I przeciwko ASA Târgu Mureș (1:0). W sezonie 2012/13 jego zespół zajął drugie miejsce w tabeli zdobywając wicemistrzostwo Rumunii. 4 sierpnia 2016 zadebiutował w kwalifikacjach do Ligi Europy w meczu przeciwko Maccabi Tel Awiw (2:1).
Voinţa Sybin.
1 sierpnia 2010 został wysłany na wypożyczenie do klubu Voinţa Sybin. Zadebiutował 28 sierpnia 2010 w meczu Liga II przeciwko CS Mioveni (0:0).
FC Botoșani.
16 stycznia 2014 udał się na wypożyczenie do drużyny FC Botoșani. Zadebiutował 2 marca 2014 w meczu Liga II przeciwko FC Brașov (2:1).
Vejle BK.
9 marca 2017 przeszedł do zespołu Vejle BK. Zadebiutował 12 marca 2017 w meczu 1. division przeciwko Hobro IK (1:5).
Astra Giurgiu.
1 lipca 2017 podpisał kontrakt z klubem Astra Giurgiu. Zadebiutował 25 października 2017 w meczu Puchar Rumunii przeciwko Concordii Chiajna (0:3). W Liga I zadebiutował 3 listopada 2017 w meczu przeciwko Universitatea Krajowa (2:2).
Kariera reprezentacyjna.
Rumunia U-21.
W 2012 roku otrzymał powołanie do reprezentacji Rumunii U-21. Zadebiutował 1 czerwca 2012 w meczu eliminacji do Mistrzostw Europy U-21 2013 przeciwko reprezentacji Słowacji U-21 (0:2).
Rumunia.
W 2020 roku otrzymał powołanie do reprezentacji Rumunii. Zadebiutował 11 listopada 2020 w meczu towarzyskim przeciwko reprezentacji Białorusi (5:3).

</doc>
<doc id="5049981" url="https://pl.wikipedia.org/wiki?curid=5049981" title="Hypo">
Hypo



</doc>
<doc id="5050004" url="https://pl.wikipedia.org/wiki?curid=5050004" title="Lista światowego dziedzictwa UNESCO w Libii">
Lista światowego dziedzictwa UNESCO w Libii

Lista światowego dziedzictwa UNESCO w Libii – lista miejsc w Libii wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Libię 13 października 1978 roku.
Obecnie (stan na marzec 2021 roku) na liście znajduje się pięć obiektów – wszystkie o charakterze dziedzictwa kulturowego. Wszystkie obiekty znajdują się również na liście światowego dziedzictwa w zagrożeniu.
Na libijskiej liście informacyjnej UNESCO – liście obiektów, które Libia zamierza rozpatrzyć do zgłoszenia do wpisu na listę światowego dziedzictwa, znajdują się trzy obiekty (stan na marzec 2021 roku).
Obiekty na liście światowego dziedzictwa UNESCO.
Poniższa tabela przedstawia libijskie obiekty na liście światowego dziedzictwa UNESCO:
Obiekty na libijskiej liście informacyjnej UNESCO.
Poniższa tabela przedstawia obiekty na libijskiej liście informacyjnej UNESCO:

</doc>
<doc id="5050008" url="https://pl.wikipedia.org/wiki?curid=5050008" title="Haua Fteah">
Haua Fteah

Haua Fteah – schronisko w północno-wschodniej części Libii, u podnóża północnych stoków gór Al-Dżabal al-Achdar.
W 2020 roku jaskinia została wpisana na libijską listę informacyjną światowego dziedzictwa UNESCO – listę obiektów, które Libia zamierza rozpatrzyć do zgłoszenia do wpisu na listę światowego dziedzictwa UNESCO.
Położenie.
Haua Fteah leży w Cyrenajce w północno-wschodniej części Libii, u podnóża północnych stoków gór Al-Dżabal al-Achdar, ok. 1 km od wybrzeża Morza Śródziemnego i ok. 8 km na wschód od miasta Susa.
Opis.
Haua Fteah to półkoliste schronisko w skałach wapiennych. Wejście do jaskini ma 50 m szerokości i 20 m wysokości, a jej strop ma 80 m średnicy.
Badania archeologiczne.
Jaskinia została odkryta dla nauki w 1948 roku przez badaczy Charlesa McBurneya (1914–1979) i C. T. Houldera z University of Cambridge. Schronisko wcześniej było wykorzystywane przez lokalnych pasterzy i ich stada w okresie zimowym.
W latach 1951–1955 jaskinię zbadali naukowcy z University of Cambridge, którzy odkryli ślady bytności człowieka na przestrzeni ponad 80 tys. lat. Podczas pierwszej fazy prac znaleziono ludzkie kości żuchwy oraz zęby trzonowe, które uznano za należące do gatunku spokrewnionego z Neandertalczykiem.
Kolejne badania przeprowadzone w latach 2007–2015 ujawniły, że ślady w jaskini sięgają 150 tys. lat – obejmując cały okres ostatniego zlodowacenia. Na podstawie odnalezionych w latach 50. XX w. kości żuchwy potwierdzono bytność "Homo sapiens". Wiek kości oszacowano na 73–65 tys. lat.
Materiał odkryty w jaskini dostarczył unikalnego świadectwa o zdolnościach adaptacyjnych "Homo sapiens" do zmian klimatycznych oraz świadectwa rozwoju kulturowego i technologicznego człowieka.

</doc>
<doc id="5050017" url="https://pl.wikipedia.org/wiki?curid=5050017" title="Język erromintxela">
Język erromintxela

Język erromintxela () – język charakterystyczny dla grupy Romów mieszkających w Baskonii, którzy również nazywają się Erromintxela. Czasami nazywany "caló" "Basków" lub e"rrumantxela" w języku angielskim; "caló vasco", "romaní vasco" lub "errominchela" w języku hiszpańskim; i "euskado-rromani" lub "euskado-romanii" w języku francuskim. Chociaż szczegółowe opisy języka istnieją od końca XIX wieku, badania lingwistyczne rozpoczęto dopiero w latach 90. XX wieku.
Mniejszość Erromintxela to potomkowie XV-wiecznej fali Kełderaszy, która dotarła do Baskonii przez Francję. Zarówno etnicznie, jak i językowo, różnią się od Romów posługujących się językiem Caló w Hiszpanii i z północnego Kraju Basków. Erromintxela jest językiem mieszanym (w lingwistyce romskiej określanym jako pogadialekt), wywodzącym większość swojego słownictwa z języka romskiego, ale używającym gramatyki baskijskiej, analogicznie do sposobu, w jaki język Romów w Anglii łączy słownictwo romskie z angielską gramatyką. Rozwojowi języka mieszanego był ułatwiony dzięki niezwykle głębokiej integracji ludu Erromintxela ze społeczeństwem baskijskim i wynikającej z tego dwujęzyczności w języku baskijskim. Jego znajomość jest w zaniku; większość z prawdopodobnie 1000 pozostałych mówców żyje na wybrzeżu Labourd lub w górzystych regionach Soule, Navarre, Gipuzkoa i Biscay.

</doc>
<doc id="5050019" url="https://pl.wikipedia.org/wiki?curid=5050019" title="Andrzej Zajączkowski (filmowiec)">
Andrzej Zajączkowski (filmowiec)

Andrzej Zajączkowski (ur. 1 września 1936 w Warszawie) − polski reżyser i scenarzysta filmów dokumentalnych, dyplomata.
Życiorys.
Absolwent Liceum im. Tadeusza Reytana w Warszawie, Wydziału Rehabilitacji Akademii Wychowania Fizycznego w Warszawie i Wydziału Filmowego i Telewizyjnego Akademii Sztuk Scenicznych w Pradze (FAMU) (1971). W 1980 roku nakręcił wraz z Andrzejem Chodakowskim film dokumentalny "ROBOTNICY '80" o strajku w Stoczni Gdańskiej w sierpniu 1980 roku; w 1981 roku otrzymał on nagrodę Międzynarodowej Federacji Krytyków Filmowych (FIPRESCI) na X Międzynarodowym Festiwalu Filmów Krótkometrażowych i Dokumentalnych w Lille we Francji. Wcześniej Andrzej Zajączkowski otrzymał również nagrody za inne filmy, m.in. „Srebrnego Lajkonika” za film "Ósmy kontynent" (1974) i dwukrotnie „Brązowego Lajkonika” za filmy "Temperatura wrzenia" (1976) oraz "Zwycięzcy" (1978) na Ogólnopolskim Festiwalu Filmów Krótkometrażowych w Krakowie. Film "Okruch lustra" uzyskał nagrodę „Złoty Szczupak” na Festiwalu Polskiej Twórczości Telewizyjnej w Olsztynie (1979), a także nagrody na XXVIII Międzynarodowym Festiwalu Filmowym w Mannheim (1979) i na VIII Międzynarodowym Festiwalu Filmów Krótkometrażowych i Dokumentalnych w Lille (1979).
W lutym 1982 roku, po wprowadzeniu stanu wojennego w Polsce, Andrzej Zajączkowski został zwolniony z pracy w Wytwórni Filmów Dokumentalnych w Warszawie i do 1989 roku współpracował z podziemną Oficyną Wydawniczą NOWA jako montażysta kaset dźwiękowych. W latach 1990−1995 był dyrektorem Instytutu Polskiego w Pradze. Członek Stowarzyszenia Filmowców Polskich. 

</doc>
<doc id="5050021" url="https://pl.wikipedia.org/wiki?curid=5050021" title="Ksawery Lubomirski">
Ksawery Lubomirski



</doc>
<doc id="5050024" url="https://pl.wikipedia.org/wiki?curid=5050024" title="Libia na Letnich Igrzyskach Paraolimpijskich 2004">
Libia na Letnich Igrzyskach Paraolimpijskich 2004

Libia na Letnich Igrzyskach Paraolimpijskich 2004 w Atenach była reprezentowana przez dwoje sportowców, którzy nie zdobyli żadnego medalu. Był to trzeci start tego państwa na letnich igrzyskach paraolimpijskich (po występach w 1996 i 2000 roku).

</doc>
<doc id="5050025" url="https://pl.wikipedia.org/wiki?curid=5050025" title="Libia na Letnich Igrzyskach Paraolimpijskich 2000">
Libia na Letnich Igrzyskach Paraolimpijskich 2000

Libia na Letnich Igrzyskach Paraolimpijskich 2000 w Sydney była reprezentowana przez 17 sportowców, w tym 1 kobietę. Był to drugi start tego państwa na letnich igrzyskach paraolimpijskich (poprzedni miał miejsce w 1996 roku).
Pierwszy medal paraolimpijski dla tego kraju zdobył sztangista Abdelrahim Hamed. Libia zajęła tym samym 64. miejsce w tabeli medalowej.

</doc>
<doc id="5050027" url="https://pl.wikipedia.org/wiki?curid=5050027" title="Libia na Letnich Igrzyskach Paraolimpijskich 1996">
Libia na Letnich Igrzyskach Paraolimpijskich 1996

Libia na Letnich Igrzyskach Paraolimpijskich 1996 w Atlancie była reprezentowana przez 4 mężczyzn, którzy nie zdobyli żadnego medalu. Był to debiut tego państwa na letnich igrzyskach paraolimpijskich.

</doc>
<doc id="5050032" url="https://pl.wikipedia.org/wiki?curid=5050032" title="Al Ajaylat">
Al Ajaylat

Al Ajaylat – miasto w północno-zachodniej Libii, w gminie An-Nukat al-Chams. W 1984 roku liczyło 28 250 mieszkańców. Jest oddalone o 73 kilometry na zachód od Trypolisu i 36 kilometrów na południowy wschód od Zuwary.

</doc>
<doc id="5050037" url="https://pl.wikipedia.org/wiki?curid=5050037" title="Franciszek Stachowiak">
Franciszek Stachowiak

Franciszek Stachowiak (ur. 24 grudnia 1919 w Bronikowie, zm. 20 kwietnia 2003) – polski prawnik, urzędnik, dyplomata, ambasador w Chinach (1970–1975) i Norwegii (1984–1988).
Życiorys.
Franciszek Stachowiak ukończył Państwowe Gimnazjum w Kościanie, gdzie w 1939 otrzymał świadectwo dojrzałości. W grudniu tego roku został wysiedlony do Generalnego Gubernatorstwa i dalej skierowany do pracy na roli w okolice Sokołowa Podlaskiego. Od 1941 do lipca 1944 był magazynierem w Kosowie Lackim. 1 marca 1943 wstąpił do Polskiej Partii Robotniczej, po zjednoczeniu członek Polskiej Zjednoczonej Partii Robotniczej. W 1945 przebywał w obozie w Borowiczach. Po powrocie do Polski od lutego 1946 do 31 grudnia 1948 inspektor w Zarządzie Wojewódzkim Związku „Samopomocy Chłopskiej” w Poznaniu. Jednocześnie studiował w miejscowej Akademii Handlowej, którą ukończył w 1949, po kolejnych dwóch latach otrzymując dyplom magistra nauk ekonomicznych. W 1949 starszy inspektor ds. rolniczych spółdzielni produkcyjnych przy Centrali Rolniczej Spółdzielni „Samopomoc Chłopska” w Warszawie. W latach 1950–1956 naczelnik wydziału w Departamencie POM i Spółdzielni Produkcyjnych, a następnie do 31 sierpnia 1960 wicedyrektor Departamentu Planowania i Ekonomiki w Ministerstwie Rolnictwa. Wchodził w skład tamtejszego Komitetu Zakładowego. Od 1956 lektor Komitecie Centralnym PZPR. Od września 1960 do 11 lutego 1967 był I sekretarzem, a następnie (od 5 grudnia 1964) radcą Ambasady PRL w Pekinie. Od 1 marca 1967 do 31 maja 1968 dyrektor Biura Współpracy Gospodarczej z Zagranicą w Ministerstwie Rolnictwa. 2 maja 1967 obronił na UAM doktorat z nauk prawnych „Polityka podatkowa w Chińskiej Republice Ludowej” (promotor – Jan Zdzitowiecki). W czasie 1 czerwca 1968 – 31 sierpnia 1970 wicedyrektor Departamentu II Ministerstwa Spraw Zagranicznych. Od września 1970 do kwietnia 1975 ambasador PRL w Pekinie. Po powrocie, do kwietnia 1983 wicedyrektor Departamentu Studiów i Planowania MSZ, a następnie do września 1984 dyrektor Departamentu V MSZ. Od 28 września 1984 do 13 stycznia 1988 ambasador PRL w Królestwie Norwegii, z akredytacją w Republice Islandzkiej.
Syn Jana i Agnieszki. Pochowany w Śmiglu.

</doc>
<doc id="5050042" url="https://pl.wikipedia.org/wiki?curid=5050042" title="Sabine Zwiener">
Sabine Zwiener

Sabine Beate Zwiener, po mężu Jauchstetter (ur. 5 grudnia 1967 w Heilbronn) – niemiecka lekkoatletka, biegaczka średniodystansowa, złota i srebrna medalistka halowych mistrzostw Europy, olimpijka. Do czasu zjednoczenia Niemiec reprezentowała RFN.
Kariera sportowa.
Specjalizowała się w biegu na 800 metrów, choć pierwsze sukcesy odniosła na krótszych dystansach. Na mistrzostwach Europy juniorów w 1985 w Chociebużu zdobyła złoty medal w sztafecie 4 × 400 metrów oraz brązowy medal w biegu na 400 metrów przez płotki.
Zwyciężyła w biegu na 800 metrów na halowych mistrzostwach Europy w 1988 w Budapeszcie, wyprzedzając Olgę Nielubową ze Związku Radzieckiego i swą koleżankę z reprezentacji RFN Gabrielę Lesch. Na halowych mistrzostwach Europy w 1990 w Glasgow zdobyła srebrny medal na tym dystansie, za Lubow Guriną z ZSRR, a przed Lorraine Baker z Wielkiej Brytanii.
Po zjednoczeniu Niemiec Zwiener wystąpiła w biegu na 800 metrów na igrzyskach olimpijskich w 1992 w Barcelonie i na mistrzostwach świata w 1993 w Stuttgarcie, w obu przypadkach odpadając w półfinałach.
Była wicemistrzynią RFN, a później Niemiec w biegu na 800 metrów w 1987 i 1993 oraz brązową medalistką w 1990 i 1992. W hali była mistrzynią RFN na tym dystansie w 1988 i 1990.

</doc>
<doc id="5050049" url="https://pl.wikipedia.org/wiki?curid=5050049" title="Max Fiedler">
Max Fiedler

August Max Fiedler (ur. 31 grudnia 1859 w Żytawie, zm. 1 grudnia 1939 w Sztokholmie) – niemiecki dyrygent.
Życiorys.
Uczył się gry na fortepianie u swojego ojca oraz gry na organach i teorii muzyki u Gustava Albrechta, następnie w latach 1877–1880 studiował w konserwatorium w Lipsku. Od 1882 roku wykładał w konserwatorium w Hamburgu, w 1903 roku objął stanowisko dyrektora tej uczelni. Od 1904 do 1908 był dyrygentem filharmonii hamburskiej. W sezonie 1905/1906 prowadził Filharmonię Nowojorską, a w 1907 roku London Philharmonic Orchestra. W latach 1908–1912 był dyrygentem Bostońskiej Orkiestry Symfonicznej. Po powrocie do Niemiec osiadł w Berlinie. W latach 1916–1934 był dyrygentem orkiestry symfonicznej w Essen. Od 1933 roku pracował w rozgłośni radia berlińskiego, dyrygował też jej orkiestrą.
Zajmował się również komponowaniem, napisał m.in. "Symfonię", "Serenadę" na małą orkiestrę, uwerturę, kwintet fortepianowy, kwartet smyczkowy, utwory fortepianowe i pieśni.

</doc>
<doc id="5050050" url="https://pl.wikipedia.org/wiki?curid=5050050" title="Elena Lazo-Luzghin">
Elena Lazo-Luzghin

Elena Lazo-Luzghin (ur. 10 stycznia 1871 w Lungeni w okręgu Jassy, zm. 13 marca 1933 w Kiszyniowie) – rumuńska filantropka i działaczka społeczna.
Życiorys.
Urodziła się w rodzinie Ştefana Cruşevana. Władała kilkoma językami. Uczęszczała do gimnazjum dla dziewcząt w Odessie, po czym studiowała na uniwersytetach w Warszawie i Paryżu, przejawiając zainteresowanie medycyną i literaturą. Jej pierwszym mężem był Gheorghe Lazo, a drugim Ştefan Luzghin.
Należała do licznych organizacji dobroczynnych i społecznych w Kiszyniowie. Była m.in. członkinią rady nadzorczej sierocińca, wspierała także wspólnotę sióstr miłosierdzia w Hârbovăţ. W latach 1917–1932 angażowała się kwestie związane z rolą kobiety w społeczeństwie: od 1917 roku należała do "Liga Culturale a Femeilor Moldovence" (pol.: liga kulturalna kobiet mołdawskich), a w 1931 roku została wybrana na przewodniczącą "Liga Femeilor din Basarabia" (pol.: liga kobiet Besarabii). Od 1922 roku uczyła francuskiego w szkole dla dziewcząt w Kiszyniowie.
W swoim domu gościła m.in. poetów Olgę Cruşevan i Nicolaia Costenco, czy pisarza Constantina Stere.
Interesowała się rolnictwem i pszczelarstwem, regularnie publikując artykuły na te tematy w periodykach „Plodovodstvo” i „Bessarabskoe selskoe hoziaistvo”.

</doc>
<doc id="5050053" url="https://pl.wikipedia.org/wiki?curid=5050053" title="Bahjat">
Bahjat

Bahjat (), właściwie Bahjat Ahmed Etorjman, spotykany jest także zapis Bahjat Ahmed Alturjman (arab. , ur. 25 czerwca 1995 w Trypolisie) – libijski piosenkarz popowy i synth popowy, twórca tekstów i producent muzyczny odnoszący sukcesy głównie na terenie Malty. Bahjat śpiewa w dwóch językach: angielskim oraz arabskim.
Życiorys.
Dzieciństwo i edukacja.
Bahjat Etorjman urodził się 25 czerwca 1995 roku w stolicy Libii, Trypolisie. W wieku 13 lat zaczął grać na gitarze. Od 15 roku życia zaczął nagrywać covery w serwisie YouTube. W trakcie arabskiej wiosny, w 2011 roku, wraz z rodziną wyemigrował na Maltę (zamieszkał wtedy w Ħamrunie). W tym państwie ukończył szkołę średnią. Jesienią 2017 roku, przez 6 miesięcy uczył się w akademii muzycznej Musikmakarna w północnej części Szwecji. Poznał tam m.in. Maxa Martina i Shellbacka. Następnie przeprowadził się do Sztokholmu. Przeniósł się jednak z opóźnieniem spowodowanym pandemią COVID-19.
Kariera muzyczna.
Pierwszy singiel pt. „Stand Tall” opublikował w 2015 roku. Został on wydany jedynie poprzez serwis SoundCloud. Do utworu powstał teledysk, którego reżyserem był Matthew James Borg. Piosenka dostała się na 7. miejsce maltańskiej listy przebojów "Malta's Top 10".
Drugi singiel, „Talk to Me”, wydał w 2016 roku. Stał się on przebojem na terenie Malty osiągając szczyt listy przebojów. 30 października 2017 wydał debiutancki minialbum "3:11 AM." Wtedy także powtórzył sukces – utwór „Say It” z tego krążka również dostał się na 1. pozycję listy przebojów w Malcie.W kolejnym roku wydał singiel „Do You Remember Me?” (numer 3. w Malcie) oraz wystąpił gościnnie w utworze Israela Torresa oraz Pako Rodrigueza pt. „First To Stay”. W 2019 opublikował 2 single oraz wystąpił w 1 gościnnie. W 2020 roku wydał aż 3 single: „Halba”, „Yjeek Youm” oraz „You Got That (Hometown Smile)”.

</doc>
<doc id="5050055" url="https://pl.wikipedia.org/wiki?curid=5050055" title="Las Lapiș">
Las Lapiș

Las Lapiş (rumuński: "Pădurea Lapiș)" – rezerwat przyrody znajdujący się w północno-zachodniej Rumunii, w zachodniej części Okręgu Sălaj, w pobliżu gminy Nușfalău. W 2004 roku uznany przez rząd Rumunii za rezerwat przyrody (decyzję tą opublikowano 12 kwietnia 2005 roku). W rezerwacie występuje wiele rodzajów fauny i flory, między innymi: dąb szypułkowy, dąb bezszypułkowy, lipa drobnolistna, dąb węgierski, jesion wyniosły, dąb burgundzki, sosna czarna, sosna zwyczajna, robinia akacjowa, wiśnia ptasia, miodunka plamista, zawilec gajowy, kostrzewa czerwona, zawilec żółty; faunę reprezentują między innymi: daniel zwyczajny, jeleń szlachetny, kuna leśna, chomik europejski, dzięciołek, świergotek drzewny, dzwoniec zwyczajny, dzięcioł średni i trznadel zwyczajny.

</doc>
<doc id="5050062" url="https://pl.wikipedia.org/wiki?curid=5050062" title="Otto Tibulski">
Otto Tibulski

Ötte Tibulsky (ur. 15 grudnia 1912 w Gelsenkirchen, zm. 25 lutego 1991 tamże) – niemiecki piłkarz grający na pozycji obrońcy, reprezentant kraju.
Reprezentował barwy Schalke Gelsenkirchen (sześciokrotny mistrz Niemiec, zdobywca Pucharu Niemiec, 11-krotny mistrz Gauligi Westfalen) oraz gościnnie Viktorii Kolonia oraz FV Bonn. Wystąpił w ponad 1000 meczach w barwach Schalke Gelsenkirchen i był jednym z najlepszych zawodników w historii klubu.
Kariera piłkarska.
Lata międzywojenne.
Otto Tibulski karierę piłkarską rozpoczął w juniorach Schalke Gelsenkirchen, w którym w 1930 roku wraz z Hansem Bornemannem i Hansem Rosenem (obaj 1913–1966) z Rudim Gelleschem (1914–1990) i Adolfem Urbanem (1914–1943) przeszedł do seniorskiej drużyny, w której również występował jego starszy brat – Hans (1909–1976), który w 1933 roku przeniósł się do Werderu Brema. Jednak debiut w barwach "Królewsko-Niebieskich" zaliczył dopiero 4 września 1932 roku w wygranym 2:0 meczu domowym z SG Gladbeck. Na początku kariery grał na pozycji prawoskrzydłowego, a potem grał na pozycji lewoskrzydłowego (Tibulski kilka lat później przyznał, że to była jego ulubiona pozycja).
Dopiero w 1936 roku po odejściu Alfreda Jaczka oraz Hermanna Nattkämpera z "Królewsko-Niebieskich", w meczu o 3. miejsce mistrzostw Niemiec, który zakończył się zwycięstwem "Królewsko-Niebieskich" 8:1 meczu z Vorwärts-Rasensport Gleiwitz po raz pierwszy wystąpił na środkowej obronie i od tego momentu stał się jednym z kluczowych zawodników "Królewsko-Niebieskich" prowadzonych przez trenera Hansa Schmidta. Tibulski po latach powiedział. "„Nigdy nie przyjąłem roli zwykłego stopera w dzisiejszym sensie. Byłem na to zbyt wielkim graczem i zakochałem się w piłce”".
Ernst Kuzorra kilka lat później powiedział o Tibulskim: "„Ötte był wyjątkowy w swoim rodzaju. Brał udział w naszych połączeniach z elegancją i sprytem Franza Beckenbauera. Zjechał z ronda Schalke i zachował spokój, kierując obroną razem z bramkarzem Hansem Klodtem".
II wojna światowa.
Podczas II wojny światowej Tibulski gościnnie występował w po pobycie w szpitalu w Berlinie (po tym jak został ranny na froncie wschodnim) w Herthcie Berlin (od 16 listopada 1941 do 11 stycznia 1942), w Viktorii Kolonia (1942) oraz w FV Bonn (1943). W 1941 roku wystąpił w filmie reżyserii Roberta Adolfa Stemmle pt. "Wielka Gra", w którym zagrał rolę piłkarza.
Po zakończeniu II wojny światowej.
Po zakończeniu II wojny światowej występował w marcu i czerwcu 1946 roku w meczach drużyny zachodnich Niemiec z drużyną południowych Niemiec (przegrane 0:3, 3:4) oraz w kwietniu 1948 roku w wygranym 3:0 meczu z drużyną północnych Niemiec, natomiast w maju 1948 roku wystąpił w przegranym 2:1 meczu drużyny północno-zachodnich Niemiec z drużyną południowych Niemiec, w których kierował grą obrony swoich zespołów. 12 grudnia 1948 roku w meczu ligowym przeciwko Rot-Weiß Oberhausen odniósł poważną kontuzję (złamanie kostki goleni), w wyniku której przez siedem tygodni przebywał w szpitalu "Bergmannsheil" w Buer, a także został zmuszony do zakończenia kariery piłkarskiej. "Królewsko-Niebiescy" w sezonie 1948/1949 zajęło przedostatnie 13. miejsce w Oberlidze zachodniej, jednak klub pozostał w lidze, gdyż grupa zachodnia w sezonie 1949/1950 została rozszerzona o dwa kluby: Bayer Leverkusen i VfL Benrath.
Tibulski łącznie dla "Królewsko-Niebieskich" rozegrał 273 mecze, w których zdobył 26 goli (162 mecze/18 goli w Gaulidze Westfalen, 77 meczów/7 goli w mistrzostwach Niemiec, 34 mecze/1 gol w Pucharze Niemiec).
Kariera reprezentacyjna.
Otto Tibulski w latach 1936–1939 rozegrał 2 mecze w reprezentacji III Rzeszy. Debiut zaliczył 27 września 1936 roku w Krefeldzie w wygranym 7:2 meczu towarzyskim z reprezentacją Luksemburga, natomiast ostatni mecz w reprezentacji III Rzeszy rozegrał 26 lutego 1939 roku w Berlinie w wygranym 3:2 meczu towarzyskim z reprezentacją Jugosławii.
2 października 1938 roku wystąpił w nieoficjalnym wygranym 1:3 meczu towarzyskim reprezentacji III Rzeszy z reprezentacją Bułgarii rozegranym w Sofii, w którym jako szef obrony miał wsparcie szybkich zawodników, takich jak: Ludwig Männer i Hans Rohde. Do końca II wojny światowej był uważany za jednego z najlepszych niemieckich piłkarzy (szybko biegał oraz świetnie grał w powietrzu), jednak przy 172 cm wzrostu jego styl gry nie był wystarczająco prosty oraz zbyt ozdobny, przez co selekcjoner reprezentacji III Rzeszy – Sepp Herberger dawał pierwszeństwo zawodnikom wyższym i czysto grającym w obronie, takim jak: Ludwig Goldbrunner i Reinhold Münzenberg.
Styl gry.
Otto Tibulski imponował elegancką, techniczną, inteligentną grą oraz znakomitymi podaniami, a także szybko biegał oraz świetnie grał w powietrzu.
Sukcesy.
Schalke Gelsenkirchen
Po zakończeniu kariery.
Po zakończeniu kariery Otto Tibulski wraz z żoną Gertrud, pochodzącą ze Stuttgartu (poznał podczas finału mistrzostw Niemiec 1934/1935 w Kolonii, w którym Schalke Gelsenkirchen grało z VfB Stuttgart (6:4)), prowadził restaurację klubu Schalke Gelsenkirchen przy Glückauf-Kampfbahn, a potem prowadził restaurację w Marl.
Nazwisko.
Zapis nazwiska Tibulsky jest udokumentowany na nagrobku piłkarza, na karcie z autografem, w książce adresowej z 1951 roku, na stoisku honorowym Schalke Gelsenkirchen. Jednak pisownia z i na końcu jest również bardzo powszechna, można ją znaleźć między innymi w książce adresowej Gelsenkirchen z 1939 i 1955 roku. Nic nie wskazuje na to, jak można wyjaśnić silnie zmienną pisownię.
Śmierć.
Otto Tibulski zmarł 25 lutego 1991 roku w Gelsenkirchen, gdzie został pochowany na Cmentarzu Staromiejskim.

</doc>
<doc id="5050072" url="https://pl.wikipedia.org/wiki?curid=5050072" title="Stunna 4 Vegas">
Stunna 4 Vegas

Khalik Antonio Caldwell (ur. 1 stycznia 1996 w Salisbury), lepiej znany pod pseudonimem muzycznym Stunna 4 Vegas (dawniej stylizowane na $tunna 4 Vegas) – amerykański raper. Jego najpopularniejszymi singlami są „Animal” z gościnnym udziałem DaBaby oraz „Up The Smoke” z Offsetem.
Inne znane single to „Ashley” z udziałem DaBaby, „Tomorrow” z Moneybagg Yo oraz „Do Dat” z udziałem DaBaby i Lil Baby. Jego debiutancki album, BIG 4X, ukazał się 10 maja 2019 roku. Zadebiutował na 50 miejscu na liście Billboard 200. Jego drugi album studyjny, Rich Youngin, ukazał się 17 stycznia 2020 roku. Zadebiutował na 29 miejscu listy Billboard 200.
Kariera.
2018: „Animal” i podpisanie kontraktu z DaBaby.
Pod koniec września 2018 roku Caldwell wydał utwór „Animal”, w którym wystąpił gościnnie inny raper z Północnej Karoliny, DaBaby. Utwór zyskał popularnoś z powodu obecnej popularności DaBaby'ego oraz tego że utwór został opublikowanego na jego kanale . Wkrótce potem Caldwell podpisał kontrakt z wytwórnią płytową DaBaby'ego o nazwie Billion Dollar Baby Entertainment i pojawił się w jego utworze „4X”.
2019: Dalsze sukcesy i debiutancki album.
Caldwell pojawił się w utworze DaBaby'ego o nazwie "Joggers" z jego debiutanckiego albumu Baby on Baby w marcu 2019 r.. Następnie pojawił się na składance raperki Asian Doll z 2019 roku, w utworze „I Love It”
W maju 2019 Caldwell podpisał kontrakt z Interscope Records. Następnie 10 maja 2019 roku wydał swój debiutancki album o nazwie BIG 4X. Na albumie pojawili się gościnnie: DaBaby, Offset, NLE Choppa, Young Nudy i Lil Durk. Album osiągnął 50 miejsce na liście Billboard 200 i otrzymał pozytywne recenzje od krytyków.
W następnych miesiącach wydał single, takie jak „Tomorrow” z udziałem Moneybagg Yo, „Flintstones” z udziałem BannUpPrince, „Boat 4 Vegas” z udziałem Lil Yachty, „Up The Smoke” z Offsetem i „Long”. We wrześniu 2019 roku pojawił się w utworze „Really” z drugiego studyjnego albumu DaBaby'ego, Kirk. Piosenka zadebiutowała pod numerem 63 na liście Billboard Hot 100.
2020: Rich Youngin.
17 stycznia 2020 roku Caldwell wydał swój drugi album studyjny, Rich Youngin. Zawierał gościnne udziały raperów: DaBaby, Lil Baby, Blac Youngsta i Offset. Zadebiutował pod numerem 29 na liście Billboard 200.
W lutym 2020 roku pojawił się w piosence Polo G, „Go Stupid”, singel osiągnął 60. miejsce na liście Billboard Hot 100. 27 lipca 2020 roku Stunna 4 Vegas wydał piosenkę z współpracy z DaBaby pod tytułem „No Dribble”. Później, w listopadzie 2020 roku, Caldwell wydał swój trzeci album studyjny, Welcome to 4 Vegas, który zawierał gościnne udziały DaBaby'ego, Murdy Beatz, Toosii i Ola Runt.

</doc>
<doc id="5050077" url="https://pl.wikipedia.org/wiki?curid=5050077" title="Centralnaja Usad´ba">
Centralnaja Usad´ba

Centralnaja Usad´ba () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest na północno-wschodnim brzegu jeziora Akatowskoje, przy drodze regionalnej 66N-0505 (Diemidow – Chołm), 23 km od centrum administracyjnego osiedla wiejskiego (Titowszczina), 22,5 km od centrum administracyjnego rejonu (Diemidow), 46 km od stolicy obwodu (Smoleńsk), 51,5 km od granicy z Białorusią.
W granicach miejscowości znajdują się ulice: Akatowskaja, Centralnaja, Dorożnaja, Dubowaja, N. D. Kisielewa, Szkolnaja.
Demografia.
W 2010 r. miejscowość zamieszkiwało 111 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Centralnaja Usadźba) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5050082" url="https://pl.wikipedia.org/wiki?curid=5050082" title="Centralnaja Usadźba">
Centralnaja Usadźba



</doc>
<doc id="5050084" url="https://pl.wikipedia.org/wiki?curid=5050084" title="Štefan Luby (prawnik)">
Štefan Luby (prawnik)

Štefan Luby (ur. 5 stycznia 1910 w Liptowskim Gródku, zm. 10 października 1976 w Bratysławie) – słowacki prawnik i nauczyciel akademicki, akademik Czechosłowackiej Akademii Nauk i Słowackiej Akademii Nauk; opracował teorię odpowiedzialności prawnej.
Życiorys.
Ukończył gimnazjum w Liptowskim Mikulaszu, a następnie studiował prawo w Bratysławie, Pradze i Paryżu. W 1934 ukończył studia na Wydziale Prawa Uniwersytetu Komeńskiego w Bratysławie, gdzie również rozpoczął karierę naukową. Po studiach w Lipsku, Zurychu i Paryżu, w 1937 uzyskał habilitację w Bratysławie, dwa lata później został mianowany nadzwyczajnym, a od kolejnych dwóch lat profesorem zwyczajnym prawa cywilnego. Stopień naukowy doktora nauk uzyskał w 1958 roku na Wydziale Prawa w Bratysławie, na czele którego w latach 1942–1944 i 1949–1950 kierował również jako dziekan, do 1959, kiedy został przeniesiony do Instytutu Państwa i Prawa Słowackiej Akademii Nauk. Wykładał również na Uniwersytecie Ekonomicznym w Bratysławie. Naukowo, poza ogólnymi zagadnieniami prawa cywilnego, zajmował się historią prawną, prawem porównawczym, prawem autorskim, prawem mieszkaniowym, a później także zagadnieniem transplantacyjnym czy środowiskowym.
W 1968 roku uzyskał stopień akademika Czechosłowackiej Akademii Nauk i Słowackiej Akademii Nauk.

</doc>
<doc id="5050087" url="https://pl.wikipedia.org/wiki?curid=5050087" title="Buty, buty...">
Buty, buty...

Czas relaksu – czwarty album studyjny zespołu Andrzej i Eliza, wydany w 1974 roku. Album został wydany w dwóch wersjach: w kolorze écru i czerwonym.

</doc>
<doc id="5050098" url="https://pl.wikipedia.org/wiki?curid=5050098" title="Șoimeni (okręg Harghita)">
Șoimeni (okręg Harghita)

Șoimeni () – wieś w Rumunii, w okręgu Harghita, w gminie Păuleni-Ciuc. W 2011 roku liczyła 579 mieszkańców.

</doc>
<doc id="5050100" url="https://pl.wikipedia.org/wiki?curid=5050100" title="Szczetkino (rejon diemidowski)">
Szczetkino (rejon diemidowski)

Szczetkino () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest na południowo-wschodnim brzegu jeziora Akatowskoje, 1,5 km od drogi regionalnej 66N-0505 (Diemidow – Chołm), 23 km od centrum administracyjnego osiedla wiejskiego (Titowszczina), 22,5 km od centrum administracyjnego rejonu (Diemidow), 45 km od stolicy obwodu (Smoleńsk), 51 km od granicy z Białorusią.
W granicach miejscowości znajdują się ulice: Bieriegowaja, Chołmowskaja, 1-ja Nowaja, 2-ja Nowaja.
Demografia.
W 2010 r. miejscowość zamieszkiwało 10 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Szczetkino) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5050102" url="https://pl.wikipedia.org/wiki?curid=5050102" title="Kinga Kołosińska">
Kinga Kołosińska



</doc>
<doc id="5050106" url="https://pl.wikipedia.org/wiki?curid=5050106" title="Stanisław Gądek">
Stanisław Gądek



</doc>
<doc id="5050111" url="https://pl.wikipedia.org/wiki?curid=5050111" title="Plăieșii de Jos (gmina)">
Plăieșii de Jos (gmina)

Plăieșii de Jos – gmina w Rumunii, w okręgu Harghita. Obejmuje miejscowości Cașinu Nou, Iacobeni, Imper, Plăieșii de Jos i Plăieșii de Sus. W 2011 roku liczyła 3033 mieszkańców. 

</doc>
<doc id="5050115" url="https://pl.wikipedia.org/wiki?curid=5050115" title="Plăieșii de Jos">
Plăieșii de Jos

Plăieșii de Jos () – wieś w Rumunii, w okręgu Harghita, w gminie Plăieșii de Jos. W 2011 roku liczyła 475 mieszkańców.

</doc>
<doc id="5050117" url="https://pl.wikipedia.org/wiki?curid=5050117" title="Cașinu Nou">
Cașinu Nou

Cașinu Nou () – wieś w Rumunii, w okręgu Harghita, w gminie Plăieșii de Jos. W 2011 roku liczyła 789 mieszkańców.

</doc>
<doc id="5050121" url="https://pl.wikipedia.org/wiki?curid=5050121" title="Iacobeni (okręg Harghita)">
Iacobeni (okręg Harghita)

Iacobeni () – wieś w Rumunii, w okręgu Harghita, w gminie Plăieșii de Jos. W 2011 roku liczyła 388 mieszkańców.

</doc>
<doc id="5050124" url="https://pl.wikipedia.org/wiki?curid=5050124" title="Imper">
Imper

Imper () – wieś w Rumunii, w okręgu Harghita, w gminie Plăieșii de Jos. W 2011 roku liczyła 463 mieszkańców.

</doc>
<doc id="5050126" url="https://pl.wikipedia.org/wiki?curid=5050126" title="Plăieșii de Sus">
Plăieșii de Sus

Plăieșii de Sus () – wieś w Rumunii, w okręgu Harghita, w gminie Plăieșii de Jos. W 2011 roku liczyła 918 mieszkańców.

</doc>
<doc id="5050132" url="https://pl.wikipedia.org/wiki?curid=5050132" title="New Regency Productions">
New Regency Productions



</doc>
<doc id="5050134" url="https://pl.wikipedia.org/wiki?curid=5050134" title="Sporophila cinnamomea">
Sporophila cinnamomea



</doc>
<doc id="5050136" url="https://pl.wikipedia.org/wiki?curid=5050136" title="Akatowo (rejon diemidowski)">
Akatowo (rejon diemidowski)

Akatowo () – wieś (ros. деревня, trb. dieriewnia) w zachodniej Rosji wchodząca w skład osiedla wiejskiego Titowszczinskoje należącego do rejonu diemidowskiego w obwodzie smoleńskim.
Geografia.
Miejscowość położona jest nad jeziorem Kariec i na południowym brzegu jeziora Akatowskoje, 3,5 km od drogi regionalnej 66N-0505 (Diemidow – Chołm), 23 km od centrum administracyjnego osiedla wiejskiego (Titowszczina), 22,5 km od centrum administracyjnego rejonu (Diemidow), 43,5 km od stolicy obwodu (Smoleńsk), 49,5 km od granicy z Białorusią.
W granicach miejscowości znajdują się ulice: Centralnaja, Centralnyj pierieułok, Polewaja, Raczewka, Oziornaja.
Demografia.
W 2010 r. miejscowość zamieszkiwało 18 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Akatowo) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5050140" url="https://pl.wikipedia.org/wiki?curid=5050140" title="Porumbeni (gmina)">
Porumbeni (gmina)

Porumbeni – gmina w Rumunii, w okręgu Harghita. Obejmuje miejscowości Porumbenii Mari i Porumbenii Mici. W 2011 roku liczyła 1805 mieszkańców. 

</doc>
<doc id="5050147" url="https://pl.wikipedia.org/wiki?curid=5050147" title="Šoporňa">
Šoporňa

Šoporňa – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050150" url="https://pl.wikipedia.org/wiki?curid=5050150" title="Porumbenii Mari">
Porumbenii Mari

Porumbenii Mari () – wieś w Rumunii, w okręgu Harghita, w gminie Porumbeni. W 2011 roku liczyła 1237 mieszkańców.

</doc>
<doc id="5050152" url="https://pl.wikipedia.org/wiki?curid=5050152" title="Porumbenii Mici">
Porumbenii Mici

Porumbenii Mici () – wieś w Rumunii, w okręgu Harghita, w gminie Porumbeni. W 2011 roku liczyła 568 mieszkańców.

</doc>
<doc id="5050153" url="https://pl.wikipedia.org/wiki?curid=5050153" title="Abitibi (jezioro)">
Abitibi (jezioro)

Abitibi (, ) – jezioro polodowcowe leżące w Kanadzie na granicy prowincji Quebec oraz Ontario. Na jeziorze rozwinęło się rybołówstwo.

</doc>
<doc id="5050154" url="https://pl.wikipedia.org/wiki?curid=5050154" title="Tomášikovo">
Tomášikovo

Tomášikovo – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050155" url="https://pl.wikipedia.org/wiki?curid=5050155" title="Fivio Foreign">
Fivio Foreign

Maxie Lee Ryles III (ur. 29 marca 1990 w Nowym Jorku), znany szerzej pod pseudonimem Fivio Foreign, to amerykański raper i autor tekstów. W czerwcu 2019 roku zyskał sławę dzięki swojemu singlowi „Big Drip”, który doczekał się remiksu z amerykańskimi raperami Lil Baby i Quavo. Jest członkiem wytwórni RichFish Records i Columbia Records.
W maju 2020 roku Ryles pojawił się w piosence Drake'a „Demons”, która pojawiła się na 34 miejscu listy Billboard Hot 100. Później w tym samym miesiącu współpracował z Lil Tjayem i Pop Smokem nad piosenką „Zoo York”, która osiągnęła 65 na liście Hot 100.
Wczesne życie.
Ryles zaczął rapować pod nazwą Lite Fivio w 2011 roku. W 2013 roku zmienił pseudonim na Fivio Foreign i wraz z przyjaciółmi założył kolektyw muzyczny pod nazwą 800 Foreign Side.
Kariera.
2019–2020: Początki, kontrakt płytowy i 800 BC.
Ryles zaczął zyskiwać na popularności po wydaniu swojego singla „Big Drip”. Piosenka znalazła się na jego EPkach Pain and Love z 2019 roku i 800 BC. W listopadzie podpisał kontrakt na milion dolarów z Columbia Records.
W maju 2020 Ryles założył organizację non-profit Foreignside Foundation, „nastawioną na dostarczanie korzystnych zasobów i pomocy dla ubogiej młodzieży, bezdomnych, byłych osób związanych z gangami i więźniom”.
W dniu 11 sierpnia 2020 r. został wybrany do XXL Fresham Class 2020. Przez resztę 2020 roku Fivio pojawiał się w wielu piosenkach innych artystów, w tym w „Spicy” od Nasa, „K Lo K” od Tory'ego Laneza, „That's a Fact (Remix) od French Montany i „I Am What I Am” od King Vona. W listopadzie 2020 roku wydał singiel „Trust” ze swojego nadchodzącego projektu B.I.B.L.E. Wydał świąteczną piosenkę „Baddie on My Wish List” 3 grudnia, jako część świątecznego projektu serwisu Apple Music o nazwie Carols Covered.
Życie prywatne.
W 2018 roku matka Ryles'a zmarła z powodu udaru. Ryles przyjaźnił się także ze zmarłym raperem Pop Smokem. Ryles ma dziecko ze swoją partnerką.

</doc>
<doc id="5050156" url="https://pl.wikipedia.org/wiki?curid=5050156" title="Topoľnica">
Topoľnica

Topoľnica – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050157" url="https://pl.wikipedia.org/wiki?curid=5050157" title="Praid (gmina)">
Praid (gmina)

Praid – gmina w Rumunii, w okręgu Harghita. Obejmuje miejscowości Becaș, Bucin, Ocna de Jos, Ocna de Sus, Praid i Șașvereș. W 2011 roku liczyła 6502 mieszkańców. 

</doc>
<doc id="5050159" url="https://pl.wikipedia.org/wiki?curid=5050159" title="Trstice">
Trstice

Trstice – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050164" url="https://pl.wikipedia.org/wiki?curid=5050164" title="Váhovce">
Váhovce

Váhovce () – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050166" url="https://pl.wikipedia.org/wiki?curid=5050166" title="Dąbrówka chaonia">
Dąbrówka chaonia

Dąbrówka chaonia, garbatka sierpówka, garbatka rudorożka, garbatka guślarka ("Drymonia ruficornis") – gatunek motyla z rodziny garbatkowatych. Zamieszkuje Europę, Afrykę Północną i Azję Zachodnią. Gąsienice żerują na dębach. Osobniki dorosłe są aktywne nocą.
Taksonomia.
Gatunek ten opisany został po raz pierwszy w 1766 roku przez Johanna Siegfrieda Hufnagela pod nazwą "Bombyx ruficornis". Jako miejsce typowe wskazano okolice Berlina.
Morfologia.
Motyl o krępej budowy ciele i rozpiętości skrzydeł sięgającej od 35 do 44 mm. Głowa jest zaopatrzona w nieowłosione oczy złożone, krótkie głaszczki i uwstecznioną ssawkę, natomiast pozbawiona jest przyoczek. Czułki osiągają niemal połowę długości przedniego skrzydła i wykazują dymorfizm płciowy w budowie, będąc szczeciniastymi u samicy, zaś grzebykowatymi u samca. Tułów jest szeroki, wyposażony w krótko owłosione tegule. Skrzydło przedniej pary osiąga od 17 do 19 mm długości i ma popielatobrunatne tło, często z rozjaśnionym na całej szerokości, czasem niemal białym, polem środkowym. Przepaska wewnętrzna jest nieco falista i trochę wypukła pośrodku. Przepaski poprzeczne są cienkie, drobno ząbkowane, popielatoczarne. W polu zewnętrznym biegnie białopopielata, niewyraźna, falista linia. Wzdłuż zewnętrznych krawędzi skrzydła leżą czarne, łukowate plamy. Obecność czarnej, wąskiej plamki półksiężycowatej na żyłce poprzecznej odróżnia ten gatunek od podobnej dąbrówki dodony, jak i od dąbrówki dębowej. Barwa strzępiny jest popielata z ciemnym nakrapianiem. Na tylnej krawędzi przedniego skrzydła leży trójkątny ząbek z włosowatych łusek. Tylne skrzydło jest szare z jaśniejszą przepaską przez środek.
Gąsienica charakteryzuje się ubarwieniem zielonym z parą żółtych pręg biegnących bokami ciała.
Ekologia i występowanie.
Owad ten zasiedla lasy liściaste, chętnie ciepłolubne, zawsze z udziałem dębów. Gąsienice są foliofagami żerującymi na liściach dębów. Okres lotu motyli trwa od drugiej połowy kwietnia do pierwszej połowy czerwca, zaś okres żerowania gąsienic od końca maja do końca czerwca. Zimowanie odbywa się w stadium poczwarki. Owady dorosłe nie pobierają pokarmu i są aktywne nocą.
Gatunek palearktyczny. W Europie znany jest z Portugalii, Hiszpanii, Irlandii, Wielkiej Brytanii, Francji, Belgii, Luksemburgu, Holandii, Niemiec, Szwajcarii, Liechtensteinu, Austrii, Włoch, Danii, Szwecji, Norwegii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Bułgarii, Słowenii, Chorwacji, Bośni i Hercegowiny, Serbii, Czarnogóry, Albanii, Macedonii Północnej, Grecji oraz europejskich części Rosji i Turcji. W Afryce Północnej zamieszkuje m.in. Maroko, natomiast w Azji Turcję i Armenię.
Na „Czerwonej liście gatunków zagrożonych Republiki Czeskiej” umieszczony został ze statusem gatunku bliskiego zagrożenia wyginięciem (NT).

</doc>
<doc id="5050168" url="https://pl.wikipedia.org/wiki?curid=5050168" title="Becaș">
Becaș

Becaș () – wieś w Rumunii, w okręgu Harghita, w gminie Praid. W 2011 roku liczyła 137 mieszkańców.

</doc>
<doc id="5050171" url="https://pl.wikipedia.org/wiki?curid=5050171" title="Drymonia ruficornis">
Drymonia ruficornis



</doc>
<doc id="5050173" url="https://pl.wikipedia.org/wiki?curid=5050173" title="Garbatka sierpówka">
Garbatka sierpówka



</doc>
<doc id="5050175" url="https://pl.wikipedia.org/wiki?curid=5050175" title="Garbatka rudorożka">
Garbatka rudorożka



</doc>
<doc id="5050176" url="https://pl.wikipedia.org/wiki?curid=5050176" title="Garbatka guślarka">
Garbatka guślarka



</doc>
<doc id="5050177" url="https://pl.wikipedia.org/wiki?curid=5050177" title="Bucin (gmina Praid)">
Bucin (gmina Praid)

Bucin () – wieś w Rumunii, w okręgu Harghita, w gminie Praid. W 2011 roku liczyła 4 mieszkańców.

</doc>
<doc id="5050178" url="https://pl.wikipedia.org/wiki?curid=5050178" title="Ocna de Jos">
Ocna de Jos

Ocna de Jos () – wieś w Rumunii, w okręgu Harghita, w gminie Praid. W 2011 roku liczyła 1537 mieszkańców.

</doc>
<doc id="5050180" url="https://pl.wikipedia.org/wiki?curid=5050180" title="Ocna de Sus">
Ocna de Sus

Ocna de Sus () – wieś w Rumunii, w okręgu Harghita, w gminie Praid. W 2011 roku liczyła 1376 mieszkańców.

</doc>
<doc id="5050188" url="https://pl.wikipedia.org/wiki?curid=5050188" title="Șașvereș">
Șașvereș

Șașvereș () – wieś w Rumunii, w okręgu Harghita, w gminie Praid. W 2011 roku pozostawała niezamieszkała.

</doc>
<doc id="5050196" url="https://pl.wikipedia.org/wiki?curid=5050196" title="Magomied-Szapi Sulejmanow">
Magomied-Szapi Sulejmanow

Magomied-Szapi Sulejmanow (ur. 16 grudnia 1999 w Machaczkale) – rosyjski piłkarz występujący na pozycji skrzydłowego w FK Krasnodar.
Kariera klubowa.
Piłkarz jest wychowankiem rosyjskiego FK Krasnodar. W pierwszym zespole zadebiutował 16 czerwca 2017 w spotkaniu z Rubinem Kazań.
Sulejmanow, szybko zdobył miejsce w pierwszym zespole, a zdobyte przez niego gole w spotkaniach z Bayerem Leverkusen i FC Porto, pozwoliły klubowi na awans do dalszych gier w europejskich pucharach.
Kariera reprezentacyjna.
Dotychczas piłkarz reprezentował reprezentację Rosji na szczeblach od U-16 do U-21.

</doc>
<doc id="5050197" url="https://pl.wikipedia.org/wiki?curid=5050197" title="Kościół Ewangelicko-Augsburski Wniebowstąpienia Pańskiego w Częstochowie">
Kościół Ewangelicko-Augsburski Wniebowstąpienia Pańskiego w Częstochowie



</doc>
<doc id="5050198" url="https://pl.wikipedia.org/wiki?curid=5050198" title="Radostowitz">
Radostowitz

Radostowitz – niemiecki nazistowski podobóz Auschwitz-Birkenau, zlokalizowany w Radostowicach.
Podobóz powstał we wrześniu 1942, pierwszy raz jego nazwa pojawia się w dokumentach 7 września 1942. Więźniów w liczbie 20 przywieziono do niego ciężarówkami. Przez cały czas istnienia podobozu ich liczba nie zmieniała się. Na czas zimy (styczeń i luty 1943) przebywali oni w Auschwitz, wiosną przywieziono ich z powrotem, choć nie wiadomo, czy byli to na pewno ci sami więźniowie z 1942. 
Praca więźniów polegała na wyrębie drzew w pobliskim lesie. Pracowali oni w godzinach 7-19. Uzyskane w ten sposób drewno używano później do zasilania pieców krematoriów w ramach Akcji 1005. Niewiele wiadomo na temat warunków więźniów, leśnicy nie byli do nich dopuszczani. Wiadomo, że więźniowie mieszkali w murowanej stajni, gdzie znajdowały się dwupiętrowe łóżka, wstawiono też mocniejsze drzwi i kraty do okien. Znana jest też tylko jedna sytuacja, kiedy strażnik zabił jednego z więźniów, kiedy ten próbował przekroczyć granicę pracy. 
Obóz zakończył funkcjonowanie jesienią 1943. Wszyscy więźniowie wrócili ciężarówkami do Auschwitz. Po wojnie zabudowania obozu ponownie przejęli leśnicy. Obecnie nie ma żadnej formy upamiętnienia obozu.

</doc>
<doc id="5050199" url="https://pl.wikipedia.org/wiki?curid=5050199" title="Jaimehintonia gypsophila">
Jaimehintonia gypsophila

Jaimehintonia gypsophila – gatunek rośliny z monotypowego rodzaju Jaimehintonia , z rodziny szparagowatych, występujący endemicznie na glebach gipsowych w Nuevo León, w północno-wschodnim Meksyku w Ameryce Północnej.
Nazwa naukowa rodzaju została nadana na cześć Jaime'go Hintona, syna George'a Hintona, żyjącego w latach 1882-1943 kolekcjonera roślin Meksyku. Epitet gatunkowy po łacinie oznacza „gipsolubna” i odnosi się do siedlisk tej rośliny.

</doc>
<doc id="5050200" url="https://pl.wikipedia.org/wiki?curid=5050200" title="Kościół Ewangelicki Świętych Piotra i Pawła w Lasowicach Wielkich">
Kościół Ewangelicki Świętych Piotra i Pawła w Lasowicach Wielkich



</doc>
<doc id="5050203" url="https://pl.wikipedia.org/wiki?curid=5050203" title="Orłowo (rejon diemidowski)">
Orłowo (rejon diemidowski)

Orłowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest na północnym brzegu jeziora Akatowskoje, 3,5 km od drogi regionalnej 66N-0505 (Diemidow – Chołm), 20 km od centrum administracyjnego osiedla wiejskiego (Titowszczina), 20 km od centrum administracyjnego rejonu (Diemidow), 46 km od stolicy obwodu (Smoleńsk), 48 km od granicy z Białorusią.
W granicach miejscowości znajdują się ulice: Nowaja, Oziornaja, Zabołotnaja.
Demografia.
W 2010 r. miejscowość zamieszkiwało 5 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Orłowo) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5050205" url="https://pl.wikipedia.org/wiki?curid=5050205" title="Czeka na nas świat (utwór muzyczny)">
Czeka na nas świat (utwór muzyczny)

Czeka na nas świat – piosenka zespołu Andrzej i Eliza z albumu pt. "Buty, buty...", wydana w 1974 roku.
Opis.
Utwór ten, który jest uznawany za jeden z największych przebojów zespołu, został po raz pierwszy wykonany w 1975 roku na 13. Krajowym Festiwalu Piosenki Polskiej w Opolu. Został on nagrodzony Nagrodą za interpretację. Utwór ma również rosyjską wersję pt.: "Здравствуй, новый день".
Utwór ukazał się również na płytach takich jak m.in.: "Andrzej i Eliza" (1976), "Andrzej i Eliza II" (1979), "Greatest Hits" (1993), "Już nie ma dzikich plaż, największe przeboje Krzysztofa Logana Tomaszewskiego" (1993), "Nasze przeboje" (1994), "Ballada o butach" (2003), ' (2004), ' (2004), ' (2008),"40 piosenek Andrzeja i Elizy" (2014), ' (2016).

</doc>
<doc id="5050210" url="https://pl.wikipedia.org/wiki?curid=5050210" title="Czeka na nas świat">
Czeka na nas świat



</doc>
<doc id="5050224" url="https://pl.wikipedia.org/wiki?curid=5050224" title="Tsutomu Kitagawa">
Tsutomu Kitagawa

Tsutomu Kitagawa (jap. 喜多川務 "Kitagawa Tsutomu", ur. 21 grudnia 1957 w prefekturze Yamaguchi) – japoński kaskader i aktor. Najbardziej znany z ról Godzilli z serii Millenium oraz Niebieskich i Czarnych Wojowników w "Super Sentai".
Życiorys.
Tsutomu Kitagawa ukończył liceum Sakuragaoka, gdzie ze względu na zwinności akrobatyczne brał udział w Mistrzostwach Międzyszkolnych. Chcąc zagrać Ultramana Kitagawa zdecydował się zostać kaskaderem. Ponieważ jego nauczyciel gimnastyki był uczniem Sonny’ego Chiby, Kitagawa dołączył do założonego przez Chibę Japan Action Club jako członek szóstej generacji. We wprowadzeniu powiedziano mu, że rola głównego bohatera jest niemożliwa ze względu na niski wzrost (161 cm), jednak przydzielono go do dublowania akrobacji dla walczących aktorów i kobiet.
Od 1979 roku brał udział w serialach "Super Sentai" jako aktor kostiumowy, zajmując miejsce Kenjiego Ōby i Jun’ichiego Haruty, a po występie w "Chōdenshi Bioman" regularnie grał Niebieskiego Wojownika.
Chińskich sztuk walki uczył go Issei Hirota, który grał przed przemianą Niebieską Maskę w "Hikari Sentai Maskman". Następnie kontynuował trening w chińskich sztukach walki i w "Gosei Sentai Dairanger" jako aktor kostiumowy dla Lwa Rangera. Wykorzystał te umiejętności w "Jūken Sentai Gekiranger", gdzie grał postać instruktora chińskich sztuk walki. W wywiadzie ujawnił, że jego doświadczenie w chińskich sztukach walki zostało również wykorzystane w trójwymiarowych grach komputerowych, gdzie grał role motion capture Yari Shinobu i Han Shinobu Ryokuryu w "Sekai Ninja Senshi Jiraiya".
W 1998 roku zagrał Króla Ghidorę w "Rebirth of Mothra III", co doprowadziło Tōhō, by zagrał Godzillę w "Powrocie Godzilli". W tę rolę wcielał aż do "", gdzie pełnił także funkcję choreografa do scen z aktorami kostiumowi. W związku z popularnością, w późniejszych latach często pojawiał się na amerykańskich konwentach wraz z Haruo Nakajimą i Kenpachiro Satsumą, którzy wcześniej grali Godzillę.
Życie prywatne.
Żonaty z kaskaderką Eiko Onoderą, którą zastępował w "Battle Fever J" podczas bardziej niebezpiecznych ujęć kaskaderskich.

</doc>
<doc id="5050225" url="https://pl.wikipedia.org/wiki?curid=5050225" title="Hamza Abourazzouk">
Hamza Abourazzouk

Hamza Abourazzouk, arab. حمزة بورزوق (ur. 16 czerwca 1986 w Casablance) – marokański piłkarz grający na pozycji środkowego napastnika. Reprezentant kraju.
Kariera piłkarska.
Kariera klubowa.
Pierwszym klubem Hamzy Abourazzouka był Wydad Casablanca. Następnie, 1 lipca 2007 roku przeniósł się do JS Massira. Dokładnie 3 lata później został zawodnikiem MAS Fez, w którym rozegrał 15 meczy i strzelił 10 goli oraz zanotował 1 asystę. Z tym klubem wygrał Afrykański Super Puchar, w finale strzelając gola. 1 lipca 2012 został zawodnikiem Raja Casablanca. Z tym zespołem rozegrał 61 meczy, strzelając w nich 14 goli i notując 3 asysty. Ponadto z tą drużyną zdobył mistrzostwo Maroka. 21 sierpnia 2015 roku został zawodnikiem Moghrebu Tétouan. Z tym zespołem rozegrał 34 mecze, strzelił w nich 1 gola i zanotował 3 asysty. 24 września 2017 roku ponownie został zawodnikiem JS Massira.
Kariera reprezentacyjna.
Hamza Abourazzouk do 2013 roku w reprezentacji rozegrał 4 mecze, w meczu z Wybrzeżem Kości Słoniowej strzelił gola.

</doc>
<doc id="5050227" url="https://pl.wikipedia.org/wiki?curid=5050227" title="Marianne Alopaeus">
Marianne Alopaeus

Marianne Alopaeus (ur. 9 października 1918 w Ekenäs, zm. 10 listopada 2014 w Helsinkach) – fińska powieściopisarka tworząca w języku szwedzkim, tłumaczka.
Życiorys i twórczość.
Urodziła się jako Marianne Rosenbröijer 9 października 1918 w Ekenäs () w południowej Finlandii. Była córką sędziego. Po ukończeniu gimnazjum pracowała najpierw jako kreślarka, a następnie jako redaktorka w wydawnictwach.
Wyszła za mąż w 1940. Zadebiutowała powieścią "Odjazd" () w 1945, za którą otrzymała nagrodę literacką dziennika „Svenska Dagbladet” (). W 1946 przeniosła się do Szwecji, następnie mieszkała w Stanach Zjednoczonych i Francji. Od 1973 ponownie zamieszkała w Szwecji.
Jest przedstawicielką powieści psychologiczno-obyczajowej. Do ważniejszych jej utworów zaliczyć należy: "Sen bez końca" (, 1950), "Z dala" (, 1953), "Rozstanie w sierpniu" (, 1959). Jednak jej najwybitniejszym osiągnięciem jest powieść "Jądro ciemności" (, 1965). W utworze tym, podobnie jak w poprzednich, pisarka przedstawiła losy kobiety walczącej o prawo do samodzielnego życia i miłości. Powieść cechują typowe dla Alopaeus piękna i bogata szata językowa oraz pogłębione psychologiczne portrety bohaterów i ich środowiska. 
Zmarła 10 listopada 2014 w Helsinkach.

</doc>
<doc id="5050228" url="https://pl.wikipedia.org/wiki?curid=5050228" title="Daði Freyr">
Daði Freyr

Daði Freyr Pétursson (ur. 30 czerwca 1992 w Reykjavíku) – islandzki piosenkarz, autor tekstów, producent muzyczny i kompozytor.
Niedoszły reprezentant Islandii w 65. Konkursie Piosenki Eurowizji (2020). Ponownie został wybrany na reprezentanta kraju w konkursie w 2021 roku z utworem „”.
Życiorys.
Kariera muzyczna.
W 2017 roku wziął udział w islandzkich preselekcjach do Konkursu Piosenki Eurowizji z utworem „Is This Love?” (). Towarzyszyła mu wówczas grupa Gagnamagnið (), w skład której wchodzą: siostra muzyka Sigrún Birna Pétursdóttir, jego żona Árný Fjóla Ásmundsdóttir, a także Hulda Kristín Kolbrúnardóttir, Stefán Hannesson oraz Jóhann Sigurður Jóhannsson. Zajął drugie miejsce w finale przegrywając jedynie ze Svalą.
W 2020 roku ponownie z zespołem wzięli udział w krajowych eliminacjach do Konkursu Piosenki Eurowizji jako Daði i Gagnamagnið (). Wykonywany przez nich utwór „” muzycy zyskali prawo do reprezentowania kraju w konkursie. Jednakże ze względu na pandemię COVID-19 konkurs został odwołany.
W kwietniu tego samego roku wystąpił w projekcie "Eurovision Home Concerts", w którym wykonał „Think About Things” oraz „Lipstick” z repertuaru zespołu Jedward.
W październiku 2020 roku islandzki nadawca publiczny RÚV potwierdził, iż Daði Freyr został wewnętrznie wybrany do ponownego reprezentowania kraju w konkursie piosenki Eurowizji. 13 marca 2021 roku premierę miał jego konkursowy utwór „10 Years” również wykonywany z zespołem Gagnamagnið. 20 maja wystąpił w drugim półfinale, z którego awansował do finału. 22 maja wystąpił w Wielkim Finale jako 12. w kolejności i zajął 4. miejsce z sumą 378 punktów.

</doc>
<doc id="5050230" url="https://pl.wikipedia.org/wiki?curid=5050230" title="Drokowo (obwód smoleński)">
Drokowo (obwód smoleński)

Drokowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest na północnym brzegu jeziora Akatowskoje, 1,5 km od drogi regionalnej 66N-0505 (Diemidow – Chołm), 21,5 km od centrum administracyjnego osiedla wiejskiego (Titowszczina), 21 km od centrum administracyjnego rejonu (Diemidow), 46 km od stolicy obwodu (Smoleńsk), 50 km od granicy z Białorusią.
W granicach miejscowości znajdują się ulice: Dacznaja, Dalniaja, Dorożnaja, Staraja.
Demografia.
W 2010 r. miejscowość zamieszkiwało 7 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Drokowo) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5050233" url="https://pl.wikipedia.org/wiki?curid=5050233" title="Drokowo">
Drokowo

Drokowo – nazwa miejscowości w Rosji

</doc>
<doc id="5050235" url="https://pl.wikipedia.org/wiki?curid=5050235" title="Gagnamagnið">
Gagnamagnið



</doc>
<doc id="5050236" url="https://pl.wikipedia.org/wiki?curid=5050236" title="Racu">
Racu



</doc>
<doc id="5050238" url="https://pl.wikipedia.org/wiki?curid=5050238" title="Muzyka libijska">
Muzyka libijska

W Libii popularna jest arabska muzyka, w szczególności z gatunków oraz Chabi, a także arabska muzyka klasyczna.
Jednymi z niewielu instrumentów ludowych na terenie Libii są ud, zukra (libijska wersja dud), flet wykonany z bambusa, tamburyn oraz darbuka. Ponieważ kraj ten zamieszkuje ponad 100 tysięcy Tuaregów, w państwie powszechna jest również ich ludowa muzyka.
Historia.
W latach 60. i 70. XX wieku na terenie Libii powstał specyficzny dla tego państwa gatunek muzyczny: Marskawi.
Do wojny domowej w 2011 roku artystów muzycznych z Libii było niewielu – spowodowane było to głównie reżimem Mu’ammara al-Kaddafiego (który sprawował tam władzę autorytarną), kiedy muzyka zachodnia była zakazana (postrzegano ją jako narzędzie kolonializmu).
Podczas rewolucji w 2011 roku berberyjska piosenkarka stała się popularna, dzięki swoim utworom, które wychwalały poświęcenie Libijczyków. Zaistniało wtedy także kilku raperów libijskich, np. , Hamzi Sisi i Khaled M. Od tego czasu przemysł muzyczny w Libii zaczął się gwałtownie rozrastać; sławę zyskało wielu nowych wokalistów i muzyków, w tym m.in. Bahjat.
Obecnie w tym państwie odbywa się kilka corocznych wydarzeń muzycznych, m.in. festiwal Ghadames czy Ghat, jak również festiwale z okazji świąt Ramadanu, Id al-Fitr oraz Id al-Adha.

</doc>
<doc id="5050242" url="https://pl.wikipedia.org/wiki?curid=5050242" title="Racu (okręg Harghita)">
Racu (okręg Harghita)

Racu () – wieś w Rumunii, w okręgu Harghita, w gminie Racu. W 2011 roku liczyła 1128 mieszkańców.

</doc>
<doc id="5050244" url="https://pl.wikipedia.org/wiki?curid=5050244" title="Wyścig Pokoju 1963">
Wyścig Pokoju 1963

XVI Wyścig Pokoju – odbył się na trasie Praga – Warszawa – Berlin w dniach 9-25 maja 1963 roku. Do 15-etapowego wyścigu, którego trasa wynosiła 2558 km, wystartowało 115 zawodników z 19 drużyn.
Klasyfikacja indywidualna.
Koszulka żółta
Klasyfikacja drużynowa.
Koszulka błękitna.
Na wynik składa się rzeczywista suma czasów – bez bonifikat – trzech pierwszych zawodników drużyny na każdym etapie.
Klasyfikacje dodatkowe.
Najaktywniejszych.
Koszulka fioletowa.
O kolejności decyduje suma punktów zgromadzonych na lotnych i górskich premiach.
Bibliografia.
Tuszyński, B., "Wyścig Pokoju 1948-1988", Wydawnictwo Sport i Turystyka, Warszawa 1989, s. 216-220.
Linki zewnętrzne.
Serwis poświęcony Wyścigowi Pokoju 

</doc>
<doc id="5050247" url="https://pl.wikipedia.org/wiki?curid=5050247" title="Gârciu">
Gârciu

Gârciu () – wieś w Rumunii, w okręgu Harghita, w gminie Racu. W 2011 roku liczyła 479 mieszkańców.

</doc>
<doc id="5050248" url="https://pl.wikipedia.org/wiki?curid=5050248" title="Czeka na nas świat (utwór)">
Czeka na nas świat (utwór)



</doc>
<doc id="5050249" url="https://pl.wikipedia.org/wiki?curid=5050249" title="Las Letea">
Las Letea

Las Letea (rumuński: "Pădurea Letea") – najstarszy rezerwat przyrody w Rumunii. Znajduje się w Rumunii, w Okręgu Tulcza, na wschód od gminy C.A. Rossetti. Jego powierzchnia to około 2825 ha. Rezerwat został założony decyzją rumuńskiego rządu w 1938 roku. Cechą charakterystyczną rezerwatu jest szeroka obecność pnączy, na przykład chmielu, dzikich winogron i różnego rodzaju lian. W rezerwacie występuje wiele rodzajów fauny i flory; florę w rezerwacie reprezentują między innymi: topola biała, topola czarna, wiąz, dąb szypułkowy, lipa srebrzysta i olsza czarna. Faunę reprezentują między innymi: kobczyk zwyczajny, bielik, kraska, dudek i żmija łąkowa.

</doc>
<doc id="5050251" url="https://pl.wikipedia.org/wiki?curid=5050251" title="Jerzy Król (1944–2020)">
Jerzy Król (1944–2020)



</doc>
<doc id="5050253" url="https://pl.wikipedia.org/wiki?curid=5050253" title="Józef Waląg">
Józef Waląg

Józef Waląg (ur. 2 stycznia 1910 w Moszczenicy, zm. 7 listopada 1997 w Pruszczu Gdańskim) – polski duchowny katolicki.
Dzieciństwo i lata szkolne.
Był synem Jana i Katarzyny z domu Rycek, pochodził z chłopskiej niezamożnej, wielodzietnej rodziny. Kształcił się w Państwowym Gimnazjum im. Mariana Kromera w Gorlicach, a po zdaniu matury w 1928 roku wstąpił do Seminarium Duchownego we Lwowie. 19 czerwca 1933 roku obronił pracę magisterską na Wydziale Teologicznym Uniwersytetu Jana Kazimierza we Lwowie na ocenę dobrą.
W latach 1933–1935 pracował w parafii Dunajów, a następnie (1935–1939) w parafii Bursztyn, gdzie równocześnie był prefektem w szkole podstawowej oraz w parafii Brzuchowiec (1939–1942).
Okres wojenny i pierwsze lata po wojnie.
We wrześniu 1940 roku ks. Józef Waląg wstąpił w szeregi Związku Walki Zbrojnej-Armii Krajowej. Kilka miesięcy później został zaprzysiężony jako kapelan oddziałów AK z przydziałem do Inspektoratu Przemyśl Obwód Lubaczów. Przyjął pseudonim „Góral”. Brał aktywny udział w gromadzeniu broni, prowadził tajne nauczanie, dostarczał meldunki, kolportował tajną prasę, chronił żołnierzy AK przed wywózką na roboty przymusowe do Niemiec.
Okres najbardziej spektakularnych akcji, których uczestnikiem był także ks. Waląg, przypadł na okres od września 1944 roku, kiedy Obwód Lubaczów AK zaczął organizować Tadeusz Żelechowski ps. „Ring”, cichociemny. Doszło wtedy do wielu spektakularnych akcji, takich jak zamach na szefa Powiatowego Urzędu Bezpieczeństwa Publicznego Mikołaja Haciuka, zamach na komendanta powiatowego MO Leona Bębna i jego doradcę z NKWD mjra Bałyszewa oraz odbicie z rąk UB Juliana Bistronia „Godziemby”, poprzedniego dowódcy Obwodu Lubaczów. Sztab obwodu stacjonował na plebanii u ks. Waląga i tam właśnie obmyślane były powyżej opisane operacje. W naradach musiał brać także udział „Góral”, już wówczas w stopniu kapitana.
Po wysiedleniu Polaków przez Ukraińców z części powiatu Lubaczów ks. Waląg uczestniczył w zgrupowaniu partyzanckim w Kuryłówce i walkach w miejscowości Łapajówka.
W okresie, gdy rozpoczęło się mordowanie Polaków przez ukraińskie oddziały UPA, organizował obronę z bronią w ręku.
19 stycznia 1945 ostatni komendant AK generał Leopold Okulicki „Niedźwiadek” wydał rozkaz rozwiązania Armii Krajowej. Ks. Waląg ujawnił się przed Komisją Likwidacyjną UB, jednak szybko z powrotem zaangażował się w działalność niepodległościową. Wstąpił w szeregi Zrzeszenia Wolność i Niezawisłość, którego trzon stanowiły pozostałości rozwiązanej w 1945 Delegatury Sił Zbrojnych na Kraj. Działał w ramach V Rejonu WiN na powiat Tomaszów Lubelski pod pseudonimem „Marian”.
We wrześniu 1946 roku został zdekonspirowany. Trafił do okrytej ponurą sławą katowni UB na Zamku Lubelskim. "Za pomoc bandom podziemnym i współpracę z grupą PSL-u Mikołajczykowskiego" – tak brzmiało uzasadnienie wyroku, dostał cztery lata pozbawienia wolności, które spędził w stalinowskim więzieniu.
Pruszcz Gdański w życiu księdza Waląga.
Po zwolnieniu w 1950 roku na stałe związał swoje życie z Pomorzem. W 1957 r. został administratorem, a później proboszczem parafii Matki Bożej Nieustającej Pomocy w Pruszczu Gdańskim. Nadal był inwigilowany i szykanowany przez komunistyczne władze i Służbę Bezpieczeństwa.
Szczególną troską otaczał rodziny wielodzietne i dotknięte alkoholizmem. Organizował pomoc na wielką skalę. Współpracował z organizacjami charytatywnymi, zwłaszcza z Caritasem i Polskim Czerwonym Krzyżem. W czasach komunistycznych potrafił prowadzić skuteczny dialog z władzami miasta i pruszczańskiej jednostki wojskowej, mający na celu umożliwienie korzystania z lekcji religii także dzieciom z rodzin wojskowych i aparatu partyjnego.
Z probostwa zrezygnował w 1987 roku. Zmarł w 1997 roku. Został pochowany na cmentarzu komunalnym w Pruszczu Gdańskim, gdzie po dziś dzień pamięć i hołd oddają mu mieszkańcy miasta. Był też zasłużonym mieszkańcem gminy Moszczenica.

</doc>
<doc id="5050254" url="https://pl.wikipedia.org/wiki?curid=5050254" title="Remetea (gmina w okręgu Harghita)">
Remetea (gmina w okręgu Harghita)

Remetea – gmina w Rumunii, w okręgu Harghita. Obejmuje miejscowości Făgețel, Martonca, Remetea i Sineu. W 2011 roku liczyła 6165 mieszkańców. 

</doc>
<doc id="5050257" url="https://pl.wikipedia.org/wiki?curid=5050257" title="Lista filmów produkcji Regency">
Lista filmów produkcji Regency

Chronologiczna lista filmów produkcji wytwórni filmowej Regency Enterprises:

</doc>
<doc id="5050258" url="https://pl.wikipedia.org/wiki?curid=5050258" title="Jerzy Król">
Jerzy Król



</doc>
<doc id="5050263" url="https://pl.wikipedia.org/wiki?curid=5050263" title="Hotboii">
Hotboii

Javarri Latre Walker (ur. 13 czerwca 2000 w Orlando), znany zawodowo jako Hotboii (zapis stylizowany: H O T B O I I) – amerykański raper, piosenkarz i autor tekstów. Jego przełomowy singiel „Don't Need Time” z 2020 roku miał ponad 51 milionów wyświetleń na YouTube. Podpisał kontrakt z Interscope Records, Hitmaker Music Group i 22 Entertainment.
Wczesne życie.
Walker urodził się 13 czerwca 2000 r. w Orlando na Florydzie, dorastał w Pine Hills na zachodnim wybrzeżu jako jedno z 17 rodzeństwa. Słuchał takich artystów jak Lil Wayne, Rich Homie Quan i Kodak Black. Zaczął rapować w wieku siedmiu lat, zaczął wydawać muzykę w 2016 roku z pomocą swojej matki, zaczynając od przesyłania piosenek na SoundCloud i YouTube.
Problemy prawne.
Walker spędził dwa lata w poprawczaku, od 2016 do 2018 roku za włamanie. To właśnie w tym czasie zdecydował się potraktować swoją karierę poważniej.
Kariera.
Tuż przed pobytem w poprawczaku zaczął zwracać na siebie uwagę lokalnej sceny dzięki swojej piosence „Switcharoo”. Po opuszczeniu zakładu dla nieletnich w 2018 roku zaczął wydawać więcej singli, publikując we wrześniu swój pierwszy teledysk do piosenki „Life of a Dog”. W 2019 roku wydał singiel „YG's”, który szybko zyskał na popularności. Rok 2020 rozpoczął od gościnnych udziałów w piosenkach Stunny 4 Vegas („4PF Like Baby”) i Rylo Rodrigueza („Sick of Cell”), zanim 27 kwietnia wydał swój przełomowy singiel „Don't Need Time”. Napisany ku pamięci jego niedawno zmarłego przyjaciela Wolpha. W ciągu pięciu miesięcy zgromadził ponad dziewięć milionów odtworzeń na Spotify i 24 miliony wyświetleń na YouTube. 25 sierpnia ukazał się remiks tej piosenki z udziałem Lil Baby'ego wraz z nowym teledyskiem, który poruszył temat brutalności policji po zabiciu innego przyjaciela Hotboiia, Salaythisa Melvina, przez zastępcę szeryfa Orange County na początku tego miesiąca.
Hotboii wydał swój pierwszy mixtape, Kut Da Fan On, 22 maja 2020 roku. Album zawierał hity, takie jak „Don't Need Time”, „YG's” i „Goat Talk”. Pitchfork zauważyło, jak „wyszedł na prostą swoją muzyką, dopracowując swoją mieszankę bolesnych opowieści z ulicy i dowcipnych puent” w projekcie, podczas gdy Audiomack nazwał to „41 hiperrealistycznymi i melodyjnymi minutami współczesnego hip-hopu”. Po wydaniu kolejnych teledysków, nagrał z raperem Polo G „Goat Talk 2”, która stał się wówczas jedną z jego najpopularniejszych piosenek.
11 grudnia 2020 roku wydał swój debiutancki album Double O Baby z gościnnymi udziałami raperów: Lil Mosey, Toosii i Pooh Shiesty. Elevator Mag pochwalił jego "mistrzowską płynność i narrację" na albumie. Później tego samego miesiąca wystąpił w programie Rolling Loud „Home for the Holidaze” na żywo.
Po wydaniu utworu „Fuck Shit” w lutym 2021 r. Hotboii powrócił 28 maja z singlem i teledyskiem do piosenki „Nobody Special” z Future. Hotboii wystąpi na Rolling Loud Miami od 23 do 25 lipca. 10 grudnia wydał drugi album studyjny Life Of A Hotboii. 
Życie prywatne.
Walker ma syna. Walker ma objawy ADHD.

</doc>
<doc id="5050274" url="https://pl.wikipedia.org/wiki?curid=5050274" title="Rajd Madery 2002">
Rajd Madery 2002

Rajd Madery 2002 (43. Rali Vinho da Madeira) – 43 edycja rajdu samochodowego Rajd Madery rozgrywanego we Portugalii. Rozgrywany był od 1 do 3 sierpnia 2002 roku. Była to dwudziesta szósta runda Rajdowych Mistrzostw Europy w roku 2002 (rajd miał najwyższy współczynnik - 20) oraz szósta runda Rajdowych Mistrzostw Portugalii. Składał się z 27 odcinków specjalnych.

</doc>
<doc id="5050277" url="https://pl.wikipedia.org/wiki?curid=5050277" title="Martonca">
Martonca

Martonca () – wieś w Rumunii, w okręgu Harghita, w gminie Remetea. W 2011 roku pozostawała niezamieszkała.

</doc>
<doc id="5050284" url="https://pl.wikipedia.org/wiki?curid=5050284" title="Wybory prezydenckie w Republice Południowoafrykańskiej w 1888">
Wybory prezydenckie w Republice Południowoafrykańskiej w 1888



</doc>
<doc id="5050285" url="https://pl.wikipedia.org/wiki?curid=5050285" title="Wybory prezydenckie w Republice Południowoafrykańskiej w 1898">
Wybory prezydenckie w Republice Południowoafrykańskiej w 1898



</doc>
<doc id="5050288" url="https://pl.wikipedia.org/wiki?curid=5050288" title="Făgețel (gmina Remetea)">
Făgețel (gmina Remetea)

Făgețel () – wieś w Rumunii, w okręgu Harghita, w gminie Remetea. W 2011 roku liczyła 19 mieszkańców.

</doc>
<doc id="5050289" url="https://pl.wikipedia.org/wiki?curid=5050289" title="Stanisław Gądek (oficer)">
Stanisław Gądek (oficer)

Stanisław Gądek (ur. 31 października 1888 w Krakowie, zm. 27 października 1939 w Putywlu) – major lekarz Wojska Polskiego, kawaler Orderu Virtuti Militari, radiolog.
Życiorys.
Urodził się 31 października 1888 w Krakowie, w rodzinie Jana i Marii z Nowickich. 7 czerwca 1907 złożył maturę z odznaczeniem w c. k. Gimnazjum św. Jacka w Krakowie. W czasie studiów na Wydziale Lekarskim Uniwersytetu Jagiellońskiego należał do grupy lekarzy i studentów organizujących przeszkolenie medyczne w Towarzystwie Gimnastycznym „Sokół”. 25 stycznia 1911 Senat Uniwersytetu Jagiellońskiego udzielił mu nagany za udział w tzw. Zimmermaniadzie. 2 czerwca 1914 otrzymał dyplom doktora wszech nauk lekarskich.
We wrześniu 1914 wstąpił do Legionów Polskich i został przydzielony do 2 Pułku Piechoty na stanowisko lekarza I batalionu. W czasie służby w Legionach Polskich awansował na kolejne stopnie: podporucznika (11 października 1914), porucznika (9 sierpnia 1915) i kapitana (1 listopada 1916). Następnie pełnił funkcję oficera łącznikowego Polskiego Korpusu Posiłkowego w Szczypiornie i Łomży.
W latach 1918–1920 służył w Wojsku Polskim. 6 sierpnia 1920 został zatwierdzony z dniem 1 kwietnia 1920 w stopniu majora lekarza, w Korpusie Lekarskim, w grupie oficerów byłych Legionów Polskich. Pełnił wówczas służbę w Grupie Operacyjnej Jazdy. W latach 1921–1922 był zastępcą kierownika Naczelnego Nadzwyczajnego Komisariatu do Walki z Epidemiami. W 1922 posiadał przydział w rezerwie do Kompanii Zapasowej Sanitarnej Nr 5 w Krakowie, a następnie do 9 Batalionu Sanitarnego w Siedlcach. 8 stycznia 1924 został zatwierdzony w stopniu majora ze starszeństwem z 1 czerwca 1919 i 334. lokatą w korpusie oficerów rezerwy sanitarnych, grupa lekarzy. W 1934, jako oficer rezerwy pozostawał w ewidencji Powiatowej Komendy Uzupełnień Warszawa Miasto III. Posiadał przydział w rezerwie do Kadry Zapasowej 9 Szpitala Okręgowego w Brześciu nad Bugiem.
W 1936 był dyrektorem Szpitala św. Rocha w Warszawie, ponadto członkiem zarządu Izby Lekarskiej Warszawsko-Białostockiej, członkiem rady Polskiego Komitetu Zwalczania Raka, redaktorem dwutygodnika Nowiny Społeczno-Lekarskie.
Mieszkał przy ul. Rakowieckiej 9, a w 1938 przy ul. Dworskiej 9.
W czasie kampanii wrześniowej dostał się do sowieckiej niewoli. Zmarł 27 października 1939 w Obozie przejściowym NKWD w Putywlu.

</doc>
<doc id="5050290" url="https://pl.wikipedia.org/wiki?curid=5050290" title="Stephen Hero">
Stephen Hero

Stephen Andrew Hero (ur. 19 grudnia 1969 w Montrealu) – kanadyjski duchowny katolicki, biskup Prince Albert od 2021.
Życiorys.
Święcenia kapłańskie otrzymał 29 czerwca 2000 i został inkardynowany do archidiecezji Edmonton. Po krótkim stażu wikariuszowskim został dyrektorem wydziału ds. powołań. W latach 2003–2005 studiował liturgikę w Rzymie, a po powrocie do kraju został wychowawcą w edmontońskim seminarium. W 2010 został wicerektorem, a dwa lata później rektorem tej uczelni.
25 marca 2021 papież Franciszek mianował go ordynariuszem diecezji Prince Albert. Sakry udzielił mu 11 czerwca 2021 metropolita Reginy – arcybiskup Donald Bolen.

</doc>
<doc id="5050292" url="https://pl.wikipedia.org/wiki?curid=5050292" title="Jerry Silberman">
Jerry Silberman



</doc>
<doc id="5050293" url="https://pl.wikipedia.org/wiki?curid=5050293" title="Sineu (Rumunia)">
Sineu (Rumunia)

Sineu () – wieś w Rumunii, w okręgu Harghita, w gminie Remetea. W 2011 roku liczyła 86 mieszkańców.

</doc>
<doc id="5050294" url="https://pl.wikipedia.org/wiki?curid=5050294" title="Jerome Silberman">
Jerome Silberman



</doc>
<doc id="5050296" url="https://pl.wikipedia.org/wiki?curid=5050296" title="Wybory prezydenckie na Haiti (2010–2011)">
Wybory prezydenckie na Haiti (2010–2011)



</doc>
<doc id="5050301" url="https://pl.wikipedia.org/wiki?curid=5050301" title="Conotrachelus magnifasciatus">
Conotrachelus magnifasciatus

Conotrachelus magnifasciatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw nieznacznie szersza od przedplecza. Pokrywy w przedniej części punktowane. Przedplecze w tylnej części kwadratowe w zarysie, przód zwężony i zaokrąglony.
W tylnej części pokryw dwie duże, skośne, stykające się jasne plamy.

</doc>
<doc id="5050303" url="https://pl.wikipedia.org/wiki?curid=5050303" title="Wybory generalne w Republice Środkowoafrykańskiej w 2015 i 2016 roku">
Wybory generalne w Republice Środkowoafrykańskiej w 2015 i 2016 roku



</doc>
<doc id="5050305" url="https://pl.wikipedia.org/wiki?curid=5050305" title="Cascada Pișoaia">
Cascada Pișoaia

Cascada Pișoaia (także: "Cascada Miresii") – wodospad i rezerwat krajobrazowy w Rumunii, w pobliżu wsi Nemeși, położony w północno-zachodniej części okręgu Alba, w Górach Zachodniorumuńskich (Masyw Bihorski), w dolinie rzeki Arieşul Mic. 
Charakterystyka.
Rezerwat zajmuje obszar 5 hektarów. Wodospad spływa ze zbocza góry Muntele Stutu (1299 m n.p.m.). Woda opada z wysokości około 18 metrów, z dużej skały, którą porastają mchy. U dołu uderza w dużych rozmiarów głaz rozpryskując się i tworząc charakterystyczna mgłę. Kaskada spływa po skalistym progu z wapienia krystalicznego epoki paleozoicznej. Wodospad jest otoczony lasem bukowym z niewielką domieszką drzew iglastych. 
Dostępność.
Teren jest łatwo dostępny. Do wodospadu można dojechać samochodem od drogi nr 762. Dojście piesze za znakami czerwonymi. Przy wodospadzie funkcjonują miejsca noclegowe.

</doc>
<doc id="5050306" url="https://pl.wikipedia.org/wiki?curid=5050306" title="Diwo (wieś)">
Diwo (wieś)

Diwo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad jeziorem Diwo, przy drodze regionalnej 66N-0505 (Diemidow – Chołm), 21,5 km od centrum administracyjnego osiedla wiejskiego (Titowszczina), 20,5 km od centrum administracyjnego rejonu (Diemidow), 48 km od stolicy obwodu (Smoleńsk), 50,5 km od granicy z Białorusią.
W granicach miejscowości znajdują się ulice: 1 Maja, Dacznaja, Drokowskaja, Duchowszczinskoje szosieje, Polewaja, Riecznaja, Riecznoj projezd, Sowchoznaja, projezd Wietieranow.
Demografia.
W 2010 r. miejscowość zamieszkiwały 63 osoby.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Diwo) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5050308" url="https://pl.wikipedia.org/wiki?curid=5050308" title="Conotrachelus mamillatus">
Conotrachelus mamillatus

Conotrachelus mamillatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Ciało nieco wydłużone, owalne w zarysie. Przednia krawędź pokryw nieznacznie szersza od przedplecza, obie te części ciała punktowane.
Ubarwienie całego ciała brązowoczerwone z rzadką, żółta szczecinką, gęstszą po bokach przedplecza i w kontach przednich krawędzi pokryw.

</doc>
<doc id="5050313" url="https://pl.wikipedia.org/wiki?curid=5050313" title="Skugriewo (rejon diemidowski)">
Skugriewo (rejon diemidowski)

Skugriewo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad jeziorem Diwo, 3,5 km od drogi regionalnej 66N-0505 (Diemidow – Chołm), 22 km od centrum administracyjnego osiedla wiejskiego (Titowszczina), 21 km od centrum administracyjnego rejonu (Diemidow), 50,5 km od stolicy obwodu (Smoleńsk), 52 km od granicy z Białorusią.
W granicach miejscowości znajdują się ulice: Diwskaja, Lesnaja.
Demografia.
W 2010 r. miejscowość zamieszkiwały 4 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Skugriewo) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5050316" url="https://pl.wikipedia.org/wiki?curid=5050316" title="Exit. Nowa sztuka w Polsce">
Exit. Nowa sztuka w Polsce

EXIT. Nowa sztuka w Polsce – kwartalnik artystyczny, który ukazywał się w latach 1990–2014. Redagowany był przez Jacka Werbanowskiego (redaktor naczelny) oraz Bronisławę Słoninę (sekretarz redakcji). Oprawę graficzną stworzył Maciej Kałkus. Pismo, tłumaczone na język angielski, do dziś pozostaje nieocenionym źródłem informacji o sztuce przełomu wieków. Łącznie wyszło 100 numerów kwartalnika.
W początkowym okresie kwartalnik istniał jako poszerzenie form aktywności warszawskiej Galerii Promocyjnej przy Staromiejskim Domu Kultury. Z czasem zaczął funkcjonować jako samodzielny byt medialny. Początkowo wydawany i subsydiowany przez Staromiejski Dom Kultury, później przez Fundację EXIT. Na łamach EXIT pojawiło się około 700 autorów – zarówno znanych i doświadczonych krytyków, jak też niedawnych absolwentów wyższych uczelni. Podstawowym zadaniem pisma było towarzyszenie polskiej, współczesnej scenie artystycznej, we wszystkich jej barwach i odsłonach. Rola ta sprowadzała się głównie do rejestrowania i dokumentowania zjawisk i wydarzeń w polu polskiej sztuki współczesnej.
Wyrazem preferencji artystycznych pisma była wręczana co roku Nagroda EXIT, której laureatami byli m.in. Eugeniusz Markowski, Wojciech Prażmowski, Jerzy Truszkowski, Mariusz Woszczyński, Leszek Golec &amp; Tatiana Czekalska, Marek Sułek, Jarosław Modzelewski, Józef Robakowski, Piotr Wachowski, Krzysztof M. Bednarski, Aleksandra Waliszewska. Nagroda miała charakter symboliczny, a jej wyrazem była statuetka autorstwa Sylwestra Ambroziaka oraz wystawa laureata, organizowana w Galerii Promocyjnej.

</doc>
<doc id="5050322" url="https://pl.wikipedia.org/wiki?curid=5050322" title="Jacek Podgórski">
Jacek Podgórski

Jacek Podgórski – polski operator filmowy. Laureat nagrody za zdjęcia na Festiwalu Polskich Filmów Fabularnych w Gdyni.
Wybrana filmografia.
jako autor zdjęć:

</doc>
<doc id="5050327" url="https://pl.wikipedia.org/wiki?curid=5050327" title="Tołkuny">
Tołkuny

Tołkuny () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad rzeką Swadica, 4 km od drogi regionalnej 66N-0505 (Diemidow – Chołm), 27,5 km od centrum administracyjnego osiedla wiejskiego (Titowszczina), 26,5 km od centrum administracyjnego rejonu (Diemidow), 45,5 km od stolicy obwodu (Smoleńsk), 56 km od granicy z Białorusią.
W granicach miejscowości znajdują się ulice: Bieriegowaja, Riecznaja, Sowchoznaja.
Demografia.
W 2010 r. miejscowość zamieszkiwało 27 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Tołkuny) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5050328" url="https://pl.wikipedia.org/wiki?curid=5050328" title="CDRL">
CDRL

CDRL – polskie przedsiębiorstwo powstałe w 2002 specjalizujące się w projektowaniu, produkcji oraz dystrybucji odzieży dla dzieci i młodzieży. Siedziba znajduje się w Pianowie k. Kościana w województwie wielkopolskim. Grupa CDRL S.A. zarządza markami: Coccodrillo, Lemon Explore, Broel oraz Mokida. Jest również właścicielem marki Buslik – białoruskiej sieci sklepów wielkopowierzchniowych z ofertą produktową skierowaną dla dzieci do 12 roku życia. 
CDRL posiada własną sieć sprzedaży marki Coccodrillo będącej filarem grupy. W Polsce w październiku 2021 roku były to 244 salony. Na świecie oferta marki dostępna jest w 200 punktach na 3 kontynentach: w Azji, Europie oraz Afryce. Sklep internetowy dostępny jest w następujących wersjach językowych: polskim, angielskim, czeskim, słowackim, niemieckim, rumuńskim i ukraińskim.
Od 2019 roku Grupa CDRL jest właścicielem sieci sprzedaży marki Buslik na Białorusi z ofertą dla dzieci. Sieć liczy 43 sklepy, w których oferowana jest m.in. odzież dziecięca, obuwie, akcesoria niemowlęce, zabawki, kosmetyki, pieluchy, żywność oraz meble. Tymczasem CDRL pozyskało markę Lemon Explore, której oferta skierowana jest dla aktywnych dzieci i specjalizuje się w ubraniach outdoorowych. Również w tym samym roku do grupy dołączyła polska marka oferująca nakrycia głowy dla dzieci – Broel, z siedzibą we Wrocławiu. Produkty marki dostępne są w 186 punktach w Polsce.
Grupa CDRL we wszystkich spółkach w październiku 2021 roku zatrudniała 1436 osób.
Od 2014 roku spółka jest notowana na warszawskiej Giełdzie Papierów Wartościowych.
Historia CDRL S.A..
1999-2003.
Historia CDRL S.A. sięga początku lat 90, kiedy Marek Dworczak i Tomasz Przybyła rozpoczęli działalność na rynku odzieżowym. Obaj przedsiębiorcy od początku nastawieni byli na dystrybucję ubrań dziecięcych. W roku 2003, doszło do połączenia prowadzonych przez Marka Dworczaka i Tomasza Przybyły spółek. W efekcie powstało Coccodrillo Sp. z o. o. Wspólnicy postanowili razem rozwinąć nowe przedsiębiorstwo oraz działalność także poza granicami Polski. Dzięki temu firma rozpoczyna pierwsze transakcje handlowe z partnerami z Europy Środkowo-Wschodniej. W Polsce powstaje pierwszy salon z ofertą marki Coccodrillo w Mysłowicach.
2004-2007.
Początek XXI wieku to rozwój sieci sprzedaży oraz dalsze poszukiwanie partnerów zagranicznych. Pod koniec 2007 roku w Polsce działało ponad 50 sklepów pod szyldem Coccodrillo. Otwarty został pierwszy sklep typu outlet we Wrocławiu. Spółka Coccodrillo w latach 2004-2005 rozpoczęła współpracę z partnerami z Niemiec, Estonii, Rumunii, Chorwacji, Bułgarii, Irlandii i Słowenii. W latach 2006-2007 nawiązano pierwsze transakcje handlowe w Kazachstanie, Mongolii, Białorusi oraz Egipcie. 
2008-2014.
Lata 2008-2014 to najbardziej dynamiczny czas rozwoju dla przedsiębiorstwa. W maju 2008 r. Nadzwyczajne Walne Zgromadzenie Wspólników podjęło uchwałę o zmianie nazwy spółki na CDRL Sp. z o. o. Przy tej okazji oficjalnie przeniesiono także siedzibę do Pianowa koło Kościana w województwie wielkopolskim. W nowym obiekcie znajdują się pomieszczenia biurowe i magazyny. W roku 2010 uruchomiony został sklep internetowy oferujący sprzedaż produktów marki Coccodrillo. W 2011 r. spółka przekształciła się w spółkę akcyjną i utworzyła Grupę Kapitałową. Z sukcesem przeprowadziła emisję obligacji, z której pozyskała środki na dynamiczną rozbudowę sieci salonów. 28 października 2014 r. CDRL S.A. zadebiutowało na Giełdzie Papierów Wartościowych. Rok 2014 został zamknięty z liczbą 214 salonów w Polsce oraz 125 salonami na terenie UE.
od 2015.
W roku 2015 uruchomiona została nowa platforma sklepu internetowego coccodrillo.eu, która rozszerzona została o nowe wersje językowe. Dzięki temu możliwa stała się sprzedaż on-line w Europie. W roku 2019 firma CDRL rozszerzyła swoje portfolio o marki Lemon Explore oraz Broel, na Białorusi przejęła sieć sprzedaży artykułów dziecięcych Buslik. Rok 2020 dla marki Coccodrillo został zamknięty z liczbą 243 salonów w Polsce, 145 salonami na terenie UE oraz 87 salonami poza granicami Unii Europejskiej. Obecnie powierzchnia magazynowa CDRL zlokalizowana w siedzibie firmy wynosi łącznie blisko 10 tys. m². 
Produkcja.
CDRL S.A. przede wszystkim zajmuje się projektowaniem odzieży dla dzieci i niemowląt oraz jej dystrybucją. Proces produkcji Grupa zleca podwykonawcom zarówno w kraju jak i za granicami. Większa część produkcji odbywa się w krajach Azji. Grupa dba o standardy pracy, bezpieczeństwo i etykę biznesu wymagając od swoich dostawców audytów takich jak: SEDEX, BSCI, WRAP. Kontrole produkcji Grupa zleca zewnętrznej firmie IQS.

</doc>
<doc id="5050329" url="https://pl.wikipedia.org/wiki?curid=5050329" title="Chorwacka Ludowa Partia Chłopska">
Chorwacka Ludowa Partia Chłopska



</doc>
<doc id="5050336" url="https://pl.wikipedia.org/wiki?curid=5050336" title="GJ 3293">
GJ 3293

GJ 3293 – gwiazda w gwiazdozbiorze Erydanu. Znajduje się w odległości około 66 lat świetlnych od Słońca. Ma układ planetarny.
Charakterystyka.
Jest to czerwony karzeł, gwiazda ciągu głównego o typie widmowym M2,5. Ma temperaturę ocenianą na około 3500 K i jasność 2,2% jasności Słońca. Jej promień jest równy ok. 40% słonecznego, a masa to 42% masy Słońca.
Układ planetarny.
W 2015 roku ogłoszono odkrycie trzech planet okrążających tę gwiazdę (GJ 3293 b, c i d). W 2017 roku odkryto jeszcze jedną. Planety zostały odnalezione dzięki wywoływanym zmianom prędkości radialnej gwiazdy. Dwie z tych planet, GJ 3293 b o masie minimalnej podobnej do Neptuna oraz GJ 3293 d, która może być skalistą superziemią, krążą w ekosferze gwiazdy. Planeta d otrzymuje od gwiazdy strumień promieniowania równy 59% docierającego do Ziemi i ma współczynnik podobieństwa do Ziemi równy 0,63.

</doc>
<doc id="5050337" url="https://pl.wikipedia.org/wiki?curid=5050337" title="Socjalistyczna Robotnicza Partia Jugosławii">
Socjalistyczna Robotnicza Partia Jugosławii



</doc>
<doc id="5050341" url="https://pl.wikipedia.org/wiki?curid=5050341" title="Lacul Ighiel">
Lacul Ighiel

Lacul Ighiel – jedyne naturalne jezioro krasowe w Rumunii. Znajduje się w górach Trascăului (Góry Zachodniorumuńskie), na południe od wsi Necrilești. Jezioro jest największym naturalnym akwenem Gór Zachodniorumuńskich.
Charakterystyka.
Akwen powstał po znacznym osuwisku, które nastąpiło na zboczu złożonym z wapieni jurajskich oraz fliszu i zaryglowano wody potoku Ighiel (zwanego także Iezer lub Iezăr).
Jezioro położone jest na wysokości 925 m n.p.m. i ma powierzchnię około 5,5 ha oraz głębokość 8,5-9 metrów. Otoczone jest górami o wysokości do 1300 m n.p.m. W 1969 roku zostało uznane za rezerwat przyrody (wraz z otaczającym je lasem bukowym, świerkowym i sosnowym, stanowiącym jego naturalna otulinę). Woda ma barwę turkusowo-zieloną, co jest spowodowane załamywaniem się światła o wapienne dno. Akwen rozlewa się na obszarze wapiennego płaskowyżu z licznymi lejami krasowymi.
Turystyka.
W latach 70. XX wieku wybudowano na samym brzegu dom myśliwski ("Cabana Ighiel") i pomost, które należą do lokalnego nadleśnictwa. Można tutaj łowić m.in. pstrągi.
Dojście piesze:

</doc>
<doc id="5050344" url="https://pl.wikipedia.org/wiki?curid=5050344" title="Akşehir (jezioro)">
Akşehir (jezioro)

Akşehir (tur. "Akşehir Gölü") – jezioro w południowo-zachodniej Turcji, na Wyżynie Anatolijskiej.

</doc>
<doc id="5050352" url="https://pl.wikipedia.org/wiki?curid=5050352" title="Štefan Pipa">
Štefan Pipa

Štefan Pipa (ur. 10 stycznia 1950 w Bratysławie, zm. 25 września 2019 tamże) – czechosłowacki siatkarz, reprezentant kraju, uczestnik igrzysk olimpijskich, medalista mistrzostw Europy i uniwersjady.
Pipa od najmłodszych lat uprawiał sport, m.in. piłkę nożną, tenis stołowy oraz piłkę siatkową. Karierę sportową zaczynał w klubie ŠK Slovan. W latach 1971–1980 rozegrał 220 meczów w reprezentacji Czechosłowacji. Pierwszy sukces z drużyną narodową odniósł w 1971 na mistrzostwach Europy, podczas których zdobył srebrny medal. Na mistrzostwach starego kontynentu grał jeszcze w 1975 (6. miejsce) i 1977 (6. miejsce). Brał udział w mistrzostwach świata 1974 w Meksyku, gdzie Czechosłowacy zajęli 5. miejsce. Podczas uniwesjady 1977 odbywającej się w Sofii wywalczył srebrny medal. Dwukrotnie reprezentował Czechosłowację na letnich igrzyskach olimpijskich. Na igrzyskach 1972 w Monachium reprezentacja Czechosłowacji zajęła 6. miejsce, a w 1976 w Montrealu 5. miejsce.
Grał w klubie Červená hviezda Bratysława, w którym był kapitanem. Trzykrotnie zwyciężał w mistrzostwach Czechosłowacji. W Pucharze Europy Mistrzów Klubowych tryumfował w sezonie 1978/1979, a w Pucharze Europy Zdobywców Pucharów zajął 1. miejsce sezonie 1980/1981. W wieku 47 grał nadal grał w zespole z Bratysławy (wtedy pod nazwą Spartak VKP Myjava). Wówczas zawodnikiem tego klubu był także jego syn, Martin Pipa.
W 2017 za osiągnięcia sportowe otrzymał złotą odznakę Słowackiego Komitetu Olimpijskiego.

</doc>
<doc id="5050357" url="https://pl.wikipedia.org/wiki?curid=5050357" title="Boulton Paul Atlantic">
Boulton Paul Atlantic

Boulton Paul P.8 Atlantic – brytyjski samolot dalekiego zasięgu z okresu międzywojennego. 
Historia.
W 1913 roku brytyjska gazeta "Daily Mail" ustanowiła nagrodę w wysokości 10000 funtów za wykonanie lotu przez Atlantyk bez międzylądowania, z powodu wybuchu I wojny światowej brytyjskie firmy lotnicze nie podjęły prób budowy takiego samolotu, koncentrując się na budowie samolotów dla lotnictwa wojskowego. Po zakończeniu I wojny światowej z powodu spadku zamówień ze strony lotnictwa wojskowe, szereg brytyjskich wytwórni lotniczych przystąpiły do projektowania i budowy samolotu zdolnego do lotu przez Atlantyk.
Jedną z takich wytwórni lotniczych był wytwórnia Boulton Paul Aircraft Ltd., która opracowała projekt samolotu w układzie dwupłatu, z dwoma silnikami. Samolot ten otrzymał oznaczenie P.8 Atlantic. W celu przyspieszenie budowy do jego konstrukcji użyto kadłub wcześniej zaprojektowanego i budowanego samolotu bombowego P.7 Bourges, którego nie zakupiło lotnictwo wojskowe z powodu zakończenia wojny. Zaplanowano budowę dwóch prototypów tego samolotu. W 1919 roku był gotowy pierwszy prototyp i w kwietniu 1919 roku wykonał on pierwszy lot, w trakcie którego zaraz po starcie jeden z silników uległ awarii i samolot uderzył skrzydłem w ziemię i rozbił się.
Chodź konkurs w dniu 15 czerwca 1919 roku został rozstrzygnięty po wykonaniu 14 na 15 czerwca 1919 lotu samolotem Vickers Vimy pilotowanego przez J. Alcocka i A. W. Browna przez Atlantyk. Pracę nad drugi prototyp samolotu były kontynuowane i został on oblatany w dniu 10 maja 1920 roku. Testy jakie wtedy przeprowadzono potwierdziły prawidłowość konstrukcji i został on zarejestrowany w lotnictwie cywilny otrzymując numer G-EAPE. Następnie wystawiano go na wystawach lotniczych i oferowano do sprzedaży, pokazano również projekt przebudowania go na samolot pasażerski z możliwością przewozu 6 pasażerów na trasie przez Atlantyk. Pomimo tego nie było chętnych na jego zakup. W związku z tym nie dokonano jego przebudowy i ostatecznie zaniechano dalszych prac nad jego konstrukcją.
Użycie w lotnictwie.
Prototypy samolotu Boulton Paul Atlantic, były używane tylko do lotów testowych i pokazowych.
Opis techniczny.
Samolot P.8 Atlantic był dwupłatem o konstrukcji mieszanej. Kadłub miał konstrukcję metalową, płaty drewniana. W kadłubie w przedniej części mieściła się kabina załogi. Podwozie klasyczne stałe. Z płozą ogonową.
Napęd stanowiły dwa silniki widlaste w układzie W 12-cylindrowe o mocy 456 KM każdy. Silniki były umieszczone w gondolach po obu stronach kadłuba , umieszczone pomiędzy płatami samolotu. Każdy silnik napędzał jedno śmigło ciągnące, cztero-łopatowe. 

</doc>
<doc id="5050358" url="https://pl.wikipedia.org/wiki?curid=5050358" title="Biblioteka Donacji Pisarzy Polskich">
Biblioteka Donacji Pisarzy Polskich

Biblioteka Donacji Pisarzy Polskich – biblioteka znajdująca się w Domu Literatury w Warszawie, będąca częścią Biblioteki Narodowej.
Biblioteka została otwarta 1 marca 1950, zaś od 2006 działa w strukturze Biblioteki Narodowej.
Placówka udostępnia zbiory pracownikom naukowo-badawczym, członkom stowarzyszeń twórczych, dziennikarzom, redaktorom, pracownikom wydawnictw, studentom wydziałów filologicznych i humanistycznych (na podstawie skierowań z uczelni). Gromadzi głównie literaturę polską i obcą, leksykony, słowniki, biografie, wydawnictwa z zakresu historii, kultury, literatury, literaturoznawstwa. Egzemplarze pochodzą z zakupów i darów przekazywanych przez wydawców oraz pisarzy. W 2019 w czytelni biblioteki wypożyczono 2081 woluminów książek, zaś z usług biblioteki skorzystało 1891 czytelników.
Na zbiory składają się m.in.:

</doc>
<doc id="5050359" url="https://pl.wikipedia.org/wiki?curid=5050359" title="Debi Thomas">
Debi Thomas

Debra „Debi” Janine Thomas (ur. 25 marca 1967 w Poughkeepsie) – amerykańska łyżwiarka figurowa i lekarka, pierwsza afroamerykańska medalistka zimowych igrzysk olimpijskich.
Życiorys.
Urodziła się w 1967 r. w Poughkeepsie w stanie Nowy Jork, a dorastała w San Jose w Kalifornii. Na łyżwach zaczęła jeździć ok. piątego roku życia, ale początkowo nie trenowała intensywnie i zaczęła uczęszczać na lekcje jazdy dopiero w wieku 9 lat. Po wygraniu licznych konkursów dziecięcych, trafiła pod opiekę trenera Alexa McGowana, który pozostał trenerem do zakończenia jej kariery. Dwa lata później dotarła do krajowych finałów nowicjuszy i zdobyła w nich srebrny medal. W wieku 16 lat została zawodniczką Los Angeles Figure Skating Club.
Uczęszczała na Stanford University w Kalifornii, łącząc naukę z łyżwiarstwem. W 1986 r. wygrała krajowe mistrzostwa seniorów w łyżwiarstwie figurowym, co udało jej się jako pierwszej Afroamerykance. W tym samym roku zdobyła złoty medal na mistrzostwach świata w łyżwiarstwie figurowym w Genewie. Oba te sukcesy sprawiły, że została wybrana przez ABC sportowcem roku.
W 1987 r. zmagała się z zapaleniem ścięgna Achillesa, ale udało się jej zdobyć srebrny medal na mistrzostwach USA, gdzie ustąpiła tylko Jill Trenary, oraz srebrny medal na mistrzostwach świata, gdzie uległa tylko Katarinie Witt z NRD. W następnym roku ponownie zwyciężyła w mistrzostwach USA i została reprezentantką USA na zimowe igrzyska w Calgary w 1988 r. Tam zajęła trzecie miejsce, przegrywając ponownie z Witt i z Kanadyjką Elizabeth Manley, która zajęła drugie miejsce. Zawody nazwano "bitwą Carmen", gdyż obie zawodniczki jechały do muzyki z opery Georgesa Bizeta "Carmen". Niezależnie od tego, jej brązowy medal był pierwszym zdobytym przez Afroamerykanki na zimowych igrzyskach olimpijskich. W tym samym roku w Budapeszcie wywalczyła trzeci w karierze medal mistrzostw świata – brązowy.
Po igrzyskach zakończyła karierę amatorską i przez dwa lata jeździła zawodowo, zarabiając na studia inżynierskie, które wznowiła i ukończyła w 1991 r. na Stanford University, po czym ukończyła Northwestern University w Illinois, uzyskując dyplom lekarza w 1997 r. i zaczęła pracę jako chirurg ortopeda. W 2000 r. trafiła do US Figure Skating Hall of Fame.
Wyszła za mąż za Briana Vandena Hogena, a po rozwodzie z nim wyszła w 1996 r. za byłego piłkarza Chrisa Bequette’a, z którym miała syna Christophera Julesa. W późniejszych lata mieszkała w Terre Haute w Indianie, praktykując jako lekarz. W 2010 r. porzuciła męża i syna, otwierając gabinet ortopedyczny w Richlands, jednak w 2014 r. ogłosiła upadłość, a jej licencja na wykonywanie zawodu lekarza wygasła. W następnych latach mieszkała w przyczepie z nowym narzeczonym i była poważnie zadłużona. Ponadto leczyła się psychiatrycznie, gdy stwierdzono u niej chorobę afektywną dwubiegunową.

</doc>
<doc id="5050364" url="https://pl.wikipedia.org/wiki?curid=5050364" title="Żupny Dom w Nitrze">
Żupny Dom w Nitrze

Dom Żupny (Župný dom) – zabytkowy pałac w Nitrze, w późniejszym okresie siedziba władz powiatowych, obecnie również galeria. Uznany za narodowy zabytek kultury Słowacji. 
Historia.
Pałac wybudowany w 1823, na fundamentach wcześniejszego budynku. Kilkukrotnie przebudowywany. Najważniejsze rozbudowy miały miejsce w latach 1874–1876 według projektu architekta Edöna Dümmerlinga oraz w latach 1903–1908 według projektu V. Czíglera. Od budowy do 1945 był siedzibą władz powiatu nitrzańskiego. Po II wojnie światowej użytkowały go lokalne władze. Od 1983 właścicielem budynku jest Galeria Nitra. W latach 2007–2011 przeprowadzono remont skrzydła północnego, gdzie obecnie mieści się siedziba władz samorządowych.
W latach 1990–1997 w piwnicach zachodniego skrzydła prowadzono wykopaliska archeologiczne, w wyniku których odkryto m.in. pozostałości muru z poł. XI wieku, grobowiec z wczesnej epoki brązu, a także pozostałości średniowiecznych fortyfikacji i bram miejskich (z okresu od XII do XV wieku).
Galeria Nitra.
Galeria Nitra powstała 1 stycznia 1965 roku, w tym samym roku (od grudnia) rozpoczęła organizowanie wystaw w Żupnym Domu. Początkowo jako galeria miejska, z czasem uzyskała status galerii regionalnej, wojewódzkiej, a od 1990 państwowej instytucji. Obecnie posiada w Żupnym Domu pięć przestrzeni wystawienniczych, w tym Galerię Młodzieżową i miejsce przeznaczone dla sztuki alternatywnej.
Architektura.
Pałac wybudowany w stylu barokowym, przebudowany na początku XX wieku w stylu secesji. Jest monumentalną budowlą składającą się z czterech skrzydeł zlokalizowanych wokół dziedzińca. Skrzydło północne mieści pomieszczenia reprezentacyjne ozdobione w duchu geometrycznej secesji, na szczególną uwagę zasługuje główna klatka schodowa z fontanną.
Otoczenie.
W sąsiedztwie budynku znajdują się fragmenty muru obronnego z czasów XVII-wiecznych wojen tureckich. Obok znajduje się ogród, gdzie organizowano koncerty, wystawy czy „wieczory z fontannami”.

</doc>
<doc id="5050365" url="https://pl.wikipedia.org/wiki?curid=5050365" title="Airdrop (kryptowaluty)">
Airdrop (kryptowaluty)

Airdrop – program dystrybucji darmowych kryptowalut, w zamian za wykonanie prostych, konkretnych czynności lub zadań.
Airdropy są przede wszystkim przeprowadzane przez start-upy oparte na technologii blockchain przy okazji uruchamiania nowych projektów kryptowalutowych jako sposób na przyciągnięcie uwagi i zyskanie popularności nowych projektów na rynku kryptowalut, skutkując większą bazą użytkowników i szerszą dystrybucją tokenów. 
Przegląd.
Termin "Airdrop" odnosi się do metody rozpowszechniania kryptowalut wśród użytkowników, będących w posiadaniu określonych tokenów lub będących właścicielami portfeli określonego blockchaina.
Airdrop kryptowalut to zupełnie odrębne zjawisko, różniące się od alokacji tokenów lub monet, które mają miejsce podczas początkowych ofert tokenów tzw. ICO. Podczas ICO, oferowane zasoby cyfrowe są zwykle kupowane za pomocą alternatywnej monety lub tokena. W przypadku airdropów, zakup nie jest wymagany od odbiorcy, a środki są dystrybuowane za darmo.
Cel.
Airdropy używane są zazwyczaj jako narzędzie marketingowe w celu podniesienia świadomości na temat dystrybuowanej monety lub tokena, a także jako metoda dywersyfikacji liczby posiadaczy określonego zasobu. Większość kampanii airdrop wykorzystuje mechanizmy, takie jak otrzymywanie monet lub tokenów w zamian za proste zadania, takie jak udostępnianie treści, polecanie znajomych lub pobieranie aplikacji. Airdropy nie są wykorzystywanie wyłącznie jako sposób na promocję nowych projektów kryptowalutowych. Niektóre kryptowaluty, platformy wymiany czy usługi portfelowe również organizują airdropy kryptowalut. Czasami są one również wręczane jako nagroda lojalnym użytkownikom, którzy przechowują kryptowaluty przez długi czas.

</doc>
<doc id="5050381" url="https://pl.wikipedia.org/wiki?curid=5050381" title="Embolizacja">
Embolizacja

Embolizacja – zabieg polegający na wprowadzeniu cewnika z materiałem zatorowym do problematycznego naczynia, dzięki czemu likwiduje się nieprawidłowości tętnicze lub żylne. Zabieg ten ma zastosowanie w wielu dziedzinach medycyny (m.in. w ginekologii, urologii oraz neurochirurgii). Zabiegiem odwrotnym do embolizacji jest embolektomia.
Charakterystyka zabiegu.
Zabieg embolizacji składa się z dwóch etapów, są to odpowiednio:
Zabieg embolizacji uznaje się za jedną z bezpieczniejszych metod wykorzystywanych m.in. w leczeniu tętniaków mózgu. Niemniej w zależności od tego, z jaką chorobą mamy do czynienia, procedurę wykonuje się w znieczuleniu miejscowym lub ogólnym.
Embolizacja nerki (tętnicy nerkowej).
W przypadku tętnicy nerkowej lub mniejszych naczyniach zaopatrujących ten narząd w krew zabieg embolizacji wykonuje się, gdy mamy do czynienia z rakiem nerki. Celem tego zabiegu jest pozbawienie możliwości odżywiania się nieprawidłowych tkanek. Zabieg ten wykonuje się też przed zabiegiem operacyjnym. W szczególności zabieg embolizacji nerki wykonuje się w przypadku intensywnego krwawienia zmian.
Do powikłań tego zabiegu można zaliczyć:
Embolizacja tętniaka mózgu.
Zabieg embolizacji tętniaka mózgu aby wyłączyć tętniaka z krążenia, a w dalszym etapie aby spowodować jego wykrzepienie. Zabieg ten w nie wymaga otwierania czaszki (kraniotomii), przeprowadza się go w znieczuleniu ogólnym.
Podczas zabiegu wprowadza się cewnik naczyniowy i pod kontrolą aparatu rentgenowskiego. Następnie tętniak wypełniany jest specjalnymi sprężynkami (tzw. coilami). W niektórych przypadkach podczas operacji niezbędne jest założenie stentów, co zapobiega wydostaniu się sprężynek z wnętrza tętniaka.
Życie po embolizacji tętniaka mózgu jest bezpieczniejsze niż przed wykonaniem zabiegu, gdyż wykonanie zabiegu znacząco zmniejsza ryzyko wystąpienia wylewu.
Długość zabiegu embolizacji tętniaka mózgu.
Zabieg trwa od kilkudziesięciu minut do kilku godzin. Długość zabiegu zależy od lokalizacji tętniaka oraz ewentualnych komplikacji, które mogą mieć miejsce w trakcie trwania zabiegu.
Zalecenia po zabiegu embolizacji tętniaka mózgu.
Sporadycznie po wykonaniu zabiegu zaleca się wykonanie tomografii komputerowej. Ma to na celu odpowiednio wczesne wykrycie ewentualnych powiększeń tętniaka, wówczas pacjent pozostaje pod opieką lekarza neurochirurga.
Należy zauważyć, że zalecenia po embolizacji tętniaka mózgu nie mają tak restrykcyjnego charakteru, jak w przypadku operacji neurochirurgicznych.
Powikłania po embolizacji tętniaka.
Powikłania po zabiegu embolizacji tętniaka są rzadsze od tych występujących po operacji neurochirurgicznej. Do takich powikłań zaliczają się:
Embolizacja naczyniaka.
Zabieg embolizacji wykorzystuje się w leczeniu naczyniaków, będących łagodnymi zmianami nowotworowymi. Przykładowym narządem, dla którego wykonuje się ten zabieg jest wątroba. Zabieg ten nie zawsze jest konieczny, gdyż większość naczyniaków zanika samoistnie z wiekiem.
Zabieg embolizacji naczyniaka jest niezbędny przed wykonaniem zabiegu operacyjnego w celu zmniejszenia krwawienia. Embolizacja naczyniaków prowadzi do ich całkowitego wyleczenia.
Zabieg ten wykonuje się zazwyczaj w trakcie badania obrazowego zwanego angiografią.
Embolizacja mięśniaków macicy (tętnicy macicznej).
Embolizacja tętnicy macicznej stanowi jedną z metod leczenia mięśniaków macicy. Zabieg ten stanowi alternatywę dla zabiegów operacyjnych. Zabieg ten jest w szczególności zalecany pacjentkom w wieku rozrodczym, gdyż pozwala zachować płodność u kobiet starających się o dziecko.
Na skutek tego zabiegu dopływ krwi do mięśniaka zostaje odcięty, co prowadzi do zaniku tego elementu tętnicy macicznej lub przynajmniej ograniczenia jego wzrostu. 
Technika, na której bazuje zabieg, zapewnia mniejsze krwawienie menstruacyjne. Dzieje się tak gdyż cząsteczki masy zatorowej wprowadzane za pomocą cewnika są małych rozmiarów. Cewnik ten wprowadza się do światła tętnicy pod kontrolą rentgenowską.
Powikłania mogące wystąpić po embolizacji mięśniaków to:
Embolizacja wewnątrzżylna.
Embolizacja wewnątrzżylna znajduje zastosowanie w leczeniu żylaków powrózka nasiennego, których najczęstszą konsekwencją jest uczucie ciężkości w worku mosznowym oraz jego obrzmienie. 
Na skutek tego zabiegu dochodzi do zamknięcia żyły jądrowej oraz niewydolnych naczyń splotu wiciowatego.
Zabieg wykonuje się, gdy w jądrach występują żylaki, powodujące podwyższenie temperatury tych gruczołów i gdy taki stan chorobowy prowadzi do różnych dolegliwości (m.in. niepłodności). 
Zabieg embolizacji wewnątrzżylnej prowadzi do poprawy nasienia tylko u części pacjentów.
Embolizacja endowaskularna.
Zabieg embolizacji endowaskularnej, podobnie jak inne zabiegi endowaskularne przeprowadza się w znieczuleniu miejscowym. Sali operacyjna, w której wykonuje się ten zabieg, musi być wyposażona w aparat rentgenowski. Zabieg ten redukuje ryzyko względnie ciężkiego kalectwa lub zgonu o ponad 20%.

</doc>
<doc id="5050382" url="https://pl.wikipedia.org/wiki?curid=5050382" title="Stanisław Dulz">
Stanisław Dulz



</doc>
<doc id="5050384" url="https://pl.wikipedia.org/wiki?curid=5050384" title="Maksim Paskotši">
Maksim Paskotši

Maksim Paskotši (ur. 19 stycznia 2003 w Tallinnie) – estoński piłkarz grający na pozycji obrońcy w Tottenhamie Hotspur.
Kariera klubowa.
Karierę rozpoczął w SK Everest Tallinn, z którego w 2014 roku przeszedł do JK Tallinna Kalev. W 2018 roku został zawodnikiem Flory Tallinn, z którą zdobył Puchar Estonii w 2020 roku (wystąpił tylko w meczu półfinałowym z FC Elva, wygranym 4:2). We wrześniu 2020 podpisał trzyletni kontrakt z Tottenhamem Hotspur, dołączając do młodzieżowej drużyny tego klubu. 19 sierpnia 2021 zadebiutował w pierwszej drużynie tego klubu w przegranym 0:1 meczu Ligi Konferencji z FC Paços de Ferreira.
Kariera reprezentacyjna.
Młodzieżowy reprezentant Estonii. W seniorskiej kadrze zadebiutował 24 marca 2021 w przegranym 2:6 meczu z Czechami.

</doc>
<doc id="5050390" url="https://pl.wikipedia.org/wiki?curid=5050390" title="Stela Popescu">
Stela Popescu

Stela Popescu (ur. 21 grudnia 1935, zm. 23 listopada 2017) – rumuńska aktorka i osobowość telewizyjna uważana za największa aktorkę komediową i jedną z najlepszych aktorek wszech czasów w Rumunii. Była w dwóch słynnych romantycznych związkach; najpierw z , a później z .
W latach 2006, 2011 i 2017 została wybrana przez Disney Pixar do roli głosu Flo w rumuńskiej edycji animowanej trylogii "Auta".
Życiorys.
Stela Popescu urodziła się w rodzinie nauczycielskiej we wsi w Rejonie Orgiejów. Jej pierwszym wspomnieniem była sowiecka okupacja Besarabii. W 1940 roku jej ojciec został deportowany na Syberię i przez 19 lat nie wiedziała, co się z nim stało. W 1944 r., gdy Armia Czerwona ponownie okupowała Besarabię, po wyzwoleniu jej przez armię rumuńską w 1941 r., jej matka wraz z córką uciekły do Braszowa w jeszcze wolnej Rumunii. W 1953 roku przystąpiła do egzaminu wstępnego do szkoły i została skierowana do szkoły języka rosyjskiego „Maxim Gorki”. Z kursu zrezygnowała po półtora roku, kiedy dołączyła do Teatru Ministerstwa Spraw Wewnętrznych. W 1956 roku została przyjęta do , nadal występując w teatrze.
Kariera.
Pod koniec studiów została skierowana do Teatru w Braszowie, gdzie wystawiała 400 przedstawień rocznie. W latach 1963-1969 występowała w Teatrze Constantin Tănase.
W 1969 r. Popescu dołączyła do Teatru Komedii, a jednocześnie dalej występowała w Radiu Rumuńskim () od 1963 do 2017 roku. Współpracowała z dziennikarzem rumuńskiego magazynu Mihai Maximilianem, którego poślubiła w 1969 roku, wkrótce po rozwodzie z Danem Puicanem.
Śmierć.
Stela Popescu została znaleziona martwa przez swoją adoptowaną córkę Doinę Maximilian 23 listopada 2017 r. w swoim domu w Bukareszcie. Przyczyną jej śmierci był udar. Ciało Popescu zostało wystawione w piątek w teatrze Constantin Tanase i zostało pochowane 26 listopada na cmentarzu w Cernicy.

</doc>
<doc id="5050399" url="https://pl.wikipedia.org/wiki?curid=5050399" title="Săcel (gmina w okręgu Harghita)">
Săcel (gmina w okręgu Harghita)

Săcel – gmina w Rumunii, w okręgu Harghita. Obejmuje miejscowości Săcel, Șoimușu Mare, Șoimușu Mic, Uilac i Vidăcut. W 2011 roku liczyła 1253 mieszkańców. 

</doc>
<doc id="5050400" url="https://pl.wikipedia.org/wiki?curid=5050400" title="Daria Nauer">
Daria Nauer

Daria Nauer (ur. 21 maja 1966 w Wettingen) – szwajcarska lekkoatletka, specjalizująca się w biegach długodystansowych. Dwukrotna uczestniczka letnich igrzysk olimpijskich (Atlanta 1996, Sydney 2000).

</doc>
<doc id="5050404" url="https://pl.wikipedia.org/wiki?curid=5050404" title="Săcel (okręg Harghita)">
Săcel (okręg Harghita)

Săcel – wieś w Rumunii, w okręgu Harghita, w gminie Săcel. W 2011 roku liczyła 137 mieszkańców.

</doc>
<doc id="5050407" url="https://pl.wikipedia.org/wiki?curid=5050407" title="Șoimușu Mare">
Șoimușu Mare

Șoimușu Mare () – wieś w Rumunii, w okręgu Harghita, w gminie Săcel. W 2011 roku liczyła 338 mieszkańców.

</doc>
<doc id="5050408" url="https://pl.wikipedia.org/wiki?curid=5050408" title="Șoimușu Mic">
Șoimușu Mic

Șoimușu Mic () – wieś w Rumunii, w okręgu Harghita, w gminie Săcel. W 2011 roku liczyła 433 mieszkańców.

</doc>
<doc id="5050411" url="https://pl.wikipedia.org/wiki?curid=5050411" title="Ted Moore">
Ted Moore

Ted Moore (ur. 7 sierpnia 1914 w Benoni, zm. 1987 w Surrey) – brytyjski operator filmowy południowo-afrykańskiego pochodzenia. Autor zdjęć do siedmiu klasycznych filmów o Jamesie Bondzie z lat 60. i 70. Laureat Oscara za najlepsze zdjęcia do filmu "Oto jest głowa zdrajcy" (1966) Freda Zinnemanna.

</doc>
<doc id="5050412" url="https://pl.wikipedia.org/wiki?curid=5050412" title="Uilac">
Uilac

Uilac – wieś w Rumunii, w okręgu Harghita, w gminie Săcel. W 2011 roku liczyła 20 mieszkańców.

</doc>
<doc id="5050413" url="https://pl.wikipedia.org/wiki?curid=5050413" title="Jerzy Zygmunt Rajecki">
Jerzy Zygmunt Rajecki

Jerzy Zygmunt Dunin Rajecki herbu Łabędź (zm. 12 czerwca 1688 roku) – marszałek wiłkomierski w latach 1666–1688, marszałek upicki w 1664 roku, miecznik brasławski do 1664 roku, starosta kokenhauski.
Jako poseł wiłkomierski i deputat podpisał "pacta conventa" Michała Korybuta Wiśniowieckiego w 1669 roku. Poseł sejmiku wiłkomierskiego na sejm 1678/1679 roku.

</doc>
<doc id="5050416" url="https://pl.wikipedia.org/wiki?curid=5050416" title="Jakob Bogdani">
Jakob Bogdani

Jakob Bogdani (ur. 6 maja 1658 w Preszowie, zm. 11 listopada 1724 w Londynie) – węgiersko-brytyjski malarz, znany ze swoich obrazów przedstawiających martwą naturę i egzotyczne ptaki.
Życiorys.
Bogdani urodził się w Eperjes, w mieście należącym kiedyś do komitatu Sáros w północnej części Królestwa Węgier, aktualnie jest to Preszów na terenach Słowacji. W 1684 przeprowadził się do Amsterdamu, a w 1686 zamieszkał z Ernstem Stuvenem. W 1688 przeniósł się do Londynu.
W Amsterdamie poznał węgierskiego typografa Miklósa Tótfalusia Kisa, który też studiował w Holandii. W Londynie został specjalistą od martwej natury i ptaków na dworze Anny Stuartowej i Wilhelma III Orańskiego. Kilka jego obrazów stało się własnością kolekcji królewskiej. Jednym z głównych patronów był admirał George Churchill, brat Johna Churchilla, którego ptaszarnia w Windsor Great Park była elementem wielu jego obrazów.
W 1693 Bogdani zawarł małżeństwo z Elizabeth Hemmings, z którą miał dwójkę dzieci – Williama, który był urzędnikiem służby cywilnej oraz Elizabeth, która została później żoną malarza Tobiasa Stranovera. Wywarł wpływ na malarza ptaków Marmaduke’a Cradocka. Zmarł w Finchley, w północnej części Londynu.
Twórczość.
Na jego obrazach można zobaczyć wiele egzotycznych gatunków ptaków takich jak kakadu, ary i majny, które w tamtych czasach były często importowane do europejskich menażerii. Łączył je z europejskimi gatunkami ptaków jak bogatka zwyczajna, modraszka zwyczajna, dzięcioł zielony czy sójka zwyczajna. Bogdani często umieszczał na obrazie ptaka o czerwonej barwie, np. ibisa, bengalika czy kardynała. Większość obrazów pokazuje grupy ptaków, wyjątkiem był "Two Icelandic Falcons", namalowany pod koniec XVII w. lub na początku XVIII wieku na którym przedstawiono dwa śnieżno-białe białozory. Obecnie znajduje się on w Nottingham Castle Museum and Art Gallery.
Jeden z jego obrazów został wykorzystany na okładkę albumu "Exotic Birds and Fruit" zespołu muzycznego Procol Harum.
Kilka jego dzieł jest wystawionych w Hungarian National Gallery i w Muzeum Sztuk Pięknych w Budapeszcie.

</doc>
<doc id="5050420" url="https://pl.wikipedia.org/wiki?curid=5050420" title="Vidăcut">
Vidăcut

Vidăcut () – wieś w Rumunii, w okręgu Harghita, w gminie Săcel. W 2011 roku liczyła 325 mieszkańców.

</doc>
<doc id="5050425" url="https://pl.wikipedia.org/wiki?curid=5050425" title="Stray Kids">
Stray Kids

Stray Kids (hangul: 스트레이 키즈, w skrócie SKZ) – południowokoreański boysband utworzony przez JYP Entertainment. Zespół został założony poprzez południowokoreański reality show "Stray Kids" i zadebiutował w 9-osobowym składzie: Woojin, Bang Chan, Lee Know, Changbin, Hyunjin, Han, Felix, Seungmin, I.N. Woojin opuścił Stray Kids z powodów osobistych w październiku 2019 roku. W styczniu 2018 roku ukazał się ich pierwszy minialbum pt. "Mixtape", a oficjalnie zadebiutowali 25 marca z minialbumem "I Am Not".
Historia.
2017-2018: debiut i seria "I Am".
W sierpniu 2017 roku JYP Entertainment oficjalnie zapowiedziało swój nowy reality show, którego celem miało być utworzenie nowego zespołu męskiego. Przed premierą programu "Stray Kids", 17 października, JYPE wydało pierwszy teledysk grupy Stray Kids do piosenki zatytułowanej „Hellevator”, która została później wydana jako singel cyfrowy. Dwóch członków, Lee Know i Felix, zostało początkowo wyeliminowanych z programu, ale ostatecznie cała dziewiątka znalazła się w ostatecznym składzie.
Wraz z uruchomieniem oficjalnej strony internetowej Stray Kids, JYPE ogłosiło wydanie pre-debiutanckiego minialbumu zatytułowanego "Mixtape". Zawiera on siedem utworów współtworzonych przez członków, w tym „Hellevator” i inne piosenki, które wykonali w programie. Album, wraz z teledyskiem do drugiego utworu „Beware” (kor. Grrr 총량의 법칙), został wydany 8 stycznia 2018 roku, podczas gdy teledysk do „Spread My Wings” (kor. 어린 날개) został wydany tydzień później. Album zadebiutował na drugim miejscu na liście Gaon Album Chart i Billboard World Albums.
25 marca zespół zorganizował pokaz debiutancki, Stray Kids Unveil (Op. 01: I Am Not), w Jangchung Arena. Oficjalnie zadebiutowali następnego dnia z wydaniem minialbumu "I Am Not", wraz z teledyskiem do tytułowego utworu „District 9”, podczas gdy teledysk do „Grow Up” oraz teledysk do „Mirror” zostały wydane odpowiednio 31 marca i 23 kwietnia. Album zadebiutował na czwartym miejscu na liście Gaon Album Chart
14 kwietnia Stray Kids wystąpili na KCON Japan 2018, co było ich pierwszym zagranicznym występem. 12 lipca JYPE ogłosiło drugi showcase zespołu, Stray Kids Unveil (Op. 02: I Am Who), który odbył się 5 sierpnia w Grand Peace Palace Uniwersytetu Kyung Hee. Ich drugi minialbum, "I Am Who", został wydany następnego dnia wraz z głównym singlem „My Pace”. 4 października JYPE ogłosiło trzeci showcase zespołu, Stray Kids Unveil (Op. 03: I Am You), który odbył się 21 października w Olympic Hall. Występ był poprzedzony wydaniem ich nowego minialbumu "I Am You" dzień później.
2019: Seria "Clé" i odejście Woojina.
Stray Kids rozpoczęli rok, organizując swoją trasę koncertową Unveil Tour „I Am…” w regionie Azji i Pacyfiku, która rozpoczeła się 19 stycznia w Bangkoku. Grupa zorganizowała również krajową promocyjną trasę Hi Stay Tour w Busan, Daejeon i Incheon w marcu, a także finał w Seulu w Olympic Park. 5 marca JYPE ogłosiło, że Stray Kids powrócą po raz trzeci 25 marca 2019 roku, wydając czwarty minialbum ' z okazji pierwszej rocznicy debiutu grupy. 4 kwietnia Grupa zdobyła swoje pierwsze zwycięstwo w programie muzycznym M Countdown za główny singel albumu „Miroh”. 19 czerwca wydali swój pierwszy album specjalny ', wraz z głównym singlem „Side Effects” (kor. 부작용).
Stray Kids wydali cyfrowy singiel zatytułowany „Double Knot” 9 października i ogłosili swoją trasę koncertową District 9 Unlock World Tour, rozpoczynając ją koncertami w Olympic Hall w Seulu, w Korei Południowej od 23 do 24 listopada. Ich piąty minialbum "" początkowo miał być wydany 25 listopada; jednakże, 28 października JYPE ogłosiło, że Woojin opuścił grupę z powodów osobistych i data wydania została przełożona. 13 listopada grupa wydała teledysk do „Astronaut”, ich pierwszego singla jako ośmioosobowa grupa, a następnie Clé: Levanter 9 grudnia. 26 grudnia grupa wydała cyfrowy singiel „Mixtape: Gone Days”, pierwszy singel z ich projektu Mixtape.
2020: japoński debiut i "Go Live".
24 stycznia Stray Kids wydali pierwsze angielskie wersje „Double Knot” i „Levanter” jako cyfrowe single. 18 marca oficjalnie zadebiutowali w Japonii albumem kompilacyjnym "SKZ2020" wydanym przez Epic Records Japan. 26 marca grupa wydała drugi singiel cyfrowy z projektu Mixtape, „Mixtape: On Track”. 3 czerwca Stray Kids wydali swój pierwszy japoński singiel „Top”, który został wykorzystany jako piosenka przewodnia w anime "Tower of God", wersja koreańska została wydana 13 maja, a wersja angielska 20 maja. Singiel zadebiutował na szczycie listy Oricon Singles Chart, czyniąc ich czwartym zagranicznym artystą w historii, który zadebiutował na pierwszym miejscu listy wraz ze swoim pierwszym singlem, po Jang Keun-suk, Exo i iKon.
17 czerwca Stray Kids wydali swój pierwszy album studyjny "Go Live" wraz z głównym singlem „God’s Menu”, zawierającym na liście utworów koreańskie wersje „Top” i „Slump”, a także wcześniej wydane single „Gone Days” i „On Track”. "Go Live" stał się wówczas najlepiej sprzedającym się albumem grupy, debiutując na szczycie cotygodniowej listy albumów Gaon i sprzedając 243 462 egzemplarzy do końca miesiąca, osiągając piąte miejsce na comiesięcznej liście albumów Gaon. Album otrzymał platynę od Korea Music Content Association (KMCA) w sierpniu 2020 roku, co jest pierwszym albumem grupy, który to osiągnął. 14 września grupa wydała reedycję swojego pierwszego albumu studyjnego jako "In Life". Główny singiel „Back Door” został uplasowany przez magazyn "Time" na ósmym miejscu na liście 10 najlepszych piosenek 2020 roku, jako jedyna piosenka wykonawcy z Korei na liście i opisany jako „artystyczny Frankenstein, który jest równie chwytliwy, co skomplikowany”.
4 listopada Stray Kids wydali swoją pierwszą japoński minialbum, "All In", z utworem tytułowym „All In” jako głównym singlem. Na album znalazły się również japońskie wersje piosenek „God’s Menu” i „Back Door”, a także ich pierwszy japoński singiel „Top”. 22 listopada grupa zorganizowała swój pierwszy koncert online, zatytułowany „Unlock: Go Live In Life”, za pośrednictwem Beyond Live, który został uznany za kontynuację ich trasy koncertowej „District 9: Unlock”, która została odwołana ze względu na obawy związane z pandemią COVID-19.
2021: Kingdom: Legendary War i "Noeasy".
Podczas gali Mnet Asian Music Awards 2020 ogłoszono, że Stray Kids dołączy do Ateez i The Boyz w inauguracyjnym sezonie "Kingdom: Legendary War" – konkurencyjnego show dla męskich zespołów Mnet. Później potwierdzono również udział BtoB, iKon i SF9. 28 maja 2021 roku zespół wydał utwór „Wolfgang” na finałowy etap programu. 3 czerwca zdobyli zwycięstwo w programie, co zaowocowało ich własnym reality show oraz specjalnym show "Kingdom Week" z okazji powrotu.
Grupa współpracowała ze szwedzkim producentem Alesso i chińskim DJ-em Corsak w koreańskiej wersji piosenki „Going Dumb” do mobilnej wersji gry PUBG, wydanej 19 marca. Piosenka zadebiutowała na 13. miejscu listy Billboard’s Hot Dance/Electronic Songs, co było pierwszym pojawieniem się zespołu na tej liście.
26 czerwca tray Kids zaskakująco wydali trzeci singiel z projektu Mixtape, „Mixtape: Oh”. Zadebiutował on na szczycie listy Billboard World Digital Song Sales, co było ich pierwszym numerem jeden na tej liście. 23 sierpnia zespół wydał swój drugi album studyjny zatytułowany "Noeasy". Zadebiutował na szczycie Gaon Album Chart, sprzedając się w ponad 1,1 miliona egzemplarzy do sierpnia 2021 roku I otrzymał certyfikat miliona od KMCA, stając się pierwszym zespołem z JYP Entertainment, który sprzedał ponad milion kopii albumu. Główny singiel „Thunderous” osiągnął 33. miejsce na liście Gaon Digital Chart i 80. miejsce na "liście Billboard" Global 200, zdobył także sześć wygranych w programach muzycznych.
13 października zespół wydał drugi japoński singiel „Scars”/„Thunderous (Japanese ver.)”. Singiel zajął drugie miejsce zarówno na liście Oricon Singles Chart, jak i na liście Billboard Japan Hot 100, sprzedając się w ponad 180 000 kopiach. 29 listopada ukazał się album "Christmas EveL", zawierający dwa główne single – tytułowy utwór oraz „Winter Falls” – w tematyce świątecznej. Album zadebiutował na szczycie listy Gaon Album Chart, sprzedając się w ponad 743 000 kopiach w samym 2021 roku, a także otrzymał podwójną platynę od KMCA. 23 grudnia grupa zakończyła rok cyfrowym wydaniem "SKZ2021", albumu kompilacyjnego zawierającego ponownie nagrane wersje poprzednich piosenek oraz koreańską wersję „Scars”.
2022: "Oddinary", "Circus" i "Maxident".
10 lutego 2022 roku ogłoszono, że Stray Kids podpisali kontrakt z wytwórnią Republic Records w celu promocji w Stanach Zjednoczonych, jako część strategicznego partnerstwa JYPE z tą wytwórnią.
18 marca Stray Kids wydali swój szósty minialbum "Oddinary". Album znalazł się na szczycie list przebojów w Korei Południowej, Finlandii, Polsce i Stanach Zjednoczonych, sprzedając się w ponad 1,5 miliona egzemplarzy w marcu. To pierwszy album Stray Kids, który pojawił się na liście UK Albums Chart i Billboard 200. Ten ostatni wynik pozwolił zespołowi stać się trzecim zespołem koreańskim w historii, który zadebiutował na szczycie listy, po BTS i SuperM.
Stray Kids ogłosili swoją drugą trasę koncertową, Maniac World Tour, która rozpoczęła się 29 kwietnia w Seulu, a następnie obejmowała występy w Azji, Australii i Ameryce Północnej.
22 czerwca Stray Kids wydali swój drugi japoński minialbum "Circus". Album zadebiutował na drugim miejscu listy Oricon Albums Chart i na szczycie listy Billboard Japan Hot Albums. 1 sierpnia grupa niespodziewanie wydała singiel „Mixtape: Time Out”, aby uczcić czwartą rocznicę ujawnienia nazwy fandomu Stay.
Siódmy minialbum grupy, "Maxident", została wydana 7 października z głównym singlem „Case 143”. "Maxident" stał się pierwszym albumem Stray Kids i JYPE, który sprzedał się w ponad 2 i 3 milionach egzemplarzy. 21 grudnia wydali trzeci album kompilacyjny "SKZ-Replay", zawierający solowe utwory członków i utwory wcześniej nieoficjalnie wydane.
2023: "The Sound".
Debiutancki album studyjny Stray Kids w języku japońskim, zatytułowany "The Sound", ma zostać wydany 22 lutego 2023 roku. Zespół będzie główną gwiazdą festiwalu muzycznego Lollapalooza w Paryżu po raz pierwszy jako artysta K-popowy na francuskim festiwalu muzycznym, planowanym na 21 lipca 2023 roku.

</doc>
<doc id="5050427" url="https://pl.wikipedia.org/wiki?curid=5050427" title="Sâncrăieni (gmina)">
Sâncrăieni (gmina)

Sâncrăieni – gmina w Rumunii, w okręgu Harghita. Obejmuje tylko jedną miejscowość Sâncrăieni. W 2011 roku liczyła 2526 mieszkańców.
Dawniej do gminy należały również miejscowości Fitod, Hosasău, Leliceni i Misentea, jednak w 2004 roku zostały one odłączone, tworząc nową gminę Leliceni.

</doc>
<doc id="5050429" url="https://pl.wikipedia.org/wiki?curid=5050429" title="Sâncrăieni">
Sâncrăieni

Sâncrăieni () – wieś w Rumunii, w okręgu Harghita, w gminie Sâncrăieni. W 2011 roku liczyła 2526 mieszkańców.

</doc>
<doc id="5050430" url="https://pl.wikipedia.org/wiki?curid=5050430" title="Phoenix Pictures">
Phoenix Pictures

Phoenix Pictures – amerykańska firma produkcyjna założona w 1995 przez Mike’a Medavoya i Arnolda Messera.
Wytwórnia wyprodukowała filmy takie jak m.in. "Skandalista Larry Flynt" (1996), "Cienka czerwona linia" (1998), "Zodiak" (2007), "Wyspa tajemnic" i "Czarny łabędź" (2010).
Historia.
W listopadzie 1995 Mike Medavoy i Arnold Messer założyli wytwórnię Phoenix Pictures jako niezależną firmę produkcyjną.
Podpisała umowę z CBS, aby wyemitować swoje filmy w sieci telewizyjnej.
W 1996 podpisała umowę z Showtime Networks na nadawanie jej sieci w płatnej telewizji.
Variety napisał, że Phoenix Pictures była jedną z nielicznych firm, które wyprodukowały ponad 25 filmów z tymi samymi wytwórniami.

</doc>
<doc id="5050431" url="https://pl.wikipedia.org/wiki?curid=5050431" title="Sândominic (gmina)">
Sândominic (gmina)

Sândominic – gmina w Rumunii, w okręgu Harghita. Obejmuje tylko jedną miejscowość Sândominic. W 2011 roku liczyła 6110 mieszkańców. 

</doc>
<doc id="5050436" url="https://pl.wikipedia.org/wiki?curid=5050436" title="Sândominic">
Sândominic

Sândominic () – wieś w Rumunii, w okręgu Harghita, w gminie Sândominic. W 2011 roku liczyła 6110 mieszkańców.
Położenie.
Wieś leży na północnym skraju Kotliny Ciuc, w dolinie źródłowego odcinka Aluty, u południowych podnóży gór Giurgeu, ok. 30 km na północ od Miercurea-Ciuc. Przebiega przez nią linia kolejowa z Braszowa na południu do doliny Maruszy na północy, a także droga z Miercurea-Ciuc do Gheorgheni w Kotlinie Giurgeu.

</doc>
<doc id="5050439" url="https://pl.wikipedia.org/wiki?curid=5050439" title="Sânmartin (gmina w okręgu Harghita)">
Sânmartin (gmina w okręgu Harghita)

Sânmartin – gmina w Rumunii, w okręgu Harghita. Obejmuje miejscowości Ciucani, Sânmartin i Valea Uzului. W 2011 roku liczyła 2322 mieszkańców. 

</doc>
<doc id="5050440" url="https://pl.wikipedia.org/wiki?curid=5050440" title="Kościół Podwyższenia Krzyża w Świętego w Olszynie">
Kościół Podwyższenia Krzyża w Świętego w Olszynie



</doc>
<doc id="5050445" url="https://pl.wikipedia.org/wiki?curid=5050445" title="Sânmartin (okręg Harghita)">
Sânmartin (okręg Harghita)

Sânmartin () – wieś w Rumunii, w okręgu Harghita, w gminie Sânmartin. W 2011 roku liczyła 1171 mieszkańców.

</doc>
<doc id="5050446" url="https://pl.wikipedia.org/wiki?curid=5050446" title="22Gz">
22Gz

Jeffrey Mark Alexander (ur. 29 listopada 1997 w Nowym Jorku), znany zawodowo jako 22Gz – amerykański raper z dzielnicy Flatbush na Brooklynie w Nowym Jorku. Jest uznawany za pioniera sceny drillowej w Brooklynie.
Wczesne życie.
Alexander urodził się 29 listopada 1997 r. na Brooklynie w Nowym Jorku. Wychowywał się w dzielnicy Flatbush. Jego ojciec zmarł przed jego urodzeniem, a jego starszy brat został skazany na 16 lat więzienia. Swoją karierę związaną z muzyką rozpoczął w nowojorskim metrze, wykonując pokazy taneczne.
Kariera.
Po wydaniu singli „Blixky” i „Suburban” w 2016 roku, 22Gz zyskał szybko popularność na YouTube. "Suburban" został wyprodukowany przez londyńskiego producenta drillu AXL Beats. Singiel uważany jest za jeden z pierwszych dużych brooklyńskich piosenek z gatunku drill, które stały się popularne. 22Gz zwrócił na siebie większą uwagę dołączając do wytwórni Atlantic oraz Sniper Gang należącej do rapera Kodaka Black w 2018 roku. Jedna z jego pierwszych piosenek wydanych przez te wytwórnię była „Spin the Block”, piosenka zawierała udział Kodaka Black.
22Gz wydał swój pierwszy mixtape z Atlantic Records, o nazwie The Blixky Tape, w lipcu 2019 roku. Jego kolejny mixtape Growth &amp; Development został wydany 10 kwietnia 2020 roku i był koprodukowany przez londyńskiego producenta drillu Ghosty. Torsten Ingvaldsen z Hypebeast pochwalił mixtape, stwierdzając, że 22Gz ma „burzliwą energię, dostarczając agresywne teksty”.
Problemy prawne.
W 2014 roku 22Gz został oskarżony o spisek w celu popełnienia morderstwa, jednak zarzuty zostały wycofane. 22Gz spędził pięć miesięcy w więzieniu w 2017 roku pod zarzutem morderstwa drugiego stopnia związanego ze strzelaniną w Miami Beach, jednak później zarzuty zostały wycofane.
W 2019 roku Alexander wraz z czterema innymi nowojorskimi raperami, w tym Casanovą, Pop Smokem, Sheffem G i Donem Q, zostali usunięci z Rolling Loud New York na polecenie nowojorskiej policji.

</doc>
<doc id="5050448" url="https://pl.wikipedia.org/wiki?curid=5050448" title="Ciucani (okręg Harghita)">
Ciucani (okręg Harghita)

Ciucani () – wieś w Rumunii, w okręgu Harghita, w gminie Sânmartin. W 2011 roku liczyła 1148 mieszkańców.

</doc>
<doc id="5050449" url="https://pl.wikipedia.org/wiki?curid=5050449" title="Milena Hübschmannová">
Milena Hübschmannová

Milena Hübschmannová (ur. 10 czerwca 1933 w Pradze, zm. 8 września 2005 w Kameeldrift w Gauteng) – czeska profesor filologii romskiej na Uniwersytecie Karola w Pradze. Jedna z czołowych ekspertek w kwestii społeczeństwa i kultury romskiej oraz języka romskiego. Stworzyła akademicki program studiów poświęconych Romom na Uniwersytecie Karola i aktywnie sprzeciwiała się ich asymilacji z szerszą kulturą. Napisała słownik romsko-czeski i czesko-romski. Program, którego była autorką, był pierwszym na świecie programem, który oferował studia licencjackie na kierunku cyganologii.
Życiorys.
Milena Hübschmannová urodziła się 10 lipca 1933 r. w czechosłowackiej Pradze. Jej rodzice byli więzieni przez gestapo podczas II wojny światowej. Milena uczęszczała do gimnazjum angielskiego, którą ukończyła w 1951 r. Kontynuowała naukę języka na Uniwersytecie Karola. Od dzieciństwa interesowała się kulturą Indii i uczęszczała na lekcje języka hindi w latach licealnych w Instytucie Orientalistyki Czeskiej Akademii Nauk. W 1953 r., kiedy władze komunistyczne wysłały ją do brygady robotniczej w Ostrawie w kraju morawsko-śląskim, Hübschmannová po raz pierwszy zetknęła się ze społecznościami romskimi. Była zaskoczona, że rozumiała ich język i uznała, że musi on mieć indyjskie korzenie. Nie mogąc wyjechać do Indii z powodu ograniczeń nałożonych przez reżim komunistyczny, Hübschmannová rozpoczęła naukę języka romskiego. Hübschmannová pracowała wśród Romów przez prawie rok, zanim wróciła do Pragi.
W tym samym roku Hübschmannová rozpoczęła pracę w Czeskim Radio, co pozwalało jej odbywać wycieczki terenowe i nagrywać folklor, baśnie i pieśni ludowe społeczności romskiej. Hübschmannová nagrała ponad 500 taśm materiałów na magnetofonie. Kontynuowała swoją pracę w Indiach, gdzie tłumaczyła kilku ważnych poetów, w tym Mirzę Ghalib. W tym okresie wyszła za mąż za dyrektora radiowego Josefa Melča. Po powrocie do Pragi przez prawie dekadę tłumaczyła poetów indyjskich, a w 1963 r. urodziła córkę Teresę. Pracowała w Instytucie Wschodnim, gdzie rozpoczęła prace przygotowawcze nad studium Romów. Pomogła założyć Związek Cygańsko-Romski i redagowała czasopismo w języku romskim. Poprzez Związek Hübschmannová pomogła ożywić edukację wczesnoszkolną, używając języka romskiego jako języka podstawowego. W sierpniu 1968 r. jej praca została wstrzymana.
Po powrocie do Czechosłowacji Hübschmannová pracowała w Czechosłowackiej Akademii Nauk. Kontynuowała analizę i zbieranie informacji w Akademii, pracując z multidyscyplinarnym zespołem, aby rozwijać nie tylko badania etnograficzne i językowe Romów, ale także uwzględnić profile demograficzne, historyczne i socjologiczne społeczności. Jako językoznawczyni Hübschmannová była zaniepokojona utratą języka Romów, ponieważ społeczności były zmuszane do mówienia po czesku, węgiersku lub słowacku w codziennych interakcjach, acz w rozmowach z innymi Romami dominowało użycie dialektów języka romskiego. Wśród opublikowanych przez grupę prac znalazła się pierwsza literatura w języku romskim, jaka kiedykolwiek ukazała się w Czechosłowacji. W 1973 r. kolejna akcja rządowa zmusiła Związek do rozwiązania i zawieszenia publikacji ich czasopisma; jednak niektórzy pisarze, zainspirowani publikacją romskich akt kulturalnych, nadal publikowali w innych miejscach. W latach 1974-1975 Hübschmannová pracowała na Uniwersytecie Karola na Wydziale Pedagogicznym, ale jej sprzeciw wobec rządowej polityki asymilacyjnej wobec Romów doprowadził do jej zwolnienia. W tamtym czasie lekcje języka romskiego prowadzone przez Hübschmannovą były jedynymi formalnymi zajęciami oferowanymi Romom w ich ojczystym języku. W kursach uczestniczyli również nieromscy pracownicy socjalni, którzy chcieli ułatwić komunikację z Romami w trakcie swej pracy. W 1989 roku, wraz z aksamitną rewolucją i upadkiem komunizmu, kultura romska znów mogła rozkwitnąć, a Hübschmannová była orędowniczką zachowania romskiego dziedzictwa.
W 1991 roku Hübschmannová wróciła na Uniwersytet Karola i założyła "Romani Studies Program" w ramach Instytutu Indologicznego. To był pierwszy na świecie program oferujący licencjat z nauk o Romach. Hübschmannová kierowała katedrą aż do swojej śmierci. Wraz z Haną Šebkovą i Anną Žigovą w 1991 r. opublikowała pierwszy romsko-czeski/czesko-romski słownik kieszonkowy. "Romsko-český, česko-romský kapesní slovník" był chwalony za integrację standardowych zwrotów i terminów w różnych społecznościach romskich, w tym w dialektach czeskich, węgierskich i słowackich. Hübschmannová założyła czasopismo "Romano Džaniben" w 1994 r., które stało się ważną międzynarodową publikacją dotyczącą romskiej naukowości.
W 1995 roku Hübschmannová ukończyła pracę doktorską i uzyskała stopień "candidarus scientarum" za pracę z "Romistické studie I". Od 1996 r. współpracowała z konsorcjum lingwistów w Centre des Études Tsiganes na Université de Paris V oraz w Państwowym Instytucie Pedagogicznym w Bratysławie nad opracowywaniem programów nauczania i szkoleniem nauczycieli w zakresie nauczania języka romskiego i kulturoznawstwa. Hübschmannová otrzymała dwie nagrody kulturalne od Romskiej Inicjatywy Obywatelskiej w 1998 r. za swoje wysiłki na rzecz promowania programów edukacyjnych i ochrony kultury społeczności romskiej. Hübschmannová jest autorką, współautorką lub redaktorką ponad 90 publikacji i około 400 artykułów opublikowanych w Romano Džaniben.
W 1999 roku Hübschmannová opublikowała anglojęzyczną wersję książki pt. "Narodila jsem se pod šťastnou hvězdou". To autobiografia Eleny Lackovej, obejmującą okres od 1920 do 1970 roku, opowiadaną Hübschmannovej przez osiem lat w języku romskim. Autorka przetłumaczyła tę historię na czeski, a później francuski i angielski. Książka opowiada o tym, jak prawdziwa tożsamość Romów została ukryta za stereotypowymi obrazami. Jednocześnie, ponieważ jest opowiadana jako relacja z pierwszej osoby, narracja przywraca jej człowieczeństwo. Odnosząc się do prób „reedukacji” Romów i wymuszenia ich asymilacji, książka analizuje gettoizację Romów, której doświadczyli w czasach reżimu socjalistycznego. Praca została także opublikowana w językach bułgarskim, węgierskim i hiszpańskim, zdobyła w 2001 roku "International Humanitarian Hidalgo Prize". Hübschmannová uzyskała stopień doktora habilitowanego w 2000 roku. W 2002 roku prezydent Czech Vaclav Havel przyznał jej Medal Za Zasługi III stopnia, a rok później Ministerstwo Edukacji, Młodzieży i Wychowania Fizycznego przyznało jej Medal Za Zasługi I stopnia.
Hübschmannová zginęła w wypadku samochodowym 8 września 2005 r. w pobliżu miasta Kameeldrift w prowincji Gauteng w Południowej Afryce. W 2007 roku ukazała się książka zatytułowana "Milena Hübschmannová ve vzpomínkách", w której podano biograficzne szczegóły życia i kariery Hübschmannovej.

</doc>
<doc id="5050450" url="https://pl.wikipedia.org/wiki?curid=5050450" title="Valea Uzului">
Valea Uzului

Valea Uzului () – wieś w Rumunii, w okręgu Harghita, w gminie Sânmartin. W 2011 roku liczyła 3 mieszkańców.

</doc>
<doc id="5050456" url="https://pl.wikipedia.org/wiki?curid=5050456" title="Sânsimion (gmina)">
Sânsimion (gmina)

Sânsimion – gmina w Rumunii, w okręgu Harghita. Obejmuje miejscowości Cetățuia i Sânsimion. W 2011 roku liczyła 3482 mieszkańców. 

</doc>
<doc id="5050459" url="https://pl.wikipedia.org/wiki?curid=5050459" title="Sânsimion (okręg Harghita)">
Sânsimion (okręg Harghita)

Sânsimion () – wieś w Rumunii, w okręgu Harghita, w gminie Sânsimion. W 2011 roku liczyła 2438 mieszkańców.

</doc>
<doc id="5050460" url="https://pl.wikipedia.org/wiki?curid=5050460" title="Cetățuia (okręg Harghita)">
Cetățuia (okręg Harghita)

Cetățuia () – wieś w Rumunii, w okręgu Harghita, w gminie Sânsimion. W 2011 roku liczyła 1044 mieszkańców.

</doc>
<doc id="5050463" url="https://pl.wikipedia.org/wiki?curid=5050463" title="Ignjat Job">
Ignjat Job

Ignjat Job (ur. 28 marca 1895 w Dubrowniku, zm. 28 kwietnia 1936 w Zagrzebiu) – serbski malarz ekspresjonistyczny, jeden z przedstawicieli tego stylu w jugosłowiańskiej scenie artystycznej w latach 30. XX wieku. Jego pejzaże Dalmacji są zbliżone do charakteru dzieł Van Gogha. Znany jest najbardziej ze swojej serii obrazów inspirowanych swoim życiem na wyspie Brač – „można poczuć pozytywny wpływ krajobrazu wyspy [Brač], te gorące słońce, niebieskie morze i zielone gałęzie drzew oliwnych kołyszących się przez powiew mistralu”. Malowidła przedstawiały krajobrazy terenów przy morzu śródziemnym, motywy Supetry, łowienia ryb, rzadziej natomiast malował portrety lub obrazy ukazujące nagość.
Życiorys.
Ignjat Job urodził się w Dubrowniku. Jego rodzina pochodziła z Udine, ale identyfikowali się jako serbscy katolicy, a później jako Chorwaci. Job sam uważał się za Serba. Jego ojciec zmarł, kiedy miał 5 lat. Do 1910 chodził do szkoły w Dubrowniku. Ważny wpływ na jego wczesny rozwój intelektualny i artystyczny spowodował starszy brat Cvijeto (1892–1915), który ukończył studia artystyczne w Belgradzie i Monachium, zanim został wysłany jako żołnierz lądowej serbskiej armii na I wojnę światową. Jako aktywny zwolennik niepodległości Austro-Węgier, Ignjat Job został aresztowany w 1912 wraz z innymi młodymi nacjonalistami i zostali skazani jeden miesiąc więzienia. W 1913, w wieku 18 lat, na świat przyszła jego córka, Marija. W 1914 został ponownie aresztowany i osadzony w więzieniu w Szybeniku, jednak dzięki dobrym kontaktom, został przeniesiony do szpitala psychiatrycznego, w którym przebywał do września 1916. Traumatyczne przeżycia z dwuletniego pobytu w zakładzie psychiatrycznym odcisnęły się na następne lata Joba i zostawiły ślad na jego dziełach, przede wszystkim na rysunku "Madmen in the Yard", który wykonał w latach 1916–1919.
W 1917, wraz z matką i młodszym bratem Nikolem, przeprowadzili się do Zagrzebia, w którym Job zapisał się do Wyższej Szkoły Sztuki i Rzemiosła ("Viša škola za umjetnost i umjetni obrt"). Ożenił się w tym mieście z Viktoriją Oršić. Po spędzeniu okresu letniego w Dubrowniku i na Lopudzie, para wróciła w porze jesiennej do Zagrzebia. Rozwiedli się w 1920. W tym samym roku zmarła jego matka i z powodu nieuczęszczania na zajęciach został wyrzucony ze studiów. Majątek rodziny został wykorzystany na przymusowe pożyczki wojenne, na zakup mieszkania w Zagrzebiu, a także na edukację dzieci. Job stał się wówczas zależny od swoich przyjaciół, przez co bardziej był podatny na ataki depresji i pogarszające się zdrowie.
W grudniu 1920 Job wyruszył do Włoch, zwiedzając Rzym, Neapol i Capri. W drodze powrotnej przez Dubrownik i Zagrzeb odwiedził również Belgrad, w którym spotkał się m.in. z Petarem Dobrovićiem – jednym z lokalnych artystów modernistycznych. W 1923 zawarł małżeństwo z Živką Cvetković, a w 1924 urodziła mu się druga córka, Cvijeta.
Wiosną 1925 zdiagnozowano u Joba gruźlicę, a leczenie choroby rozpoczęto w okolicach wąwozu Ovčar-Kablar, kiedy jego rodzina przeprowadziła się do wioski Kulina, niedaleko Kruševac. Tam malował swoje wspomnienia z wybrzeża, głównie na płótnach o małym formacie.
Job przeszedł na prawosławie i zawarł ponownie małżeństwo ze swoją drugą żoną w Cerkwi Świętego Sawy w Belgradzie. W październiku 1925 urodził się jego syn, Rastko, nazwany imieniem swojego ojca chrzestnego, Rastko Petrovićia. Wkrótce jednak Rastko zachorował i zmarł w marcu następnego roku. Śmierć syna wywarło na Jobie ogromne załamanie nerwowe i emocjonalne.
W 1927 rodzina przeniosła się do Vodice, nieopodal Szybenika, a od 1928 mieszkali w Supetrze na wyspie Brač. Ten czas okazał się dla Joba najbardziej twórczym w swojej karierze artystycznej, a jego styl zaczynał przypominać styl Van Gogha. Job zaczął skupiać się na swoich osobistych uczuciach – silna ekspresja stała się cechą jego twórczości. W 1929 miał swoją pierwszą indywidualną wystawę w Splicie, która została dobrze przyjęta przez opinię publiczną, jak i przez krytyków. W swojej drugiej wystawie w Salon Galić w Splicie, styl Joba rozwinął się bardziej w stronę ekspresjonizmu.
W latach 1934–1935 Job mieszkał w Belgradzie i Zagrzebiu, później wrócił do Supetry. Zmarł 28 kwietnia 1936 w zagrzebskim szpitalu z powodu gruźlicy. Został pochowany w cmentarzu Mirogoj
Styl.
Najlepszy, najbardziej twórczy i najbardziej ekspresyjny okres Joba trwał najkrócej w swojej karierze artysty. Na początku lat 20. XX wieku, jego obrazy wciąż ukazują wpływ wystawy Spring Salon, zaokrąglając kształty i przedstawiając bardziej przytłumione kolory. Jednakże zainspirowany widokami z rodzinnej Dalmacji i napędzany swoimi osobistymi demonami, Job stał się jednym z najbardziej ekspresyjnych malarzy na chorwackiej scenie sztuki modernistycznej w latach 20. i 30. XX wieku. Jego późniejsze dzieła szły w kierunku techniki fowistycznej i przedstawiały wyraziste oraz ekspresyjne kolory. Krajobrazy były dla Joba symbolem, natomiast kolorów używał, aby pokazać swoje emocje, własne życiowe doświadczenie, reakcję na środowisko i jego rdzennych mieszkańców. Jego sztuka była zakorzeniona w stylu życia na wyspie, a on realizował swoją własną wizję. Igor Zidić, krytyk historyczny: „Wszystkie dzieła Joba, od 1928 do jego śmierci, odcisnęły zauważalnie piętno lokalnie i regionalnie, pożyczając elementy ze świata i małych miasteczek w Dalmacji, w których żył, wykorzystując maksymalnie klimat otoczenia, barw, melodii, wydarzeń, kształtów… Był bardzo spostrzegawczy, posiadając dużą dozę humoru, od komizmu do tragikomedii, od szalonych, śmiesznych, fantastycznych aż do pijaństwa”.
Dziedzictwo.
Dzieła Joba znajdują się w antologiach chorwackiej, serbskiej i jugosłowiańskiej sztuce.
Dzieła.
Fotografie obrazów Joba można obejrzeć internetowo na stronie Adris Group, Arte Galerija, Galerija Remek-Djela oraz w galerii Branislava Deškovićia w Bol.
Wystawy.
Za życia Ignjat Job miał wystawy swoich prac w Splitcie, Zagrzebiu i Belgradzie.
Wystawy indywidualne.
Ostatnie wystawy artysty:
Kolekcje publiczne.
Prace Joba można znaleźć w następujących kolekcjach publicznych:

</doc>
<doc id="5050470" url="https://pl.wikipedia.org/wiki?curid=5050470" title="Mohamed Asswai Khalifa">
Mohamed Asswai Khalifa

Mohamed Souai Asswai Khalifa (, ur. 30 listopada 1938 lub w 1994 w Az-Zawiji) – libijski lekkoatleta specjalizujący się w biegach płotkarskich, uczestnik igrzysk olimpijskich.
Khalifa reprezentował Libię na Letnich Igrzyskach Olimpijskich 1968 odbywających się w Meksyku. Był pierwszym libijskim sportowcem, który wystąpił w zmaganiach olimpijskich. Rywalizował w biegu na 400 m przez płotki. W biegu eliminacyjnym uzyskał czas 54,34 s i zajął ostatnie 8. miejsce, odpadając tym samym z zawodów.
Rekord życiowy w biegu na 400 m przez płotki: 53,1 s (1969).

</doc>
<doc id="5050480" url="https://pl.wikipedia.org/wiki?curid=5050480" title="Famoc">
Famoc

Famoc – platforma kategorii mobile device management (MDM) służąca zabezpieczaniu urządzeń mobilnych polskiej firmy Famoc (wcześniej FancyFon). Platforma obejmuje 3 systemy: Famoc manage, Famoc defend oraz Famoc lock i skierowana jest do klientów biznesowych. Oferuje zarządzanie oraz zabezpieczenie firmowych urządzeń mobilnych (smartfony, tablety, laptopy itp.) na wszystkich systemach operacyjnych (Android, iOS, iPadOS, macOS, Windows).
Klientami korzystającymi z rozwiązania Famoc są m.in. Lotos, mBank, Aviva, inPost, Burger King czy Polregio. Firma Famoc jest złotym partnerem firmy Samsung, a także znajduje się na liście dostawców zatwierdzonych do użytku przez Google.
Famoc manage.
Famoc manage umożliwia wdrażanie, konfigurowanie i zarządzanie wszystkimi smartfonami, tabletami i innymi urządzeniami mobilnymi w organizacji. W ramach systemu można kontrolować między innymi: tworzenie profili, zarządzanie ograniczeniami, ustawianie zasad dotyczących PIN i haseł oraz wiele innych.
Famoc manage chroni urządzenia i dane mobilne na wielu poziomach, zapewniając m.in. szyfrowanie danych, ochronę hasłami, zdalne czyszczenie pamięci czy konfigurację VPN. Identyfikuje, przechowuje i raportuje wszelkie dane związane z infrastrukturą mobilną przedsiębiorstwa budując tym samym kompletną bazę danych o zasobach firmy. Zapewnia także wgląd w bieżące parametry aplikacji wykorzystywanych przez flotę mobilną przedsiębiorstwa oraz umożliwia centralną dystrybucję i instalację oprogramowania.
Funkcje Famoc manage to:
Famoc manage działa na zasadzie licencji na ilość urządzeń. Może być zainstalowany u klienta na 3 sposoby:

</doc>
<doc id="5050496" url="https://pl.wikipedia.org/wiki?curid=5050496" title="Batuń (osiedle)">
Batuń (osiedle)

Batuń (; ) – osiedle na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.
Do 1917 położony był w Rosji, w guberni mohylewskiej, w powiecie bychowskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5050498" url="https://pl.wikipedia.org/wiki?curid=5050498" title="Batuń (wieś)">
Batuń (wieś)

Batuń (; ) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.
Wieś ekonomii mohylewskiej w drugiej połowie XVII wieku. 
W XIX w. wieś i majątek ziemski. Do 1917 położony był w Rosji, w guberni mohylewskiej, w powiecie bychowskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5050504" url="https://pl.wikipedia.org/wiki?curid=5050504" title="Henri Rabaud">
Henri Rabaud

Henri Benjamin Rabaud (ur. 10 listopada 1873 w Paryżu, zm. 11 września 1949 tamże) – francuski dyrygent i kompozytor.
Życiorys.
Był synem wiolonczelisty Hippolyte’a Rabauda. W latach 1893–1894 uczył się w Konserwatorium Paryskim u Jules’a Masseneta (kompozycja) i André Gedalge’a (kontrapunkt). W 1894 roku otrzymał Prix de Rome za kantatę "Daphné". Od 1908 do 1918 roku występował jako dyrygent z Opéra de Paris, w latach 1914–1918 był jej dyrektorem. W latach 1918–1919 prowadził Bostońską Orkiestrę Symfoniczną. Od 1922 do 1941 roku był dyrektorem Konserwatorium Paryskiego. Otrzymał order oficera (1923) i komandora (1931) Legii Honorowej.
Początkowo nawiązywał do tradycji klasycznych, będąc przeciwnikiem nowych prądów w muzyce. Po zapoznaniu się z twórczością Verdiego, Pucciniego i Wagnera dokonał reorientacji swojej postawy artystycznej, zwracając się głównie ku operze. Dokonał orkiestracji suity Gabriela Faurégo "Dolly".

</doc>
<doc id="5050505" url="https://pl.wikipedia.org/wiki?curid=5050505" title="Wojciech Góźdź">
Wojciech Góźdź

Wojciech Tomasz Góźdź – polski chemik, dr hab. nauk chemicznych, profesor Instytutu Chemii Fizycznej Polskiej Akademii Nauk.
Życiorys.
16 kwietnia 1996 obronił pracę doktorską "Statistical theory of mixtures with surfactants. (Statystyczna teoria mieszanin zawierających surfaktant)", 28 maja 2007 habilitował się na podstawie rozprawy zatytułowanej "Wpływ spontanicznej krzywizny na kształt membran zbudowanych z cząsteczek amfifilowych". 28 września 2020 nadano mu tytuł profesora w zakresie nauk ścisłych i przyrodniczych. Jest zatrudniony na stanowisku profesora w Instytucie Chemii Fizycznej Polskiej Akademii Nauk.

</doc>
<doc id="5050507" url="https://pl.wikipedia.org/wiki?curid=5050507" title="123 km">
123 km

123 km () – przystanek kolejowy w lasach pomiędzy miejscowościami Koroboniczi i Szapoczka, w rejonie unieckim, w obwodzie briańskim, w Rosji. Położony jest na linii Briańsk - Homel.

</doc>
<doc id="5050510" url="https://pl.wikipedia.org/wiki?curid=5050510" title="Rassucha (stacja kolejowa)">
Rassucha (stacja kolejowa)

Rassucha () – stacja kolejowa w miejscowości Rassucha, w rejonie unieckim, w obwodzie briańskim, w Rosji. Położona jest na linii Briańsk - Homel.

</doc>
<doc id="5050516" url="https://pl.wikipedia.org/wiki?curid=5050516" title="113 km (przystanek kolejowy w obwodzie briańskim)">
113 km (przystanek kolejowy w obwodzie briańskim)

113 km () – przystanek kolejowy w pobliżu miejscowości Puczkowka, w rejonie unieckim, w obwodzie briańskim, w Rosji. Położony jest na linii Briańsk - Homel.

</doc>
<doc id="5050521" url="https://pl.wikipedia.org/wiki?curid=5050521" title="Żudiłowo (stacja kolejowa)">
Żudiłowo (stacja kolejowa)

Żudiłowo () – stacja kolejowa w miejscowości Żudiłowo, w rejonie unieckim, w obwodzie briańskim, w Rosji. Położona jest na linii Briańsk - Homel.

</doc>
<doc id="5050526" url="https://pl.wikipedia.org/wiki?curid=5050526" title="Twierdza w Sorokach">
Twierdza w Sorokach

Twierdza w Sorokach () – zabytkowa twierdza w Sorokach, w Mołdawii. Obiekt położony jest niedaleko brzegów Dniestru, swoją obecną formę przybrał po przebudowie w połowie XVI wieku.
Historia.
W XII lub XIII wieku na terenie obecnego miasta Soroki powstała warowna osada. Prawdopodobnie została założona przez genueńskich kupców i nosiła nazwę Olihonia.
Pod koniec XV stulecia na miejscu ruin tej kolonii wybudowano nową twierdzę. Wzniesiono ją na polecenie hospodara mołdawskiego, Stefana III Wielkiego, za czasów którego powstał system warowni opasających całe Hospodarstwo Mołdawskie. Było to wówczas kwadratowe, drewniano-ziemne umocnienie. Twierdzę wzniesiono przy strategicznym szlaku, nad brzegiem Dniestru, w miejscu, w którym znajdował się bród.
W latach 1543–1546, na polecenie panującego wówczas syna Stefana III Wielkiego, Piotra Rareșa, zamek przeszedł kompletną przebudowę. Obiekt przybrał wówczas postać kamiennej rotundy z umiejscowionymi po zewnętrznej stronie czterema okrągłymi basztami i czworoboczną wieżą bramną. Formę tę zachował do czasów współczesnych.
We wrześniu 1691 roku, podczas wojny polsko-tureckiej, zamek został zajęty przez zgrupowanie złożone z wojsk koronnych i Kozaków zaporoskich pod dowództwem Stanisława Zygmunta Druszkiewicza. Obsadzono go polską załogą, której komendantem w styczniu 1692 roku został Krzysztof Rappe. Garnizon rozpoczął modernizację fortecy, m.in. wzmocniono mury, zbudowano kazamaty, wykopano fosy i głęboką studnię na dziedzińcu.
27 września 1692 roku siły turecko-tatarsko-mołdawskie rozpoczęły oblężenie miasta. Polskie oddziały stopniowo wycofywały się z jego kolejnych części, podpalając je uprzednio. 9 października rozpoczął się szturm na twierdzę. Pomimo początkowych sukcesów sił tureckich natarcie zostało odparte. W obliczu nadchodzących polskich posiłków Turcy zwinęli oblężenie. Bilans strat nacierających wojsk wyniósł około 2 tysiące ludzi i sześć chorągwi; broniąca załoga straciła 150 żołnierzy. Było to jedno z większych zwycięstw Polaków końcowego okresu wojny. Po podpisaniu w 1699 roku pokoju w Karłowicach twierdza wróciła pod panowanie Hospodarstwa Mołdawskiego.
Podczas wojen rosyjsko-tureckich twierdza dwukrotnie, w latach 1711 i 1738, zajmowana była przez wojska rosyjskie. Zdobycie jej przez Rosjan w 1738 roku spowodowało znaczne uszkodzenia. Postęp techniki militarnej i zmiana układu sił w regionie przyczyniły się do spadku znaczenia twierdzy, dlatego też w kolejnych latach nie podjęto się naprawy zniszczeń.
W 1968 roku podjęto prace renowacyjne w opuszczonej twierdzy, już nie pod kątem militarnym, ale w ramach restauracji zabytku. W 1970 roku fortyfikacja została udostępniona zwiedzającym, zaś w latach 2013–2015 gruntownie odrestaurowana.
Twierdza.
Twierdza położona jest niedaleko brzegów Dniestru, stanowiącego w tym miejscu od 1991 roku granicę mołdawsko-ukraińską. Obiekt ma okrągły kształt, o średnicy 37,5 m. Grubość murów sięga 3,5 m, a ich wysokość wynosi 17–20 m. Fundamenty twierdzy sięgają na kilka metrów w głąb ziemi. Dawniej obiekt otoczony był fosą, która jednak zanikła na przestrzeni lat. Po stronie wschodniej, od strony rzeki, w mury wkomponowany jest czworoboczny budynek bramny, z pozostałych stron do murów przylegają cztery okrągłe baszty.
Twierdza jest jedyną z czterech położonych nad brzegami Dniestru warowni dawnego państwa mołdawskiego, znajdującą się na terenie obecnej Republiki Mołdawii (twierdze w Chocimiu i Białogrodzie znajdują się na Ukrainie, a twierdza w Benderach na terytorium kontrolowanym przez władze Naddniestrza). Obiekt ma dla tego państwa wyjątkowe znaczenie historyczno-kulturowe, jego wizerunek znajduje się m.in. na rewersach mołdawskich banknotów (wszystkich trzech wydanych w pierwszej serii oraz na banknocie 20 lei drugiej serii, wydawanym od listopada 1993 roku), znaczkach pocztowych, okolicznościowych monetach czy mołdawskich dowodach osobistych.

</doc>
<doc id="5050527" url="https://pl.wikipedia.org/wiki?curid=5050527" title="Robert Burks">
Robert Burks

Robert Burks (ur. 4 lipca 1909 w Chino, zm. 11 maja 1968) – amerykański operator filmowy. Laureat Oscara. Autor zdjęć do kilkunastu filmów Alfreda Hitchcocka.
Wybrana filmografia.
W trakcie swej prawie 35-letniej aktywności zawodowej współpracował przy realizacji 46 filmów długo- i krótkometrażowych.

</doc>
<doc id="5050546" url="https://pl.wikipedia.org/wiki?curid=5050546" title="Veľká Mača">
Veľká Mača

Veľká Mača (– wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050548" url="https://pl.wikipedia.org/wiki?curid=5050548" title="Simulcast (album)">
Simulcast (album)

Simulcast – szósty album (lub siódmy, jeśli liczyć "Sunrise Projector" jako debiut) Tycho, wydany w lutym 2020 roku przez wytwórnie muzyczne Mom + Pop Music i Ninja Tune.
Historia i muzyka albumu.
Album "Simulcast" został wydany jako:
Przed wydaniem "Simulcast" Scott Hansen zapowiedział, że jego nowy album będzie zawierał „instrumentalne przeróbki” utworów z "Weather", bez pierwotnych wokali Saint Sinner. W nawiązaniu do tytułu (simulcast – ang. transmisja programu na różnych nośnikach i w różnych językach) wyjaśnił, iż w przypadku tych dwóch albumów chciał przedstawić te same idee w dwóch językach muzycznych, jednym bardziej dosłownym, a drugim bardziej otwartym na interpretację. „Simulcast rozszerza koncepcje przedstawione w Weather, ale przesuwa się w stronę abstrakcji z instrumentalnymi pejzażami dźwiękowymi zamiast tekstów, otwierając wizualną przestrzeń i tłumacząc przekaz na nowy język”.
Trzy z utworów "Weather" już były instrumentalne (z kilkoma wokalnymi śladami Sinner) i pojawiły się ponownie bez zmian na "Simulcast". Oprócz tego lista utworów została zmieniona, a pozostałe pięć piosenek zostało przerobionych otrzymując nowe tytuły. Scott Hansen nie ograniczył się jedynie do wycięcia ścieżek wokalnych ale dodał więcej melodii gitarowych i syntezatorowych, które przypominają te z jego wcześniejszych albumów. Utwory są nieco dłuższe, a w niektórych przypadkach pojawiają się żywsze rytmy.
Inspiracje.
Hansen tworząc swój nowy album inspirował się otoczeniem i chęcią znalezienia równowagi pomiędzy życiem w mieście i naturą. Podkreślał zwłaszcza swój związek z Oceanem Spokojnym, w którym znalazł ukojenie i spokój:
Lista utworów.
Zestaw utworów na płycie CD i na digital download:
Odbiór.
Krytyczny.
Album otrzymał ogólnie korzystne opinie na podstawie 4 recenzji krytycznych.
Zdaniem Paula Simpsona z AllMusic „Simulcast może być postrzegany jako bardziej "muzyczna" wersja Weather, ale nawet bez tekstów, nadal ma za zadanie wprawić umysł w ruch. Obie wersje są równie warte poświęcenia około pół godziny na wysłuchanie każdej z nich”.
Nick Roseblade z magazynu Clash stwierdził, iż utwory „Easy”, „Into the Woods” i „Weather” brzmią niemal tak samo jak na "Weather", choć są nieco dłuższe i jaśniejsze. Wyróżniają się natomiast, jego zdaniem, utwory „Alright”, „Outer Sunset”, „PCH”, „Cypress” i „Stress”. Zgodnie z zamysłem Tycho pierwszy projekt, "Weather" jest przeznaczony do słuchania, podczas gdy drugi, "Simulcast", jest o wiele bardziej interpretacyjny. Na "Weather" to wokale Saint Sinnera nadają projektowi kierunek, a kiedy zostają one usunięte na "Simulcast", to słuchacz musi odnaleźć drogę i wyciągnąć wnioski. „I to one sprawiają, że "Simulcast" jest prawdopodobnie o wiele bardziej wciągającym i interesującym doświadczeniem niż "Weather"”.
Dylan Barnabe z magazynu Exclaim! opisując album zauważył, iż „pomiędzy dwoma językami - dosłownym i przenośnym, Hansen odnajduje swoje najlepsze dzieła w krainie interpretacji, mistrzowsko rzeźbiąc fizyczną i wizualną granicę muzycznego odpowiednika linii horyzontu. Zapewnia perspektywę, stabilność, wizję i znikający punkt lub punkt zbieżności, który koncentruje się na tworzeniu przestrzeni poprzez dźwięk. (…) "Simulcast" jest błyszczącym i pięknie zrealizowanym albumem, który potwierdza pozycję Hansena na szczycie ambientowej elektroniki XXI wieku”. 
Odmienne zdanie wyraziła Mina Tavakoli z magazynu Pitchfork. Oceniając ogólnie twórczość Tycho jako „synonim stylu elektronicznej papki, tak łatwo przyswajalnej, że zbliżającej się do poziomu użyteczności” nazwała "Simulcast" „doświadczeniem pewnie pozbawionym ego, sztuką, która zbliża się do aparatu zwiększającego produktywność”.

</doc>
<doc id="5050550" url="https://pl.wikipedia.org/wiki?curid=5050550" title="Veľké Úľany">
Veľké Úľany

Veľké Úľany (– wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050551" url="https://pl.wikipedia.org/wiki?curid=5050551" title="Veľký Grob">
Veľký Grob

Veľký Grob (– wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050552" url="https://pl.wikipedia.org/wiki?curid=5050552" title="Vinohrady nad Váhom">
Vinohrady nad Váhom

Vinohrady nad Váhom – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050553" url="https://pl.wikipedia.org/wiki?curid=5050553" title="Exit - nowa sztuka w polsce">
Exit - nowa sztuka w polsce



</doc>
<doc id="5050556" url="https://pl.wikipedia.org/wiki?curid=5050556" title="Vozokany (powiat Galanta)">
Vozokany (powiat Galanta)

Vozokany – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050557" url="https://pl.wikipedia.org/wiki?curid=5050557" title="Akcja Autonomiczna">
Akcja Autonomiczna

Akcja Autonomiczna (, ) – rewolucyjna federacja grup anarchistycznych działająca w Rosji, na Białorusi i Ukrainie. Została założona w styczniu 2002. 
W skład Akcji Autonomicznej wchodzą przedstawiciele wielu nurtów anarchizmu czy socjalizmu wolnościowego, a w szczególności anarchokomuniści, anarchosyndykaliści, autonomiści i radykalni ekolodzy.
Organizacja.
Akcja Autonomiczna zorganizowana jest jako federacja autonomicznych grup. W swoim manifeście w następujący sposób uzasadnia formę o: „[...] nasza organizacja ma strukturę federalną, która wyklucza przywództwo i hierarchię, zaprzecza nierówności uczestników, centralizmowi, sztywnemu podziałowi funkcji, które niszczą inicjatywę, niszczą naszą autonomię i tłumią osobowość. Nasze zasady ideologiczne i organizacyjne są na tyle szerokie, że nie przekształcają Akcji Autonomicznej w sektę, a na tyle specyficzne, że są w stanie koordynować działania, ogólne taktyki i cele, aby skutecznie rozwiązywać powierzone zadania”.
Aktywiści Akcji Autonomicznej nazywają siebie „autonomiami”, a swoją walkę „autonomiczną”, bo jak sami uzasadniają „działają niezależnie od biurokratów państwowych, służb mundurowych, różnych funkcjonariuszy partyjnych i innych urzędników”. Chociaż takie nazewnictwo może wskazywać na związek z ruchem korzystającym z ideologii autonomizmu, to sama organizacja zaznacza, że nie jest jego częścią, pomimo podzielania wielu poglądów.
Organizacja wydaje magazyn „Awtonom” i gazetę „Situatsiya”. W 2004 członkowie organizacji założyli projekt Antijob, którego celem jest obserwacja konfliktów pracowniczych, promowanie na ich polu swoich pomysłów i wyciąganie wniosków z przykładów walk robotniczych.
Ideologia.
Akcja Autonomiczna istnieje od stycznia 2002, kiedy to w dniach 25-27 stycznia 2002 w Niżnym Nowogrodzie odbył się I Kongres Założycielski Ruchu. Wcześniej rozwijał się jako projekt. W czasie Kongresu uchwalono manifest oraz podstawowe zasady, które jednoczą członków organizacji: 
Akcja Autonomiczna oficjalnie opowiada się za socjalizmem wolnościowym, który określa też wolnościowym komunizmem. Jako centralny (i ostateczny) punkt swojej działalności utrzymuje całkowitą likwidację państwa i wszystkich jego instytucji. Zamiast „biurokratycznego państwa” proponowane jest stworzenie systemu samorządów ludowych, tj. federacji wolnych jednostek, następnie grup, społeczności, regionów i finalnie krajów. Organami koordynującymi między tymi grupami mogłyby być niezależne Rady lub inne instytucje samorządu publicznego, tworzone przez zgromadzenia ogólne od dołu na zasadach delegacji oraz z prawem natychmiastowego odwołania delegatów.
Według zwolenników Akcji Autonomicznej idee i teorie społeczne, które zostały przez nich przyjęte, nie ograniczają się wyłącznie do ram anarchizmu. Uważają oni, że współcześnie w kontekście obecnej sytuacji w kraju i na świecie konieczne jest wypracowanie jakościowo nowej strategii, odpowiadającej dzisiejszym realnym warunkom życia. W organizacji mogą działać platformiści, syndykaliści, wolnościowi marksiści, radykalni ekolodzy, komunitaryści, przedstawiciele nowej lewicy itd. Jak sami opisują: „Nasza platforma jest wystarczająco szeroka, aby wspólnie budować zjednoczony front oporu wobec władzy i kapitału”.
Podział.
W sierpniu 2013 rna XII Kongresie Akcji Autonomicznej doszło do wewnątrzorganizacyjnego konfliktu, który przerodził się w rozłam.  Przez kilka miesięcy w Rosji działały dwie organizacje noszące nazwę „Akcja Autonomiczna” i zajmujące podobne stanowiska wolnościowokomunistyczne. Jednak 27 października 2013 Oderwana część uczestników przyjęła nazwę Akcja Autonomiczna (Socjal-Rewolucyjna) (ADSR), później organizacja ta została przemianowana na „Ludową Samoobronę”.

</doc>
<doc id="5050559" url="https://pl.wikipedia.org/wiki?curid=5050559" title="Zemianske Sady">
Zemianske Sady

Zemianske Sady – wieś (obec) na Słowacji, w kraju trnawskim, w powiecie Galanta. Miejscowość położona jest na Nizinie Naddunajskiej.

</doc>
<doc id="5050566" url="https://pl.wikipedia.org/wiki?curid=5050566" title="Rhys Williams (aktor)">
Rhys Williams (aktor)



</doc>
<doc id="5050567" url="https://pl.wikipedia.org/wiki?curid=5050567" title="Rhys Williams (piłkarz, ur. 2001 r.)">
Rhys Williams (piłkarz, ur. 2001 r.)



</doc>
<doc id="5050570" url="https://pl.wikipedia.org/wiki?curid=5050570" title="Rhys Williams (australijsko–walijski piłkarz)">
Rhys Williams (australijsko–walijski piłkarz)



</doc>
<doc id="5050573" url="https://pl.wikipedia.org/wiki?curid=5050573" title="Linia kolejowa Briańsk – Uniecza">
Linia kolejowa Briańsk – Uniecza

Linia kolejowa Briańsk – Uniecza – linia kolejowa w Rosji łącząca stację Briańsk–Lgowskij ze stacją Uniecza. Zarządzana jest przez Kolej Moskiewską (część Kolei Rosyjskich). Jest to fragment linii Briańsk - Homel.
Linia położona jest w obwodzie briańskim. Na całej długości jest niezelektryfikowana (z wyjątkiem stacji Briańsk–Lgowskij) i jednotorowa.
Historia.
Linia Homel - Briańsk powstała w XIX w. w ramach poleskich dróg żelaznych.

</doc>
<doc id="5050579" url="https://pl.wikipedia.org/wiki?curid=5050579" title="Maria Jotuni">
Maria Jotuni

Maria Gustawa Jotuni, pierwotnie Haggrén, po mężu Jotuni-Tarkiainen (ur. 9 kwietnia 1880 w Kuopio, zm. 30 września 1943 w Helsinkach) – fińska powieściopisarka, nowelistka, autorka dramatów i krytyk literacki.
Życiorys.
Urodziła się 9 kwietnia 1880 jako Maria Gustawa Haggrén. Pochodziła z rodziny ziemiańskiej. Studiowała na Uniwersytecie Helsińskim historię i estetykę. Odbyła podróże do Niemiec i Szwajcarii. Zmieniła nazwisko obcego pochodzenia na nazwisko rdzennie fińskie, manifestując w ten sposób swój patriotyzm i przyłączając się w ten sposób do narodowego frontu w walce o niezawisłość Finlandii.
Wyszła za mąż za Viljo Tarkiainena, profesora literatury fińskiej, który odegrał istotną rolę w życiu kulturalnym Finlandii. Wywarł też niewątpliwie duży wpływ na rozwój osobowości pisarskiej żony. Małżeństwo miało dwóch synów: Jukkę i Tuttu.
Czasami jest uważana za wczesną feministkę, a według wnuka Kariego Tarkiainena jej pośmiertnie opublikowana powieść "Rozpadający się dom" (, wyd. 1963), przedstawiająca negatywny obraz brutalnego męża, była oparta na doświadczeniach małżeńskich jego dziadków.
Twórczość.
Pisała nowele: "Miłość" (, 1907), "Gdy pojawia się uczucie" (, 1913), "Dziewczyna w ogrodzie róż" (, 1927).
Za najwybitniejszą pozycję w zakresie prozy epickiej, uchodzącą za jedno ze szczytowych osiągnięć fińskiej nowelistyki jest opowiadanie "Zwykłe życie" (, 1909).
Jedną z najlepszych jej komedii jest "Żona pantoflarza" (, 1924), a za najwybitniejsze jej tragedie uważa się utwory: "Moja wina" (, 1929) oraz "Klaus, pan na Louhikko" (, 1942).
Upamiętnienie.
W 1980 została upamiętniona na znaczku pocztowym o wartości 1,10 marek fińskich.

</doc>
<doc id="5050582" url="https://pl.wikipedia.org/wiki?curid=5050582" title="Biarozawy">
Biarozawy

Biarozawy (; ) – osiedle na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.

</doc>
<doc id="5050586" url="https://pl.wikipedia.org/wiki?curid=5050586" title="Conotrachelus marmoreus">
Conotrachelus marmoreus

Conotrachelus marmoreus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Ciało nieco wydłużone, owalne w zarysie. Przednia krawędź pokryw nieznacznie szersza od przedplecza, obie te części ciała punktowane.
Głowa i przedplecze czarne z kępkami pomarańczowej szczecinki na przedpleczu. Pokrywy brązowe z jaśniejszymi i czarnymi plamami.

</doc>
<doc id="5050587" url="https://pl.wikipedia.org/wiki?curid=5050587" title="Lucienne N'Da">
Lucienne N'Da



</doc>
<doc id="5050589" url="https://pl.wikipedia.org/wiki?curid=5050589" title="Żabin (obwód mohylewski)">
Żabin (obwód mohylewski)

Żabin (; ) – osiedle na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.

</doc>
<doc id="5050590" url="https://pl.wikipedia.org/wiki?curid=5050590" title="Paul Eusebius Mea Kaiuea">
Paul Eusebius Mea Kaiuea



</doc>
<doc id="5050594" url="https://pl.wikipedia.org/wiki?curid=5050594" title="Rockin' in the Free World">
Rockin' in the Free World



</doc>
<doc id="5050595" url="https://pl.wikipedia.org/wiki?curid=5050595" title="Conotrachelus miser">
Conotrachelus miser

Conotrachelus miser – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii oraz Gujanie.
Budowa ciała.
Ciało nieco wydłużone. Przednia krawędź pokryw nieznacznie szersza od przedplecza, boczne krawędzie zwężają się w kształcie litery "V", zaś tylna jest równo ścięta. Na ich powierzchni podłużne garbki. Przedplecze prawie okrągłe w zarysie.

</doc>
<doc id="5050597" url="https://pl.wikipedia.org/wiki?curid=5050597" title="Zialony (obwód mohylewski)">
Zialony (obwód mohylewski)

Zialony (; ) – osiedle na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.

</doc>
<doc id="5050599" url="https://pl.wikipedia.org/wiki?curid=5050599" title="William O'Connor">
William O'Connor



</doc>
<doc id="5050601" url="https://pl.wikipedia.org/wiki?curid=5050601" title="William O’Connor">
William O’Connor



</doc>
<doc id="5050602" url="https://pl.wikipedia.org/wiki?curid=5050602" title="Conotrachelus multicarinatus">
Conotrachelus multicarinatus

Conotrachelus multicarinatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza, tylna część zwężona. Na ich powierzchni podłużne żeberkowanie oraz niskie połużne garbki. Przedplecze okrągławe w zarysie, z przodu zwężone.

</doc>
<doc id="5050611" url="https://pl.wikipedia.org/wiki?curid=5050611" title="Conotrachelus nanus">
Conotrachelus nanus

Conotrachelus nanus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Ciało nieco wydłużone. Przednia krawędź pokryw znacznie szersza od przedplecza, boczne krawędzie równoległe niemal na całej długości. Na ich powierzchni wyraźne, podłużne, rzadkie żeberkowanie. Przedplecze okrągławe w zarysie, nieco wydłużone.

</doc>
<doc id="5050612" url="https://pl.wikipedia.org/wiki?curid=5050612" title="Kamienica Malcza">
Kamienica Malcza

Kamienica Malcza (dom Malcza, wcześniej Wasilewskiego) – nieistniejąca dziś kamienica na Krakowskim Przedmieściu w Warszawie, zbudowana w 1767 roku, a rozebrana w 1865. 
Był to okazały budynek mieszkalny ongiś zamykający widok z Placu Zamkowego na Krakowskie Przedmieście, widoczny m.in. na obrazie Filipa Romanowskiego, obrazie Ignacego Wyszyńskiego oraz rycinie Canaletta. Wybudowany na działce należącej wcześniej do biskupa krakowskiego, na której stał drewniany dworek mieszczący "traktiernię". Działkę kupił w 1765 roku Józef Seweryn Wasilewski h. Drzewica (1720–1793), lekarz i aptekarz określany jako "konsyliarz" króla Stanisława Augusta Poniatowskiego, żonaty z Rozyną Strasser (ok. 1688–1748). Po rozbiórce traktierni, w 1767 wystawił okazałą 3-piętrową kamienicę, której architektem był Piotr Hiż (Hiche), a budową kierował "konduktor" Karol Bogumił Schütz. Kamienicę w trakcie budowy pokazuje obraz Canaletta "Krakowskie Przedmieście od strony Kolumny Zygmunta" z 1767 roku. Wschodnim bokiem przylegała ona do kamienicy nr 371 Zofii Lullier. Strona zachodnia wychodziła na tzw. wąskie Krakowskie Przedmieście. Przed budynkiem od strony północnej znajdowała się, istniejąca do dziś, figura Matki Boskiej Pasawskiej z 1683 r. Za budynkiem od strony południowej wiodło przedłużenie ulicy Bednarskiej. 
Lokatorami domu był kolejno cały szereg znamienitych osób. Pierwsza zamieszkała tu księżna Elżbieta Sapieżyna. Według Zygmunta Glogera po roku 1774 wynajęto dom na skład królewskiej manufaktury fajansów. Później znajdowała się tu poczta, przeniesiona następnie do pałacu Brühla. Kolejnym lokatorem był biskup kujawski Rybiński, a po nim bankier warszawski Fryderyk Kabryt. Ten ostatni płacił ponoć za wynajęcie jednego piętra ogromny czynsz 1500 dukatów. Kolejnym był biskup Ignacy Krasicki, który organizował tu cotygodniowe "wieczory uczone", na których "obecnym literatom, uświetniającym wiek Stanisława Augusta, odczytywał swe dzieła; często na takie wieczory sam król przybywał". Później mieszkał tu biskup wileński Massalski oraz Hugo Kołłątaj, podkanclerzy koronny, "który, w tym domu mieszkając, wydał wszystkie swoje pisma, tak chlubnie przez Polaków wspominane". W 1801 zamieszkał tu, jako hrabia de Lille, król francuski Ludwik XVIII na uchodźstwie ze swoim 40-osobowym dworem. Spośród znakomitości mieszkali tu jeszcze: hr. Feliks Potocki, generał dywizji książę Romuald Tadeusz Giedroyć i książę Paweł Sapieha. 
W roku 1829 kamienicę Wasilewskiego kupił za 230 000 złp. znany lekarz warszawski dr Wilhelm Malcz. W 1830 roku dokonano jej przebudowy, w miejsce stromego dachu dobudowując czwarte piętro. Podobno na frontonie kamienicy widniała odtąd litera M. Widok kamienicy z tego okresu pokazują obrazy Romanowskiego i Wyszyńskiego. Kamienica przeznaczona była na wynajem – sam dr Malcz mieszkał w swym domu na ul. Świętokrzyskiej. Parter i piętro domu wynajmowała rodzina Kuhnke. Siostry Józefa i Julia Kuhnke prowadziły tam Magazyn Mód. Przez jakiś czas mieszkał tu również dr Ferdynand Dworzaczek, naczelny lekarz Szpitala Ewangelickiego, przyjaciel Malcza.
W 1859 roku, siedem lat po śmierci Malcza, kamienicę kupił Samuel Orgelbrand, drukarz i wydawca. Na parterze umieścił tam swoją księgarnię i drukarnię, piętro zajmował jeszcze Magazyn Mód W. Kuhnke. Widać to na rysunku Aleksandra Lessera z 27 lutego 1861 roku przedstawiającego tłumienie demonstracji przed domem Malcza.
Demonstracje patriotyczne wybuchły w Warszawie w roku 1861. Podczas tłumienia demonstracji dn. 27 lutego strzelający do tłumu Kozacy przed domem Malcza zabili pięciu demonstrantów. Ucierpiał też dom, strzały wybiły szyby i zerwały tynk. Podobno z drugiego piętra domu rzucano w żołnierzy kamieniami.
Wkrótce po rozruchach Rada Administracyjna podjęła decyzję o rozbiórce wąskiego Krakowskiego Przedmieścia, które stanowiło łącznie 15 kamienic o numerach hip. od 371 (dom Lullierki) do 385. Wśród nich trzy należały wcześniej do Malczów - nr 372 dr. Wilhelma oraz 377 i 378 złotnika Karola Filipa. Rozbiórkę uzasadniano koniecznością ułatwienia przewozu materiałów do budowy mostu Kierbedzia, chodziło jednak o umożliwienie szarży Kozaków podczas tłumienia demonstracji. Budynki rozebrano w latach 1865–1867. Rozbiórkę domu Malcza w 1865 uwiecznił na fotografii Karol Beyer 

</doc>
<doc id="5050615" url="https://pl.wikipedia.org/wiki?curid=5050615" title="Stalin (film 2006)">
Stalin (film 2006)



</doc>
<doc id="5050619" url="https://pl.wikipedia.org/wiki?curid=5050619" title="Mateusz Piskorzewski">
Mateusz Piskorzewski

Mateusz Dziwisz Piskorzewski (ur. w 1544 roku – zm. w 1603 roku) – poeta i mówca renesansu, kanonik wileński, sekretarz Stefana Batorego.
Życiorys.
Domownik Jana Zamoyskiego, towarzysz jego wypraw i przyjaciel. Polecony królowi Zygmuntowi Augustowi, był sekretarzem królewskim. Przez pewien czas przebywał za granicą, mistrz obojga praw w Akademii Ołomunieckiej. Przyjaźnił się z Janem Łasickim arianinem i Janem Krasińskim. Pod koniec życia usunął się z życia publicznego. Był jednym ze znakomitych poetów i mówców swego czasu. Zachowała się jego mowy pogrzebowe, na pogrzeb króla Zygmunta Augusta oraz późniejsza na pogrzeb królowej Anny Jagiellonki.
Zmarł w pierwszych latach XVII wieku.

</doc>
<doc id="5050622" url="https://pl.wikipedia.org/wiki?curid=5050622" title="Grzybówka wielkozarodnikowa">
Grzybówka wielkozarodnikowa

Grzybówka wielkozarodnikowa ("Mycena megaspora" Kauffman) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson ten opisał w 1932 r. Calvin Henry Kaufmann. Synonim: "Mycena uracea" A. Pearson 1938.
Nazwę polską nadała mu Maria Lisiewska w 1987 r..
Morfologia.
Średnica 10–40 mm, początkowo stożkowaty, dzwonkowaty z mniejszym lub większym garbkiem, potem spłaszczony, często promieniście pomarszczony, nieprążkowany lub słabo prążkowany. Powierzchnia oprószona, połyskująca, u młodych owocników o barwie od ciemnobrązowej do prawie czarnej, u starszych jaśniejsza; ciemnoszarobrązowa do ciemno brązowawej. Brzeg początkowo podwinięty, potem prosty, brudno brązowawy do jasnobrązowego.
W liczbie 18–34 dochodzących do trzonu, sprężyste, twarde, przyrośnięte, czasami nieco zbiegające z ząbkiem, gładkie lub silnie żyłkowane i zrastające się, ciemnoszarobrązowe, blaknące z wiekiem do bladoszarych lub białawych. Ostrza jaśniejsze.
Wysokość 30–130 mm, grubość 2–4 mm, walcowaty, pusty w środku, twardy, chrzęstny. Powierzchnia gładka do wzdłużnie drobno poszarpanej, lub popękana, oprószona, w większej części połyskująca, w stanie wilgotnym śliska. Barwa w górnej części od bladej do białawej powyżej, dołem ciemniejsza; sepio brązowa. Podstawa gęsto pokryta długimi, szorstkimi, giętkimi białawymi włókienkami i stopniowo przechodząca w krótszy lub dłuższy korzeń.
Zapach przeważnie nieokreślony, ale również określany jako mączny.
Podstawki 30–50 × 10–15 µm, maczugowate, 2-zarodnikowe bez sprzążek, lub 4-zarodnikowe ze sprzążkami, ze sterygmami o długości do 10 µm. Zarodniki powstające na podstawkach dwuzarodnikowych 11,6–17,5 × 7,6–8,4 µm, zarodniki na podstawkach 4-zarodnikowych 9–12,5 × 6–8,1 µm. Są pipetowate, gładkie, amyloidalne. Cheilocystydy 24–72 × 5,5–17 µm, tworzące sterylne pasma, maczugowate, prawie cylindryczne, lub o nieregularnym kształcie, pokryte kilkoma dość grubymi gruzełkami. Trama blaszek dekstrynoidalna. Strzępki w skórce kapelusza o szerokości 2–3,5 µm, pokryte brodawkami lub dość grubymi gruzełkami. Strzępki w skórce trzonu o szerokości 3–4,5 µm, gładkie, pokryte gruzełkami 2–5,5 × 1–2 um.
Występowanie i siedlisko.
Grzybówka wielkozarodnikowa znana jest w Ameryce Północnej i w Europie. Władysław Wojewoda w zestawieniu grzybów wielkoowocnikowych Polski w 2003 r. przytacza liczne stanowiska. Bardziej aktualne stanowiska podaje internetowy atlas grzybów. Grzybówka wielkozarodnikowa zaliczona w nim jest do listy grzybów rzadkich, wartych objęcia ochroną. Znajduje się na "Czerwonej liście roślin i grzybów Polski". Ma status V – gatunek narażony, który zapewne w najbliższej przyszłości przesunie się do kategorii wymierających, jeśli nadal będą działać czynniki zagrożenia.
Grzyb saprotroficzny. Owocniki od czerwca do listopada. Występuje w lasach wśród mchów, ale także na innych siedliskach, np. wrzosowiskach, torfowiskach, na nagim torfie. Preferuje tereny wilgotne.
Gatunki podobne.
Grzybówkę wielkozarodnikową cechuje ciemny kolor kapelusza, szerokie zarodniki i występowanie na torfie, na wrzosowiskach, wśród torfowców itp., a nie na zbutwiałym drewnie. Charakterystyczny jest także chrząstkowo-twardy trzon, który często jest nieco bruzdowany, przypominający trzon grzybówki bruzdowanotrzonowej ("Mycena polygramma").

</doc>
<doc id="5050623" url="https://pl.wikipedia.org/wiki?curid=5050623" title="Mycena megaspora">
Mycena megaspora



</doc>
<doc id="5050627" url="https://pl.wikipedia.org/wiki?curid=5050627" title="Okręty podwodne typu Mameli">
Okręty podwodne typu Mameli

Okręty podwodne typu Mameli – włoskie okręty podwodne z okresu dwudziestolecia międzywojennego i II wojny światowej. Jednostki mierzyły 64,6 metra długości, 6,51 metra szerokości i miały zanurzenie 4,3 metra, a ich wyporność nawodna wynosiła 810 ton. Uzbrojone były w działo pokładowe kalibru 102 mm, dwa wielkokalibrowe karabiny maszynowe kalibru 13,2 mm oraz 10 torped, wystrzeliwanych z sześciu wyrzutni torped kalibru 533 mm.
W latach 1925–1929 w stoczni Cantieri navali Tosi di Taranto w Tarencie zbudowano cztery jednostki tego typu. Okręty weszły w skład włoskiej marynarki w 1929 roku. Pełniły służbę na Morzu Śródziemnym i Atlantyku, biorąc udział m.in. w wojnie domowej w Hiszpanii i kampanii śródziemnomorskiej. „Pier Capponi” został zatopiony 31 marca 1941 roku przez brytyjski okręt podwodny, zaś pozostałe trzy jednostki przetrwały wojnę i zostały wycofane ze służby w 1948 roku.
Projekt i budowa.
Przyjęty przez Włochy program zbrojeniowy z lat 1923–1924 zakładał zbudowanie okrętów o łącznej wyporności 36 568 ton, na co miały się składać dwa krążowniki ciężkie („Trento” i „Trieste”), niszczyciele typów "Sauro" i "Turbine" oraz okręty podwodne typów "Balilla", "Pisani" i "Mameli". Projekt oceanicznych okrętów typu "Mameli" powstał w wyniku zbadania konstrukcji i doświadczeń z eksploatacji otrzymanych po I wojnie światowej U-Bootów Kaiserliche Marine. Jednostki zaprojektował pułkownik Virginio Cavallini. Przyjęto konstrukcję jednokadłubową, z dużym kioskiem. Powstały solidne okręty o dobrej manewrowości podwodnej i dużej dopuszczalnej głębokości zanurzania, problemem była jednak ich słaba stateczność. Rozwiązano go instalując zewnętrzne siodłowe zbiorniki balastowe, co jednak zmniejszyło osiąganą prędkość maksymalną (z projektowanych 17,2 węzła na powierzchni do 15 węzłów i podwodną z 7,7 do 7,5 węzła). "Mameli" był pierwszym typem okrętów podwodnych skonstruowanym we Włoszech po I wojnie światowej.
Wszystkie okręty typu "Mameli" zbudowane zostały w stoczni Tosi w Tarencie. Stępki jednostek położono w 1925 roku, a zwodowane zostały w latach 1926–1928.
Dane taktyczno-techniczne.
Jednostki typu "Mameli" były oceanicznymi jednokadłubowymi okrętami podwodnymi średniej wielkości. Długość całkowita wynosiła 64,6 metra, szerokość 6,51 metra i zanurzenie 4,3 metra. Wyporność normalna w położeniu nawodnym wynosiła 810 ton, a w zanurzeniu 993 tony. Okręty napędzane były na powierzchni przez dwa 8-cylindrowe czterosuwowe silniki wysokoprężne Tosi o łącznej mocy 3000 KM. Napęd podwodny zapewniały dwa silniki elektryczne CGE o łącznej mocy 1100 KM. Dwuśrubowy układ napędowy pozwalał osiągnąć prędkość 15 węzłów na powierzchni i 7,5 węzła w zanurzeniu. Zasięg wynosił 3500 Mm przy prędkości 8 węzłów w położeniu nawodnym oraz 64 Mm przy prędkości 4 węzłów w zanurzeniu. Zbiorniki paliwa mieściły 48 ton oleju napędowego. Energia elektryczna magazynowana była w baterii akumulatorów składającej się ze 112 ogniw. Dopuszczalna głębokość zanurzenia wynosiła 100 metrów.
Okręty wyposażone były w sześć stałych wyrzutni torped kalibru 533 mm: cztery na dziobie i dwie na rufie, z łącznym zapasem 10 torped. Uzbrojenie artyleryjskie stanowiło umieszczone przed kioskiem pojedyncze działo pokładowe kalibru 102 mm L/35 Schneider–Armstrong 1914-15. Broń przeciwlotniczą stanowiły dwa pojedyncze wielkokalibrowe karabiny maszynowe kalibru 13,2 mm L/76. Jednostki wyposażone też były w hydrofony.
Załoga pojedynczego okrętu składała się z 5 oficerów oraz 44 podoficerów i marynarzy.
Służba.
Trzy pierwsze okręty typu "Mameli" („Goffredo Mameli”, „Pier Capponi” i „Giovanni da Procida”) zostały wcielone do służby w Regia Marina 20 stycznia 1929 roku, a ostatni – „Tito Speri” – 20 sierpnia tego roku. Wszystkie okręty rozpoczęły służbę na Morzu Śródziemnym, wchodząc w skład eskadry (wł. "Squadriglia") okrętów podwodnych średniego zasięgu Flotylli stacjonującej w Tarencie.
Wiosną 1929 roku „Goffredo Mameli” w towarzystwie „Domenico Millelire” udały się na Atlantyk celem przeprowadzenia prób łączności radiowej ze stacjami znajdującymi się we Włoszech. W 1929 roku „Pier Capponi”, „Goffredo Mameli” i „Giovanni da Procida” odbyły daleki rejs wzdłuż wybrzeży Hiszpanii na Atlantyk, docierając do Kadyksu i Lizbony. W 1930 roku eskadra okrętów podwodnych średniego zasięgu, w której służyły jednostki typu "Mameli", została przemianowana na 4 eskadrę okrętów podwodnych. W 1930 roku „Pier Capponi”, „Goffredo Mameli” i „Tito Speri” odbyły rejs do portów Grecji i Dodekanezu. W 1931 roku okręty 4. eskadry przebazowano do Neapolu. W 1933 roku wszystkie jednostki typu "Mameli" odbyły dwudziestodniowy rejs szkoleniowy, zawijając do Salonik oraz na Leros i Rodos.
W 1934 roku okręty 4. eskadry powróciły do Tarentu, a zespół został przemianowany na 9 eskadrę 3. Flotylli, kontynuując szkolenie i wykonując krótkie rejsy po portach włoskich i Dodekanezu. W 1935 roku 9 eskadrę przekształcono w 12 eskadrę. Podczas wojny domowej w Hiszpanii „Pier Capponi”, „Giovanni da Procida” i „Tito Speri” odbyły razem pięć misji specjalnych trwających łącznie trzydzieści osiem dni. W 1938 roku 12 eskadrę przekształcono w 41 eskadrę; w 1939 roku zmieniono po raz kolejny jej oznaczenie na 31 eskadrę i przebazowano do Mesyny. W kwietniu 1939 roku „Goffredo Mameli”, „Giovanni da Procida” i „Tito Speri” znalazły się w składzie sił morskich uczestniczących w operacji pod kryptonimem „O.M.T.”, czyli inwazji na Albanię.
10 czerwca 1940 roku, w momencie ataku Włoch na Francję, wszystkie cztery okręty typu "Mameli" wchodziły w skład 34. eskadry okrętów podwodnych 3. Flotylli w Mesynie. Podczas pierwszego okresu działań wojennych jednostki zanotowały następujące osiągnięcia: 22 czerwca na północ od Safakis (na pozycji ) „Pier Capponi” zatopił w ataku torpedowo-artyleryjskim szwedzki parowiec „Elgo” o pojemności 1888 BRT (na pokładzie zginął jeden marynarz), zaś 1 sierpnia nieopodal Malty „Goffredo Mameli” zatopił grecki parowiec „Roula” o pojemności 1044 BRT (na pozycji , załoga ocalała). 10 listopada tuż po północy „Pier Capponi” odpalił na pozycji trzy niecelne torpedy w kierunku pancernika HMS „Ramillies”.
31 marca 1941 roku płynący z Mesyny do La Spezia „Pier Capponi” został zatopiony w odległości 17 Mm na południe od Stromboli przez brytyjski okręt podwodny HMS „Rorqual” (N74) (na pozycji ). Ze względu na zużycie silników wiosną tego roku „Goffredo Mameli” i „Tito Speri” zostały przeniesione do Szkoły Okrętów Podwodnych w Puli. W 1942 roku na pozostałych w służbie okrętach zużyte jednostki napędowe zostały wymienione na nowe silniki Diesla Tosi o łącznej mocy 4000 KM, przez co prędkość na powierzchni wzrosła do 17 węzłów.
W momencie kapitulacji Włoch we wrześniu 1943 roku „Goffredo Mameli” i „Tito Speri” nadal pełniły funkcje szkoleniowe w Puli, a niesprawny „Giovanni da Procida” znajdował się w Tarencie. Wszystkie trzy okręty poddały się Aliantom, a po przeprowadzeniu prac remontowych zostały w 1944 roku wysłane na Bermudy, a następnie do Zatoki Maine. Włoskie jednostki były wykorzystywane do szkolenia zwalczania okrętów podwodnych przez jednostki lotnictwa i marynarki USA. W lutym 1945 roku „Giovanni da Procida” i „Tito Speri” zostały przeniesione do Guantanamo, dalej uczestnicząc w szkoleniu sił ZOP. Pod koniec działań wojennych „Goffredo Mameli”, „Giovanni da Procida” i „Tito Speri” powróciły do Tarentu, gdzie nie prowadziły już żadnych działań.
Wszystkie ocalałe okręty typu "Mameli" zostały wycofane ze służby 1 lutego 1948 roku.

</doc>
<doc id="5050628" url="https://pl.wikipedia.org/wiki?curid=5050628" title="Lista przewodniczących Dáil Éireann">
Lista przewodniczących Dáil Éireann



</doc>
<doc id="5050630" url="https://pl.wikipedia.org/wiki?curid=5050630" title="Enna Calcio">
Enna Calcio

Enna Calcio (wł. Enna Calcio Società Cooperativa Sportiva Dilettantistica) – włoski klub piłkarski, mający siedzibę w mieście Enna, na Sycylii, grający od sezonu 2019/20 w rozgrywkach Eccellenza Sicilia.
Historia.
Chronologia nazw: 
Klub sportowy CS Pro Enna został założony w miejscowości Enna w 1942 roku. Po dołączeniu do FIGC otrzymał promocję do Serie C, zajmując w sezonie 1942/43 czwarte miejsce w grupie N. W 1943 roku na terenie Włoch rozpoczęto działania wojenne II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1945 roku i został zakwalifikowany do Prima Divisione Sicilia (D4). W 1948 roku w wyniku reorganizacji systemu lig zespół pozostał w czwartej lidze, zwanej "Promozione". W 1950 klub zmienił nazwę na AS Pro Enna, a w 1952 na AS Enna. W 1952 roku w wyniku kolejnej reorganizacji systemu liga zmieniła nazwę na "IV Serie", w 1957 na "Campionato Interregionale", a w 1959 na "Serie D". W 1970 zespół awansował do "Serie C", ale po roku spadł z powrotem do "Serie D". W 1975 został zdegradowany do Promozione Sicilia. Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego poziom "Promozione" został obniżony do szóstego stopnia. W 1981 klub otrzymał promocję do Campionato Interregionale. W 1983 roku klub połączył się z "GS Juvenes Enna", po czym przyjął nazwę AS Juvenes Enna. W 1984 nazwa klubu została zmieniona na Unione Calcio Enna. W 1990 zespół awansował do "Serie C2", ale w sezonie 1990/91 klub zajął 16.miejsce w grupie D "Serie C2" i został zdegradowany do Eccellenza Sicilia, a następnie ogłosił upadłość.
Latem 1991 klub został reaktywowany jako Ginnastica e Sport Enna Calcio i startował w Prima Categoria Sicilia (D8). W 1992 awansował do "Promozione Sicilia", a w 1994 do Eccellenza Sicilia. W 1997 zespół został zdegradowany do "Promozione Sicilia". W 2001 wrócił do "Eccellenza Sicilia", ale po roku spadł z powrotem do "Promozione Sicilia". W 2004 klub zmienił nazwę na GSD Enna Calcio, a w następnym roku znów został promowany do "Eccellenza Sicilia". W 2012 roku wrócił z powrotem do "Promozione Sicilia". W sezonie 2012/13 po 7.kolejce po czterech rezygnacjach z gry został zdyskwalifikowany z rozgrywek "Promozione Sicilia", a następnie zespół zrezygnował z dalszych występów i potem nie uczestniczył w żadnych rozgrywkach ligowych.
Po roku bezczynności, w wyniku połączenia klubów "AS Città di Enna" i "ASD Polisportiva Trinacria" w 2014 roku został utworzony USD Enna. Klub startował w mistrzostwach "Prima Categoria Sicilia", która z powodu reformy systemy lig, wskutek czego "Prima Categoria" została promowana do siódmego poziomu. W 2017 klub awansował do "Promozione Sicilia", po czym zmienił nazwę na Enna Calcio SCSD. W sezonie 2018/19 zajął 3.miejsce w grupie D "Promozione Sicilia". i po barażach awansował do "Eccellenza Sicilia".
Barwy klubowe, strój.
Klub ma barwy żółto-zielone. Zawodnicy swoje domowe spotkania zazwyczaj grają w pasiastych pionowo żółto-zielonych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Generale Gaeta, w mieście Enna o pojemności 2 tys. widzów.

</doc>
<doc id="5050636" url="https://pl.wikipedia.org/wiki?curid=5050636" title="USS Taylor (FFG-50)">
USS Taylor (FFG-50)

USS Taylor (FFG-50) – amerykańska fregata rakietowa, jednostka serii fregat typu "Oliver Hazard Perry", pełniąca służbę w US Navy w latach 1984–2015, od 2018 roku jednostka pod nazwą „Ming Chuan” i z numerem burtowym PFG-1112 została wcielona do służby w Marynarce Wojennej Republiki Chińskiej i przebudowana jako jedna z dziesięciu fregat rakietowych typu "Cheng Kung".
Skrócony opis.
Kadłub okrętu mierzy 138 metra długości całkowitej, zaś największa szerokość okrętu sięga 13,7 metra, zanurzenie samego kadłuba wynosi 5,8 metra, zaś z opływnikiem sonaru zanurzenie wynosi 7,5 metra. Jednostka o wyporności pełnej 4100 ton. Okręt napędzany jest przez siłownię, wyposażoną w dwie turbiny gazowe General Electric LM2500 zapewniające moc wyjściową 41 000 KM dla jednego wału napędowego, przenoszącego napęd na pięciołopatową śrubę. Tak skonfigurowana siłownia nominalnie zapewnia prędkość 29 węzłów. Fregata jest także w system napędu pomocniczego w postaci dwóch wysuwanych elektrycznych pędników ABB o mocy łącznej 720 KM. Napęd pomocniczy okrętu używany jest do precyzyjnych manewrów jednostki, zdolny jest jednakże do zapewnienia okrętowi możliwości powrotu do portu z prędkością 5 węzłów, w razie awarii napędu głównego. System napędowo-energetyczny okrętu uzupełniany jest przez cztery generatory elektryczne Diesla o mocy 1000 kW każdy. Okręt posiada dwa równoległe hangary oraz pokład lotniczy z którego operować mogą dwa śmigłowce pokładowe SH-60R Seahawk lub też S-70C(M)-1/2 Thunderhawk.
Okręt wyposażono w cyfrowy, dwuwspółrzędny radar obserwacji przestrzeni powietrznej dalekiego zasięgu AN/SPS-49, który posiada zasięg wynoszący około 480 kilometrów oraz radar obserwacji powierzchni wodnej (dozoru nawodnego) AN/SPS-55. Dodatkowo posiada w umieszczony w kilu i dziobie sonar SQS-56 oraz pasywny sonarze holowanym SQR-19 TACTAS. Dane z sonarów przetwarzane są przez system walki podwodnej AN/SQQ-89 ASW Integration System. 
Okręt w służbie amerykańskiej w wyniku modernizacji z początku XXI wieku został pozbawiony wyrzutni Mk 13 Mod. 4 GMLS (Guided Missile Launching Systems) dla rakiet przeciwlotniczych RIM-66 Standard MR oraz Harpoon (jednostka ognia wynosi 36 rakiet Standard i 4 Harpoon), jednak została ona zamontowana ponownie, po wcieleniu okrętu do służby we flocie Republiki Chińskiej. Dodatkowo okręt uzbrojony jest w armatę uniwersalną Mk 75 kalibru 76 mm, dwie armaty Bofors kalibru 40 mm, system obrony bezpośredniej CIWS Phalanx Mk 15 Block 1A oraz dwie, potrójne wyrzutnie torpedowe Mk 32 Mod. 5 kal. 324 mm dla torped Mk 46. 
Służba w US Navy.
Stępka pod USS „Taylor” (FFG-50) została położona 5 maja 1983 roku w stoczni Bath Iron Works w stanie Maine, zaś wodowanie odbyło się 5 listopada 1983 roku. Matką chrzestną została Barbara A. Taylor, wdowa po Jesse J. Taylorze, pilocie Marynarki Wojennej który został pośmiertnie odznaczony Krzyżem Marynarki Wojennej za heroizm w wojnie w Wietnamie. Dodatkowo okręt został ochrzczony jego imieniem. Podniesienie bandery na okręcie nastąpiło 1 grudnia 1984 roku, zaś pierwszym dowódcą został Cmdr. John S. Fitzgerald.
Taylor został wycofany ze służby 8 maja 2015 roku i przekazany Marynarce Wojennej Tajwanu.
Służba w Marynarce Wojennej Republiki Chińskiej.
W 2017 roku Republika Chińska przejęła dwie dawne amerykańskie fregaty rakietowe typu "Oliver Hazard Perry": USS „Taylor” oraz USS „Gary” (FFG-51). „Taylor” wraz z drugą przejętą jednostką przeszedł przegląd i remont oraz ograniczoną modernizację, połączoną z wydłużeniem jego okresu zdatności do dalszej eksploatacji. W 2018 roku Ministerstwo Obrony Tajwanu poinformowało, że dwa amerykańskie okręty zostaną wcielone do służby w listopadzie 2018 roku. 8 listopada obie fregaty zostały oficjalnie wcielone do służby w tamtejszej flocie i przemianowane na „Ming Chuan” (PFG-1112), którym został właśnie dawny USS „Taylor” oraz „Feng Jia” (PFG-1115), będącym dawnym USS „Gary”. Okręt został dostosowane do standardu fregat typu "Cheng Kung".

</doc>
<doc id="5050637" url="https://pl.wikipedia.org/wiki?curid=5050637" title="Garłacz górnośląski koroniasty">
Garłacz górnośląski koroniasty

Garłacz górnośląski koroniasty (ang. Starwitzer Cropper) – stara polska rasa gołębi ozdobnych z typu dętych pochodząca od gołębia skalnego (łac. Columba livia). Pochodzenie tej rasy nie jest do końca znane, wiadomo tylko że był licznie hodowany na Górnym Śląsku przez hodowców z Niemiec i z Polski. Prawdopodobnie był krzyżowany z innymi garłaczami aby powiększyć nadmuchiwanie wola.
Garłacz górnośląski koroniasty jest dużym i wysokim gołębiem z umiejętnością nadmuchiwana wola. Ich kształt powinien przypominać gruszkę. Cechą charakterystyczną tego garłacza jest głośne klaskanie skrzydłami w czasie lotu. Niektóre okazy potrafią szybko zatrzymać się w czasie lotu, co powoduje przechylenie w tył całego ciała. Przez gołębiarzy ta umiejętność nazywana jest "stawianiem".
Garłacze górnośląskie koroniaste występują w szerokiej palecie kolorów. Znane są następujące barwy: czarne, białe, czerwone, żółte, niebieskie z czarnymi pasami, niebieskie bez pasów, niebiesko-płowe z pasami, niebiesko-płowe bez pasów, czerwono-płowe, żółto-płowe, barwy końcate, szymle z pasami lub bez, płowy groch, ciemny groch, niebieski groch, żółty groch i czerwony groch.

</doc>
<doc id="5050638" url="https://pl.wikipedia.org/wiki?curid=5050638" title="Kurumocz">
Kurumocz



</doc>
<doc id="5050639" url="https://pl.wikipedia.org/wiki?curid=5050639" title="Aktygrafia">
Aktygrafia

Aktygrafia – nieinwazyjna metoda pomiaru długości snu i zapisu jego faz. Należy do kryteriów diagnostycznych Międzynarodowej Klasyfikacji Zaburzeń Snu (ICSD-3) dla wielu zaburzeń rytmu okołodobowego snu i czuwania.
Pomiar jest dokonywany za pomocą aktygrafu, urządzenia niewielkich rozmiarów, które badany nosi przeważnie na nadgarstku, kostce lub na wysokości talii. Większość aktygrafów używa przyspieszeniomierza do rejestrowania ruchu. Dane na temat aktywności ruchowej pozwalają na analizę snu: opisanie długości, ciągłości, liczby przebudzeń, liczby drzemek, a także ilości czasu spędzonego aktywnie i nieaktywnie w ciągu dnia.

</doc>
<doc id="5050640" url="https://pl.wikipedia.org/wiki?curid=5050640" title="Cochrane Collaboration">
Cochrane Collaboration



</doc>
<doc id="5050653" url="https://pl.wikipedia.org/wiki?curid=5050653" title="Ananicze">
Ananicze

Ananicze (; ) – wieś na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w gminie Czerniewicze, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwały tu 52 osoby, 3 były wyznania rzymskokatolickiego, a 49 prawosławnego. Jednocześnie 2 mieszkańców zadeklarowało polską, a 51 białoruską przynależność narodową. Było tu 10 budynków mieszkalnych. W 1931 w 12 domach zamieszkiwało 51 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5050654" url="https://pl.wikipedia.org/wiki?curid=5050654" title="Puchar Austrii w piłce siatkowej mężczyzn (2020/2021)">
Puchar Austrii w piłce siatkowej mężczyzn (2020/2021)

Puchar Austrii w piłce siatkowej mężczyzn 2020/2021 – 41. sezon rozgrywek o siatkarski Puchar Austrii zorganizowany przez Austriacki Związek Piłki Siatkowej ("Österreichischer Volleyball Verband", ÖVV). Zainaugurowany został 18 października 2020 roku.
Rozgrywki miały składać się z 1/16 finału, 1/8 finału, ćwierćfinałów, półfinałów oraz finału. Ze względu na wycofanie się większości drużyn z niższych lig rywalizacja rozpoczęła się od 1/8 finału. Wszystkie rundy toczyły się systemem pucharowym, a o awansie decydowało jedno spotkanie.
Finał odbył się 21 lutego 2021 roku w JUFA-Arenie w Bleiburgu. Puchar Austrii po raz pierwszy zdobył , pokonując w finale . MVP wybrany został Błażej Podleśny.

</doc>
<doc id="5050656" url="https://pl.wikipedia.org/wiki?curid=5050656" title="WWE United Kingdom Championship">
WWE United Kingdom Championship



</doc>
<doc id="5050658" url="https://pl.wikipedia.org/wiki?curid=5050658" title="Stalin (ujednoznacznienie)">
Stalin (ujednoznacznienie)



</doc>
<doc id="5050662" url="https://pl.wikipedia.org/wiki?curid=5050662" title="Tor Wyrazów">
Tor Wyrazów

Tor Wyrazów – tor wyścigowy w Wyrazowie koło Częstochowy, położony w sąsiedztwie Autostrady A1 oraz linii kolejowej nr 166. Długość toru wynosi 860 metrów, nawierzchnia jest asfaltowa.
Historia.
Tor został wybudowany z inicjatywy Automobilklubu Częstochowskiego. Oficjalne otwarcie miało miejsce 15 września 1983 roku. Na torze rozgrywano zawody różnej rangi, między innymi mistrzostwa Polski w kartingu. W latach 90. utracił homologację. Na torze trenowali między innymi Robert Kubica i Bartłomiej Mirecki.
W 2016 roku tor został zamknięty w związku z budową Autostrady A1. W grudniu 2018 roku przedstawiciele gminy Blachownia (właściciela terenu), miasta Częstochowy oraz Automobilklubu Częstochowskiego podpisali porozumienie w sprawie rewitalizacji toru. Pomimo zakazu wstępu, bywały tam organizowane nielegalne wyścigi. W 2020 roku opiekę nad torem przejęło (zarejestrowane niedługo wcześniej) stowarzyszenie Automobilklub Blachownia, co spotkało się ze sprzeciwem Automobilklubu Częstochowskiego.

</doc>
<doc id="5050666" url="https://pl.wikipedia.org/wiki?curid=5050666" title="Milica Rakić">
Milica Rakić

Milica Rakić (cyrylica serbska: Милица Ракић, Belgrad, 9 stycznia 1996 – Batajnica, 17 kwietnia 1999) – trzyletnia dziewczynka, zabita podczas bombardowania Federalnej Republiki Jugosławii przez siły NATO w ramach Operacji Allied Force.
Życiorys.
Milica Rakić urodziła się 9 stycznia 1996 roku w Belgradzie. Jej rodzicami byli Žarko (Жарко) i Dušica (Душица) Rakić. Miała starszego brata imieniem Aleks (Алекс).
Gdy 17 kwietnia 1999 r., między 21:30 a 22:00 trzyletnia Milica była w łazience na drugim piętrze jej domu na przedmieściach Belgradu przy ul. Dimitrija Lazarievicia Raše nr 8, została trafiona fragmentem natowskiej bomby kasetowej. Dom znajdował się w odległości jednego kilometra od dawnego lotniska w Batajnicy. Podczas nalotów humanitarnych NATO na Jugosławię Batajnica była wielokrotnie celem ataków paktu północnoatlantyckiego w czasie jego agresji na Jugosławię, trwającej od marca do czerwca 1999 roku. Śmierć Milicy była natychmiastowa. W chwili śmierci dziewczynka siedziała na nocniku. Podczas ataku rannych zostało pięciu cywili.
Zmarłą Milicę pochowano na cmentarzu w Batajnicy. W tym dniu Ministerstwo Informacji Jugosławii wydało oświadczenie, przypisujące odpowiedzialność za jej śmierć „natowskim tchórzom”.
Następstwa.
Trzyletnia dziewczynka była jednym spośród 89 dzieci, które zginęły podczas agresji NATO. Aczkolwiek serbskie media poświęciły dużo uwagi jej śmierci, Zachodnie w ogóle zignorowały to wydarzenie. Ostatni raport NATO na temat bombardowania Jugosławii nie wspomina o Milicy Rakić nawet w kategorii „szczególne incydenty”. Śledczy z Human Rights Watch odwiedzili miejsce zbrodni 7 sierpnia 1999 roku, oszacowali straty i przesłuchali świadków. Według Human Rights Watch bomba kasetowa wybuchła przed domem, w którym mieszkała Milica. To było pierwsze użycie bomby kasetowej przez NATO na terytorium Serbii; wszystkie wcześniejsze przypadki odnotowano w Autonomicznej Republice Kosowa oraz w Metohiji. Jugosłowiański minister zdrowia dostarczył organizacji Human Rights Watch fotografie z incydentu, które zamieszczono także w książce „Biała księga zbrodni NATO w Jugosławii” („Бела књига НАТО злочина у Југославији”), opublikowanej przez prezydenta Jugosławii.
Kanonizacja Milicy Rakić i poświęcony jej fresk.
Tragiczna śmierć dziewczynki skłoniła pewną część serbskiego społeczeństwa, aby zwróciło się do Serbskiego Kościoła Prawosławnego o przeprowadzenie kanonizacji Milicy Rakić. W 2004 roku w monasterze Tvrdoš, znajdującym się w pobliżu miejscowości Trebinje w Bośni i Hercegowinie wykonano fresk Milicy Rakić, na którym opisano ją jako nowomęczennicę. Tymczasem Serbski Kościół Prawosławny oświadczył, że mógłby rozważyć kanonizację dziewczynki tylko wtedy, gdyby jej kult był szeroko rozpowszechniony.
Pomniki i upamiętnienia.
W 2000 roku w parku Taszmajdańskim w Belgradzie wzniesiono pomnik poświęcony dzieciom zamordowanym w przeprowadzonych przez NATO bombardowaniach Jugosławii. Na marmurowym bloku, na którego cokole znajduje się brązowa figura małej Milicy Rakić, wyryto napis w języku serbskim i angielskim: „Byliśmy tylko dziećmi”. Pomnik powstał z inicjatywy gazety Večernje novosti, a fundusze na ten cel pochodziły z dotacji jej czytelników. Rzeźbę dwukrotnie ukradziono, w 2000, a potem w 2001 roku, kiedy już jej nigdy nie odzyskano. W 2014 roku w Batajnicy wybudowano fontannę upamiętniającą zmarłą Milicę. Rok później w parku Taszmajdańskim umieszczono nową figurę Milicy Rakić, zastępując nią tą poprzednią, ukradzioną. W Batajnicy otworzono też upamiętniający ją park, noszący nazwę „Мала Милица Ракић” („Mała Milica Rakić”). W 2017 roku Ministerstwo Obrony Serbii sfinansowało jego poważną renowację.
W 2019 roku, w 20. rocznicę bombardowań Federalnej Republiki Jugosławii przez NATO, grupa artystów: Komnen Vuković (Комнен Вуковић), Jelena Tomašević (Јелена Томашевић), Svetlana Seka Aleksić (Светлана Сека Алексић), Mari Mari – Marija Marić Markowić (Мари Мари – Марија Марић Марковић), Vojan Marović (Бојан Маровић), Saša Kovačević (Саша Ковачевић) i Milivoj Lemi Mrdaković (Миливој Леми Мрдаковић) stworzyła utwór „Песма малом анђелу” („Pieśń dla małego anioła”) poświęcony Milicy Rakić i upamiętniajcy wraz z nią pozostałe dziecięce ofiary agresji NATO z 1999 roku.

</doc>
<doc id="5050669" url="https://pl.wikipedia.org/wiki?curid=5050669" title="Apiatowo">
Apiatowo

Apiatowo – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorskim, w sielsowiecie Jazno.
Dawniej używane nazwy – Opiatowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 45 osób, 44 były wyznania rzymskokatolickiego a 1 prawosławnego. Jednocześnie 10 mieszkańców zadeklarowało polską a 35 białoruską przynależność narodową. Było tu 9 budynków mieszkalnych. W 1931 w 9 domach zamieszkiwało 36 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5050677" url="https://pl.wikipedia.org/wiki?curid=5050677" title="Owczynniki">
Owczynniki

Owczynniki – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 38 osób, wszystkie były wyznania prawosławnego i zadeklarowały białoruską przynależność narodową. Było tu 7 budynków mieszkalnych. W 1931 w 8 domach zamieszkiwało 39 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5050679" url="https://pl.wikipedia.org/wiki?curid=5050679" title="Abderrazak El Mnasfi">
Abderrazak El Mnasfi

Abderrazak El Mnasfi, arab. عبد الرزاق المناصفي (ur. 5 marca 1982 w Kénitrze) – marokański piłkarz grający przede wszystkim na pozycji ofensywnego pomocnika.
Kariera piłkarska.
Pierwszym klubem zawodnika był KAC Kénitra. W międzyczasie został wypożyczony do Renaissance de Berkane, powrócił 1 grudnia 2002 roku. 1 grudnia 2005 roku został zawodnikiem Moghrebu Tétouan. Nie pozostał tam długo, bo już 1 grudnia 2006 roku podpisał kontrakt z FARem Rabat. W sezonie 2006/2007 z tym klubem zdobył mistrzostwo kraju. 1 grudnia 2009 roku powrócił do Moghrebu Tétouan, w sezonie 2011/2012 w tym klubie rozegrał 13 meczy i strzelił 3 bramki. W tymże sezonie zdobył po raz drugi w karierze mistrzostwo Maroka. 1 lipca 2012 roku został zawodnikiem Wydadu Casablanca. Rozegrał tam 13 meczy i raz asystował. 1 września 2014 roku podpisał kontrakt z IZK Khemisset, rozegrał tam 19 meczy i strzelił 3 bramki. 29 lipca 2015 roku powrócił do klubu, w którym zaczynał – KAC Kénitra. Rozegrał tam 32 mecze i strzelił 4 gole. 1 lipca 2017 roku został zawodnikiem Chabab Atlas Khénifra, w którym rozegrał 5 meczy. 1 stycznia 2018 roku zakończył piłkarską karierę. Łącznie na najwyższym szczeblu rozgrywkowym Maroka rozegrał 81 meczy, strzelił 10 goli i raz asystował.

</doc>
<doc id="5050682" url="https://pl.wikipedia.org/wiki?curid=5050682" title="Działko AM-23">
Działko AM-23

AM-23 ("Afanasjew-Makarow 23") – radzieckie automatyczne działko lotnicze kalibru 23 mm, używane głównie w podwójnie sprzężonych stanowiskach jako uzbrojenie obronne bombowców i samolotów transportowych od lat 50. XX wieku. 
Historia.
Działko AM-23 zostało skonstruowane pod koniec lat 40. XX wieku w biurze konstrukcyjnym CKB-14 w Tule pod kierunkiem Nikołaja Afanasjewa i Nikołaja Makarowa, od nazwisk których pochodziło oznaczenie broni. Przeznaczone było specjalnie do instalowania w wieżyczkach strzeleckich bombowców i samolotów transportowych. Założeniem było uzyskanie dużej szybkostrzelności, dlatego w odróżnieniu od działek używanych przez samoloty myśliwskie NS-23 i NR-23 oparto automatykę na odprowadzaniu gazów prochowych z przewodu lufy. Opracowano broń w dwóch wariantach: TKB-494 dla silniejszych nabojów z większą łuską działka WJa-23 i TKB-495 dla słabszych nabojów NS-23. Pierwszy model TKB-494 skonstruowano w 1949 roku. Był on udany i osiągał szybkostrzelność 1100 strz./min, lecz wadą był duży odrzut broni, silnie oddziałujący na konstrukcję samolotu, stąd zrezygnowano z tego wariantu. Działko to posłużyło jednak następnie jako baza do skonstruowania działka przeciwlotniczego ZU-23-2 (TKB-507).
Działko TKB-495 na amunicję NS-23 przeszło pozytywnie badania państwowe w 1951 roku i zostało w 1952 roku przyjęte na uzbrojenie pod oznaczeniem AM-23. W jego konstrukcji zastosowano dodatkowo przyspieszacz wyrzucający łuskę i wypychający nabój z ogniwa taśmy do komory nabojowej, oraz zderzak gazowy uruchamiany gazami prochowymi. Dzięki przyjętym rozwiązaniom osiągnięto wysoką szybkostrzelność teoretyczną 1350 strz./min. Zastosowano lufę o długości 1000 mm – krótszą, niż we wcześniejszych działkach lotniczych, w celu zmniejszenia oporów powietrza przy szybkich samolotach. Amunicja została ulepszona w stosunku do NS-23, w tym opracowano skuteczniejsze pociski. Produkcja była prowadzona w latach 1954–1972 w Tulskiej Fabryce Maszyn ("Tulskij Maszynostroitielnyj Zawod", TMZ) im. Riabikowa. W 1967 roku twórcy działka zostali uhonorowani nagrodą państwową.
Działka AM-23 znalazły zastosowanie przede wszystkim w składzie kompleksu uzbrojenia bombowców PW-23, obejmującego podwójnie sprzężone działka w zdalnie kierowanych wieżyczkach: grzbietowej, podkadłubowej i ogonowej. Tu-16 miał górną wieżyczkę DT-W7, dolną DT-N7S i ogonową DK-7, Tu-95 odpowiednio DT-W12, DT-N12 i DK-12, a M-4 odpowiednio DB-33A, DB-34A i DB-35. W samolotach transportowych An-8 i An-12 stosowano ogonowe stanowisko DB-65U. Działka te stosowano w ogonowych stanowiskach także nowszych samolotów. Zapas amunicji różnił się w poszczególnych wieżyczkach i wynosił od 250 nabojów na lufę do 1000 w ogonowej wieżyczce bombowca M-4. Wyjątkowo stałe działko w wersji pojedynczej, z dłuższą lufą i zapasem 100 nabojów, było montowane w nosie Tu-16.
W Chińskiej Republice Ludowej produkowano kopię działka oznaczoną jako Typ 23-2.

</doc>
<doc id="5050683" url="https://pl.wikipedia.org/wiki?curid=5050683" title="Muaid Ellafi">
Muaid Ellafi

Muaid Salem Ali Ellafi (ar. مؤيد اللافي, ur. 7 marca 1996 w Trypolisie) – libijski piłkarz grający na pozycji ofensywnego pomocnika. W sezonie 2020/2021 występuje w klubie Wydad Casablanca.
Kariera klubowa.
CD Santa Clara.
Ellafi trafił do Santa Clary 23 stycznia 2016 roku. Zadebiutował on w jej barwach 5 marca 2016 roku w przegranym 1:0 spotkaniu przeciwko Sportingowi Covilhã. Łącznie dla CD Santy Clary Libijczyk rozegrał 7 meczy, w których nie strzelił żadnego gola.
Al-Ahly Trypolis.
Elllafi wrócił do Al-Ahly Trypolis w czerwcu 2016, zaliczając debiut dla niego 19 czerwca 2016 roku w spotkaniu przeciwko FUS Rabat (wyg. 1:0). Pierwszą bramkę dla tego zespołu zdobył on 12 lutego 2017 roku w wygranym 3:1 meczu z All Stars, dwukrotnie wpisując się na listę strzelców. Łącznie dla Al-Ahly Trypolis Libijczyk wystąpił w 15 spotkaniach, zdobywając 6 bramek.
Asz-Szabab Rijad.
Ellafi podpisał kontrakt z Asz-Szabab Rijad 8 stycznia 2018 roku. Zadebiutował on dla tego klubu w przegranym 3:2 spotkaniu z Al-Ahli Dżudda. Ostatecznie dla Asz-Szabab Rijad Libijczyk rozegrał 6 meczy, nie strzelając żadnego gola.
Wolny zawodnik.
Ellafi był wolnym zawodnikiem od 1 lipca 2018 roku do 14 grudnia 2018 roku.
USM Algier.
Ellafi dołączył do drużyny USM Algier 14 grudnia 2018 roku. Piłkarz ten zaliczył debiut dla tego zespołu 4 stycznia 2019 roku w meczu z DRB Tadjenanet (przeg. 1:0). Pierwszego gola dla tego klubu zawodnik ten strzelił 11 dni później w wygranym 4:1 starciu z NA Hussein Dey. Łącznie dla USM Algier Libijczyk wystąpił 38 razy, zdobywając 6 bramek.
Wydad Casablanca.
Ellafi przeniósł się do Wydadu Casablanca 26 października 2020 roku. Zadebiutował on dla tego zespołu 6 grudnia 2020 roku w wygranym 2:0 spotkaniu przeciwko Youssoufii Berrechid. Swoją premierową bramkę piłkarz ten zdobył 6 dni później w meczu z Olympique Safi (przeg. 2:1). Do 25 marca 2021 roku Libańczyk w barwach Wydadu Casablanca rozegrał 15 meczy, w których strzelił 5 goli.
Kariera reprezentacyjna.
Ellafi zadebiutował w reprezentacji Libii 12 czerwca 2015 roku w przegranym 1:0 spotkaniu przeciwko Maroku. Do 25 marca 2021 roku w barwach reprezentacji Libii piłkarz ten wystąpił w 18 spotkaniach, zdobywając 2 bramki.
Sukcesy.
"Sukcesy w karierze klubowej Muaida Ellafiego:"

</doc>
<doc id="5050684" url="https://pl.wikipedia.org/wiki?curid=5050684" title="AM-23">
AM-23



</doc>
<doc id="5050688" url="https://pl.wikipedia.org/wiki?curid=5050688" title="Paulinowo (rejon głębocki)">
Paulinowo (rejon głębocki)

Paulinowo – dawna wieś. Tereny na których leżała znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 46 osób, wszystkie były wyznania prawosławnego i zadeklarowały białoruską przynależność narodową. Było tu 8 budynków mieszkalnych. W 1931 w 10 domach zamieszkiwało 41 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5050689" url="https://pl.wikipedia.org/wiki?curid=5050689" title="Abdelrahim Hamed">
Abdelrahim Hamed

Abdelrahim Hamed – libijski niepełnosprawny sztangista, medalista paraolimpijski. Pierwszy zdobywca medalu igrzysk olimpijskich lub paraolimpijskich dla Libii.
W 1996 roku zadebiutował na igrzyskach paraolimpijskich, startując na zawodach w Atlancie w kategorii wagowej powyżej 100 kg. Z wynikiem 215 kg w dwuboju uplasował się na 5. miejscu wśród 13 startujących zawodników. Cztery lata później podczas igrzysk w Sydney ponownie wystąpił w kategorii wagowej powyżej 100 kg. Z rezultatem 235 kg w dwuboju zdobył brązowy medal, przegrywając wyłącznie z Kimem Brownfieldem i Pernellem Cooperem ze Stanów Zjednoczonych. Był to pierwszy i jak dotąd (2021) jedyny medal wywalczony przez libijskiego sportowca na igrzyskach olimpijskich lub paraolimpijskich.

</doc>
<doc id="5050694" url="https://pl.wikipedia.org/wiki?curid=5050694" title="EA-18G">
EA-18G



</doc>
<doc id="5050695" url="https://pl.wikipedia.org/wiki?curid=5050695" title="Anna Odrowąż-Coates">
Anna Odrowąż-Coates

Anna Antonina Odrowąż-Coates z domu Odrowąż-Zawadzka (ur. 9 stycznia 1979) – polska badaczka w obszarze nauk społecznych, prorektor Akademii Pedagogiki Specjalnej im. Marii Grzegorzewskiej w Warszawie.
Życiorys.
Ukończyła studia magisterskie w zakresie socjologii na Uniwersytecie Gdańskim (1997–2002) oraz podyplomowo public relations na Politechnice Gdańskiej (2000–2002). W 2005 obroniła na UG napisany pod kierunkiem Mieczysława Guldy doktorat z nauk o polityce "Sytuacja kobiet aktywnych zawodowo w Polsce i we Włoszech". W 2016 habilitowała się w dziedzinie nauk społecznych, dyscyplina pedagogika, specjalność pedagogika społeczna, na Akademii Pedagogiki Specjalnej, przedstawiając pracę "Nierówności społeczno-edukacyjne: płeć, etniczność, religia".
W skład jej zainteresowań naukowych wchodzą: prawa człowieka w perspektywie porównawczej i krytycznej, reprodukcja systemu społecznego w procesach edukacji i socjalizacji, nierówności społeczne, marginalizacja i wykluczenie, zagadnienia dotyczące wczesnej interwencji społecznej, wielokulturowość, migracje, sytuacja kobiet na świecie.
W latach 2004–2008 prowadziła badania, pracując w policji w Wielkiej Brytanii. Od 2008 związana zawodowo z Katedrą Pedagogiki Społecznej APS. Od 2018 kieruje Katedrą UNESCO im. Janusza Korczaka. Członkini Senatu Uczelni (2020–2024). Prorektorka ds. rozwoju w kadencji 2020–2024.
W latach 2016-2023 członkini Sekcji Pedagogiki Społecznej przy KNP Polskiej Akademii Nauk, Polskiego Towarzystwa Socjologicznego, przewodnicząca komisji rewizyjnej Polskiego Towarzystwa Pedagogiki Porównawczej, członkini (ESA), w latach 2020-2023 członkini zarządu Research Network for Education RN10 (ESA), oraz Research Committee Language and Society RC25 Międzynarodowego Stowarzyszenia Socjologicznego 2018-2023 (ISA), Polskiego Stowarzyszenia im. Janusza Korczaka, Prezydium Polskiego Towarzystwa Pedagogicznego. Redaktorka czasopism "Society Register", "International Journal of Pedagogy", "Innovation and New Technologies". Redaktor naczelna czasopisma naukowego ISA "Language Discourse &amp; Society". 
Zajmuje się także tworzeniem muzyki popularnej.
Córka Joanny Odrowąż-Zawadzkiej, wnuczka Zygmunta Odrowąż-Zawadzkiego. Z Chrisem Odrowąż-Coates, byłym brytyjskim pilotem wojskowym, ma córkę Ewę Odrowąż-Coates i syna Georga Odrowąż-Coates.

</doc>
<doc id="5050697" url="https://pl.wikipedia.org/wiki?curid=5050697" title="Frances Northcutt">
Frances Northcutt

Frances „Poppy” Northcutt (ur. 10 sierpnia 1943 w Many) – teksańska inżynier i prawniczka, która rozpoczęła swoją karierę jako obliczeniowiec. Była inżynierem personelu technicznego w programie Apollo NASA podczas wyścigu kosmicznego. Podczas misji Apollo 8 została pierwszą kobietą-inżynierem pracującą w Centrum Kontroli Misji NASA.
Później Northcutt została adwokatką specjalizującą się w prawach kobiet. We wczesnych latach siedemdziesiątych zasiadała w krajowej radzie dyrektorów Narodowej Organizacji Kobiet. Jest wolontariuszką w kilku organizacjach w Houston walczących o prawa do aborcji.
Życiorys.
Northcutt urodziła się 10 sierpnia 1943 roku w Many w Luizjanie. Dorastała w Luling w Teksasie, a następnie przeniosła się do Dayton. Northcutt uczęszczała do Dayton High School w Liberty County, a następnie studiowała matematykę na Uniwersytecie Teksańskim.
Po ukończeniu studiów, Northcutt została zatrudniona w 1965 roku przez TRW, kontrahenta lotniczego NASA w Houston, jako obliczeniowiec do nowego programu Apollo. Northcutt była pierwszą kobietą, która pracowała jako personel techniczny; na stanowisko które została awansowana po pół roku. Różnica w wynagrodzeniach między rolą obliczeniowca a rolą personelu technicznego była na tyle duża, że kierownik operacyjny musiał planować podwyżki wynagrodzeń tak często, jak to możliwe, aby pensja Northcutt była sprawiedliwa w porównaniu z jej kolegami płci męskiej. To doświadczenie z różnicami w wynagrodzeniach kobiet i mężczyzn zainspirowało późniejszy aktywizm Northcutt na rzecz praw kobiet.
Northcutt pracowała w pokoju planowania misji i analiz w Centrum Kontroli Misji. Northcutt i jej zespół zaprojektowali trajektorię powrotu na Ziemię, którą załoga Apollo 8 wróciła z Księżyca na Ziemię. Była w stanie dokonać obliczeń, które oszacowywały możliwe scenariusze dotyczące zużycia paliwa.
Northcutt i Mission Operations Team otrzymali później Presidential Medal of Freedom Team Award za pracę nad Apollo 13. Popularna jest teza, że księżycowy krater w pobliżu miejsca, w którym wylądował moduł księżycowy Apollo 17, został nazwany jej imieniem. W TRW Northcutt zasiadała w komitecie akcji afirmatywnej firmy i opowiadała się za ulepszeniem polityki dotyczącej urlopów ciążowych. Northcutt została przewodniczącą zarówno houstońskiego, jak teksańskiego oddziału National Organization for Women. W 1984 roku Northcutt ukończyła z wyróżnieniem University of Houston Law Center. Northcutt pracowała dla Jane's Due Process, organizacji zapewniającej ochronę nieletnim w ciąży. Pracowała również dla biura prokuratorów okręgowych hrabstwa Harris i była pierwszym prokuratorem w Wydziale ds. Przemocy w Rodzinie.

</doc>
<doc id="5050698" url="https://pl.wikipedia.org/wiki?curid=5050698" title="Podgórzany">
Podgórzany



</doc>
<doc id="5050701" url="https://pl.wikipedia.org/wiki?curid=5050701" title="Poddubniki (rejon miorski)">
Poddubniki (rejon miorski)

Poddubniki – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Jazno.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Jazno.
Według Powszechnego Spisu Ludności z 1921 roku zamieszkiwało tu 30 osób, 28 były wyznania rzymskokatolickiego, a 2 prawosławnego. Jednocześnie 28 mieszkańców zadeklarowało polską, a 2 białoruską przynależność narodową. Było tu 5 budynków mieszkalnych. W 1931 w 5 domach zamieszkiwały 32 osoby.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w m. Jazno.

</doc>
<doc id="5050703" url="https://pl.wikipedia.org/wiki?curid=5050703" title="Tacciana Barysik">
Tacciana Barysik

Tacciana Barysik (ur. 18 sierpnia 1977 w Mohylewie) – białoruska pisarka.
Życiorys.
Studiowała pedagogikę społeczną i metodologię wychowania przedszkolnego na Mohylewskim Uniwersytecie Państwowym im. Arkadzia Kulaszoua. Studia ukończyła w 1999 roku. Podczas studiów wygrała wydziałowy konkurs na Najlepszego przyszłego nauczyciela roku. W latach 1999–2000 pracowała jako pedagog w szkole we wsi Lenin. Z powodów finansowych przestała pracować w zawodzie podejmując pracę jako operator w oczyszczalni ścieków. Wybrała tę pracę, ponieważ jest ona dość dobrze płatna. Samotnie wychowuje córkę Michalinę. Jest członkiem Związku Pisarzy Białorusi. W 2003 roku wydała zbiorek wierszy "Harknu u bliskuczy maciuhalnik".
W 2015 roku debiutowała w czwartym konkursie o Nagrodę Literacką imienia Jerzego Giedroycia i zajęła II miejsce. Otrzymała nagrodę za tłumaczenie zbioru opowiadań "Kobieta i lampart" na język polski lub stypendium twórcze do Visby w Szwecji. W 2017 roku Związek Pisarzy Białorusi przyznał jej stypendium imienia Magdaleny Radziwiłowej. Jest ono przyznawane raz w roku kobietom i tłumaczkom i ma wspierać ich twórczość. W listopadzie 2020 roku podpisała list otwarty pisarzy "Chopić hwałtu, prymicie wolu naroda!" (Dość przemocy, zaakceptuj wolę ludu!).

</doc>
<doc id="5050705" url="https://pl.wikipedia.org/wiki?curid=5050705" title="E3 Saxo Bank Classic 2021">
E3 Saxo Bank Classic 2021

E3 Saxo Bank Classic 2021 – 63. edycja wyścigu kolarskiego E3 Saxo Bank Classic, która odbyła się 26 marca 2021 na liczącej ponad 205 kilometrów trasie wokół Harelbeke. Impreza kategorii 1.UWT była częścią UCI World Tour 2021.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="5050709" url="https://pl.wikipedia.org/wiki?curid=5050709" title="Ines Bibernell">
Ines Bibernell

Ines Bibernell, po mężu Obst (ur. 21 lipca 1965 w Querfurcie) – niemiecka lekkoatletka, biegaczka średnio- i biegaczka długodystansowa, złota medalistka halowych mistrzostw Europy. W czasie swojej kariery startowała w barwach Niemieckiej Republiki Demokratycznej.
Kariera sportowa.
Zajęła 2. miejsce w biegu na 10 000 metrów w finale A pucharu Europy w 1985 w Moskwie. Zajęła 4. miejsce na tym dystansie w zawodach pucharu świata w 1985 w Canberze.
Zwyciężyła w biegu na 3000 metrów na halowych mistrzostwach Europy w 1986 w Madrycie, wyprzedzając Yvonne Murray z Wielkiej Brytanii i Reginę Čistiakovą ze Związku Radzieckiego.
Bibernell była mistrzynią NRD w biegu na 1500 metrów w 1986, w biegu na 3000 metrów w 1985 i 1986 oraz w biegu na 10 000 metrów w 1985, a także była brązową medalsitką na tym ostatnim dystansie w 1986. W hali była mistrzynią swego kraju w biegu na 1500 metrów w 1986 oraz wicemistrzynią w 1985 i brązową medalistką w 1984, a także mistrzynią w biegu na 3000 metrów w latach 1985–1987 i wicemistrzynią w 1984.
Rekordy życiowe.
Iris Bibernell miała następujące rekordy życiowe:

</doc>
<doc id="5050714" url="https://pl.wikipedia.org/wiki?curid=5050714" title="Powińszczyzna">
Powińszczyzna

Powińszczyzna (, "Pawinszczyna"; , "Pawinszczina") – chutor na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów wieś w gminie Czerniewicze, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 35 osób, 24 były wyznania rzymskokatolickiego, a 11 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 7 budynków mieszkalnych. W 1931 w 7 domach zamieszkiwały 34 osoby.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozoroki.

</doc>
<doc id="5050721" url="https://pl.wikipedia.org/wiki?curid=5050721" title="Biblioteki pedagogiczne">
Biblioteki pedagogiczne



</doc>
<doc id="5050723" url="https://pl.wikipedia.org/wiki?curid=5050723" title="Wojciech Charkin">
Wojciech Charkin

Wojciech Charkin (ur. 27 marca 1947 w Gdyni, zm. 8 stycznia 2019 w Gdańsku) – polski dziennikarz, przewodnik turystyczny, wykładowca akademicki, działacz opozycji demokratycznej w PRL.
Jako student uczestniczył w wydarzeniach marcowych w 1968 i wypadkach grudniowych w 1970. W 1972 ukończył studia na Wydziale Elektroniki Politechniki Gdańskiej. Po studiach pracował jako młodszy instruktor techniczny w Rejonowym Urzędzie Telekomunikacyjnym w Gdyni, następnie od 1973 do 1984 w Zakładzie Nauki o Pracy Instytutu Nauk Społecznych Politechniki Gdańskiej. Od 1973 do 1978 był kierownikiem gdańskiego oddziału pisma "Politechnik". W 1977 był członkiem założycielem Polskiego Towarzystwa Ergonomicznego. Od wykładowcą na Wydziale Architektury i Wzornictwa Akademii Sztuk Pięknych w Gdańsku. W latach 1984-2001 był zatrudniony w Bibliotece Głównej Politechniki Gdańskiej.
Uczestniczył w strajku w Stoczni Gdańskiej w sierpniu 1980. Jego reportaż o strajku "Kiedy niemożliwe stało się możliwe" opublikowało w październiku 1980 ogólnopolskie pismo studenckie "Politechnik". Współredagował oświadczenie dziennikarzy przeciwko celowej dezinformacji społeczeństwa na temat sytuacji na Wybrzeżu nazwane od jego nazwiskiem "zeszytem Charkina". Był członkiem Komisji Założycielskiej, a następnie Komisji Zakładowej "Solidarności" na Politechnice Gdańskiej. W okresie stanu wojennego kolportował podziemne wydawnictwa i współpracował z pismem „Solidarność” Regionu Gdańskiego.
Od 1989 był redaktorem "Tygodnika Wyborczego" i "Tygodnika Gdańskiego". Od 1989 do 1992 należał do Stowarzyszenia Dziennikarzy Polskich. W latach 1990-2000 był członkiem Rady Nadzorczej wydawnictwa Przekaz Sp. z o.o. W 2009 został z rekomendacji Prawa i Sprawiedliwości mianowany wiceprzewodniczącym Rady Nadzorczej Radia Gdańsk, przewodniczył jej od 2009 do 2011. W 2005 był szefem sztabu wyborczego Bogdana Borusewicza w wyborach parlamentarnych.
Od 1967 działał w PTTK. Pełnił funkcje przewodniczącego Komisji Rewizyjnej Oddziału Gdańskiego PTTK, wiceprezesa Koła Przewodników Miejskich i Terenowych im. Franciszka Mamuszki (2001-2005), organizował i wykładał na kursach przewodnickich. Od 2013 był też przewodniczącym Komisji Rewizyjnej Stowarzyszenia Güntera Grassa w Gdańsku
Był odznaczony Srebrnym Krzyżem Zasługi (2006), Srebrną (2001) i Złotą (2008) Honorową Odznaką PTTK, Medalem Komisji Edukacji Narodowej (2010), Odznaką Honorową Ministra Sportu i Turystyki „Za zasługi dla turystyki”, Złotą Odznaką Polskiego Stowarzyszenia Filmu Naukowego, tytułem Zasłużonego Przewodnika PTTK.
Został pochowany na Cmentarzu Srebrzysko w Gdańsku (rejon V). 
Od marca 2019 jest patronem Akademii Przewodnickiej Europejskiego Centrum Solidarności.

</doc>
<doc id="5050729" url="https://pl.wikipedia.org/wiki?curid=5050729" title="Sântimbru (gmina w okręgu Harghita)">
Sântimbru (gmina w okręgu Harghita)

Sântimbru – gmina w Rumunii, w okręgu Harghita. Obejmuje miejscowości Sântimbru i Sântimbru-Băi. W 2011 roku liczyła 2063 mieszkańców. 

</doc>
<doc id="5050733" url="https://pl.wikipedia.org/wiki?curid=5050733" title="Stanisław Karol Oziembłowski">
Stanisław Karol Oziembłowski

Stanisław Karol Oziembłowski herbu Radwan – wojski wiłkomierski od 1656 roku, podstarości upicki w latach 1652-1659, sędzia grodzki upicki w latach 1651-1652, cześnik kowieński do 1656 roku.
20 października 1655 roku podpisał ugodę kiejdańską. Jako poseł powiatu wiłkomierskiego na sejm elekcyjny 1669 roku podpisał "pacta conventa" Michała Korybuta Wiśniowieckiego w 1669 roku.

</doc>
<doc id="5050735" url="https://pl.wikipedia.org/wiki?curid=5050735" title="Sântimbru (okręg Harghita)">
Sântimbru (okręg Harghita)

Sântimbru () – wieś w Rumunii, w okręgu Harghita, w gminie Sântimbru. W 2011 roku liczyła 2063 mieszkańców.

</doc>
<doc id="5050738" url="https://pl.wikipedia.org/wiki?curid=5050738" title="Caroline Haslett">
Caroline Haslett

Dame Caroline Harriet Haslett (ur. 17 sierpnia 1895 w Worth, zm. 4 stycznia 1957 w Bungay) – angielska inżynier elektryk i orędowniczka praw kobiet.
Pierwsza sekretarz Women’s Engineering Society oraz założycielka i redaktorka jego czasopisma „The Woman Engineer”. Współzałożycielka, obok Laury Annie Willson, Electrical Association for Women. Od 1925 roku pierwsza dyrektorka Electrical Association for Women. Jej głównym zainteresowaniem było wykorzystanie zalet energii elektrycznej w celu uwolnienia kobiet od prac domowych tak, aby mogły realizować własne ambicje poza domem.
Życiorys.
Caroline Haslett urodziła się w Worth w Sussex w 1895 roku. Była drugim z pięciorga dzieci. Jej ojciec był inżynierem sygnalizacji na kolei, co podsyciło wczesne zainteresowanie Caroline narzędziami i maszynami. Jednocześnie uświadomiła sobie, że jej matka, podobnie jak większość kobiet na początku XX wieku, przez cały dzień myła, sprzątała, gotowała i rozpalała ogień. Nie było maszyn, które mogłyby pomóc w tej pracy.
Interesowała się botaniką. W 1906 roku uzyskała stypendium w Haywards Heath High School. Po zdobyciu na studiach umiejętności biurowych podjęła w 1914 roku pracę w firmie Cochran &amp; Co. Była to firma inżynieryjna, produkująca kotły parowe, które miały strategiczne znaczenie dla brytyjskich sił zbrojnych podczas I wojny światowej.
Caroline przejęła kierownictwo biura w Londynie. Na swą prośbę została wysłana do zakładu firmy w Annan w Szkocji. Tutaj odbyła praktyczne szkolenie inżynierskie w zakresie projektowania kotłów.
W 1919 roku dołączyła do Electrical Association for Women, została jego sekretarzem i redagowała magazyn „The Woman Engineer”. Z pomocą czytelniczek magazynu określiła, które urządzenia są najbardziej przydatne dla kobiet zajmujących się pracami domowymi.
W 1924 roku została współzałożycielką i pierwszą dyrektorką Electrical Association for Women; organizacja zrzeszała 10 000 członkiń. Prowadziła wykłady, publikowała książki i czasopisma, które uczyły kobiety o elektryczności, bezpieczeństwie, podłączaniu wtyczki, instalowaniu oświetlenia. W 1935 roku zaproponowała model tzw. „All-Electric House”. 
W 1931 roku, w wieku 36 lat, została odznaczona Orderem Imperium Brytyjskiego za zasługi dla kobiet.
Podczas II wojny światowej była jedyną kobietą, która zasiadała w komisji Instytutu Elektrotechniki, rozpatrującego wymagania dotyczące powojennych instalacji elektrycznych w domu. Zalecono nowy standard wtyczki i gniazdka elektrycznego, który zapewniłby bezpieczeństwo dzieci. Pełniła funkcję przewodniczącej Brytyjskiej Federacji Kobiet Biznesu i Zawodowych oraz przewodniczącej Międzynarodowej Federacji.
W 1947 roku została członkinią British Electrical Authority, które obsługiwało pierwszą krajową sieć elektroenergetyczną, jak również Damą Komandorem Orderu Imperium Brytyjskiego. Od 1953 do 1954 roku była przewodniczącą British Electrical Development Association, jako pierwsza kobieta na tym stanowisku.
Zasiadała w radach kilkunastu wyższych uczelni, m.in.: Administrative Staff College, King's College of Household &amp; Social Science, London School of Economics &amp; Political Science, Queen Elizabeth College, Bedford College for Women, Careers &amp; Appointments Board University of Nottingham. Była członkinią rad British Institute of Management, Industrial Welfare Society i National Industrial Alliance oraz należała do Central Committee on Women's Training &amp; Employment.
Podróżowała po Europie, Bliskim Wschodzie, Kanadzie i Stanach Zjednoczonych, na prośbę rządów Wielkiej Brytanii i Stanów Zjednoczonych jako honorowa doradczyni ds. szkolenia kobiet w Ministerstwie Pracy. Haslett zmarła po krótkiej chorobie w 1957 roku.

</doc>
<doc id="5050739" url="https://pl.wikipedia.org/wiki?curid=5050739" title="Sântimbru-Băi">
Sântimbru-Băi

Sântimbru-Băi () – wieś w Rumunii, w okręgu Harghita, w gminie Sântimbru. W 2011 roku pozostawała niezamieszkała.

</doc>
<doc id="5050742" url="https://pl.wikipedia.org/wiki?curid=5050742" title="Teru Hasegawa">
Teru Hasegawa

 (ur. 7 marca 1912 w Ōtsuki, zm. 14 stycznia 1947 w Jiamusi) – japońska esperantystka, znana także jako Verda Majo (zielony Maj) w kręgach esperanckich.
Życiorys.
Urodziła się 7 marca 1912 w Ōtsuki w Japonii. Z początku chciała zostać nauczycielką. Pomyślnie zdała egzamin wstępny na Uniwersytecie dla Kobiet w Tokio. Jednak prawdopodobnie po to, by uwolnić się od swojego surowego ojca, postanowiła studiować poza stolicą, w Pedagogicznym Uniwersytecie dla Kobiet w Nara.
Poprzez esperanto, którego zaczęła się uczyć w czerwcu 1932, nawiązała kontakt najpierw z lewicowymi miłośnikami literatury w Japonii, potem także z chińskimi esperantystami. W 1935 napisała artykuł do szanghajskiego magazynu "La Mondo" na temat stanu ruchu feministycznego, a zwłaszcza represji wobec kobiet w japońskim społeczeństwie. Rok później to samo czasopismo opublikowało jej artykuł o stanie literatury proletariackiej w Japonii. W 1932 została tymczasowo aresztowana za lewicowe poglądy i wydalona ze studiów. Hasegawa wróciła do Tokio i przygotowywała się do zawodu maszynistki. W 1935 roku dzięki wspólnemu zainteresowaniu esperanto i literaturą, poznała chińskiego studenta Liu Rena. Pobrali się potajemnie w 1936. W 1937 wyjechali do Szanghaju, który wkrótce potem został zaatakowany przez armię japońską. Ostro atakowała japoński rząd i popierała "słuszny opór" chińczyków. Pod koniec czerwca 1938 dołączyła do anty-japońskiego ruchu oporu w Wuhan, gdzie została prezenterką w Centralnej Stacji Radiowej, nadającej programy mających na celu podzielenie japońskiej armii. W lipcu 1940 została jedną z przywódców Antywojennej Rewolucyjnej Ligi Japończyków w Chinach. Z powodu wojny Hasegawa z mężem często zmieniali miejsce zamieszkania, pomagali im w tym inni esperantyści. Używając pseudonimu Verda Majo, regularnie pisała artykuły do magazynu "Heroldo de Ĉinio". Przeżyła Wojnę chińsko-japońską i wraz z mężem i dwójką dzieci osiedliła się w Mandżurii. W trakcie ciąży z trzecim dzieckiem, Hasegawa dowiedziała się, że Liu Rena, jej mąż, miał już wcześniej żonę. Więc dokonała aborcji, której efektem było zakażenie. Zmarła 3 miesiące po aborcji, 10 stycznia 1947 w Jiamusi, na skutek choroby spowodowanej infekcją.

</doc>
<doc id="5050743" url="https://pl.wikipedia.org/wiki?curid=5050743" title="Sărmaș (gmina)">
Sărmaș (gmina)

Sărmaș – gmina w Rumunii, w okręgu Harghita. Obejmuje miejscowości Fundoaia, Hodoșa, Platonești, Runc i Sărmaș. W 2011 roku liczyła 3804 mieszkańców. 

</doc>
<doc id="5050745" url="https://pl.wikipedia.org/wiki?curid=5050745" title="Sărmaș">
Sărmaș

Sărmaș () – wieś w Rumunii, w okręgu Harghita, w gminie Sărmaș. W 2011 roku liczyła 686 mieszkańców.

</doc>
<doc id="5050747" url="https://pl.wikipedia.org/wiki?curid=5050747" title="Runc (okręg Harghita)">
Runc (okręg Harghita)

Runc () – wieś w Rumunii, w okręgu Harghita, w gminie Sărmaș. W 2011 roku liczyła 631 mieszkańców.

</doc>
<doc id="5050749" url="https://pl.wikipedia.org/wiki?curid=5050749" title="Platonești (okręg Harghita)">
Platonești (okręg Harghita)

Platonești – wieś w Rumunii, w okręgu Harghita, w gminie Sărmaș. W 2011 roku liczyła 485 mieszkańców.

</doc>
<doc id="5050750" url="https://pl.wikipedia.org/wiki?curid=5050750" title="Viera Kraicová">
Viera Kraicová

Viera Kraicová (ur. 5 lipca 1920 w Modrej, zm. 29 kwietnia 2012 w Bratysławie) – słowacka malarka, ilustratorka i rysowniczka.
Życiorys.
Urodziła się 5 lipca 1920 roku w Modrej. W latach 1940–1944 studiowała na Słowackim Uniwersytecie Technicznym w Bratysławie na wydziale rysunku i malarstwa m.in. u Jána Mudrocha i Martina Benki. Następnie w latach 1945–1950 uczęszczała na zajęcia w Akademii Sztuk Pięknych w Pradze w pracowniach Jána Želibskiego i Karola Minářa. Przez trzy lata asystowała Želibskiemu w Wyższej Szkole Sztuk Pięknych w Bratysławie, po czym od 1955 roku pracowała jako niezależna artystka. W 1959 roku, wraz z Tamarą Klimovą, Jarmilą Čihánkovą i O. Bartošíkovą współzałożyła grupę artystyczną Skupina 4, której droga twórcza prowadziła od malarstwa realistycznego do twórczości niefiguratywnej na granicy abstrakcji.
Kraicová była najbardziej spontaniczną słowacką malarką drugiej połowy XX w., polegając w pełni na instynkcie. Kształty pojawiające się w jej pracach były często pochodną zabawy kolorem. Jak sama twierdziła, „obraz sam się musi namalować... wypłynąć na powierzchnię jak wody podziemne“. Poszukując własnej drogi malarskiej w latach 50., inspirowała się Paulem Klee i Joanem Miró.
Swe ilustracje, które najczęściej wykonywała akwarelą, wypełniała onirycznymi pejzażami i mocno stylizowanymi postaciami o efemerycznych kształtach. Łączyła lekkość z powagą oraz inspirowała się dziecięcymi rysunkami, sztuką naiwną i ludową. Często ilustrowała tomiki poetyckie. Do książek, które zilustrowała, należą: "Babunia" Boženy Němcovej (1965), "Sedmikráska" Márii Rázusovej-Martákovej (1966), "Metamorfozy" Owidiusza (1969), "Čakanka" Ľudmili Podjavorinskiej i "Kniha rozprávok" Milana Rúfusa (1974).
Sporadycznie projektowała także mozaiki w przestrzeniach publicznych. Jej prace można zobaczyć m.in. w szpitalach w Koszycach (1964) i Bratysławie (1972) i w hotelu Gerlach w Popradzie (1967).
W latach 1967, 1971 i 1973 wzięła udział w Biennale Ilustracji Bratysława. Książki z jej ilustracjami czterokrotnie zdobyły tytuł "Československé najkrajšie knihy" (pol. „najpiękniejsze książki Czechosłowacji”). W 1968 roku została wyróżniona nagrodą Cypriána Majerníka, a w 1987 roku nagrodą Ľudovíta Fulli. W 1988 roku otrzymała tytuł honorowy "zaslúžilá umelkyňa".
Zmarła 29 kwietnia 2012 roku w Bratysławie.

</doc>
<doc id="5050751" url="https://pl.wikipedia.org/wiki?curid=5050751" title="Hodoșa (okręg Harghita)">
Hodoșa (okręg Harghita)

Hodoșa () – wieś w Rumunii, w okręgu Harghita, w gminie Sărmaș. W 2011 roku liczyła 1408 mieszkańców.

</doc>
<doc id="5050752" url="https://pl.wikipedia.org/wiki?curid=5050752" title="Kolumna morowa w Nitrze">
Kolumna morowa w Nitrze

Kolumna morowa w Nitrze – barokowa kolumna Maryjna znajdująca się na placu Jana Pawła II w Nitrze postawiona dla upamiętnienia zakończenia epidemii dżumy w 1749.
Uznana za narodowy zabytek kultury Słowacji nr 403-1484/0.
Historia.
Kolumna wykonana została w 1750. Jej autorem jest rzeźbiarz Martin Vogerl. Postawiona została z inicjatywy biskupa jako wotum dziękczynne za zakończenie zarazy w 1749.
Kolumna została poddana pracom konserwatorskim w 1956. Kolejną restaurację rzeźby zakończono 29 kwietnia 2008.
Opis.
Kolumna wykonana z kamienia, częściowo złocona (pierwotnie również polichromowana). Podstawa jest czworoboczna z czterema dużymi wolutami. Na wolutach umieszczone są rzeźby czterech aniołów trzymających kolejno: wieżę z kości słoniowej, dom złoty, bramę złotą i złotą gwiazdę, co jest nawiązaniem do inwokacji Litanii loretańskiej. Pomiędzy wolutami znajdują się płaskorzeźbione płyciny przedstawiające sceny z życia Maryi: Nawiedzenie, Zwiastowanie, Zaślubiny, Wniebowzięcie (pod którą znajduje się kartusz z herbem Esterházych i samego fundatora, biskupa Esterházy’ego). Powyżej, na gzymsie, stoją cztery rzeźby przedstawiające św. Stefana, św. Władysława, św. Emeryka i św. Wojciecha, biskupa praskiego. Pomiędzy nimi umieszczono duże, rzeźbione wazony. Nad rzeźbami wznosi się kolumna o trzonie zdobionymi esownicami i rocaillami. Na szczycie umieszczona jest figura Matki Bożej Niepokalanej.

</doc>
<doc id="5050758" url="https://pl.wikipedia.org/wiki?curid=5050758" title="Cmentarz żydowski w Kiszyniowie">
Cmentarz żydowski w Kiszyniowie

Cmentarz żydowski w Kiszyniowie – cmentarz żydowski położony w dzielnicy Buiucani w zachodnim Kiszyniowie, jedna z najstarszych nekropolii w mieście. Zajmuje powierzchnię ok. 11 hektarów.
Historia i opis.
Istnienie żydowskiej nekropolii w tym miejscu było wzmiankowane po raz pierwszy w 1887 r., jednak pochówki odbywały się tam już wcześniej, od początku XIX w. W źródłach spotyka się też 1812 r. jako datę założenia cmentarza. Podczas II wojny światowej cmentarz popadł w ruinę. Na jego terytorium odbywały się egzekucje bojowników antyfaszystowskiego ruchu oporu.
W 1958 r. część cmentarza została zniszczona. Na jego obszarze urządzono najpierw plac targowy, a następnie park „Alunelul”; wzniesiono również budynki mieszkalne oraz otwarto korty tenisowe. Nagrobki ze zlikwidowanej części wykorzystano do budowy ogrodzeń wokół zachowanej części cmentarza oraz wokół kiszyniowskiego cmentarza centralnego, cmentarza katolickiego, jednej z jednostek wojskowych w mieście, a także do wytyczania alejek w parku „Alunelul”. Dwadzieścia lat później również pozostała część cmentarza żydowskiego została zamknięta dla pochówków, jednak w 1993 r. tę decyzję cofnięto. W tym też roku na terenie parku „Alunelul” wzniesiono pomnik ofiar pogromu z 1903 r.
Na cmentarzu znajdują się zbiorowe mogiły ofiar pogromów z 1903 i 1905 r. oraz grób wieloletniego rabina Kiszyniowa Lejba Jehudy Cirilsona, a także ruiny dawnego żydowskiego domu pogrzebowego. Łącznie w zachowanej części nekropolii znajduje się od 24 tys. do nawet 40 tys. nagrobków.
Na początku XXI w. stan cmentarza opisywano jako bardzo zły, liczne nagrobki były zniszczone. Zdarzały się przypadki ich celowej dewastacji. W 2015 r. władze Kiszyniowa poinformowały o zamiarze odbudowy cmentarnej synagogi, jednak zabrakło na to funduszy. Do prac nad odnowieniem cmentarza przystąpiono w 2018 r.

</doc>
<doc id="5050762" url="https://pl.wikipedia.org/wiki?curid=5050762" title="Emerald Fennell">
Emerald Fennell

Emerald Fennell (ur. 1 października 1985 w Londynie) – angielska aktorka i filmowiec. Laureatka Oscara za najlepszy scenariusz oryginalny do wyreżyserowanego przez siebie filmu "Obiecująca. Młoda. Kobieta.".

</doc>
<doc id="5050767" url="https://pl.wikipedia.org/wiki?curid=5050767" title="Wasył Sztonow">
Wasył Sztonow

Wasył Sztonow, (ur. 25 kwietnia 1972 w Płowdiwie) – bułgarski menedżer, w 2014 minister gospodarki i energii.
Życiorys.
Absolwent liceum anglojęzycznego w Płowdiwie. W 1995 ukończył studia z finansów i telekomunikacji (BA) na Uniwersytecie Pensylwanii, a w uzyskał magisterium z zarządzania przedsiębiorstwem w Massachusetts Institute of Technology. Do 2004 pracował w Stanach Zjednoczonych jako bankier inwestycyjny w branży energii i telekomunikacji. Od 2004 do 2009 organizował biuro McKinsey &amp; Company w Sofii, następnie od 2010 do 2014 odpowiadał za marketing u operatora telefonicznego blizoo. W sierpniu 2014 został ministrem gospodarki i energii w technicznym rządzie Georgiego Bliznaszkiego. Funkcję tę pełnił do listopada tegoż roku. Kontynuował działalność w sektorze prywatnym. W 2021 powołany do rady nadzorczej Bułgarskiego Banku Rozwoju.
Żonaty, ma dwoje dzieci. Jego rodzina zamieszkała w Stanach Zjednoczonych.

</doc>
<doc id="5050771" url="https://pl.wikipedia.org/wiki?curid=5050771" title="Mandalay Pictures">
Mandalay Pictures

Mandalay Pictures lub Mandalay Vision – amerykańskie przedsiębiorstwo zajmujące się produkcją filmów, założone w 1995 roku przez Petera Gubera, będące częścią firmy macierzystej Mandalay Entertainment.
Historia.
W 1995 roku Peter Guber, który był wcześniej szefem Sony Pictures Entertainment i The Guber-Peters Company, założył Mandalay Pictures, w tym samym czasie co firmę macierzystą Mandalay Entertainment. Następnie podpisało umowę z Sony Pictures Entertainment, który wydał swoje filmy za pośrednictwem Columbii i TriStar Pictures.
W 1997 roku Ori Marmur, który był wcześniej pracownikiem Mandalay, został awansowany na wiceprezesa ds. produkcji.
W 1998 roku studio zakończyło współpracę z Sony i podjęło współpracę z Paramount Pictures. W tym samym czasie podpisało partnerstwo z Lionsgate w celu przejęcia aktywów firmy. Umowa nie obejmowała działu telewizyjnego.
W 2002 roku umowa została przeniesiona z Paramount do Universal Pictures i studio uruchomiło międzynarodowy dział, specjalizujący się w sprzedaży. W listopadzie tego samego roku Mandalay zostało oddzielone od Lionsgate.
W 2004 roku Marmur opuścił Mandalay i dołączył do Original Film.
W 2007 roku studio uruchomiło niezależny dział "Mandalay Independent Pictures", który specjalizował się w produkcji niezależnych filmów. W 2010 roku dział został przemianowany na "Mandalay Vision".

</doc>
<doc id="5050774" url="https://pl.wikipedia.org/wiki?curid=5050774" title="Mandalay Independent Pictures">
Mandalay Independent Pictures



</doc>
<doc id="5050776" url="https://pl.wikipedia.org/wiki?curid=5050776" title="Mandalay Vision">
Mandalay Vision



</doc>
<doc id="5050785" url="https://pl.wikipedia.org/wiki?curid=5050785" title="Malin Ewerlöf">
Malin Ewerlöf

Malin Ewerlöf (ur. 2 czerwca 1972 w Gävle) – szwedzka lekkoatletka, specjalizująca się w biegach średnio i długodystansowych. Uczestniczka letnich igrzysk olimpijskich (Atlanta 1996).

</doc>
<doc id="5050787" url="https://pl.wikipedia.org/wiki?curid=5050787" title="Abdulwahab Werfeli">
Abdulwahab Werfeli

Abdulwahab Werfeli (arab. عبد الوها ورفلي) – libijski pływak, olimpijczyk.
Werfeli wystąpił na Letnich Igrzyskach Olimpijskich 1980 w jednej konkurencji, którą było 100 m stylem dowolnym. Z wynikiem 1:01,55 zajął przedostatnie 7. miejsce w swoim wyścigu eliminacyjnym, wyprzedzając Libańczyka Bilalla Yamouta. Libijczyk uzyskał 36. wynik eliminacji (oprócz Yamouta okazał się lepszy od Zoëgo Andrianifahy z Madagaskaru i Edgara Martinsa z Mozambiku).

</doc>
<doc id="5050790" url="https://pl.wikipedia.org/wiki?curid=5050790" title="Mohamed El-Naser">
Mohamed El-Naser

Mohamed El-Naser (arab. محمد الناصر) – libijski pływak, olimpijczyk.
El-Naser wystąpił na Letnich Igrzyskach Olimpijskich 1980 w jednej konkurencji, którą było 100 m stylem klasycznym. Wystąpił w pierwszym wyścigu eliminacyjnym, jednak został zdyskwalifikowany i nie ukończył zawodów.

</doc>
<doc id="5050800" url="https://pl.wikipedia.org/wiki?curid=5050800" title="Nadia Fezzani">
Nadia Fezzani

Nadia Fezzani (arab. نادية فزاني) – libijska pływaczka, olimpijka.
Wystąpiła na Letnich Igrzyskach Olimpijskich 1980 w dwóch konkurencjach – w rywalizacji na 100 m stylem dowolnym i 100 m stylem motylkowym. Z wynikiem 1:09,28 zajęła ostatnie miejsce w swoim wyścigu eliminacyjnym w pierwszej z tych konkurencji, uzyskując przedostatni, 28. rezultat eliminacji (gorszy czas miała Wietnamka Chung Thị Thanh Lan). W stylu motylkowym uzyskała ostatni, 24. rezultat (1:12,94).
Fezzani jest pierwszą kobietą z Libii, która pojawiła się na starcie olimpijskich zawodów.

</doc>
<doc id="5050804" url="https://pl.wikipedia.org/wiki?curid=5050804" title="Sielibór">
Sielibór

Sielibór ("Silbór", "Sillebur", "Zulebur", "Zylbur", "Silbor", "Cillebur", "Zilbur", "Zilebur", "Cillebor", "Cylbur"; zm. 1324 lub później), zw. Hermanem – słowiański możny pomorski z otoczenia księcia szczecińskiego Ottona I. Początkowo giermek, między 7 marca 1316 a 13 stycznia 1317 pasowany na rycerza. Dowodnie od 5 listopada 1312 do 1317 komornik pomorski (szczeciński; "magister camerariorum"), następnie do 1319 landwójt wschodniej (prawobrzeżnej; "trans Oderam") części księstwa, co spowodowało, że częściej przebywał poza dworem książęcym. Odsunięty od dworu w wyniku działań konfederacji siedmiu miast pomorskich w 1319 (świadkował na dokumencie Ottona I unieważniającym kupno sołectwa przez Szczecin), pozostawał potem w bliskich stosunkach z niektórymi z możnowładców też pozbawionych wówczas wpływów: Ciesławem z Bevenhusen, Konradem Flemmingiem i Ubieszką. Żył jeszcze 1324, bowiem świadkował wówczas na dokumencie wydanym we Wkryujściu, w okolicy którego możliwe, że znajdowały się jego posiadłości.

</doc>
<doc id="5050806" url="https://pl.wikipedia.org/wiki?curid=5050806" title="Herman Sielibór">
Herman Sielibór



</doc>
<doc id="5050807" url="https://pl.wikipedia.org/wiki?curid=5050807" title="Barnardia">
Barnardia

Barnardia – rodzaj roślin z rodziny szparagowatych. Obejmuje dwa gatunki: "B. japonica", występujący w Chinach, wschodniej Azji i Kraju Nadmorskim w Rosji, oraz "B. numidica", występujący na Formenterze oraz w północnej Afryce. 
Nazwa naukowa rodzaju została nadana na cześć Edwarda Barnarda, wicesekretarza Królewskiego Towarzystwa Ogrodniczego w Londynie na początku XIX wieku.

</doc>
<doc id="5050808" url="https://pl.wikipedia.org/wiki?curid=5050808" title="Conotrachelus nitens">
Conotrachelus nitens

Conotrachelus nitens – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Boliwii oraz Peru.
Budowa ciała.
Przednia krawędź pokryw nieznacznie szersza od przedplecza, zakończona po bokach ostrogą, tylna krawędź równo ścięta. Na ich powierzchni wyraźne, podłużne, garbki. Przedplecze punktowane, w tylnej części niemal kwadratowe, z przodu nieco zwężone.

</doc>
<doc id="5050809" url="https://pl.wikipedia.org/wiki?curid=5050809" title="Soad Fezzani">
Soad Fezzani

Soad Fezzani (arab. سعاد فزاني) – libijska pływaczka, olimpijka.
Wystąpiła na Letnich Igrzyskach Olimpijskich 1980 w trzech konkurencjach. W rywalizacji na 100 m stylem grzbietowym zajęła ostatnie 6. miejsce w swoim wyścigu eliminacyjnym (1:16,83), uzyskując 24. rezultat eliminacji (gorszy czas miała Wietnamka Nguyễn Thị Hồng Bích i Angolka Michele Pessoa). W wyścigach na 200 i 400 m stylem dowolnym uzyskała najgorsze czasy eliminacji, czyli odpowiednio: 2:30,14 (22. miejsce) i 5:16,17 (19. miejsce).

</doc>
<doc id="5050810" url="https://pl.wikipedia.org/wiki?curid=5050810" title="Kalwaria w Nitrze">
Kalwaria w Nitrze

Kalwaria w Nitrze – zespół kaplic symbolizujących stacje Męki Pańskiej znajdujących się na wzgórzu Kalwaria w Nitrze. Kaplice kalwaryjskie rozmieszczone są wzdłuż drogi prowadzącej kościoła Wniebowzięcia Najświętszej Marii Panny na szczyt wzgórza. 
Kalwaria.
Pierwsza kalwaria w Nitrze wybudowana została w końcu XVIII wieku, składała się prawdopodobnie z siedmiu przystanków Drogi krzyżowej. Obecna pochodzi z 1885 roku. Wybudowana została z inicjatywy biskupa Roškovániego przez budowniczego Františka Storna. Kaplice wykonano według projektu Karola Mayera. W 1911 postawiono na szczycie trzy krzyże. W skład kalwarii wchodzi 14 stacji Drogi krzyżowej. W zespół kalwarii została włączona znajdująca się na wzgórzu kaplica św. Krzyża, która obecnie nosi miano Kaplicy Grobu Pańskiego. Oprócz niej kalwarię tworzy 12 jednakowych kaplic - stacji drogi krzyżowej oraz Grupa Ukrzyżowanie.
Opis.
Dwanaście kaplic o identycznym wyglądzie wybudowanych jest w stylu neoromańskim. Stacja "Ukrzyżowanie składa się z grupy trzech krzyży. Kaplica Groby Świętego jest zbudowana na planie sześciokąta.
Dom misyjny Matki Bożej.
Na północnym stoku góry Kalwarii w 1928 roku wybudowano dom misyjny ojców werbistów. Zakon werbistów sprowadził do Nitry biskup Viliam Batthyány (1911 - 1920). Kiedy klasztor im przeznaczony stał się za mały, podjęto decyzję o budowie nowego, wolnostojącego budynku. Projekt wykonał Milan Michał Harminc, budowniczym był Ján Tomaschek z Nitry. Dom misyjny jest czterokondygnacyjny, wybudowany na planie litery "L". na początku lat 50. XX wieku w budynku mieściła się szkoła (Liceum pedagogiczne, potem Uniwersytet Rolniczy). W 1990 Dom Misyjny powrócił w ręce zakonu. W budynku mieści się obecnie m.in. Muzeum Misyjne oraz Dom Pomocy Społecznej.

</doc>
<doc id="5050811" url="https://pl.wikipedia.org/wiki?curid=5050811" title="Conotrachelus nitidiventris">
Conotrachelus nitidiventris

Conotrachelus nitidiventris – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza. Na ich powierzchni rzadkie, pofalowane żeberka. Przedplecze gęsto punktowane, zaokrąglone w zarysie i zwężone z przodu.

</doc>
<doc id="5050816" url="https://pl.wikipedia.org/wiki?curid=5050816" title="Klangor">
Klangor



</doc>
<doc id="5050819" url="https://pl.wikipedia.org/wiki?curid=5050819" title="Dyrekcja Kolei w Królewcu">
Dyrekcja Kolei w Królewcu

Dyrekcja Kolei w Królewcu (niem. "Reichsbahndirektion Königsberg") – były terytorialny organ zarządzania koleją w Deutsche Reichsbahn z siedzibą w Królewcu.
Historia.
Kolej dotarła do Królewca w 1853 r. W miarę wzrostu przewozów i rozwoju sieci połączeń powstała na terenie Prus potrzeba utworzenia miejscowego organu zarządzania. W 1873 powołano pierwszą tego rodzaju instytucję na tym terenie tzw. Komisję Kolejową w Królewcu ("Eisenbahn Commission zu Königsberg") Królewskiej Dyrekcji Kolei Wschodniej ("Königliche Direction der Ostbahn"). W 1870 zmieniono jej nazwę na Królewski Zakład Kolejowy w Królewcu/Prusy ("Königliches Eisenbahnbetriebsamt zu Königsberg in Preußen"), w 1895 na Królewską Dyrekcję Kolei w Królewcu/Prusy ("Königliche Eisenbahndirection zu Königsberg i/Pr." – KED Königsberg i/Pr.), w 1920 na Dyrekcję Kolei w Królewcu/Prusy ("Eisenbahndirektion zu Königsberg i/Pr." – ED Königsberg i/Pr.), w 1922 na Dyrekcję Kolei Rzeszy w Królewcu/Prusy ("Reichseisenbahndirektion zu Königsberg i/Pr." – Rbd Königsberg i/Pr.), w 1937 na RBD Königsberg (Pr), w 1943 na RBD Königsberg. W wyniku działań wojennych, zmiany granic itd. dyrekcję ewakuowano do Schwerina, "archiwalia" do Hamburga.
Po 1945 r..
Po uzgodnieniach aliantów na konferencjach – Teheranie, Jałcie i Poczdamie tereny Prus przypadły ZSRR i PRL, zaś infrastruktura kolejowa – Kolejom Radzieckim – SŻD i Polskim Kolejom Państwowym – PKP. Odbudowywano sieć połączeń i struktury zarządzania.
W PRL zarządzała nimi Dyrekcja Kolei w Olsztynie, przejęta w 1962 przez Dyrekcję Kolei w Gdańsku.
W ZSRR na terenach b. Prus Wschodnich, obecnego obwodu kaliningradzkiego, infrastrukturę odbudowywały jednostki wojsk inżynieryjnych Armii Czerwonej.
Początkowo obwód obsługiwał oddział kenigsberski (Kенигсбергское отделение), w 1946 przemianowany na oddział kaliningradzki (Калининградское отделение) Kolei Litewskich (Литовская железная дорога) z siedzibą w Wilnie. W 1953 oddział podporządkowano Kolei Bałtyckiej (Балтийская железная дорога) w Rydze, w 1956 ponownie Kolei Litewskiej, w 1963 Kolei Przybałtyckiej (Прибалтийская железная дорога) w Rydze, w 1991 utworzono Kaliningradzkie Zjednoczenie Transportu Kolejowego (Калининградское производственное объединение железнодорожного транспорта), któremu w 1992 zmieniono nazwę na Zarząd Kolei Kaliningradzkiej (Управление Калининградской железной дороги), następnie na Kolej Kaliningradzką (Калининградская железная дорога), filię holdingu Kolei Rosyjskich (филиал ОАО „Российские железные дороги”).
Siedziba.
Mieściła się przy Schleusenstraße 1 (1878), po II w.św. Шлюзный проезд, ob. nie istnieje, przy Vorstädtische Langgasse 117/121, obecnie Ленинский проспект 111–117 (1895-1945), w 1946 przy ul. Towarnej (ул. Товарная), obecnie w budynku z 1995 przy ul. Kijewskiej (ул. Киевская) 1.

</doc>
<doc id="5050820" url="https://pl.wikipedia.org/wiki?curid=5050820" title="Conotrachelus nubifer">
Conotrachelus nubifer

Conotrachelus nubifer – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Boliwii oraz Brazylii.
Budowa ciała.
Ciało silnie wydłużone. Przednia krawędź pokryw nieznacznie szersza od przedplecza, pofalowana; krawędzie boczne zbiegają się ze sobą tworząc kształt litery "V", tylna krawędź zaokrąglona. Przedplecze duże, szerokie, gęsto punktowane, zaokrąglone w zarysie i dość mocno zwężone z przodu.

</doc>
<doc id="5050822" url="https://pl.wikipedia.org/wiki?curid=5050822" title="Conotrachelus nudiplaga">
Conotrachelus nudiplaga

Conotrachelus nudiplaga – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza, zakończona po bokach ostrogą. Na ich powierzchni dwa długie wydatne garbki. Przedplecze w tylnej części kwadratowe w zarysie, o pofalowanych krawędziach, z przodu silnie zwężone i zaokrąglone.

</doc>
<doc id="5050823" url="https://pl.wikipedia.org/wiki?curid=5050823" title="Alicja Nowińska">
Alicja Nowińska

Alicja Nowińska, de domo Thiele (ur. 31 marca 1853 we Wronowie, zm. 8 września 1908 w Berlinie) – plastyczka, malarka, właścicielka szkoły sztuki stosowanej dla kobiet.
Życiorys.
Alicja Nowińska z Thielów urodziła się 31 marca 1835 we Wronowie w powiecie krotoszyńskim. Jej ojcem był Robert Thiele, właściciel ziemski, a matką – Matylda z Siperlińskich-Dudley.
Wyszła za mąż za lekarza miejskiego w Ozorkowie koło Łęczycy, Napoleona Nowińskiego, który zmarł 7 maja 1883 w Warszawie w wieku 34 lat. Prawdopodobnie dopiero po jego śmierci Nowińska poświęciła się malarstwu oraz pedagogice. 
W 1892 otwarła przy swojej pracowni (w domu Seidla przy ulicy Senatorskiej 36) szkołę artystyczną dla kobiet. Uczyła w niej malarstwa czystego i stosowanego, rysunku kredą, węglem oraz pastelem, a także studiów żywych modeli. W szkole uczono też kopiowania obrazów szkoły holenderskiej, a także malowania na różnych materiałach: drewnie, marmurze czy szkle oraz wypalania (snycerstwa szwedzkiego). W budynku szkoły organizowane były pokazy prac uczennic. Natomiast swoje gobeliny Nowińska wystawiała w dziale sztuki stosowanej w Salonie Artystycznym w Warszawie oraz w Salonie Krywulta (np. w 1894 kompozycję malarską naśladującą gobelin pt. "Z. Tannahäusera", w 1895 kompozycję "Wenecjanka", w 1896 "Sielankę").
Wykonany przez nią stolik z zydlami wypalanymi i emaliowanymi cieszył się uznaniem na wystawie pod tytułem „Praca Kobiet” w Warszawie w 1897. Na tej samej wystawie jej gobelin "Les feux follets" otrzymał pierwszą nagrodę w dziale gobelinów. Jej kompozycje były reprodukowane w „Tygodniku Ilustrowanym” oraz w poznańskim tygodniku „Praca”.
W 1902 szkoła została przeniesiona z Warszawy do Łodzi. Nowińska zmarła na raka w szpitalu świętej Elżbiety w Berlinie 8 września 1908. Pochowano ją na cmentarzu katolickim Matthias-Friedhof w dzielnicy Tempelhof w Berlinie. Jej grób się nie zachował.

</doc>
<doc id="5050824" url="https://pl.wikipedia.org/wiki?curid=5050824" title="Conotrachelus oblongopunctatus">
Conotrachelus oblongopunctatus

Conotrachelus oblongopunctatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Ciało nieco wydłużone. Przednia krawędź pokryw znacznie szersza od przedplecza, tylna równo ścięta. Na ich powierzchni rzadkie, podłużne, wysokie żeberka oraz podłużne punktowanie. Przedplecze zaokrąglone w zarysie, z przodu nieco zwężone, gęsto punktowane w środkowej części.

</doc>
<doc id="5050825" url="https://pl.wikipedia.org/wiki?curid=5050825" title="Jakub Dohnálek">
Jakub Dohnálek

Jakub Dohnálek (ur. 12 stycznia 1988 w Vítkovie) – czeski piłkarz grający na pozycji środkowego obrońcy w czeskim klubie Slavoj Bruntál.
Kariera klubowa.
Dohnálek zaczął grać w piłkę nożną w wieku sześciu lat, w lokalnym klubie TJ Vítkov. W wieku dziesięciu lat przeniósł się do SFC Opavy, gdzie grał jako pomocnik. W Synot Lidze zadebiutował w wieku 16 lat w 30. kolejce sezonu 2003/2004 w meczu z Baníkiem Ostrawa, gdy pojawił się na boisku w 55. minucie, zmieniając Luboša Loučkę. W sezonie 2004/2005 został na stałe włączony do kadry pierwszego zespołu. Latem 2005, po spadku klubu, Dohnálek przeniósł się do Slovana Liberec. Obrońca przeplatał występy w pierwszej drużynie, spotkaniami w Slovanie B. W sezonie 2005/2006 rozegrał tylko dwa mecze ligowe i zdobył z klubem mistrzostwo kraju. W kolejnym rozegrał osiem spotkań. We wrześniu 2008 został wypożyczony do drugoligowego klubu Zenit Čáslav, a na początku 2009 wrócił do Slovana. W sezonie 2009/2010 Dohnálek związał się z drugoligowym FC Hlučín, w którym wystąpił 24 razy. w czerwcu 2010 obrońca przeniósł się do słowackiego Spartaka Trnawa. W latach 2012–2013 ponownie występował w SFC Opava. Później występował już w niższych ligach, reprezentując kolejno TJ Vítkov, FK Mikulovice oraz Slavoj Bruntál.
Kariera reprezentacyjna.
Obrońca występował w reprezentacjach młodzieżowych Czech od U-16 do U-20. 
Był podstawowym graczem reprezentacji U-20, która zdobyła srebrne medale na Mistrzostwach Świata do lat 20. w Kanadzie w 2007. Czesi w finale przegrali z Argentyną 1:2.

</doc>
<doc id="5050826" url="https://pl.wikipedia.org/wiki?curid=5050826" title="Conotrachelus olivaceus">
Conotrachelus olivaceus

Conotrachelus olivaceus – gatunek chrząszcza z rodziny ryjkowcowatych.
Zasięg występowania.
Ameryka Południowa i Północna, występuje w Brazylii oraz w Ameryce Środkowej.
Budowa ciała.
Przednia krawędź pokryw znacznie szersza od przedplecza, lekko pofalowana. Na ich powierzchni rzadkie, niewielkie podłużne garbki. Przedplecze niemal okrągłe, z przodu bardzo nieznacznie zwężone, z podłużnym żeberkiem pośrodku. Całe ciało pokryte rzadką, długą szczecinką.

</doc>
<doc id="5050828" url="https://pl.wikipedia.org/wiki?curid=5050828" title="Conotrachelus olivicolor">
Conotrachelus olivicolor

Conotrachelus olivicolor – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Ciało krótkie i szerokie. Przednia krawędź pokryw znacznie szersza od przedplecza, pofalowana; boczne krawędzie lekko zwężające się ku tyłowi, z charakterystyczną, niewielką ostrogą w przedniej części; tylna krawędź równo ścięta. Na ich powierzchni rzadkie, niewielkie podłużne garbki oraz rzadkie punktowanie. Przedplecze w tylnej części kwadratowe w zarysie, o zaokrąglonych krawędziach, z przodu lekko zwęzone.

</doc>
<doc id="5050831" url="https://pl.wikipedia.org/wiki?curid=5050831" title="Conotrachelus opimus">
Conotrachelus opimus

Conotrachelus opimus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Ciało wydłużone. Przednia krawędź pokryw nieznacznie szersza od przedplecza, pofalowana; tylna krawędź równo ścięta. Na ich powierzchni wysokie, podłużne żeberka, oraz podłużne punktowanie. Przedplecze w tylnej części kwadratowe w zarysie, z przodu mocno zwężone, gęsto punktowane. Całe ciało pokryte gęstą, krótką szczecinką.

</doc>
<doc id="5050847" url="https://pl.wikipedia.org/wiki?curid=5050847" title="Motín de Esquilache">
Motín de Esquilache



</doc>
<doc id="5050858" url="https://pl.wikipedia.org/wiki?curid=5050858" title="Książnica Pedagogiczna im. Alfonsa Parczewskiego w Kaliszu">
Książnica Pedagogiczna im. Alfonsa Parczewskiego w Kaliszu

Publiczna Biblioteka Pedagogiczna Książnica Pedagogiczna im. Alfonsa Parczewskiego w Kaliszu – biblioteka pedagogiczna założona w 1949 w Kaliszu; od 1994 nosi imię Alfonsa Parczewskiego.
W latach 1974–1982 i 1990–2017 dyrektorem biblioteki był dr hab. Krzysztof Jan Walczak.
Biblioteka gromadzi m.in. zbiory specjalne, w tym starodruki, rękopisy, mapy, "calisiana", a także przechowuje spuściznę archiwalną osób związanych z Kaliszem i Kaliskiem, m.in. spuściznę Natalii Gałczyńskiej, Eligiusza Kor-Walczaka, Cypriana Kościelniaka, Władysława Kościelniaka, Wandy Wiłkomirskiej, Mieczysława Arkadiusza Woźniaka. 
Od 2013 biblioteka wydaje czasopismo „Bliżej Biblioteki”.
W latach 2019–2020 na Rypinku wybudowano nową siedzibę biblioteki. 
Biblioteka prowadzi filie w Jarocinie, Kępnie, Krotoszynie, Ostrowie Wielkopolskim, Ostrzeszowie i Pleszewie.

</doc>
<doc id="5050863" url="https://pl.wikipedia.org/wiki?curid=5050863" title="Acerbo nimis">
Acerbo nimis

Acerbo nimis − czwarta encyklika papieża Piusa X sygnowana datą 15 kwietnia 1905. W tej encyklice papież porusza kwestię katechizacji. 

</doc>
<doc id="5050865" url="https://pl.wikipedia.org/wiki?curid=5050865" title="Tarnowska.tv">
Tarnowska.tv

Tarnowska.tv – polska lokalna telewizja internetowa z siedzibą w Tarnowie, która działalnością obejmuje obszar powiatów: tarnowskiego, dąbrowskiego, brzeskiego i bocheńskiego. Uruchomiona została w 2011 roku.
Charakterystyka.
Tarnowska.tv zajmuje się realizacją materiałów zawierających głównie bieżące wydarzenia z subregionu tarnowskiego. Na portalu internetowym materiały podzielone są na 11 kategorii tematycznych, które dotyczą przede wszystkim aktualności (m.in. kultura, sport, żużel, polityka). W ramówce telewizji są stałe programy, w tym „Raport Regionu”, „Trybim Okiem” i „Tarnowska kanapa”.
Obecnie (stan na 2021 r.) siedziba i studio telewizji zlokalizowane są przy ulicy Cypriana Kamila Norwida (wcześniej ul. Urszulańska).
Wydawcą telewizji jest przedsiębiorstwo Tarnowskie Media sp. z o.o., którego prezesem jest Zbigniew Filar. Redaktorem naczelnym Tarnowska.tv jest Wioletta Zarębska.
Współpraca.
Tarnowska.tv współdziała z ogólnopolskim przedsiębiorstwem medialno-rozrywkowym Grupą TVN oraz kanałem telewizyjnym Polsat News, które korzystają z materiałów zrealizowanych przez tarnowską telewizję.
Na doniesienia z regionu tarnowskiego powoływały się ogólnopolskie portale informacyjne, m.in. RMF24, Wiadomości Radio Zet oraz Wirtualna Polska; RMF24 wykorzystywał też materiały wideo zrealizowane przez Tarnowska.tv.

</doc>
<doc id="5050866" url="https://pl.wikipedia.org/wiki?curid=5050866" title="Ivana Kováčová">
Ivana Kováčová

Ivana Kováčová (ur. 24 lutego 1992 w Bratysławie) – słowacka gimnastyczka artystyczna i reprezentantka kadry narodowej.
Brała udział w Letnich Igrzyskach Olimpijskich 2008. Brała udział również w mistrzostwach świata, w tym Mistrzostwach Świata w Gimnastyce Artystycznej 2009 w Londynie w Wielkiej Brytanii.
Jest członkinią klubu AŠK Inter Bratislava i jej trenerem jest Naďa Miklošová.

</doc>
<doc id="5050868" url="https://pl.wikipedia.org/wiki?curid=5050868" title="Ivanka Kováčová">
Ivanka Kováčová



</doc>
<doc id="5050870" url="https://pl.wikipedia.org/wiki?curid=5050870" title="Natália Šubrtová">
Natália Šubrtová

Natália Šubrtová (ur. 1 maja 1989 w Kieżmarku) – słowacka narciarka alpejska, widząca przewodniczka i dziewięciokrotna mistrzyni paraolimpijska.
Jako widząca przewodniczka Henriety Farkašovej, zdobyła trzy złote medale na Zimowych Igrzyskach Paraolimpijskich 2010, w Whistler Creekside w slalomie kobiet, superkombinacji kobiet, supergigancie kobiet, niedowidząca i srebrny medal w zjazdach kobiet, w kategorii niewidomych. Na Mistrzostwach Świata w Narciarstwie Alpejskim 2011 Międzynarodowego Komitetu Paraolimpijskiego (IPC) w Sestriere, we Włoszech w styczniu 2011 r. zdobyła złoto z Henrietą Farkašová, którą przewodniczyła. Razem wygrały dodatkowo brązowy medal drużynowo.

</doc>
<doc id="5050871" url="https://pl.wikipedia.org/wiki?curid=5050871" title="Joseph Rochefort">
Joseph Rochefort

Joseph John Rochefort (ur. 12 maja 1900 – zm. 20 lipca 1976) – amerykański żołnierz, kryptoanalityk, komandor, specjalista rozpoznania elektromagnetycznego podczas II wojny światowej, od wiosny 1941 roku kierujący komórką wywiadu radioelektronicznego „Hypo” na Hawajach.
W okresie przedwojennym, kierowana przez Rocheforta komórka wniosła wkład w złamanie japońskiego kodu JN-25, a od początku wojny na Pacyfiku, dostarczała admirałowi Chesterowi Nimitzowi kluczowych informacji o ruchach japońskich wojsk i zamiarach japońskiego dowództwa. Zasługą Rocheforta było także odkrycie japońskiego zamiaru ataku na Midway i ustalenie daty operacji MI, wbrew opozycji kierującego organizacją deszyfrażu marynarki OP-20-G w Waszyngtonie komandora Johna Redmana. Przekazane admirałowi Nimitzowi za pośrednictwem oficera wywiadu komandora podporucznika Edwina Laytona szczegóły japońskich planów, umożliwiły dowództwu amerykańskiej Floty Pacyfiku zastawienie pułapki na Kido Butai i złamanie kręgosłupa w japońskiej floty w bitwie pod Midway.
Po zwycięskiej bitwie, Rochefort został skierowany do niezwiązanej z deszyfrażem pracy w Waszyngtonie, i w 1953 roku zrezygnował z pracy w marynarce w stopniu komandora. Zmarł w 1976 roku. Po jego śmierci starania o uznanie zasług Josepha Rocheforta kontynuował Edwin Layton, który 10 lat po śmierci Rocheforta opublikował książkę wyjaśniającą rolę HYPO w bitwie pod Midway. W 1986 roku sekretarz marynarki John Lehman odznaczył Rocheforta pośmiertnie Navy Distinguished Service Medal – najwyższym odznaczeniem marynarki przyznawanym w czasie pokoju.

</doc>
<doc id="5050880" url="https://pl.wikipedia.org/wiki?curid=5050880" title="Odznaka Zasłużonego Działacza Kultury">
Odznaka Zasłużonego Działacza Kultury



</doc>
<doc id="5050881" url="https://pl.wikipedia.org/wiki?curid=5050881" title="Rafał Jawgiel z Minigayła">
Rafał Jawgiel z Minigayła

Rafał Jawgiel z Minigayła herbu Łabędź – marszałek upicki w latach 1678-1691, podsędek upicki w 1676 roku, miecznik upicki w latach 1669-1671.
Jako poseł na sejm elekcyjny 1669 roku podpisał "pacta conventa" Michała Korybuta Wiśniowieckiego w 1669 roku. Był elektorem Jana III Sobieskiego z powiatu upickiego w 1674 roku. Poseł sejmiku upickiego na sejm nadzwyczajny 1688/1689 roku, sejm 1690 roku.

</doc>
<doc id="5050890" url="https://pl.wikipedia.org/wiki?curid=5050890" title="Cerkiew św. Pantelejmona w Wisaginii">
Cerkiew św. Pantelejmona w Wisaginii



</doc>
<doc id="5050893" url="https://pl.wikipedia.org/wiki?curid=5050893" title="Zukra">
Zukra

Zukra lub zokra, czy zoughara (ar. زكرة) – libijski dęty instrument ludowy, wersja dud.
Opis.
Zukra jest stworzona z torby ze skóry koźlęcej lub koziej, metalowego ustnika i rurki z trzciny z dzwonkiem. Ma do 66 cm długości. W niektórych regionach instrument ten nie posiada torby ze skóry.
Na instrumencie gra się na ucztach, przyjęciach weselnych oraz na pogrzebach.
Historia.
Zukra była znana już w XIX wieku na terenie Turcji. Rozpowszechniła się również na tereny Tunezji i Algierii. Pojedynczy okaz został także odnaleziony na terenie Arabii Saudyjskiej (znajduje się on obecnie w Horniman Museum).
Obecnie stare egzemplarze tego instrumentu występują jako eksponaty w wielu placówkach muzealnych. Są to m.in. Metropolitan Museum of Art, , , , czy w , a także w bazie danych (projekcie Europeany).
Podobne instrumenty.
Tunezyjska zukra (lub zurna/surma) nie posiada torby ze skóry, jest mniejsza i ma większą skalę niż libijski instrument (który posiada tylko 4 otwory).
 (również z Tunezji) posiada podobną konstrukcję co sama zukra.

</doc>
<doc id="5050897" url="https://pl.wikipedia.org/wiki?curid=5050897" title="Kościół we Vlachovie">
Kościół we Vlachovie

Kościół we Vlachovie – gotycka świątynia protestancka w słowackiej miejscowości Vlachovo. 
Historia.
Budowę kościoła ukończono pod koniec XV wieku. Pierwotnie katolicki, nosił wezwanie Najświętszej Marii Panny. W 1870 roku kościół przebudowano ze względu na zły stan budowli. Wymieniono m.in. sklepienie nawy. Podczas kolejnego remontu w 1904 roku wybuchł pożar. Ze średniowiecza do dziś zachowała się wieża, mury nawy i absydy. W 1988 roku kościół wpisano do rejestru zabytków.
Architektura.
Świątynia gotycka, jednonawowa. Ściany kościoła są obłożone żółtym tynkiem. Wieża dostawiona od zachodu, zwieńczona dachem namiotowym.

</doc>
<doc id="5050898" url="https://pl.wikipedia.org/wiki?curid=5050898" title="Fundoaia (okręg Harghita)">
Fundoaia (okręg Harghita)

Fundoaia – wieś w Rumunii, w okręgu Harghita, w gminie Sărmaș. W 2011 roku liczyła 594 mieszkańców.

</doc>
<doc id="5050900" url="https://pl.wikipedia.org/wiki?curid=5050900" title="Satu Mare (gmina w okręgu Harghita)">
Satu Mare (gmina w okręgu Harghita)

Satu Mare – gmina w Rumunii, w okręgu Harghita. Obejmuje tylko jedną miejscowość Satu Mare. W 2011 roku liczyła 1995 mieszkańców. 

</doc>
<doc id="5050901" url="https://pl.wikipedia.org/wiki?curid=5050901" title="Satu Mare (okręg Harghita)">
Satu Mare (okręg Harghita)

Satu Mare () – wieś w Rumunii, w okręgu Harghita, w gminie Satu Mare. W 2011 roku liczyła 1995 mieszkańców.

</doc>
<doc id="5050903" url="https://pl.wikipedia.org/wiki?curid=5050903" title="Secuieni (gmina w okręgu Harghita)">
Secuieni (gmina w okręgu Harghita)

Secuieni – gmina w Rumunii, w okręgu Harghita. Obejmuje miejscowości Bodogaia, Eliseni i Secuieni. W 2011 roku liczyła 2644 mieszkańców. 

</doc>
<doc id="5050904" url="https://pl.wikipedia.org/wiki?curid=5050904" title="Tee Grizzley">
Tee Grizzley

Terry Sanchez Wallace Jr. (ur. 23 marca 1994 w Detroit), znany zawodowo jako Tee Grizzley – amerykański raper, piosenkarz i autor tekstów z Detroit w stanie Michigan. Najbardziej znany jest ze swoich singli „First Day Out”, „No Effort”, „Colors” i „From the D to the A”.
Po wyjściu z więzienia w październiku 2016 roku Grizzley wydał swój debiutancki singiel „First Day Out” na YouTube. Piosenka zyskała ponad dwa miliony wyświetleń w mniej niż trzy tygodnie i doprowadziła do podpisania przez Grizzleya kontraktu płytowego z 300 Entertainment i Atlantic Records w 2017 roku. Po wydaniu wielu mixtape'ów i singli w 2017 roku, Grizzley wydał swój debiutancki album Activated w dniu 11 maja 2018 roku, który zadebiutował na 10. miejscu listy Billboard 200.
Kariera.
2016–2019: Debiutanckie single, My Moment, Activated i wspólne projekty.
W więzieniu Wallace zaczął poważniej traktować rapowanie i podczas pobytu w zakładzie karnym napisał cały swój debiutancki mixtape. Po wyjściu z więzienia, przyjął nazwę Tee Grizzley, w listopadzie 2016 roku wydał swój debiutancki singiel „First Day Out”. Teledysk opublikowany na YouTube zyskał ponad 2 miliony wyświetleń w mniej niż trzy tygodnie. Później podpisał kontrakt z 300 Entertainment i Atlantic Records w 2017 roku. Wydał swój drugi singiel „Second Day Out” w lutym 2017 roku. Jego trzeci singiel „From the D to the A” z udziałem Lil Yachty'ego został wydany w marcu 2017 roku. 13 marca 2017 wydał „No Effort” i towarzyszący mu teledysk. Jego debiutancki mixtape My Moment został wydany 7 kwietnia 2017 roku. Piosenka Grizzleya „Teetroit” została wydana 28 lipca 2017 roku. Singel „Beef”, z udziałem Meek Milla, został wydany 1 września 2017 r. Otrzymał dwie nominacje do BET Hip Hop Award 2017 dla najlepszego nowego artysty hip-hopowego i najlepszej składanki. Wydał piosenkę „Win” 6 października 2017 r. Wydał piosenkę „What Yo City Like” z raperem Lil Durkiem 30 listopada 2017 roku jako główny singel ich wspólnego projektu o nazwie Bloodas. Bloodas zostało wydane w dniu 8 grudnia 2017 r. Wydał singel „Colors” 2 lutego 2018 roku. Singel „Don't Even Trip” z udziałem Moneybagg Yo został wydany 14 marca 2018 roku. W dniu 9 marca 2018 roku, Grizzley pojawił się gościnnie na albumie Lil Boat 2 od Lil Yachty'ego w piosence „Get Money Bros.”. Jego debiutancki album studyjny Activated został wydany 11 maja 2018 roku. W sierpniu otrzymał nominację do MTV Video Music Award 2018 w kategorii najlepszy nowy artysta w serii Push. Wydał mixtape Still My Moment 9 listopada 2018 roku. W maju 2019 wydał singiel „Locked Up”. 20 sierpnia 2019 roku podczas jazdy samochodem został zaatakowany i ostrzelany w Detroit. Jego ciotka i menadżerka Jobina Brown zginęła w strzelaninie, miała 41 lat. Grizzley i kierowca przeżyli ten incydent bez obrażeń. 20 września 2019 roku Grizzley wydał swój singiel „Satish” wraz z teledyskiem upamiętniającym śmierć Brown.
2020: "The Smartest".
W styczniu 2020 roku Grizzley wydała singiel „Red Light”. W marcu wydał singiel "Payroll" z udziałem Payroll Giovanniego. Jego piosenka „No Talkin” pojawiła się w filmie Netflixa Coffee &amp; Kareem. Wydał piosenkę „I Spy” 1 maja i „Mr. Officer” 5 czerwca w odpowiedzi na zabójstwo George'a Floyda i brutalność policji. Wydał mixtape The Smartest 19 czerwca.

</doc>
<doc id="5050906" url="https://pl.wikipedia.org/wiki?curid=5050906" title="Secuieni (okręg Harghita)">
Secuieni (okręg Harghita)

Secuieni () – wieś w Rumunii, w okręgu Harghita, w gminie Secuieni. W 2011 roku liczyła 745 mieszkańców.

</doc>
<doc id="5050907" url="https://pl.wikipedia.org/wiki?curid=5050907" title="Bodogaia">
Bodogaia

Bodogaia () – wieś w Rumunii, w okręgu Harghita, w gminie Secuieni. W 2011 roku liczyła 789 mieszkańców.

</doc>
<doc id="5050908" url="https://pl.wikipedia.org/wiki?curid=5050908" title="Eliseni">
Eliseni

Eliseni () – wieś w Rumunii, w okręgu Harghita, w gminie Secuieni. W 2011 roku liczyła 1110 mieszkańców.

</doc>
<doc id="5050910" url="https://pl.wikipedia.org/wiki?curid=5050910" title="Siculeni (gmina)">
Siculeni (gmina)

Siculeni (węg. "Madéfalva") – gmina w okręgu Harghita w Rumunii. Leży we wschodnim Siedmiogrodzie, na obszarze Seklerowszczyzny - terenu zamieszkanemu przez ludność węgierskojęzyczną. Zamieszkana przez 2726 osób.
Obecnie w skład gminy wchodzi jedna wieś, Siculeni. W 2004 cztery inne wsie wcześniej wchodzące w skład gminy utworzyły odrębne gminy Ciceu i Racu.
7 stycznia 1764 w Siculeni miało miejsce masowe morderstwo Seklerów, dokonane przez armię habsburską, nazywane Siculicidium. W jego wyniku zginęło około 200 osób, w tym kobiety i dzieci, a 400 zostało uwięzionych.

</doc>
<doc id="5050911" url="https://pl.wikipedia.org/wiki?curid=5050911" title="Subcetate (gmina)">
Subcetate (gmina)

Subcetate – gmina w Rumunii, w okręgu Harghita. Obejmuje miejscowości Călnaci, Duda, Filpea i Subcetate. W 2011 roku liczyła 1832 mieszkańców. 

</doc>
<doc id="5050916" url="https://pl.wikipedia.org/wiki?curid=5050916" title="Subcetate (okręg Harghita)">
Subcetate (okręg Harghita)

Subcetate – wieś w Rumunii, w okręgu Harghita, w gminie Subcetate. W 2011 roku liczyła 1187 mieszkańców.

</doc>
<doc id="5050919" url="https://pl.wikipedia.org/wiki?curid=5050919" title="Călnaci">
Călnaci

Călnaci – wieś w Rumunii, w okręgu Harghita, w gminie Subcetate. W 2011 roku liczyła 258 mieszkańców.

</doc>
<doc id="5050920" url="https://pl.wikipedia.org/wiki?curid=5050920" title="Duda (okręg Harghita)">
Duda (okręg Harghita)

Duda – wieś w Rumunii, w okręgu Harghita, w gminie Subcetate. W 2011 roku liczyła 38 mieszkańców.

</doc>
<doc id="5050929" url="https://pl.wikipedia.org/wiki?curid=5050929" title="Filpea">
Filpea

Filpea – wieś w Rumunii, w okręgu Harghita, w gminie Subcetate. W 2011 roku liczyła 349 mieszkańców.

</doc>
<doc id="5050930" url="https://pl.wikipedia.org/wiki?curid=5050930" title="Willi Orban">
Willi Orban



</doc>
<doc id="5050932" url="https://pl.wikipedia.org/wiki?curid=5050932" title="Mohamed Atta">
Mohamed Atta



</doc>
<doc id="5050933" url="https://pl.wikipedia.org/wiki?curid=5050933" title="Rajd ELPA 2002">
Rajd ELPA 2002

Rajd Elpa 2002 (27. Achaia Elpa Rally) – 27. edycja rajdu samochodowego Rajd Elpa rozgrywanego w Grecji. Rozgrywany był od 30 sierpnia do 1 września 2002 roku. Była to trzydziesta runda Rajdowych Mistrzostw Europy w roku 2002 (rajd miał najwyższy współczynnik - 20) oraz czwarta runda Rajdowych Mistrzostw Grecji. Składał się z 19 odcinków specjalnych.

</doc>
<doc id="5050934" url="https://pl.wikipedia.org/wiki?curid=5050934" title="Suseni (gmina w okręgu Harghita)">
Suseni (gmina w okręgu Harghita)

Suseni – gmina w Rumunii, w okręgu Harghita. Obejmuje miejscowości Chileni, Liban, Senetea, Suseni i Valea Strâmbă. W 2011 roku liczyła 5114 mieszkańców. 

</doc>
<doc id="5050935" url="https://pl.wikipedia.org/wiki?curid=5050935" title="Rajd Elpa 2002">
Rajd Elpa 2002



</doc>
<doc id="5050937" url="https://pl.wikipedia.org/wiki?curid=5050937" title="Common Voice">
Common Voice

Common Voice – projekt crowdsourcingowy zapoczątkowany przez Mozillę mający na celu stworzenia bezpłatnej bazy danych dla oprogramowań do rozpoznawania mowy. Projekt wspierają wolontariusze, którzy nagrywają próbki głosu i sprawdzają nagrania innych użytkowników. Transkrybowane próbki są gromadzone w bazie danych dostępnej na licencji publicznej CC0. Ta licencja zapewnia programistom możliwość korzystania z bazy danych bez ograniczeń i kosztów. Istnieje też nieoficjalna aplikacja na system Android.
Cele.
Common Voice ma na celu zapewnienie różnorodnych próbek głosu. Według Kathariny Borchert wiele projektów pobierało zbiory danych z radia lub zbiory danych, które niedostatecznie reprezentowały zarówno kobiety, jak i osoby z wyraźnym akcentem. Common Voice ma na celu rozwiązać te problemy.
Baza danych.
Do czasu opublikowania pierwszego zbioru danych 29 listopada 2017, ponad 20 000 użytkowników nagrało i sprawdziło 400 000 zdań, o łącznej długości 500 godzin.
Łącznie nagrano 9283 godzin próbek i sprawdzono 7335 godzin próbek w 60 językach, w tym 108 godzin nagrań w języku polskim (stan na 26 marca 2021).

</doc>
<doc id="5050938" url="https://pl.wikipedia.org/wiki?curid=5050938" title="Suseni (okręg Harghita)">
Suseni (okręg Harghita)

Suseni () – wieś w Rumunii, w okręgu Harghita, w gminie Suseni. W 2011 roku liczyła 2918 mieszkańców.

</doc>
<doc id="5050939" url="https://pl.wikipedia.org/wiki?curid=5050939" title="Liban (okręg Harghita)">
Liban (okręg Harghita)

Liban () – wieś w Rumunii, w okręgu Harghita, w gminie Suseni. W 2011 roku liczyła 59 mieszkańców.

</doc>
<doc id="5050940" url="https://pl.wikipedia.org/wiki?curid=5050940" title="Chileni">
Chileni

Chileni () – wieś w Rumunii, w okręgu Harghita, w gminie Suseni. W 2011 roku liczyła 767 mieszkańców.

</doc>
<doc id="5050942" url="https://pl.wikipedia.org/wiki?curid=5050942" title="Senetea">
Senetea

Senetea () – wieś w Rumunii, w okręgu Harghita, w gminie Suseni. W 2011 roku liczyła 11 mieszkańców.

</doc>
<doc id="5050944" url="https://pl.wikipedia.org/wiki?curid=5050944" title="Valea Strâmbă">
Valea Strâmbă

Valea Strâmbă () – wieś w Rumunii, w okręgu Harghita, w gminie Suseni. W 2011 roku liczyła 1359 mieszkańców.

</doc>
<doc id="5050948" url="https://pl.wikipedia.org/wiki?curid=5050948" title="Șimonești (gmina)">
Șimonești (gmina)

Șimonești – gmina w Rumunii, w okręgu Harghita. Obejmuje miejscowości Bențid, Cădaciu Mare, Cădaciu Mic, Cehețel, Chedia Mare, Chedia Mică, Cobătești, Medișoru Mare, Mihăileni, Nicoleni, Rugănești, Șimonești, Tărcești i Turdeni. W 2011 roku liczyła 3776 mieszkańców. 

</doc>
<doc id="5050949" url="https://pl.wikipedia.org/wiki?curid=5050949" title="Raggio di Luna">
Raggio di Luna

Raggio di Luna – włoski zespół wykonujący muzykę italo disco, powstały w 1984 roku. Na niektórych wydaniach jako nazwę projektu używano angielskiego tłumaczenia oryginału, Moon Ray. W skład grupy wchodziły Simona Zanini oraz Mandy Ligios (Comancero): pierwsza odpowiadała za nagrane partie wokalne, druga zaś była twarzą zespołu na scenie. Za produkcję nagrań projektu odpowiadali Aldo Martinelli i Fabrizio Gatto.
Historia.
Twórcami zespołu byli Aldo Martinelli i Simona Zanini, dla których był to kolejny wspólny projekt italo disco obok takich jak Martinelli, Topo &amp; Roby czy Doctor’s Cat. 
Pierwszym i jednocześnie największym przebojem grupy był debiutancki singel „"Comanchero"”. Ten, wydany w 1984 roku, odniósł ogromny sukces komercyjny, wchodząc do Top 5 list w Niemczech, Francji, Austrii i Szwajcarii, a także plasując się na 17. miejscu listy w rodzimych Włoszech.
Kolejne dwa single zespołu („"Viva"” i „"Tornado Shout"”) nie cieszyły się już taką popularnością co debiutanckie „"Comanchero"”, co wpłynęło na decyzję duetu Martinelli–Zanini o zakończeniu funkcjonowania projektu w 1986 roku.

</doc>
<doc id="5050955" url="https://pl.wikipedia.org/wiki?curid=5050955" title="Șimonești">
Șimonești

Șimonești () – wieś w Rumunii, w okręgu Harghita, w gminie Șimonești. W 2011 roku liczyła 1092 mieszkańców.

</doc>
<doc id="5050956" url="https://pl.wikipedia.org/wiki?curid=5050956" title="Bențid">
Bențid

Bențid () – wieś w Rumunii, w okręgu Harghita, w gminie Șimonești. W 2011 roku liczyła 141 mieszkańców.

</doc>
<doc id="5050957" url="https://pl.wikipedia.org/wiki?curid=5050957" title="Arturo Nannizzi">
Arturo Nannizzi

Arturo Nannizzi (ur. 29 października 1887 w Sienie, zm. 4 lutego 1961) – włoski botanik i mykolog. 
Życie i praca naukowa.
Urodził się w bardzo biednej rodzinie. Po ukończeniu szkoły podstawowej musiał zrezygnować z dalszej nauki. Zarabiał na życie zbierając aromatyczne i lecznicze rośliny dla miejscowego zielarza i wykonując bardzo piękne ich rysunki. Od 16 roku życia bezpłatnie wypożyczał prace botaniczne w sieneńskim ogrodzie botanicznym, współpracując z profesorami Attilio i Flaminio Tassi. Przyjęty do pracy w laboratorium, nauczył się podstaw botaniki i techniki mikroskopowej. W 1899 roku rozpoczął działalność jako popularyzator naukowy i publicysta w biuletynie Laboratorium i Ogrodu Botanicznego w Sienie. W 1908 roku otrzymał mieszkanie jako „służący”. Podczas pracy w tym ogrodzie Arturo Nannizzi badał i obserwował grzyby w najróżniejszych warunkach kulturowych. Dokonał rewizji taksonomicznej, która pozwoliła na rozpoznanie nowego taksonu "Hyphales" i nowych gatunków grzybów chorobotwórczych, a także na ustalenie cech botanicznych rodzajów "Monilia" i "Cryptococcus". W 1917 roku założył czasopismo "New Journal of Agriculture, Industry and Commerce".
W 1913 r. gmina Siena powierzyła mu reorganizację ważnej kolekcji mykologicznej „Valenti Serini”. W 1922 roku, kiedy opublikował już około trzydziestu prac naukowych, w tym popularną monografię "Rośliny uprawne i użytkowe Libii", na polecenie nowego dyrektora ogrodu botanicznego Gino Pollacciego został mianowany „technikiem”. Od tego momentu rozpoczął owocną współpracę z Pollaccim w badaniach nad grzybami chorobotwórczymi dla ludzi. Przeprowadził nad nimi badania, z których stał się znany na całym świecie. W 1922 roku ukazał się pierwszy z ośmiu tomów pracy, prowadzonej we współpracy z Gino Pollaccim "Opisane pod mikroskopem grzyby chorobotwórcze człowieka i zwierząt". Praca ta opatrzona była rysunkami, również kolorowymi, w dużej mierze autorstwa samego Nannizziego i mikroskopijnymi preparatami, wykonanymi przez niego. Jego wkład w grzybice medyczne osiągnął punkt kulminacyjny w systematycznym opisie grzybów ludzkich i zwierzęcych (Siena 1934). Pracę tę zilustrował ponad 200 bardzo dokładnymi wykonanymi przez siebie rysunkami. Zajmował się również fitopatologią. W Ogrodzie Botanicznym w Sienie założył w 1934 r. „Bezpłatne laboratorium fitopatologiczne dla rolników”. Jego pracowitość znalazła również szerokie zastosowanie w praktycznym rozwiązywaniu problemów rolniczych, botanicznych i medycznych zgłaszanych mu listownie. Zajmował się także botaniką historyczną, do studiowania której nauczył się łaciny i paleografii, które potrzebne mu były do odczytania kodów w starożytnych zielnikach.
W 1937 roku Ministerstwo Rolnictwa przyznało mu srebrny medal za działalność w dziedzinie roślin leczniczych. W połowie lat trzydziestych z powodzeniem zajmował się rośliną pokrzyk wilcza jagoda ("Atropa belladonna") i jej substancją czynną stosowaną w leczeniu choroby Parkinsona. Na zaproszenie królowej Eleny, będącej pod dużym wrażeniem badań Nannizziego, w 1936 roku uczestniczył w oficjalnej delegacji do Bułgarii w celu zbadania uprawy rośliny i metod przygotowania leku, który był podstawą tzw. „bułgarskiego lekarstwa”. W 1937 roku, również dzięki wsparciu królowej Eleny, Dyrekcja Generalna ds. Zdrowia powołała Arturo Nannizzi na misję do Niemiec z okazji inauguracji w Kassel kliniki dla pacjentów z tą chorobą. Przy tej okazji został odznaczony dwoma wysokimi odznaczeniami: Krzyżem Rycerskim Korony Włoch i Krzyżem I klasy Germańskiego Czerwonego Krzyża i został mianowany wielkim urzędnikiem niemieckiej służby zdrowia. Swoją ogromną wiedzę zastosował do prac o pasożytach roślin leczniczych, opublikowaną później w książce "Pasożyty roślin leczniczych". W 1956 r. opublikował pracę "Wiedza o florze gleb gliniastych pliocenu (Wkład w badanie flory plioceńskich gleb gliniastych sieneńskich w celu ich ulepszenia rolniczego)". 
W 1933 r. został nauczycielem botaniki na Wydziale Farmaceutycznym, gdzie pracował aż do przejścia na emeryturę w 1950 roku. W 1937 r. startował w konkursie ogłoszonym przez Uniwersytet w Mesynie na katedrę botaniki. Mimo licznych prac naukowych i popularnonaukowych poniósł porażkę. Biagio Longo, jego dyrektor w Sieneńskim Ogrodzie Botanicznym ostrzegł go w następujący sposób: „Bez dyplomu wkraczanie na dziedzinę nauki nie jest ani zgodne z prawem, ani uczciwe”. 
W 1925 r. został mianowany członkiem zwyczajnym Accademia dei Fisiocritici. Przyczynił się do odbudowy jej Sekcji Rolniczej. Od 1932 do 1935 był jej bibliotekarzem i redagował publikację odpowiednich aktów. Od 1935 do 1937 był wiceprezesem sekcji rolniczej, a od 1938 do 1957 prezesem. Wiele innych instytucji krajowych i zagranicznych poszukiwało go jako swojego partnera i współpracownika: Akademia Historii Opieki Zdrowotnej w Rzymie, Królewska Akademia Valdarno w Poggio di Montevarchi, Akademia Leonarda da Vinci w Neapolu, Deutsche Gesellschaft für Hygiene w Berlinie. W 1945 r. wstąpił do Rady Wydziału Farmaceutycznego. W 1954 r. Uzyskał od Konsystorza Monte del Mangia obywatelskie uznanie za swoją działalność naukową. 
Po przejściu na emeryturę kontynuował swoje badania i publikował artykuły w głównych i lokalnych gazetach. Zmarł prawie zapomniany, po sześciu latach izolacji i bolesnej choroby. Uniwersytet w Sienie, który odmówił mu nominacji na profesora zwyczajnego z odpowiednim uznaniem ekonomicznym, po jego śmierci poświęcił mu uroczyste upamiętnienie. W 1963 r. ustanowiono nagrodę w jego imieniu, a w 1984 r. gmina Siena na wniosek Accademia dei Fisiocritici nazwała jego nazwiskiem ulicę w rejonie nowej Polikliniki.
W naukowych nazwach utworzonych przez niego taksonów dodawany jest skrót jego nazwiska Nann.

</doc>
<doc id="5050958" url="https://pl.wikipedia.org/wiki?curid=5050958" title="Cădaciu Mare">
Cădaciu Mare

Cădaciu Mare () – wieś w Rumunii, w okręgu Harghita, w gminie Șimonești. W 2011 roku liczyła 151 mieszkańców.

</doc>
<doc id="5050959" url="https://pl.wikipedia.org/wiki?curid=5050959" title="Cădaciu Mic">
Cădaciu Mic

Cădaciu Mic () – wieś w Rumunii, w okręgu Harghita, w gminie Șimonești. W 2011 roku liczyła 84 mieszkańców.

</doc>
<doc id="5050961" url="https://pl.wikipedia.org/wiki?curid=5050961" title="Cehețel">
Cehețel

Cehețel () – wieś w Rumunii, w okręgu Harghita, w gminie Șimonești. W 2011 roku liczyła 126 mieszkańców.

</doc>
<doc id="5050962" url="https://pl.wikipedia.org/wiki?curid=5050962" title="Chedia Mare">
Chedia Mare

Chedia Mare () – wieś w Rumunii, w okręgu Harghita, w gminie Șimonești. W 2011 roku liczyła 21 mieszkańców.

</doc>
<doc id="5050964" url="https://pl.wikipedia.org/wiki?curid=5050964" title="Chedia Mică">
Chedia Mică

Chedia Mică () – wieś w Rumunii, w okręgu Harghita, w gminie Șimonești. W 2011 roku liczyła 57 mieszkańców.

</doc>
<doc id="5050966" url="https://pl.wikipedia.org/wiki?curid=5050966" title="Cobătești">
Cobătești

Cobătești () – wieś w Rumunii, w okręgu Harghita, w gminie Șimonești. W 2011 roku liczyła 421 mieszkańców.

</doc>
<doc id="5050967" url="https://pl.wikipedia.org/wiki?curid=5050967" title="Medișoru Mare">
Medișoru Mare

Medișoru Mare () – wieś w Rumunii, w okręgu Harghita, w gminie Șimonești. W 2011 roku liczyła 144 mieszkańców.

</doc>
<doc id="5050968" url="https://pl.wikipedia.org/wiki?curid=5050968" title="Mihăileni (gmina Șimonești)">
Mihăileni (gmina Șimonești)

Mihăileni () – wieś w Rumunii, w okręgu Harghita, w gminie Șimonești. W 2011 roku liczyła 420 mieszkańców.

</doc>
<doc id="5050969" url="https://pl.wikipedia.org/wiki?curid=5050969" title="Nicoleni">
Nicoleni

Nicoleni () – wieś w Rumunii, w okręgu Harghita, w gminie Șimonești. W 2011 roku liczyła 51 mieszkańców.

</doc>
<doc id="5050971" url="https://pl.wikipedia.org/wiki?curid=5050971" title="Rugănești">
Rugănești

Rugănești () – wieś w Rumunii, w okręgu Harghita, w gminie Șimonești. W 2011 roku liczyła 774 mieszkańców.

</doc>
<doc id="5050973" url="https://pl.wikipedia.org/wiki?curid=5050973" title="Tărcești">
Tărcești

Tărcești () – wieś w Rumunii, w okręgu Harghita, w gminie Șimonești. W 2011 roku liczyła 201 mieszkańców.

</doc>
<doc id="5050975" url="https://pl.wikipedia.org/wiki?curid=5050975" title="Jack Harlow">
Jack Harlow

Jack Harlow, właściwie Jackman Thomas Harlow (ur. 13 marca 1998 w Louisville) – amerykański raper, piosenkarz i autor tekstów. Podpisał kontrakt z wytwórnią Don Cannona i DJ Dramy Generation Now oraz Atlantic Records. Jest także założycielem własnego kolektywu muzycznego Private Garden. Najbardziej znany jest ze swojego singla „Whats Poppin” z 2020 roku, który zadebiutował na ósmym miejscu na liście Billboard Hot 100.
Wczesne życie.
Harlow urodził się i wychował w Louisville w stanie Kentucky, gdzie rozpoczął karierę rapera. Wychował się na farmie koni. Jest pochodzenia francuskiego i irlandzkiego. Harlow zaczął rapować w wieku 12 lat. On i jego przyjaciel Sharath używali mikrofonu z gry Guitar Hero i starego laptopa do nagrywania piosenek. Zrobili płytę zatytułowaną Rippin 'and Rappin', sprzedawali jej egzemplarze w swojej szkole (Highland Middle School). Kiedy był w siódmej klasie, Harlow nabył profesjonalny mikrofon i nagrał swój pierwszy mixtape, Extra Credit, używając pseudonimu „Mr. Harlow”. Podczas edukacji w liceum był członkiem szkolnej drużyny piłkarskiej juniorów. Z przyjaciółmi założył kolektyw „Moose Gang”; w tym samym czasie pracował nad dwoma mixtape'ami, które ostatecznie nigdy nie zostały wydane, nazywały się: „Moose Gang” i „Music for the Deaf”.
Kariera.
14 listopada 2015 roku Jack Harlow wydał swoją pierwszą komercyjną EP zatytułowaną The Handsome Harlow. Została wydana przez wytwórnie sonaBLAST! Gilla Hollanda. W szkole średniej często grał koncerty w Louisville.
W czerwcu 2016 roku, niecały miesiąc po ukończeniu szkoły średniej (Atherton High School), wydał mixtape o nazwie 18.
Latem 2017 roku Harlow wydał singiel „Routine”. W październiku tego roku wydał kolejny singiel „Dark Knight” z towarzyszącym mu teledyskiem. "Dark Knight" stał się głównym singlem z mixtape'a Gazebo, który został wydany w listopadzie 2017.
Po przeprowadzce do Atlanty Harlow pracował w Georgia State Cafeteria, aby zwiększyć swoje dochody. Miesiąc po pracy w kafeterii poznał się z DJ Drama w Mean Street Studio.
W sierpniu 2018 roku ogłoszono, że Harlow podpisał kontrakt z DJ Dramą i jego wytwórnią Generation Now ktróra współpracuje z Atlantic Records. Wydał także teledysk do swojego singla „Sundown”. 17 sierpnia Harlow wydał mixtape Loose. W listopadzie 2018 r. Harlow wyruszył w trasę koncertową wspierającą mixtape Loose, która zakończyła się w grudniu. W tym miesiącu wydał także teledysk do piosenki „PickYourPhoneUp” z udziałem K Campa. Loose został nominowany do nagrody BET Hip Hop Awards 2019 w kategorii najlepszy mixtape. 21 sierpnia 2019 roku Harlow wydał singiel „Thru the Night”, w którym wystąpił Bryson Tiller. Następnie wydał 12-ścieżkowy mixtape o nazwie Confetti.
W styczniu 2020 roku wydał singiel „Whats Poppin”. Piosenka była dużo razy udostępniana na platformie TikTok, a teledysk wyprodukowany przez Cole Bennetta przekroczył próg 125 milionów wyświetleń. W urodziny Harlowa, 13 marca 2020 r., wydał 7-utworowy projekt o nazwie Sweet Action.
W maju Harlow wydał singiel „Moana” z G-Eazy. Harlow wydał oficjalny remiks utworu „Whats Poppin” z udziałem DaBaby'ego, Tory Laneza i Lil Wayne'a, który zajął drugie miejsce na liście Hot 100. W dniu 11 sierpnia Harlow wziął udzał w XXL Fresham Class 2020.
22 października 2020 r. Harlow wydał singiel „Tyler Herro”. Piosenkę chwalono za charyzmę słów i przekaz Harlowa. 2 grudnia 2020 roku Harlow ogłosił swój debiutancki album, That's What They All Say. Album składa się z 15 utworów, w tym „Tyler Herro”, „Whats Poppin” i remiks „Whats Poppin”. Singel "Way Out" z Big Seanem został wydany 9 grudnia 2020 roku, a album 11 grudnia.
28 maja 2021 roku Harlow wydał piosenkę z Eminemem i Cordae „ Killer”. 23 lipca 2021 roku ukazał się singel z Lil Nas X, „Industry Baby”. Piosenka osiągnęła numer jeden na liście Hot 100, dając Harlowowi jego pierwszy singel numer jeden na liście. Utwór był też nominowany do nagrody Grammy. 3 sierpnia 2021 roku wydał piosenkę z Pooh Shiesty „SUVs (Black on Black)”.
18 lutego 2022 roku Harlow wydał utwór „Nail Tech”, główny singel z jego nadchodzącego drugiego albumu studyjnego i jego pierwsze wydawnictwo od sześciu i pół miesiąca. Piosenka dobrze wypadła na liście Hot 100 z debiutem i szczytem na 18. miejscu, a także otrzymała pochwały od Kanye Westa. 24 lutego Harlow pojawił się w piosence Westa „Louie Bags” na jego albumie Donda 2.
16 marca 2022 roku Harlow ogłosił, że jego drugi album studyjny nosi tytuł Come Home the Kids Miss You. Krążek został wydany 6 maja. Drugi singel z projektu, „First Class”, stał się jego drugim numerem jeden na liście Billboard Hot 100 i pierwszą hip-hopową piosenką roku, która osiągnęła tę pozycję.
Wpływy.
Harlow wskazuje szereg wpływów z wielu gatunków muzycznych, w tym między innymi takich artystów jak: Eminem, Drake, Jay-Z, Lil Wayne, Outkast, Paul Wall, Willie Nelson, Johnny Cash, Hall and Oates i Jesse McCartney.

</doc>
<doc id="5050976" url="https://pl.wikipedia.org/wiki?curid=5050976" title="Turdeni">
Turdeni

Turdeni () – wieś w Rumunii, w okręgu Harghita, w gminie Șimonești. W 2011 roku liczyła 93 mieszkańców.

</doc>
<doc id="5050977" url="https://pl.wikipedia.org/wiki?curid=5050977" title="Tomești (gmina w okręgu Harghita)">
Tomești (gmina w okręgu Harghita)

Tomești – gmina w Rumunii, w okręgu Harghita. Obejmuje tylko jedną miejscowość Tomești. W 2011 roku liczyła 2563 mieszkańców. 

</doc>
<doc id="5050979" url="https://pl.wikipedia.org/wiki?curid=5050979" title="Muzeum Kultury Romskiej w Brnie">
Muzeum Kultury Romskiej w Brnie

Muzeum Kultury Romskiej w Brnie () – muzeum znajdujące się w Brnie, poświęcone historii i kulturze Romów i Sinti.
Historia.
Muzeum zostało założone w 1991 roku jako organizacja non-profit przez członków czesko-romskiej inteligencji na czele z Janą Horváthovą. Po utworzeniu muzeum kilkukrotnie zmieniało swoją lokalizację i zmagało się z kłopotami finansowymi. W grudniu 2000 roku muzeum przeniosło się na ulicę Bratysławską w Brnie (ulica Bratysławska to centrum społeczności romskiej w Brnie). 
W 2005 roku muzeum zostało objęte opieką Ministerstwa Kultury Republiki Czeskiej; od tego czasu finansowane jest z budżetu państwa. 1 grudnia 2005 roku zwiedzającym udostępniono pierwszą wystawę stałą (ukończono ją w 2006 roku) poświęconą historii Romów w latach 1939–2005; w 2011 roku poszerzono ją do obecnej postaci .
Zbiory i biblioteka.
W zbiorach muzeum znajduje się ponad 28 tys. eksponatów. Stała wystawa obejmuje 6 sal o powierzchni 351 m². Poświęcona jest historii Romów „Le Romengero drom” – od starożytności po czasy współczesne, z naciskiem na sytuację na ziemiach czeskich od XVIII w. do 1989 roku. 
W muzeum znajduje się biblioteka gromadząca literaturę romską, której zbiory liczą około 11 000 publikacji (głównie książek i czasopism, znajdują się w niej także między innymi płyty CD). 
Muzeum organizuje także wystawy czasowe, wykłady, koncerty, debaty, kursy języka romskiego, pokazy filmowe i pokazy mody.

</doc>
<doc id="5050984" url="https://pl.wikipedia.org/wiki?curid=5050984" title="Stand Tall (singel)">
Stand Tall (singel)

Stand Tall – debiutancki singel libijskiego piosenkarza Bahjata wydany 27 listopada 2015 poprzez serwis SoundCloud.
Odbiór komercyjny.
Utwór został przebojem na terenie Malty, gdzie zajął 7. pozycję (początkowo debiutując na miejscu 8.) na liście Malta's Top 10 tworzonej przez maltańskie radio .
Teledysk.
Do utworu powstał teledysk, którego reżyserem był Matthew James Borg. Został on wyświetlony ponad 30 tysięcy razy.

</doc>
<doc id="5050988" url="https://pl.wikipedia.org/wiki?curid=5050988" title="MAZ 215">
MAZ 215

MAZ 215 – niskopodłogowy miejski autobus przegubowy produkowany przez zakłady MAZ w Mińsku na Białorusi. Jest to największy autobus produkowany na terenie WNP.
Opis.
Autobus MAZ-215 został zaprojektowany na Mistrzostwa Świata w Hokeju w Mińsku w 2014 roku. Początkowo autobusami tego modelu dowożono kibiców na stadiony podczas tych igrzysk. Wiele części modelu MAZ-215 powstało na bazie jego poprzedników – MAZ 203 i MAZ 206. Przednia i tylna maska autobusu została wzmocniona włóknem szklanym, ten model posiada również trójwarstwową szybę przednią.

</doc>
<doc id="5050990" url="https://pl.wikipedia.org/wiki?curid=5050990" title="Jendrik Sigwart">
Jendrik Sigwart

Jendrik Sigwart (ur. 27 sierpnia 1994 w Hamburgu) – niemiecki piosenkarz, autor tekstów oraz aktor.
Reprezentant Niemiec w Konkursie Piosenki Eurowizji w 2021 roku z utworem „I Don't Feel Hate”.
Życiorys.
Dorastał w hamburskim Volksdorf wraz z czwórką rodzeństwa. Studiował na Uniwersytecie Nauk Stosowanych w Osnabrücku. Podczas studiów występował w niemieckich wersjach wielu musicali m.in.: "My Fair Lady", "Hairspray" oraz "Piotruś Pan".
6 lutego 2021 roku niemiecki nadawca publiczny NDR ogłosił, że Sigwart został wewnętrznie wybrany do reprezentowania kraju w Konkursie Piosenki Eurowizji. 25 lutego tego samego roku premierę miał jego konkursowy utwór „I Don't Feel Hate”, przy którym współpracował z Christophem Oswaldem. Wystąpił w nim z piętnastym numerem startowym i zajął 25. miejsce po zdobyciu 3 punktów w tym 0 punktów od telewidzów (24. miejsce) i 3 pkt od jurorów (25. miejsce)...

</doc>
<doc id="5050991" url="https://pl.wikipedia.org/wiki?curid=5050991" title="Nuorese Calcio 1930">
Nuorese Calcio 1930

Nuorese Calcio 1930 (wł. Unione Sportiva Dilettanti Nuorese Calcio 1930) – włoski klub piłkarski, mający siedzibę w mieście Nuoro, na Sardynii, grający od sezonu 2018/19 w rozgrywkach Eccellenza Sardegna.
Historia.
Chronologia nazw: 
Klub sportowy US Nuorese został założony w miejscowości Nuoro w 1930 roku. W sezonie 1931/32 debiutował w rozgrywkach Terza Divisione Sardegna (D5). W 1935 roku po wprowadzeniu Serie C klub poziom "Terza Divisione" został obniżony do szóstego stopnia. W 1943 roku na terenie Włoch rozpoczęto działania wojenne II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1946 roku i został zakwalifikowany do Prima Divisione Sardegna (D4). W 1948 roku w wyniku reorganizacji systemu lig poziom "Prima Divisione" został obniżony do piątego stopnia. W 1952 roku w wyniku kolejnej reorganizacji systemu lig poziom "Prima Divisione" został obniżony do szóstego stopnia. W 1952 zespół otrzymał awans do Promozione Sardegna, a w 1954 do IV Serie (D5), ale po roku spadł z powrotem do "Promozione Sardegna". W 1957 liga zmieniła nazwę na "Campionato Dilettanti Sardegna". W 1958 roku klub awansował do "IV Serie", która w 1959 zmieniła nazwę na Serie D. W 1964 klub został zdegradowany do Prima Categoria Sardegna, a w 1968 wrócił do "Serie D". W 1969 roku spadł do Promozione Sardegna, ale po roku wrócił z powrotem do "Serie D". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego poziom "Serie D" został obniżony do piątego stopnia. W 1980 znów spadł do "Promozione Sardegna". W 1981 klub awansował do Campionato Interregionale, a w 1984 do "Serie C2", jednak po roku wrócił do "Campionato Interregionale". W 1987 spadł do "Promozione Sardegna". W 1989 zespół ponownie zdobył awans do "Campionato Interregionale". W 1992 został zdegradowany do Eccellenza Sardegna, w 1996 do "Promozione Sardegna", a w 1997 do "Prima Categoria Sardegna". W 2000 awansował do "Promozione Sardegna", w 2001 do "Eccellenza Sardegna", w 2005 do "Serie D", a w 2006 do "Serie C2". W 2006 zmienił nazwę na FC Nuorese Calcio S.r.l., ale po zakończeniu sezonu został zdyskwalifikowany z mistrzostw "Serie C2", zaczynając w następnym sezonie w rozgrywkach "Promozione Sardegna" (D7) pod nazwą USD Nuorese Calcio 1930.
W 2010 klub awansował do "Eccellenza Sardegna". W 2012 spadł na rok do "Promozione Sardegna". W 2014 otrzymał promocję do "Serie D". Przed rozpoczęciem sezonu 2014/15 wprowadzono reformę systemy lig, wskutek czego "Serie D" awansowała na piąty poziom. W sezonie 2017/18 zajął 15.miejsce w grupie G "Serie D" i został zdegradowany do "Eccellenza Sardegna".
Barwy klubowe, strój.
Klub ma barwy zielono-niebieskie. Zawodnicy swoje domowe spotkania zazwyczaj grają w koszulkach o kolorze zielonym z jednej strony i drugiej połowy o kolorze niebieskim, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Franco Frogheri, w mieście Nuoro o pojemności 3,4 tys. widzów.

</doc>
<doc id="5050995" url="https://pl.wikipedia.org/wiki?curid=5050995" title="Cerro Minchincha">
Cerro Minchincha



</doc>
<doc id="5050996" url="https://pl.wikipedia.org/wiki?curid=5050996" title="MAZ-215">
MAZ-215



</doc>
<doc id="5050998" url="https://pl.wikipedia.org/wiki?curid=5050998" title="Lil James">
Lil James

Lil James – amerykański raper, pochodzący z Atlanty w stanie Georgia. Wydał swój debiutancki mixtape 21 Years Later, w sierpniu 2018 r. Podpisał kontrakt z wytwórnią muzyczną Don Cannon i DJ Dramy, Generation Now która współpracuje z Atlantic Records.
Wczesne życie.
Lil James urodził się w Detroit w stanie Michigan. Jego matka zmarła kiedy był dzieckiem, większość dzieciństwa spędził w rodzinie zastępczej. Zaczął rapować w wieku 3 lat. Kiedy miał 10 lat, przeprowadził się do Atlanty w stanie Georgia. Jako nastolatek miał problemy z prawem, ale później skupił się na muzyce.
Kariera.
Lil James wydał w 2017 roku dwa single: „Followers” i „Can't Do It”. W marcu 2018 roku podpisał kontrakt z wytwórnią Don Cannona i DJ Dramy Generation Now która współpracuje z Atlantic Records. W tym samym miesiącu wystąpił na South by Southwes. W kwietniu 2018 roku wydał teledysk do swojej piosenki „Followers” którego reżyserem był SpuddsMckenzie.
W czerwcu 2018 roku wystąpił gościnnie wraz z Jackiem Harlowem i Sixteen w utworze rapera Skeme o nazwie „Get Sumn”. W następnym miesiącu Lil James pojawił się w utworze „Gang” w składance Skeme'a o naziwe Big Money Sonny. W sierpniu 2018 roku wydał swój pierwszy mixtape, 21 Years Later. Teledysk do głównego singla „Traphouse” został wydany w październiku 2018 przez WorldStarHipHop.

</doc>
<doc id="5051006" url="https://pl.wikipedia.org/wiki?curid=5051006" title="Welizar Szałamanow">
Welizar Szałamanow

Welizar Szałamanow, (ur. 24 grudnia 1961 w Karłowie) – bułgarski inżynier i wojskowy, w 2014 minister obrony.
Życiorys.
Absolwent liceum matematycznego w Płowdiwie oraz wyższej szkoły sił powietrznych w Dołnej Mitropoliji (1984) ze specjalizacją w radiotechnice. W 1995 ukończył studia z zarządzania operacyjnego i taktycznego na Akademii Wojskowej w Sofii, kształcił się też m.in. w George C. Marshall European Center for Security Studies. W 1991 obronił doktorat z cybernetyki w Kijowie, od 1998 był profesorem nadzwyczajnym systemów kontroli automatycznej. Wykładał m.in. na Uniwersytecie Sofijskim oraz Uniwersytecie Gospodarki Narodowej i Światowej. W 2017 został profesorem nadzwyczajnym w jednym z instytutów badawczych.
Od 1984 do 1998 zawodowy oficer w bułgarskiej armii. Później pracował m.in. jako dyrektor programów i kierownik działu w instytucjach naukowych oraz doradca ds. bezpieczeństwa prezesa Bułgarskiej Akademii Nauk. Od 2009 był dyrektorem ds. współpracy między państwami w NATO Consultation, Command and Control Agency, zaś od 2013 do 2017 dyrektorem w tej agencji. Zasiadał w radach doradczych i zarządach międzynarodowych organizacji zajmujących się bezpieczeństwem.
W latach 1998–2001 był wiceministrem obrony ds. polityki wojskowej, planowania i integracji, później wchodził w skład kierownictwa państwowego przedsiębiorstwa zbrojeniowego Teream EAD. Był jednym z autorów programu "Płan 2004", mającego na celu modernizację bułgarskiej armii, m.in. pod kątem akcesji Bułgarii do NATO. Od sierpnia do listopada 2014 pełnił funkcję ministra obrony w rządzie Georgiego Bliznaszkiego. W 2017 zaangażował się później w działalność partii Tak, Bułgaria! Christa Iwanowa, odpowiadając w niej za kwestie obronności.
W wyborach z kwietnia i lipca 2021 z ramienia koalicji Demokratyczna Bułgaria uzyskiwał mandat posła do Zgromadzenia Narodowego 45. i 46. kadencji.
Życie prywatne.
Żonaty, ma córkę.

</doc>
<doc id="5051007" url="https://pl.wikipedia.org/wiki?curid=5051007" title="Tomești (okręg Harghita)">
Tomești (okręg Harghita)

Tomești () – wieś w Rumunii, w okręgu Harghita, w gminie Tomești. W 2011 roku liczyła 2563 mieszkańców.

</doc>
<doc id="5051010" url="https://pl.wikipedia.org/wiki?curid=5051010" title="Tulgheș (gmina)">
Tulgheș (gmina)

Tulgheș – gmina w Rumunii, w okręgu Harghita. Obejmuje miejscowości Hagota, Pintic, Recea i Tulgheș. W 2011 roku liczyła 3279 mieszkańców. 

</doc>
<doc id="5051012" url="https://pl.wikipedia.org/wiki?curid=5051012" title="Pastillocenicus grandiclavis">
Pastillocenicus grandiclavis



</doc>
<doc id="5051013" url="https://pl.wikipedia.org/wiki?curid=5051013" title="Pastillocenicus longifrons">
Pastillocenicus longifrons



</doc>
<doc id="5051015" url="https://pl.wikipedia.org/wiki?curid=5051015" title="Pastillocenicus polyaki">
Pastillocenicus polyaki



</doc>
<doc id="5051016" url="https://pl.wikipedia.org/wiki?curid=5051016" title="Tulgheș">
Tulgheș

Tulgheș () – wieś w Rumunii, w okręgu Harghita, w gminie Tulgheș. W 2011 roku liczyła 2893 mieszkańców.

</doc>
<doc id="5051017" url="https://pl.wikipedia.org/wiki?curid=5051017" title="Hagota">
Hagota

Hagota () – wieś w Rumunii, w okręgu Harghita, w gminie Tulgheș. W 2011 roku liczyła 147 mieszkańców.

</doc>
<doc id="5051021" url="https://pl.wikipedia.org/wiki?curid=5051021" title="Pintic (okręg Harghita)">
Pintic (okręg Harghita)

Pintic – wieś w Rumunii, w okręgu Harghita, w gminie Tulgheș. W 2011 roku liczyła 69 mieszkańców.

</doc>
<doc id="5051022" url="https://pl.wikipedia.org/wiki?curid=5051022" title="Talk to Me">
Talk to Me

Talk to Me (lub Talk To Me) – drugi singel libijskiego piosenkarza Bahjata wydany 10 października 2016 roku.
Autorstwo i historia wydania.
Muzyka do utworu została stworzona przez Bahjata oraz Nikolasa Giannulidisa ukrywającego się pod pseudonimem UNIK. Tekst napisał sam Bahjat.
Singel został wydany w formacie digital download i streaming 10 października 2016 roku.
Odbiór krytyczny.
Utwór został opisany m.in. na stronie internetowej maltańskiej gazety "Times of Malta".
Odbiór komercyjny.
Utwór dostał się na szczyt maltańskiej listy przebojów Malta's Top 10 tworzonej przez maltańskie radio (początkowo debiutując na pozycji 7.).
Teledysk.
Teledysk do utworu został opublikowany w serwisie YouTube 21 października 2016 roku. Do marca 2021 roku został on wyświetlony prawie 100 tysięcy razy.

</doc>
<doc id="5051024" url="https://pl.wikipedia.org/wiki?curid=5051024" title="Recea (okręg Harghita)">
Recea (okręg Harghita)

Recea – wieś w Rumunii, w okręgu Harghita, w gminie Tulgheș. W 2011 roku liczyła 170 mieszkańców.

</doc>
<doc id="5051025" url="https://pl.wikipedia.org/wiki?curid=5051025" title="Iann Dior">
Iann Dior

Iann Dior (stylizowane na iann dior), właściwie Michael Ian Olmo (ur. 25 marca 1999 w Arecibo) – urodzony na Portoryko amerykański piosenkarz, raper i autor tekstów. W 2019 roku zyskał sławę dzięki swoim piosenkom „Emotions” i „Molly”. W 2020 roku pojawił się na singlu 24kGoldnena „Mood”, który zajął pierwsze miejsce na amerykańskiej liście Billboard Hot 100, a także w wielu innych państwach.

</doc>
<doc id="5051026" url="https://pl.wikipedia.org/wiki?curid=5051026" title="Rajd Elpa">
Rajd Elpa



</doc>
<doc id="5051030" url="https://pl.wikipedia.org/wiki?curid=5051030" title="Gwiazdy Oriona (powieść)">
Gwiazdy Oriona (powieść)



</doc>
<doc id="5051034" url="https://pl.wikipedia.org/wiki?curid=5051034" title="Gurdići">
Gurdići



</doc>
<doc id="5051035" url="https://pl.wikipedia.org/wiki?curid=5051035" title="Tușnad (gmina)">
Tușnad (gmina)

Tușnad – gmina w Rumunii, w okręgu Harghita. Obejmuje miejscowości Tușnad, Tușnadu Nou i Vrabia. W 2011 roku liczyła 2147 mieszkańców. 

</doc>
<doc id="5051039" url="https://pl.wikipedia.org/wiki?curid=5051039" title="Tușnad">
Tușnad

Tușnad () – wieś w Rumunii, w okręgu Harghita, w gminie Tușnad. W 2011 roku liczyła 867 mieszkańców.

</doc>
<doc id="5051040" url="https://pl.wikipedia.org/wiki?curid=5051040" title="Tușnadu Nou">
Tușnadu Nou

Tușnadu Nou () – wieś w Rumunii, w okręgu Harghita, w gminie Tușnad. W 2011 roku liczyła 1075 mieszkańców.

</doc>
<doc id="5051043" url="https://pl.wikipedia.org/wiki?curid=5051043" title="Vrabia">
Vrabia

Vrabia () – wieś w Rumunii, w okręgu Harghita, w gminie Tușnad. W 2011 roku liczyła 205 mieszkańców.

</doc>
<doc id="5051046" url="https://pl.wikipedia.org/wiki?curid=5051046" title="Amdierma">
Amdierma

Amdierma () – osiedle (1936–2004 osiedle typu miejskiego) w rejonie zapolarnym Nienieckiego Okręgu Autonomicznego, w strefie przygranicznej.
W Amdiermie znajduje się port lotniczy o tej samej nazwie.

</doc>
<doc id="5051047" url="https://pl.wikipedia.org/wiki?curid=5051047" title="Ulieș (gmina w okręgu Harghita)">
Ulieș (gmina w okręgu Harghita)

Ulieș – gmina w Rumunii, w okręgu Harghita. Obejmuje miejscowości Daia, Iașu, Ighiu, Nicolești, Obrănești, Petecu, Ulieș i Vasileni. W 2011 roku liczyła 1193 mieszkańców. 

</doc>
<doc id="5051050" url="https://pl.wikipedia.org/wiki?curid=5051050" title="Wasył Grudew">
Wasył Grudew

Wasył Grudew, (ur. 5 maja 1980 w Płowdiwie) – bułgarski urzędnik państwowy, z wykształcenia prawnik, w 2014 minister rolnictwa i żywności.
Życiorys.
Absolwent liceum francuskiego w Płowdiwie. W 2004 ukończył studia prawnicze na Université de Franche-Comté w Besançon. Kształcił się także w szkole biznesowej w Wageningen. W 2006 rozpoczął pracę w państwowym funduszu rolniczym „Zemedelie”. Zajmował w nim stanowiska eksperta, naczelnika wydziału, od 2011 do 2013 zastępcy dyrektora wykonawczego oraz od września do listopada 2013 dyrektora wykonawczego. Od sierpnia do listopada 2014 pełnił funkcję ministra rolnictwa i żywności w technicznym rządzie Georgiego Bliznaszkiego, następnie został wiceministrem w tym resorcie w drugim gabinecie Bojka Borisowa. Później powrócił do kierowania funduszem rolniczym.
Żonaty, ma jedno dziecko.

</doc>
<doc id="5051053" url="https://pl.wikipedia.org/wiki?curid=5051053" title="Ulieș (okręg Harghita)">
Ulieș (okręg Harghita)

Ulieș () – wieś w Rumunii, w okręgu Harghita, w gminie Ulieș. W 2011 roku liczyła 311 mieszkańców.

</doc>
<doc id="5051054" url="https://pl.wikipedia.org/wiki?curid=5051054" title="Testament Matarese'a">
Testament Matarese'a



</doc>
<doc id="5051056" url="https://pl.wikipedia.org/wiki?curid=5051056" title="Pump It Up (singel Golden Child)">
Pump It Up (singel Golden Child)

Pump It Up – drugi singel CD południowokoreańskiej grupy Golden Child, wydany 7 października 2020 roku przez wytwórnię Woollim Entertainment i dystrybuowany przez LOEN Entertainment. Sprzedał się w nakładzie egzemplarzy w Korei Południowej (stan na listopad 2020).
13 września 2020 roku ogłoszono, że Golden Child wydadzą drugi single album pt. „Pump It Up”. 27 września ujawniono listę utworów.

</doc>
<doc id="5051057" url="https://pl.wikipedia.org/wiki?curid=5051057" title="Daia (okręg Harghita)">
Daia (okręg Harghita)

Daia () – wieś w Rumunii, w okręgu Harghita, w gminie Ulieș. W 2011 roku liczyła 273 mieszkańców.

</doc>
<doc id="5051059" url="https://pl.wikipedia.org/wiki?curid=5051059" title="Glückauf-Kampfbahn">
Glückauf-Kampfbahn

Glückauf-Kampfbahn – stadion piłkarski w Gelsenkirchen w kraju związkowym Nadrenii Północnej-Westfalii, na którym swoje mecze domowe do 1973 roku rozgrywał klub piłkarski – Schalke Gelsenkirchen, a obecnie swoje mecze domowe rozgrywa amatorski klub piłkarski – DJK Teutonia Schalke-Nord.
Historia.
Inauguracja obiektu odbyła się 25 sierpnia 1928 roku meczem pomiędzy Schalke Gelsenkirchen, a ówczesnym mistrzem Niemiec – SpVgg Sülz 07, który zakończył się remisem 3:3. W dniu inauguracji odbyły się również: mecz piłki ręcznej, w którym grały drużyny Gelsenkirchen i Kolonii, zawody lekkoatletyczne oraz mecz piłkarski pomiędzy Schalke Gelsenkirchen, z Tennisem Borussia Berlin, który zakończył się wygraną Schalke Gelsenkirchen 3:2 po dwóch golach Ernsta Kuzorry oraz golu Emila Rothardta (wówczas w Tennisie Borussia Berlin grał przyszły selekcjoner reprezentacji RFN – Sepp Herberger.
Początkowo na obiekcie planowano budowę wyłącznie miejsc stojących, jednak przed inauguracją stadionu podjęto decyzję o ustawieniu 1200 miejsc siedzących, co było niezwykłe na stadionie robotniczego klubu, jakim był wówczas Schalke Gelsenkirchen, gdyż do końca lat 30. XX w. trybuny na stadionach były przywilejem tzw. "klubów burżuazyjnych" (klubów ludzi z wyższych sfer). W 1931 roku na meczu towarzyskim pomiędzy Schalke Gelsenkirchen a Fortuną Düsseldorf zgromadziło się 70 000 widzów, co stanowi rekord frekwencji obiektu (w 1955 roku mecz ostatniej rundy mistrzostw Niemiec pomiędzy SV Sodingen a FC Kaiserslautern miało zgromadzić się 80 000 widzów, jednak nie ma oficjalnych informacji dotyczących frekwencji w tym meczu). Ostatni mecz Bundesligi na Glückauf-Kampfbahn rozegrano 9 czerwca 1973 roku, w dniu ostatniej kolejki sezonu 1972/1973, kiedy to Schalke Gelsenkirchen wygrało z Hamburgerem SV 2:0. Następnie Schalke Gelsenkirchen swoje mecze domowe rozgrywało na Parkstadion, a od 2005 roku swoje mecze domowe rozgrywa na Veltins-Arena.
Modyfikacja.
Podczas II wojny światowej uległ prawie całkowitemu zniszczeniu, a po jej zakończeniu został odrestaurowany i, poza drobnymi zabiegami konstrukcyjnymi, w następnym okresie pozostał w niezmienionym stanie, pomimo planów rozbudowy (w 1950 roku i w 1956 roku zbudowano budki biletowe). Pod koniec lat 80. rozebrano miejsca stojące, z wyjątkiem trybuny głównej, która obecnie jest zabytkowym budynkiem i obecnie może pomieścić 11 000 widzów.
Obecnie.
Do stycznia 2006 roku swoje mecze domowe rozgrywały drużyny młodzieżowe Schalke Gelsenkirchen, a obecnie swoje mecze domowe rozgrywa amatorski klub piłkarski – DJK Teutonia Schalke-Nord.
Podczas mistrzostw świata 2006 w Niemczech na obiekcie miała miejsce strefa kibica, a w czerwcu 2006 roku obiekt otrzymał tytuł "Pomnika Miesiąca" w powiecie Lippe.

</doc>
<doc id="5051064" url="https://pl.wikipedia.org/wiki?curid=5051064" title="Gubazes I (król Lazyki)">
Gubazes I (król Lazyki)



</doc>
<doc id="5051065" url="https://pl.wikipedia.org/wiki?curid=5051065" title="Gubazes II (król Lazyki)">
Gubazes II (król Lazyki)



</doc>
<doc id="5051068" url="https://pl.wikipedia.org/wiki?curid=5051068" title="Tzat I (król Lazyki)">
Tzat I (król Lazyki)



</doc>
<doc id="5051070" url="https://pl.wikipedia.org/wiki?curid=5051070" title="Iașu">
Iașu

Iașu () – wieś w Rumunii, w okręgu Harghita, w gminie Ulieș. W 2011 roku liczyła 48 mieszkańców.

</doc>
<doc id="5051071" url="https://pl.wikipedia.org/wiki?curid=5051071" title="Ighiu (okręg Harghita)">
Ighiu (okręg Harghita)

Ighiu () – wieś w Rumunii, w okręgu Harghita, w gminie Ulieș. W 2011 roku liczyła 73 mieszkańców.

</doc>
<doc id="5051072" url="https://pl.wikipedia.org/wiki?curid=5051072" title="Nicolești (gmina Ulieș)">
Nicolești (gmina Ulieș)

Nicolești () – wieś w Rumunii, w okręgu Harghita, w gminie Ulieș. W 2011 roku liczyła 164 mieszkańców.

</doc>
<doc id="5051075" url="https://pl.wikipedia.org/wiki?curid=5051075" title="SPD Tharros 1905">
SPD Tharros 1905

SPD Tharros 1905 (wł. Società Polisportiva Dilettantistica Tharros 1905) – włoski klub piłkarski, mający siedzibę w mieście Oristano, na Sardynii, grający od sezonu 2018/19 w rozgrywkach Promozione Sardegna.
Historia.
Chronologia nazw: 
Klub sportowy SG Tharros został założony w miejscowości Oristano w 1905 roku. Początkowo rozgrywał mecze towarzyskie. W 1938 klub przyjął nazwę Dopolavoro Comunale Arborense i po przyłączeniu do FIGC w sezonie 1938/39 debiutował w rozgrywkach Prima Divisione Sardegna (D4). W 1943 roku na terenie Włoch rozpoczęto działania wojenne II wojny światowej, wskutek czego mistrzostwa 1943/44 zostały odwołane.
Po zakończeniu II wojny światowej, klub wznowił działalność w 1945 roku i z nazwą SP Tharros został zakwalifikowany do Prima Divisione Sardegna (D4). W 1948 roku w wyniku reorganizacji systemu lig poziom "Prima Divisione" został obniżony do piątego stopnia. W 1952 roku w wyniku kolejnej reorganizacji systemu lig poziom "Prima Divisione" został obniżony do szóstego stopnia. W 1953 zespół otrzymał awans do Promozione Sardegna. Po zakończeniu sezonu 1956/57 klub spadł do Prima Categoria Sardegna. W 1967 roku awansował do Serie D. W 1970 klub zmienił nazwę na Polisportiva Tharros. W 1972 klub został zdegradowany do "Promozione Sardegna", a w 1974 wrócił do "Serie D". W 1976 roku znów spadł do "Promozione Sardegna". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego poziom "Promozione" został obniżony do szóstego stopnia. W 1981 klub awansował do Campionato Interregionale, ale po roku znów spadł do "Promozione Sardegna". W 1983 wrócił do "Campionato Interregionale". W 1992 został zdegradowany do Eccellenza Sardegna, w 1999 do "Promozione Sardegna", a w 2001 do "Prima Categoria Sardegna". W 2002 awansował do "Promozione Sardegna", w 2003 do "Eccellenza Sardegna". W 2007 zespół znów spadł do "Promozione Sardegna", a w 2008 do "Prima Categoria Sardegna". W 2009 spadł na rok do Seconda Categoria Sardegna (D9), a w 2011 znów został oddelegowany do "Seconda Categoria". Potem przyjął nazwę SPD Tharros 1905.
W 2014 klub wrócił do "Prima Categoria Sardegna". Przed rozpoczęciem sezonu 2014/15 wprowadzono reformę systemy lig, wskutek czego "Prima Categoria" awansowała na siódmy poziom. W 2015 zespół otrzymał promocję do "Promozione Sardegna". W 2018 spadł do "Prima Categoria". W sezonie 2019/20 zwyciężył w grupie B "Prima Categoria Sardegna" i został promowany do "Promozione Sardegna".
Barwy klubowe, strój.
Klub ma barwy biało-czerwone. Zawodnicy swoje domowe spotkania zazwyczaj grają w pasiastych pionowo biało-czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Comunale Tharros, w mieście Oristano o pojemności 3 tys. widzów.

</doc>
<doc id="5051076" url="https://pl.wikipedia.org/wiki?curid=5051076" title="SP Tharros">
SP Tharros



</doc>
<doc id="5051077" url="https://pl.wikipedia.org/wiki?curid=5051077" title="Obrănești">
Obrănești

Obrănești () – wieś w Rumunii, w okręgu Harghita, w gminie Ulieș. W 2011 roku liczyła 12 mieszkańców.

</doc>
<doc id="5051078" url="https://pl.wikipedia.org/wiki?curid=5051078" title="Petecu">
Petecu

Petecu () – wieś w Rumunii, w okręgu Harghita, w gminie Ulieș. W 2011 roku liczyła 279 mieszkańców.

</doc>
<doc id="5051079" url="https://pl.wikipedia.org/wiki?curid=5051079" title="Vasileni">
Vasileni

Vasileni () – wieś w Rumunii, w okręgu Harghita, w gminie Ulieș. W 2011 roku liczyła 33 mieszkańców.

</doc>
<doc id="5051080" url="https://pl.wikipedia.org/wiki?curid=5051080" title="Vărșag (gmina)">
Vărșag (gmina)

Vărșag – gmina w Rumunii, w okręgu Harghita. Obejmuje tylko jedną miejscowość Vărșag. W 2011 roku liczyła 1580 mieszkańców. 

</doc>
<doc id="5051081" url="https://pl.wikipedia.org/wiki?curid=5051081" title="Vărșag">
Vărșag

Vărșag () – wieś w Rumunii, w okręgu Harghita, w gminie Vărșag. W 2011 roku liczyła 1581 mieszkańców.

</doc>
<doc id="5051082" url="https://pl.wikipedia.org/wiki?curid=5051082" title="Domator24 Sp. z o.o.">
Domator24 Sp. z o.o.

Domator24.com – polska firma istniejąca od 2004 roku, z siedzibą w Zielonej Górze, będąca producentem foteli gamingowych i biurowych marki Diablo Chairs oraz szaf metalowych Jan Nowak.
Firma sprzedaje swoje produkty w wielu krajach Europy i świata, między innymi w Stanach Zjednoczonych czy Argentynie. Od powstania marki przedsiębiorstwo sprzedało kilkaset tysięcy foteli na całym świecie, a według Amazona należąca do firmy marka Diablo Chairs zajmuje pierwsze miejsce w sprzedaży foteli gamingowych w kilku krajach Europy.
Wzrost przychodów na poziomie ponad 2,204% w latach 2014-2017 oraz 3,419.1% w latach 2015-2018 pozwolił firmie znaleźć się na listach tysiąca najszybciej rozwijających się firm w Europie dziennika Financial Times w roku 2019 oraz 2020.
W roku 2019 firma z własnej inicjatywy stworzyła świetlicę ze stanowiskami do gier komputerowych na Klinicznym Oddziale Pediatrii Szpitala Uniwersyteckiego im. Karola Marcinkowskiego w Zielonej Górze.
Przedsiębiorstwo było w latach 2019-2020 właścicielem i sponsorem drużyny e-sportowej Diablo Chairs biorącej udział w 3 sezonie Ultraligi. Drużyna wzięła udział w rozgrywkach League of Legends, a jej nazwa pochodzi od marki foteli gamingowych i biurowych, której właścicielem jest Domator24.com.

</doc>
<doc id="5051083" url="https://pl.wikipedia.org/wiki?curid=5051083" title="Voșlăbeni (gmina)">
Voșlăbeni (gmina)

Voșlăbeni – gmina w Rumunii, w okręgu Harghita. Obejmuje miejscowości Izvoru Mureșului i Voșlăbeni. W 2011 roku liczyła 1929 mieszkańców. 

</doc>
<doc id="5051086" url="https://pl.wikipedia.org/wiki?curid=5051086" title="Voșlăbeni">
Voșlăbeni

Voșlăbeni () – wieś w Rumunii, w okręgu Harghita, w gminie Voșlăbeni. W 2011 roku liczyła 1176 mieszkańców.

</doc>
<doc id="5051087" url="https://pl.wikipedia.org/wiki?curid=5051087" title="Izvoru Mureșului">
Izvoru Mureșului

Izvoru Mureșului () – wieś w Rumunii, w okręgu Harghita, w gminie Voșlăbeni. W 2011 roku liczyła 753 mieszkańców.

</doc>
<doc id="5051091" url="https://pl.wikipedia.org/wiki?curid=5051091" title="Zetea (gmina)">
Zetea (gmina)

Zetea – gmina w Rumunii, w okręgu Harghita. Obejmuje miejscowości Desag, Izvoare, Poiana Târnavei, Sub Cetate, Șicasău i Zetea. W 2011 roku liczyła 5643 mieszkańców. 

</doc>
<doc id="5051097" url="https://pl.wikipedia.org/wiki?curid=5051097" title="Zetea">
Zetea

Zetea () – wieś w Rumunii, w okręgu Harghita, w gminie Zetea. W 2011 roku liczyła 4378 mieszkańców.

</doc>
<doc id="5051099" url="https://pl.wikipedia.org/wiki?curid=5051099" title="Desag">
Desag

Desag () – wieś w Rumunii, w okręgu Harghita, w gminie Zetea. W 2011 roku liczyła 7 mieszkańców.

</doc>
<doc id="5051100" url="https://pl.wikipedia.org/wiki?curid=5051100" title="Ruth Ella Moore">
Ruth Ella Moore

Ruth Ella Moore (ur. 19 maja 1903 w Columbus, Ohio; zm. 19 lipca 1994 w Rockville) – bakteriolożka, która w 1933 roku została pierwszą Afroamerykanką, która uzyskała tytuł doktora nauk przyrodniczych. Była profesorem i kierownikiem Katedry Bakteriologii na Howard University. Publikowała prace na temat gruźlicy, immunologii i próchnicy zębów, odpowiedzi mikroorganizmów jelitowych na antybiotyki oraz grupy krwi Afroamerykanów.
Życiorys.
Ruth Ella Moore urodziła się w 1903 roku w Columbus w stanie Ohio w rodzinie Williama E. i Margaret Moore. Była córką matki artystki i krawcowej (absolwentki Columbus State College of Art and Design), która przywiązywała wielką wagę do edukacji. Ruth i jej dwaj starsi bracia, Donovan L. i William E. Moore, kształcili się w szkołach publicznych w Columbus.
Uzyskała tytuły licencjata i magistra na Uniwersytecie Stanowym Ohio odpowiednio w 1926 i 1927 roku.
Ruth Moore wykonała pracę doktorską na temat gruźlicy na Ohio State University i uzyskała tytuł doktora bakteriologii w 1933 roku, co uczyniło Moore pierwszym Afroamerykaninem obu płci, który tego dokonał; została też pierwszą Afroamerykanką, która uzyskała tytuł doktora nauk przyrodniczych. 
Podczas studiów podyplomowych Ruth Moore pracowała jako instruktorka w Tennessee State College (obecnie Tennessee State University) w Nashville. Uczyła tam języka angielskiego i higieny. Została zatrudniona jako adiunkt w Howard University Medical College w 1940 r. Pracowała na stanowisku Kierownika Zakładu Bakteriologii od 1952 do 1958 roku. W tym okresie otrzymała tytuł profesora nadzwyczajnego.
Wykładała i prowadziła badania na Howard University aż do przejścia na emeryturę w 1973 roku. Jej badania skupiały się na grupach krwi oraz Enterobacteriaceae. Prace Moore'a przyczyniły się do pokonania gruźlicy.
Zdobyła również dwa dodatkowe stopnie honorowe. Obejmowały one doktora literatury z Oberlin College i doktora filozofii na Uniwersytecie Gettysburg w 1973 roku.
Była członkinią American Association of Science, American Society of Immunology i American Society of Microbiology. Była również biegła jako krawcowa, była znana z tego, że szyła większość tego, co nosiła. Kilka z jej ubrań zostało zaprezentowanych w "The Sewer's Art: Quality, Fashion and Economy" w 2009 roku.
Ruth Ella Moore zmarła 19 lipca 1994 roku w wieku 91 lat w Rockville.
Została wymieniona w upamiętnieniu przygotowanym przez Senat USA 27 kwietnia 2005 roku. 

</doc>
<doc id="5051101" url="https://pl.wikipedia.org/wiki?curid=5051101" title="Cynki (Białoruś)">
Cynki (Białoruś)

Cynki (; ) – wieś na Białorusi, w obwodzie witebskim, w rejonie dokszyckim, w sielsowiecie Wołkołata. W 2009 liczyła 15 mieszkańców.

</doc>
<doc id="5051102" url="https://pl.wikipedia.org/wiki?curid=5051102" title="Izvoare (okręg Harghita)">
Izvoare (okręg Harghita)

Izvoare () – wieś w Rumunii, w okręgu Harghita, w gminie Zetea. W 2011 roku liczyła 372 mieszkańców.

</doc>
<doc id="5051103" url="https://pl.wikipedia.org/wiki?curid=5051103" title="Poiana Târnavei">
Poiana Târnavei

Poiana Târnavei () – wieś w Rumunii, w okręgu Harghita, w gminie Zetea. W 2011 roku liczyła 39 mieszkańców.

</doc>
<doc id="5051105" url="https://pl.wikipedia.org/wiki?curid=5051105" title="Lisa Pelikan">
Lisa Pelikan

Lisa Pelikan (ur. 12 lipca 1954) – amerykańska aktorka teatralna, filmowa i telewizyjna. Urodzona w Berkeley w Kalifornii, Pelikan studiowała dramat w Juilliard School na pełnym stypendium. Następnie zadebiutowała na Broadwayu w 1977 roku w produkcji Romea i Julii. W tym samym roku pojawiła się jako młodsza wersja tytułowej bohaterki Vanessy Redgrave w filmie Julia. Następnie zagrała w horrorze Jennifer (1978). Jej pozostałe filmy to Ghoulies (1985) i Return to the Blue Lagoon (1991).
Życie i kariera.
Wczesne życie.
Pelikan urodziła się 12 lipca 1954 r. w Berkeley w Kalifornii, jako córka Helen L., psycholog, i Roberta G. Pelikana, międzynarodowego ekonomisty, który pełnił funkcję doradcy ministra ze Stanów Zjednoczonych w Organizacji ds. Współpraca i rozwój w Paryżu. Jest ona pochodzenia czeskiego. W wieku sześciu lat u Pelikan zdiagnozowano guz kości w nodze, którego leczono operacyjnie.
Ze względu na pracę ojca Pelikan spędziła dzieciństwo w kilku różnych krajach, w tym we Francji, Japonii i Włoszech, zanim wróciła do Stanów Zjednoczonych, kiedy była nastolatką, i osiedliła się w Bethesda w stanie Maryland. Uczęszczając do liceum w Maryland, Pelikan zainteresowała się baletem, ale nie była w stanie się nim zająć po nawrocie guza w jej nodze, co wymagało drugiej operacji, która uniemożliwiła jej chodzenie przez całą ostatnią klasę liceum.

</doc>
<doc id="5051106" url="https://pl.wikipedia.org/wiki?curid=5051106" title="Sub Cetate (okręg Harghita)">
Sub Cetate (okręg Harghita)

Sub Cetate () – wieś w Rumunii, w okręgu Harghita, w gminie Zetea. W 2011 roku liczyła 736 mieszkańców.

</doc>
<doc id="5051108" url="https://pl.wikipedia.org/wiki?curid=5051108" title="Șicasău">
Șicasău

Șicasău () – wieś w Rumunii, w okręgu Harghita, w gminie Zetea. W 2011 roku liczyła 111 mieszkańców.

</doc>
<doc id="5051110" url="https://pl.wikipedia.org/wiki?curid=5051110" title="FC Schweinfurt 05">
FC Schweinfurt 05



</doc>
<doc id="5051113" url="https://pl.wikipedia.org/wiki?curid=5051113" title="The Kid Laroi">
The Kid Laroi

The Kid Laroi (zapis stylizowany: The Kid LAROI), właśc. Charlton Kenneth Jeffrey Howard (ur. 17 sierpnia 2003 w Waterloo) – australijski piosenkarz, raper, autor tekstów i producent muzyczny. Początkowo zyskał popularność dzięki znajomości i przyjaźni z nieżyjącym już raperem Juice’em Wrldem, który towarzyszył mu podczas trasy koncertowej po Australii. Stał się znany poza Australią dzięki swojej piosence „Let Her Go”, a większą popularność zyskał dzięki swojej piosence „Go” z udziałem Juice Wrlda, która zadebiutowała na 52 miejscu listy Billboard Hot 100. Jego debiutancki mixtape F*ck Love (2020) zajął pierwsze miejsce na australijskich listach przebojów ARIA, co czyni go najmłodszym australijskim artystą solowym, który kiedykolwiek osiągnął pierwsze miejsce. Osiągnął również pozycję trzecią na Billboard 200.
Życiorys.
Młodość.
Urodził się 17 sierpnia 2003 w Waterloo, na przedmieściach Sydney. Jego rodzicami są Nick Howard, producent muzyczny i inżynier dźwięku, który pracował z lokalnymi artystami, oraz Cody Phillips, modelka i dyrektorka muzyczna. Uczęszczał do prywatnej szkoły Australian Performing Arts Grammar School. Większość dzieciństwa spędził, przeprowadzając się po miastach Nowej Południowej Walii. W wieku siedmiu lat zamieszkał w Broken Hill z matką i wujem. Kiedy miał 11 lat, jego wuj został zamordowany, przez co jego matka zdecydowała o powrocie do Waterloo.
Howard zaczął rapować w wieku ok. 13 lat, powołując się na to, że muzyka była sposobem na ucieczkę od rodzinnych zmagań. Od jego najmłodszych lat jego matka grała mu muzykę artystów, takich jak: Fugees, Erykah Badu i Tupac.
Kariera muzyczna.
W 2015 założył duet o nazwie „Dream Team” ze swoim producentem muzycznym DJ Ladykillerem. Mimo że nic nie wydali, duet rozstał się z nieznanych powodów. Howard przyjął pseudonim sceniczny „The Kid Laroi” po odkryciu, że jest członkiem aborygeńskiego ludu Kamilaroi.
16 sierpnia 2018 wydał debiutancką EP-kę pt. "14 with a Dream". W tym samym miesiącu zwrócił na siebie uwagę po tym, jak został finalistą w konkursie Triple J Unearthed high.
W 2019 podpisał kontrakt płytowy z wytwórnią płytową Grade A Productions i Columbia Records. Laroi był przyjacielem rapera Juice’a Wrlda, który wspierał go podczas jego australijskich tras koncertowych w 2018 i 2019. W grudniu zyskał międzynarodową uwagę, kiedy teledysk do jego piosenki „Let Her Go” został umieszczony na kanale Lyrical Lemonade na YouTube.
31 stycznia 2020 wydał piosenkę „Diva” z udziałem amerykańskiego rapera Lil Tecca, teledysk do piosenki został wydany na kanale Lyrical Lemonade w reżyserii Cole’a Bennetta. 22 marca wydał „Addison Rae”, piosenkę nazwaną na cześć gwiazdy mediów społecznościowych o tym samym imieniu. „Addison Rae” stała się później sensacją na TikToku. 27 marca pojawił się w teledysku amerykańskiego rapera Lil Moseya do piosenki „Blueberry Faygo”. 17 kwietnia wydał "Fade Away" z amerykańskim raperem Lil Tjayem. 25 kwietnia pojawił się w piosence "Go Dumb" od producenta muzycznego Y2K. W dniu 12 czerwca wydał "Go" z udziałem zmarłego amerykańskiego rapera Juice’a Wrlda, któremu towarzyszył teledysk wyreżyserowany przez Steve’a Cannona. 26 czerwca Laroi pojawił się na debiutanckim albumie studyjnym Bankrol Haydena o nazwie „Pain Is Temporary”. 18 lipca wydał „Tell Me Why”, utwór będący hołdem dla zmarłego Juice Wrlda Tego samego dnia ujawnił na Twitterze okładkę i datę wydania swojego mixtape’a pt. "F*ck Love". Dwa dni później ujawnił listę utworów z mixtape’a na Instagramie, sam materiał wypuścił 24 lipca. Mixtape zawierał gościnne udziały Lil Moseya, Corbina i Juice Wrlda. Tego samego dnia Laroi wydał teledysk do „Not Fair” z udziałem Corbina. 7 sierpnia wydał teledysk do piosenki „Selfish”. 28 sierpnia pojawił się na mixtape’ie Internet Money o nazwie „B4 The Storm” w utworze „Speak”. 18 września ukazał się teledysk do „Wrong” w reżyserii Logana Paula z udziałem Lil Moseya i z byłą gwiazdą porno Laną Rhoades. 23 października wydał główny singel „So Done” z nowego projektu. 30 października pojawił się w piosence „My City” zespołu Onefour. 2 listopada Laroi ujawnił na Instagramie, że tytuł kolejnego projektu to SAVAGE, który zostanie wydany jako edycja deluxe „F * ck Love”. Ostatecznie został wydany cztery dni później, 6 listopada. Tego samego dnia ukazał się teledysk do „Always Do” w reżyserii Steve’a Cannona. 26 listopada wypuścił teledysk do „Maybe”. 17 grudnia wydał teledysk do „Without You” w reżyserii Steve’a Cannona. 8 grudnia wystąpił w pośmiertnym utworze Juice Wrlda „Reminds Me of You”. Piosenka sampluje piosenkę Kim Petras „Reminds Me”. 29 grudnia wydał teledysk do "Tragic" z udziałem YoungBoy Never Broke Again i Internet Money w reżyserii Steve’a Cannonna.
28 stycznia 2021 ujawnił nową piosenkę „Still Chose You”, wyprodukowaną przez producenta Mustarda, na Instagramie. 19 marca pojawił się na szóstym studyjnym albumie kanadyjskiego piosenkarza Justina Biebera "Justice", w piosence „Unstable”. 30 kwietnia wydał remiks „Without You” z amerykańską piosenkarką Miley Cyrus. Piosenka, która stała się niezwykle popularna na TikToku, dotarła do ósmego miejsca listy Billboard Hot 100, stając się pierwszym singlem Laroi'a w pierwszej dziesiątce tej listy jako główny artysta.
W czerwcu 2021 opuścił Grade A Productions i podpisał kontrakt z firmą Scooter Braun, która reprezentuje również artystów, takich jak Justin Bieber i Ariana Grande. W tym samym miesiącu ogłosił, że trzecia i ostatnia część trylogii "F*ck Love" zostanie wydana w lipcu. 9 lipca wydał piosenkę „Stay” z Justinem Bieberem, zajęła ona pierwsze miejsce na Hot 100, stając się najwyżej notowanym singlem Laroi'a w Stanach Zjednoczonych. Druga edycja deluxe mixtape’a "F*ck Love" — "F*ck Love 3: Over You" – została wydana 23 lipca. Deluxe zawierało gościnny występ Polo G, Stunna Gambino, G Herbo i Lil Durk. Drugiemu deluxe towarzyszyła także rozszerzona wersja zatytułowana "F*ck Love 3+: Over You", która została wydana 27 lipca z dodatkowymi 6 piosenkami. W rezultacie projekt F * ck Love osiągnął pierwsze miejsce na liście Billboard 200 ponad rok po swoim pierwszym wydaniu. Howard wykonał „Stay” z Justinem Bieberem na rozdaniu nagród VMA 2021 i został nominowany do nagrody Best New Artist i Push Performance of the Year za singel „Without You”.
Życie prywatne.
Obecnie Laroi mieszka w Los Angeles w Kalifornii ze swoją matką i młodszym bratem Austinem.

</doc>
<doc id="5051115" url="https://pl.wikipedia.org/wiki?curid=5051115" title="Millennium Estoril Open">
Millennium Estoril Open



</doc>
<doc id="5051118" url="https://pl.wikipedia.org/wiki?curid=5051118" title="Balabac">
Balabac

Balabac – wyspa na Filipinach, w prowincji Palawan.
Ludność wyspy zajmuje się rybołówstwem oraz uprawą ryżu i palmy kokosowej.

</doc>
<doc id="5051121" url="https://pl.wikipedia.org/wiki?curid=5051121" title="Sexify">
Sexify

Sexify – polski serial komediowo-obyczajowy w reżyserii Kaliny Alabrudzińskiej i Piotra Domalewskiego udostępniany od 28 kwietnia 2021 na platformie VOD Netflix.
Fabuła.
Studentki Natalia, Paulina oraz Monika marzą o wygraniu konkursu na najlepszy start-up. Decydują się na stworzenie aplikacji Sexify, która ma odkrywać świat seksualności i kobiecego orgazmu. 
W drugim sezonie z pomocą surowej inwestorki Małgorzaty, trzy przyjaciółki starają się wejść na rynek zderzając się z konkurencyjną aplikacją Sexiguy. 

</doc>
<doc id="5051132" url="https://pl.wikipedia.org/wiki?curid=5051132" title="Baldovinești (gmina w okręgu Aluta)">
Baldovinești (gmina w okręgu Aluta)

Baldovinești – gmina w Rumunii, w okręgu Aluta. Obejmuje miejscowości Baldovinești, Gubandru i Pietriș. W 2011 roku liczyła 1089 mieszkańców. 

</doc>
<doc id="5051135" url="https://pl.wikipedia.org/wiki?curid=5051135" title="Valerie Thomas">
Valerie Thomas

Valerie L. Thomas (ur. 8 lutego 1943) – amerykańska naukowczyni i wynalazczyni nadajnika iluzji, na który otrzymała patent w 1980 roku. Była odpowiedzialna za rozwój systemów przetwarzania obrazu w cyfrowych formatach multimedialnych używanych we wczesnych latach programu Landsat.
Życiorys.
Valerie Thomas urodziła się w lutym 1943 roku w stanie Maryland. Zafascynowana technologią od najmłodszych lat Thomas nie była zachęcana do zgłębiania nauki. Zainteresowała się nauką i technologią dzięki książce popularnonaukowej przeznaczonej dla chłopców.
Studiowała na Morgan State University, była jedną z dwóch kobiet, które tam studiowały fizykę. Valerie Thomas zainteresowała się matematyką i naukami ścisłymi dopiero po ukończeniu studiów. Po ukończeniu studiów Thomas przyjęła posadę w NASA.
Pracując w Goddard Space Flight Center NASA, kierowała rozwojem wczesnych systemów przetwarzania obrazu Landsat i stała się ekspertką w zakresie taśm kompatybilnych z komputerami (CCT), które były używane do przechowywania wczesnych obrazów z programu Landsat.
Thomas była jedną ze specjalistek w dziedzinie przetwarzania obrazu, którzy wspomagali eksperyment inwentaryzacji upraw na dużych obszarach, znany jako LACIE – projekt, który po raz pierwszy pokazał, że globalne monitorowanie upraw można przeprowadzić za pomocą zdjęć satelitarnych z Landsat. Pomogła w opracowaniu projektów programów komputerowych, które wspierały badania nad kometą Halleya, warstwą ozonową i technologią satelitarną. Za swoje osiągnięcia Thomas otrzymała szereg nagród NASA, w tym Goddard Space Flight Center Award of Merit oraz NASA Equal Opportunity Medal.
Thomas kontynuowała pracę dla NASA aż do przejścia na emeryturę w 1995 roku. W tym czasie zajmowała szereg stanowisk, w tym "Project Manager of the Space Physics Analysis Network" i "Associate Chief of the Space Science Data Operations Office".
W 1976 roku Thomas uczestniczyła w seminarium naukowym, na którym obejrzała wystawę ukazującą iluzję przy wykorzystaniu wklęsłych luster. W 1977 roku zaczęła eksperymentować z płaskimi i wklęsłymi lustrami.
Patent.
Złożyła wniosek o patent na swój nadajnik iluzji 28 grudnia 1978 r. Valerie otrzymała patent nr 4.229.761 w dniu 21 października 1980. Urządzenie wytwarza obrazy złudzenia optycznego za pośrednictwem dwóch wklęsłych luster. W przeciwieństwie do płaskich luster, które tworzą obrazy, które wydają się być wewnątrz lub za lustrem, wklęsłe lustra tworzą obrazy, które wydają się rzeczywiste lub przed samym lustrem. Technologia ta została przejęta przez NASA i od tego czasu została zaadaptowana do użytku w chirurgii, a także do produkcji ekranów telewizyjnych i wideo.

</doc>
<doc id="5051136" url="https://pl.wikipedia.org/wiki?curid=5051136" title="Hitman 2 (gra komputerowa 2018)">
Hitman 2 (gra komputerowa 2018)

Hitman 2 – komputerowa gra akcji wyprodukowana przez duńskie studio IO Interactive. Gra została wydana 13 listopada 2018 roku przez Warner Bros na platformę PC, PlayStation 4 oraz Xbox One. Gra należy do serii "Hitman". Produkcja kontynuuje wątek z "Hitman" z 2016 roku, który zakończono w 2021 roku wydaniem "Hitman 3". 
Rozgrywka.
Rozgrywka w "Hitman 2" jest podobna do tej z poprzedniej części, będącą przygodową grą akcji opartą na skradaniu. Gracz kontroluje Agenta 47, zabójcę kontraktowego pracującego dla Międzynarodowej Agencji Kontraktowej (ICA), z perspektywy trzeciej osoby, który podróżuje on do różnych miejsc na całym świecie, aby wyeliminować zlecane cele. W grze dostępnych jest osiem misji, które osadzone są w różnych lokacjach. Każda z nich daje wiele możliwości zabicia celu, jednak najlepiej oceniane są ciche zabójstwa. Za wykonanie zadań gracz otrzymuje punkty doświadczenia. Awansując na wyższy poziom można odblokować takie rzeczy jak nowa broń, nowa pozycja startowa na mapie czy trucizna.
Odbiór.
Edmond Tran z GameSpot pozytywnie ocenił grę, pisząc "Hitman 2" jest znanym doświadczeniem, ale w tym świecie znajomość jest niesamowitą siłą. Tran pochwalił możliwość importowania poziomów z poprzedniej gry, a także ich nowe możliwości takie jak lustra w których przeciwnik może zobaczyć agenta 47. Nick Statt z The Verge pochwalił grę i napisał, że jest to najbardziej dopracowana i satysfakcjonująca gra z serii, określając ją bezbłędnym wykonaniem. Zdaniem Statta główny wątek fabularny nie jest wyjątkowy, ale pojedyncze historie w misjach wypadają dużo lepiej. Redaktor zauważył też odwołanie do współczesnych obaw takich jak sztuczna inteligencja czy konfliktów na Bliskim Wschodzie.

</doc>
<doc id="5051143" url="https://pl.wikipedia.org/wiki?curid=5051143" title="Ołena Chłopotnowa">
Ołena Chłopotnowa

Ołena Iwaniwna Chłopotnowa ukr. Олена Іванівна Хлопотнова, z domu Stecura (Стецура), 1° voto Kokonowa (Коконова) (ur. 4 sierpnia 1963 w Ust-Kamienogorsku) – ukraińska lekkoatletka, specjalistka skoku w dal, dwukrotna medalistka halowych mistrzostw Europy. Do 1991 była reprezentantką ZSRR.
Kariera sportowa.
Jako reprezentantka Związku Radzieckiego zdobyła brązowy medal w skoku w dal na halowych mistrzostwach Europy w 1986 w Madrycie, przegrywając tylko z zawodniczkami z Niemieckiej Republiki Demokratycznej Heike Drechsler i Helgą Radtke. Na halowych mistrzostwach Europy w 1988 w Budapeszcie zajęła w tej konkurencji 5. miejsce, a na halowych mistrzostwach Europy w 1990 w Glasgow zdobyła srebrny medal, za swą koleżanką z reprezentacji ZSRR Galiną Czistiakową, a przed Helgą Radtke.
Zdobyła brązowy medal na uniwersjadzie w 1991 w Sheffield.
Jako reprezentantka Ukrainy zajęła 4. miejsce na mistrzostwach świata w 1993 w Stuttgarcie, 12. miejsce na mistrzostwach Europy w 1994 w Helsinkach i 11 miejsce na mistrzostwach świata w 1995 w Göteborgu.
Zajęła 10 miejsce na halowych mistrzostwach Europy w 1996 w Sztokholmie, 8. miejsce na halowych mistrzostwach świata w 1997 w Paryżu oraz 7 miejsce na halowych mistrzostwach Europy w 1998 w Walencji.
Zdobyła srebrne medale na światowych sportowych igrzyskach wojskowych w 1995 w Rzymie i 1999 w Zagrzebiu.
Chłopotnowa była mistrzynią ZSRR w skoku w dal w 1984 i 1985 oraz brązową medalistką w 1987 i 1991, a w hali była mistrzynią w 1986 i 1990. Była również mistrzynią Ukrainy w 1992, 1995 i 1998.
12 września 1985 w Ałma-Acie ustanowiła rekord ZSRR w skoku w dal wynikiem 7,31 m.
Rekordy życiowe.
Rekordy życiowe Chłopotnowej:

</doc>
<doc id="5051144" url="https://pl.wikipedia.org/wiki?curid=5051144" title="Baldovinești (okręg Aluta)">
Baldovinești (okręg Aluta)

Baldovinești – wieś w Rumunii, w okręgu Aluta, w gminie Baldovinești. W 2011 roku liczyła 617 mieszkańców.

</doc>
<doc id="5051152" url="https://pl.wikipedia.org/wiki?curid=5051152" title="Port lotniczy o znaczeniu federalnym">
Port lotniczy o znaczeniu federalnym

Port lotniczy o znaczeniu federalnym – pojęcie wprowadzone ustawą federalną nr 254-FЗ z 13 lipca 2015, uzupełniającą rozdział 40 Kodeksu Powietrznego Federacji Rosyjskiej o punkt 8. Stanowi on, iż port lotniczy o znaczeniu federalnym to port niezbędny dla organizacji łączności powietrznej pomiędzy miastami o znaczeniu federalnym – Moskwą, Petersburgiem, Sewastopolem i centrami administracyjnymi (stolicami) republik, krajów, obwodów , obwodów i okręgów autonomicznych Federacji Rosyjskiej (podstawowymi jednostkami administracyjnymi), jak również port międzynarodowy. Spis portów lotniczych o znaczeniu federalnym zatwierdza rząd Federacji Rosyjskiej.
W 2021 spośród 91 rosyjskich portów lotniczych status znaczenia federalnego otrzymały porty miast o znaczeniu federalnym Moskwa i Petersburg (Sewastopol nie posiada portu lotniczego), 57 międzynarodowych portów lotniczych w stolicach podstawowych jednostek administracyjnych, 13 portów lotniczych nie posiadających statusu międzynarodowych w stolicach podstawowych jednostek administracyjnych i 17 międzynarodowych portów lotniczych poza stolicami podstawowych jednostek administracyjnych.

</doc>
<doc id="5051156" url="https://pl.wikipedia.org/wiki?curid=5051156" title="Diel Spring">
Diel Spring

Diel Spring (ur. 26 grudnia 2000 w Kingstown) – piłkarz z Saint Vincent i Grenadyn występujący na pozycji pomocnika, reprezentant kraju. Od 2021 roku zawodnik Podlasia Biała Podlaska.
Życiorys.
Występował w młodzieżowej drużynie North Leeward Predators. W 2016 roku został wybrany najlepszym pomocnikiem Barrouallie Football League U-17.
W 2017 roku zadebiutował w seniorskim zespole North Leeward Predators. W swoim pierwszym sezonie wraz z klubem wywalczył awans do SVGFF Premier Division i został nominowany do nagrody młodego piłkarza roku. 8 września 2018 roku zadebiutował w reprezentancji w przegranym 0:2 spotkaniu z Nikaraguą. W sezonie 2018/2019 zdobył wicemistrzostwo kraju, a sezon później zajął wraz z klubem trzecie miejsce w lidze. W 2019 roku był członkiem reprezentacji, która wygrała Windward Islands Tournament.
W 2020 roku podpisał kontrakt z Wisłą Sandomierz. Rok później przeszedł do Podlasia Biała Podlaska.

</doc>
<doc id="5051157" url="https://pl.wikipedia.org/wiki?curid=5051157" title="Margecianska línia">
Margecianska línia

Margecianska línia – pomnik przyrody nr 607 na Słowacji, zlokalizowany na południe od miejscowości Margecany (kraj koszycki), przy ujściu Hnilca do Hornadu.
Pomnik ma powierzchnię 4.384 m² i został ogłoszony w 1990 roku. Chroni ścianę skalną, która odsłania jedną z najważniejszych linii tektonicznych Karpat Zachodnich. Stanowi ona granicę między jednostkami geomorfologicznymi Volovské vrchy i Čierna hora. Stanowi też znaczący element krajobrazowy nad zbiornikiem Ružín.
U stóp skały przebiega droga krajowa nr 547 i wiodący nią szlak rowerowy Hnilecká cyklomagistrála, a także czerwony szlak pieszy z Margecan do Slovinek.

</doc>
<doc id="5051164" url="https://pl.wikipedia.org/wiki?curid=5051164" title="Mohamed El Yousfi">
Mohamed El Yousfi

Mohamed El Yousfi, arab. محمد اليوسفي (ur. 18 stycznia 1991) – marokański piłkarz grający na pozycji bramkarza. Reprezentant kraju. W sezonie 2020/2021 gra dla Difaâ El Jadida.
Kariera piłkarska.
Kariera klubowa.
Pierwszym klubem zawodnika był Moghreb Tétouan. Zadebiutował 10 marca 2012 roku i rozegrał 1 mecz przeciwko Difaâ El Jadida, zachowując czyste konto. W tym samym sezonie zdobył mistrzostwo kraju. W tymże klubie rozegrał 111 spotkań, zachowując w 39 czyste konto. W sezonie 2013/2014 ponownie zdobył mistrzostwo kraju. 1 lipca 2018 roku został zawodnikiem Difaâ El Jadida. Do 26 marca 2021 roku rozegrał tam 61 spotkań, zachowując w 22 czyste konto. Łącznie rozegrał 172 spotkania, w tym 156 w GNF 1, 14 w Pucharze CAF i po jednym na Klubowych Mistrzostwach Świata i w pucharze Maroka.
Kariera reprezentacyjna.
W juniorskich reprezentacjach Mohamed El Yousfi rozegrał 3 mecze (1 w U-20 i 2 w U-23), zaś w seniorskiej jeden, towarzyski, przeciwko Gabonowi.

</doc>
<doc id="5051165" url="https://pl.wikipedia.org/wiki?curid=5051165" title="Gubandru">
Gubandru

Gubandru – wieś w Rumunii, w okręgu Aluta, w gminie Baldovinești. W 2011 roku liczyła 134 mieszkańców.

</doc>
<doc id="5051169" url="https://pl.wikipedia.org/wiki?curid=5051169" title="Pietriș (okręg Aluta)">
Pietriș (okręg Aluta)

Pietriș – wieś w Rumunii, w okręgu Aluta, w gminie Baldovinești. W 2011 roku liczyła 338 mieszkańców.

</doc>
<doc id="5051170" url="https://pl.wikipedia.org/wiki?curid=5051170" title="Băbiciu (gmina)">
Băbiciu (gmina)

Băbiciu – gmina w Rumunii, w okręgu Aluta. Obejmuje tylko jedną miejscowość Băbiciu. W 2011 roku liczyła 2084 mieszkańców. 

</doc>
<doc id="5051171" url="https://pl.wikipedia.org/wiki?curid=5051171" title="Băbiciu">
Băbiciu

Băbiciu – wieś w Rumunii, w okręgu Aluta, w gminie Băbiciu. W 2011 roku liczyła 2084 mieszkańców.

</doc>
<doc id="5051172" url="https://pl.wikipedia.org/wiki?curid=5051172" title="Bălteni (gmina)">
Bălteni (gmina)

Bălteni – gmina w Rumunii, w okręgu Aluta. Obejmuje tylko jedną miejscowość Bălteni. W 2011 roku liczyła 1694 mieszkańców. 

</doc>
<doc id="5051173" url="https://pl.wikipedia.org/wiki?curid=5051173" title="Mistrzostwa Polski w Tenisie Stołowym 2021">
Mistrzostwa Polski w Tenisie Stołowym 2021

Mistrzostwa Polski w Tenisie Stołowym 2021 – 89. edycja mistrzostw, która odbyła się w Arłamowie w dniach 26-28 marca 2021 roku.

</doc>
<doc id="5051174" url="https://pl.wikipedia.org/wiki?curid=5051174" title="Bălteni (okręg Aluta)">
Bălteni (okręg Aluta)

Bălteni – wieś w Rumunii, w okręgu Aluta, w gminie Bălteni. W 2011 roku liczyła 1694 mieszkańców.

</doc>
<doc id="5051181" url="https://pl.wikipedia.org/wiki?curid=5051181" title="Bebetto AZS UJD Częstochowa">
Bebetto AZS UJD Częstochowa

Bebetto AZS UJD Częstochowa – sekcja tenisa stołowego kobiet częstochowskiego wielosekcyjnego klubu sportowego AZS UJD Częstochowa.
Historia.
1 czerwca 2018 roku w związku ze zmianą nazwy uczelni AJD na UJD nazwa sekcji Bebetto AZS AJD Częstochowa została zmieniona na Bebetto AZS UJD Częstochowa.

</doc>
<doc id="5051182" url="https://pl.wikipedia.org/wiki?curid=5051182" title="Bărăști (gmina)">
Bărăști (gmina)

Bărăști – gmina w Rumunii, w okręgu Aluta. Obejmuje miejscowości Bărăștii de Cepturi, Bărăștii de Vede, Boroești, Ciocănești, Lăzărești, Mereni, Moțoești i Popești. W 2011 roku liczyła 1793 mieszkańców. 

</doc>
<doc id="5051183" url="https://pl.wikipedia.org/wiki?curid=5051183" title="Ventimiglia Calcio">
Ventimiglia Calcio

Ventimiglia Calcio (wł. Associazione Sportiva Dilettantistica Ventimiglia Calcio) – włoski klub piłkarski, mający siedzibę w mieście Ventimiglia, w północno-zachodniej części kraju, grający od sezonu 2019/20 w rozgrywkach Promozione Liguria.
Historia.
Chronologia nazw: 
Klub sportowy US Ventimigliese został założony w miejscowości Ventimiglia w 1909 roku. Początkowo zespół rozgrywał mecze towarzyskie. Dopiero w sezonie 1925/26 debiutował w rozgrywkach Terza Divisione Nord (D3). Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" poziom "Terza Divisione" został obniżony do czwartego stopnia. W 1927 awansował do Seconda Divisione Nord, a w 1928 do Prima Divisione. W sezonie 1929/30 po podziale najwyższej dywizji na Serie A i Serie B poziom "Prima Divisione" został zdegradowany do trzeciego stopnia. W sezonie 1935/36 jako trzeci poziom została wprowadzona Serie C, a klub został zakwalifikowany do grupy C "Serie C". Po zakończeniu sezonu 1935/36 z powodu trudności ekonomicznych klub zrezygnował z dalszych występów w "Serie C" i następnie brał udział tylko w turniejach towarzyskich, ale potem z powodu II wojny światowej zawiesił działalność.
Po zakończeniu II wojny światowej, klub wznowił działalność w 1945 roku i został zakwalifikowany do "Prima Divisione Ligure". W 1946 z powodów antyfaszystowskich otrzymał promocję do "Serie C". W 1947 roku został zdegradowany do "Prima Divisione Ligure". W 1952 po kolejnej reorganizacji systemu lig klub spadł do Promozione Ligure (D5). W 1955 spadł na rok do "Prima Divisione Ligure". W 1957 liga zmieniła nazwę na "Campionato Nazionale Dilettanti", a w 1959 na "Prima Categoria". W 1967 został zdegradowany do Seconda Categoria Ligure. W następnym roku został promowany do "Prima Categoria Ligure", a w 1969 do "Promozione Ligure". W 1971 znów spadł do "Prima Categoria Ligure", a w 1974 wrócił do "Promozione Ligure". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego poziom "Promozione" został obniżony do szóstego poziomu. W 1987 klub awansował do Campionato Interregionale. W 1992 został zdegradowany do Eccellenza Liguria, a w 1998 do "Promozione Liguria", po czym klub zmienił nazwę na ASD Ventimiglia Calcio. W 2002 otrzymał promocję do "Eccellenza Liguria". W 2007 znów został zdegradowany do "Promozione Liguria", ale po roku wrócił do "Eccellenza Liguria". W 2012 spadł po raz kolejny do "Promozione Liguria", a w 2014 wrócił do "Eccellenza Liguria". Przed rozpoczęciem sezonu 2014/15 wprowadzono reformę systemy lig, wskutek czego "Eccellenza" awansowała na piąty poziom. W sezonie 2018/19 zajął 15.miejsce w "Eccellenza Liguria" i spadł do "Promozione Liguria".
Barwy klubowe, strój.
Klub ma barwy granatowe. Zawodnicy swoje domowe spotkania zazwyczaj grają w granatowych koszulkach, niebieskich spodenkach oraz granatowych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywał swoje mecze domowe na Stadio Simone Morel w mieście Ventimiglia o pojemności 1 tys. widzów.

</doc>
<doc id="5051184" url="https://pl.wikipedia.org/wiki?curid=5051184" title="Ventimigliese Calcio">
Ventimigliese Calcio



</doc>
<doc id="5051187" url="https://pl.wikipedia.org/wiki?curid=5051187" title="Bărăștii de Cepturi">
Bărăștii de Cepturi

Bărăștii de Cepturi – wieś w Rumunii, w okręgu Aluta, w gminie Bărăști. W 2011 roku liczyła 276 mieszkańców.

</doc>
<doc id="5051191" url="https://pl.wikipedia.org/wiki?curid=5051191" title="Jan Pilař">
Jan Pilař

Jan Pilař (ur. 9 września 1917 w Stříbřcu, zm. 19 października 1996 w Pradze) – czeski poeta, tłumacz i krytyk literacki. 
Urodził się 9 września 1917 roku w czeskiej miejscowości Stříbřec. W 1936 roku ukończył gimnazjum. W 1939 roku debiutował literacko. Do 1952 roku był zastępcą redaktora naczelnego gazety "Lidové noviny". Pracował także w gazecie "Literární listy ("później gazeta była przez długi czas znana jako "Literární noviny")"." W 1985 roku otrzymał tytuł artysty narodowego. Zmarł w 1996 roku w Pradze. Wielokrotnie publikował teksty w polskich czasopismach. Przez krótki czas na początku swojej twórczości używał pseudonimu Jiří Podhorský. Tłumaczył utwory wielu pisarzy, między innymi: Cypriana Kamila Norwida, Juliana Tuwima, Władysława Broniewskiego, Leopolda Staffa, Krzysztofa Kamila Baczyńskiego, Jarosława Iwaszkiewicza i Konstantego Ildefonsa Gałczyńskiego (był przyjacielem Gałczyńskiego). Jego utwory często były inspirowane przyrodą lub poruszały tematykę społeczno-polityczną.

</doc>
<doc id="5051193" url="https://pl.wikipedia.org/wiki?curid=5051193" title="Tomasz Naumiuk">
Tomasz Naumiuk

Tomasz Naumiuk (ur. 23 grudnia 1981 w Olsztynie) – polski operator filmowy.
Absolwent Wydziału Operatorskiego Państwowej Wyższej Szkoły Filmowej, Telewizyjnej i Teatralnej w Łodzi (2009). Członek Stowarzyszenia Autorów Zdjęć Filmowych.
Wybrana filmografia.
jako autor zdjęć:

</doc>
<doc id="5051196" url="https://pl.wikipedia.org/wiki?curid=5051196" title="Bărăștii de Vede">
Bărăștii de Vede

Bărăștii de Vede – wieś w Rumunii, w okręgu Aluta, w gminie Bărăști. W 2011 roku liczyła 370 mieszkańców.

</doc>
<doc id="5051197" url="https://pl.wikipedia.org/wiki?curid=5051197" title="Boroești">
Boroești

Boroești – wieś w Rumunii, w okręgu Aluta, w gminie Bărăști. W 2011 roku liczyła 71 mieszkańców.

</doc>
<doc id="5051200" url="https://pl.wikipedia.org/wiki?curid=5051200" title="Luke Roessler">
Luke Roessler

Luke Roessler (ur. 28 marca 2007 w Vancouver, Kolumbia Brytyjska, Kanada) – kanadyjski aktor filmowy i telewizyjny.
Filmografia.
Filmy.
W swojej karierze Luke zagrał w 26 różnych projektach. Najbardziej znany z roli Deana w "To – Rozdział 2", Henry w "Już nie żyjesz".
Nagrody.
Luke był nominowany 21 razy i wygrał 5 razy od 2015 roku z 3 różnymi nagrodami.

</doc>
<doc id="5051201" url="https://pl.wikipedia.org/wiki?curid=5051201" title="Klaus Scheer">
Klaus Scheer

Klaus Scheer (ur. 4 października 1950 w Siegen) – niemiecki piłkarz grający na pozycji ofensywnego pomocnika, trener.
Kariera piłkarska.
Klaus Scheer karierę piłkarską rozpoczął w juniorach Eintrachtu Siegen, jednak profesjonalną karierę rozpoczął w Sportfreunde Siegen. Następnie w latach 1969–1975 był zawodnikiem Schalke Gelsenkirchen, w barwach którego 4 października 1969 roku, w dniu 19. urodzin zadebiutował w Bundeslidze w bezbramkowo zremisowanym meczu domowym z MSV Duisburg, w którym w 54. minucie zastąpił Hermanna Erlhoffa, a także odnosił największe sukcesy w swojej karierze piłkarskiej: Wicemistrzostwo Niemiec: Wicemistrzostwo Niemiec, Puchar Niemiec w sezonie 1971/1972, który zdobył po wygranej w finale 5:0 z FC Kaiserslautern rozegranym na Niedersachsenstadion w Hanowerze, w którym w 32. minucie zdobył gola na 2:0. 1 września 1971 roku w wygranym 6:2 meczu domowym z FC Köln zdobył 5 goli, co jest rekordem klubu pod względem największej liczby zdobytych goli w jednym meczu.
W 1973 roku wybuchł skandal, gdyż okazało się, że kilku zawodników Schalke Gelsenkirchen zostało przekupionych w sezonie 1970/1971. W wyniku afery drużyna "Królewsko-Niebieskich" się rozpadła, jednak Scheer pozostał w klubie do końca sezonu 1974/1975.
Następnie w latach 1975–1977 reprezentował barwy FC Kaiserslautern, z którym w sezonie 1975/1976 dotarł do finału Pucharu Niemiec, w którym "Czerwone Diabły" przegrały 2:0 z Hamburgerem SV na Waldstadion we Frankfurcie nad Menem, a w 1977 roku został zawodnikiem 2. Bundesligi – Westfalii Herne, z którym zajmował w sezonie 1977/1978 12. miejsce oraz w sezonie 1978/1979 5. miejsce, a po sezonie 1978/1979 zakończył w wieku zaledwie 28 lat piłkarską karierę. Łącznie w Bundeslidze rozegrał 206 meczów, w których zdobył 38 goli, natomiast w 2. Bundeslidze rozegrał 49 meczów, w których zdobył 8 goli.
Kariera reprezentacyjna.
Klaus Scheer rozegrał 1 mecz w reprezentacji RFN U-23.
Kariera trenerska.
Klaus Scheer po zakończeniu kariery piłkarskiej rozpoczął karierę trenerską. W latach 1991–1992 trenował Sportfreunde Siegen, w latach 1994–1995 FC Saarbrücken, natomiast w 1998–1999 był trenerem FC Remscheidu. Następnie wyjechał do Austrii, gdzie był trenerem Austrii Lustenau, po czym wrócił do Niemiec, gdzie w latach 2002–2003 był trenerem SV Elversbergu, w latach 2003–2004 trenował Borussię Fulda, a w latach 2004–2005 był trenerem FC Eschborn, z którym w sezonie 2004/2005 awansował do Regionalligi południowej. Na miesiąc przez rozpoczęciem rozgrywek Regionalligi 2005/2006 został zastąpiony przez Ramon Berndrotha, jednak po kilku kłótniach ponownie objął funkcję trenera klubu, który po rundzie jesiennej z powodu problemów finansowych wycofał się z rozgrywek.
W latach 2007–2010 był trenerem SpVgg Bayreuth, z którym w sezonie 2007/2008 wygrał rozgrywki Bayernligi, jednak z powodów finansowych wraz z SpVgg Weiden nie otrzymał licencji na grę w Regionallidze w sezonie 2008/2009, natomiast FC Memmingen oraz TSG Thannhausen zrezygnowali z udziału w rozgrywkach. Następnie w okresie od 1 lipca 2010 roku do 19 września 2011 roku trenował FC Schweinfurt 05 oraz w okresie od 1 stycznia do 15 kwietnia 2012 roku był trenerem SpVgg Bayreuth.
Sukcesy.
Zawodnicze.
Schalke 04 Gelsenkirchen
1.FC Kaiserslautern
Trenerskie.
FC Eschborn
SpVgg Bayreuth

</doc>
<doc id="5051213" url="https://pl.wikipedia.org/wiki?curid=5051213" title="Stanisława Umiec">
Stanisława Umiec

Stanisława Umiec (ur. 1991 w Brześciu) – białoruska pisarka.
Życiorys.
Uczyła się w Brześciu w klasie dziennikarstwa i historii w Liceum im. Piotra Mironawicza Maszeraua. Ukończyła Instytut Dziennikarstwa Białoruskiego Uniwersytetu Państwowego. Naukę kontynuowała w Instytucie Służby Cywilnej Akademii Zarządzania przy Prezydencie Republiki Białorusi. Swoją pierwszą książkę, która została wydana w 2018 roku – "Serca Sakry" – napisała w wieku 18 lat. W 2019 roku otrzymała za nią Narodową Nagrodę Literacką. Książka należy do gatunku fantasy. W lutym 2019 jej książka została nominowana do nagrody Debiut imienia Maksima Bahdanowicza, a w czerwcu do Nagrody Literackiej imienia Giedroycia.
Od 2012 roku pracuje jako redaktorka w wydawnictwie Mastackaja Litaratura. Jest członkiem Związku Pisarzy Białorusi.

</doc>
<doc id="5051215" url="https://pl.wikipedia.org/wiki?curid=5051215" title="Arco dei Fileni">
Arco dei Fileni

Arco dei Fileni (dosł. „Łuk Filenów”) – nieistniejący już łuk triumfalny w Libii na granicy między Cyrenajką a Trypolitanią. Wzniesiony w 1937 roku w połowie drogi "Strada Litoranea", biegnącej wzdłuż wybrzeża od granicy z Egiptem do granicy z Tunezją. Symbol potęgi kolonialnej faszystowskich Włoch. Wysadzony w powietrze w 1973 roku z rozkazu Mu’ammara al-Kaddafiego.
Nazwa.
Nazwa łuku "Arco dei Fileni" nawiązywała do legendy o braciach Filenach, znanej m.in. z dzieła Salustiusza (86–34 p.n.e.) Bellum Iugurthinum. Według legendy rywalizujący w regionie Fenicjanie i Grecy postanowili ustalić granicę pomiędzy swoimi terytoriami przy pomocy biegu – biegacze mieli równocześnie wyruszyć z fenickiej Kartaginy i greckiej Cyreny i biec ku sobie, a miejsce ich spotkania miało wyznaczyć granicę. Fenicjan reprezentowali bracia Filenowie, którzy bez spotkania Greków dobiegli do miejsca na południowym krańcu Wielkiej Syrty. Rozczarowani własnym miernym wynikiem Grecy oskarżyli ich o oszustwo. Fenicjanie zaprzeczyli, lecz zaproponowali pochować żywcem braci w miejscu, do którego dotarli i w ten sposób dowieść swojej uczciwości. Grecy przystali, by w taki sposób oznaczyć granicę. Na grobach braci usypano dwa kopce, na których wzniesiono dwa wielkie „Ołtarze Filenów”, co miało również gwarantować nienaruszalność granicy. 
Brytyjscy żołnierze z 8 Armii walczący w regionie podczas II wojny światowej nazwali budowlę "Marble Arch" (pol. „Marmurowy Łuk”), ponieważ przypominała londyński Marble Arch, i nazwa ta utrwaliła się w języku angielskim. 
Historia.
Budowę łuku jako symbolu włoskiej potęgi zlecił namiestnik włoskiej kolonii Libii Italo Balbo (1896–1940). Budowla stanęła w połowie nowo wybudowanej drogi "Strada Litoranea", biegnącej wzdłuż wybrzeża od granicy z Egiptem do granicy z Tunezją – w pobliżu legendarnego miejsca pochówku braci Filenów. 
Łuk został zaprojektowany przez włoskiego architekta Florestano Di Fausto (1890–1965), który zaprojektował w latach 30. XX w. wiele monumentalnych budowli kolonialnych w regionie. Uroczyste odsłonięcie łuku miało miejsce 15 marca 1937 roku w obecności Benito Mussoliniego (1883–1945). Budowla stała się symbolem włoskiej Libii, a jej wizerunek umieszczany był na okładkach przewodników turystycznych po kolonii, mapach, plakatach i znaczkach pocztowych.
W 1942 roku zbudowano prawie identyczną kopię łuku w Riozzo we Włoszech jako wieżę ciśnień, która ocalała.
W tym samym roku wizerunek budowli został umieszczony na awersie medalu upamiętniającego kampanię włosko-niemiecką w Afryce. 
W 1973 roku monument został wysadzony w powietrze z rozkazu Mu’ammara al-Kaddafiego (1942–2011) – jako symbol włoskiego kolonializmu nie odpowiadał koncepcji nowej tożsamości libijskiej.
Architektura.
Wzniesiony z 350 ton trawertynu łuk miał 31 m wysokości. Znajdował się na nim monumentalny napis – cytat z dzieła "Carmen Saeculare" rzymskiego poety Horacego (65–8 p.n.e.):
Na zachodniej stronie łuku umieszczono dwie kolejne inskrypcje – łacińskie tłumaczenia tekstów włoskiego pisarza Nello Quiliciego (1890–1940). Jedna opisywała łuk jako symbol odrodzenia Cesarstwa Rzymskiego pod przywództwem faszystów, a druga gloryfikowała legendarnych braci Filenów. 
We wnękach po obu stronach łuku stały dwa ogromne brązowe posągi przedstawiające braci Filenów autorstwa Ulderico Conti, ukazujące ich w momencie duszenia się, podczas zasypywania żywcem piaskiem. 

</doc>
<doc id="5051218" url="https://pl.wikipedia.org/wiki?curid=5051218" title="William Clayton">
William Clayton

William Clayton (ur. 17 lipca 1814 w Penwortham, zm. 4 grudnia 1879 w Salt Lake City) – amerykański poeta, misjonarz mormoński. 
Życiorys.
Urodził się w Penwortham w hrabstwie Lancashire w północno-zachodniej Anglii, jako syn Thomasa Claytona i Ann Critchley. Zetknął się z niedawno zorganizowanym Kościołem Jezusa Chrystusa Świętych w Dniach Ostatnich, został ostatecznie członkiem tej wspólnoty religijnej. Ochrzczony został 21 października 1837 w rzece Ribble, przez Hebera C. Kimballa. W grudniu tego samego roku został wyświęcony na kapłana, w kwietniu 1838 natomiast na wyższego kapłana. Zasiadał w prezydium misji brytyjskiej (1838-1840) jako drugi doradca. 
Wyemigrował do Stanów Zjednoczonych, docierając do Nauvoo, ówczesnego centrum ruchu świętych w dniach ostatnich, w 1840. Krótko pracował jako kancelista wysokiej rady Kościoła w Iowa (1841). Przyjęty do loży masońskiej w Nauvoo, był skrybą i protokolantem prezydenta Kościoła Josepha Smitha. We wrześniu 1842 mianowany skarbnikiem Nauvoo, jak również protokolantem przy miejscowej świątyni mormońskiej. W marcu 1844 przyjęty do Rady Pięćdziesięciu, zasiadał w niej aż do śmierci, będąc jednocześnie jej kancelistą.
Dołączył do fali mormońskiej migracji na zachód. Był w pierwszej grupie, która wyruszyła w podróż do doliny Wielkiego Jeziora Słonego (1847). Napisał i opublikował "Latter-day Saints’ Emigrants’ Guide". Między 1852 a 1853 ponownie był misjonarzem na Wyspach Brytyjskich. Zmarł w swoim domu w Salt Lake City. 
9 października 1836 poślubił Ruth Moon. Podobnie jak wielu ówczesnych przywódców mormońskich praktykował poligamię, zawierając związki małżeńskie łącznie z dziewięcioma dalszymi kobietami. Poeta, twórca hymnów. Skreślony jego piórem "Come, Come, Ye Saints" z 1846 zyskał znaczną popularność wśród świętych w dniach ostatnich, szybko stając się hymnem zmierzających na zachód mormońskich pionierów, a z czasem zdobywając status jednego z najlepiej znanych hymnów wykorzystywanych w tej tradycji religijnej.
Pomimo swej znaczącej roli w pierwszych dekadach mormońskiej historii Clayton pozostaje postacią rzadko pamiętaną i słabo znaną.

</doc>
<doc id="5051227" url="https://pl.wikipedia.org/wiki?curid=5051227" title="Halina Sołowijowa">
Halina Sołowijowa



</doc>
<doc id="5051229" url="https://pl.wikipedia.org/wiki?curid=5051229" title="Instytut Etnologii i Antropologii Społecznej Słowackiej Akademii Nauk">
Instytut Etnologii i Antropologii Społecznej Słowackiej Akademii Nauk

Instytut Etnologii i Antropologii Społecznej Słowackiej Akademii Nauk (skrót ÚESA SAV) – jest jednym z instytutów trzeciego wydziału Słowackiej Akademii Nauk. Jego utworzenie zostało zatwierdzone 20 grudnia 1945 roku, rozpoczął swoją działalność 1 lutego 1946 pod nazwą Instytut Etnograficzny Słowackiej Akademii Nauk i Sztuki. W 1994 przemianowano go na Instytut Etnologii Słowackiej Akademii Nauk, od 2019 roku funkcjonuje pod obecną nazwą. Obecnie dyrektorem placówki jest Tatiana Zachar Podolinská.
Nazwy.
Instytut na przestrzeni lat sześciokrotnie zmieniał swoją nazwę:
Działalność Instytutu.
Obecnie Instytut zajmuje się badaniami w dziedzinie etnologii, antropologii kulturowej, oraz religioznawstwa. Główną misją instytutu jest badanie człowieka i jego relacji społecznych, stylu życia, a także tradycji kulturowych w perspektywie historycznej. Oprócz badań naukowych, w placówce realizowane są projekty, które dotyczą problematyki zagadnień z zakresu sytuacji mniejszości narodowych i etnicznych na terenie Słowacji, kultury i sposobu życia Słowaków w kraju i za granicą, praw człowieka, równości płci, wykluczenia i integracji społecznej, migracji i różnorodności kulturowej. 
ÚESA SAV jest również siedzibą redakcji czasopism, takich jak "Slovenský národopis", czy "Etnologické rozpravy". Ponadto współpracuje z Towarzystwem Etnograficznym Słowacji.
Główne obszary badawcze:
Archiwa Instytutu Etnologii Słowackiej Akademii Nauk.
Instytut gromadzi, przetwarza, chroni i wykorzystuje zasoby archiwalne. Archiwum naukowe zakładu zaczęto budować w 1953 roku. Archiwum tekstowe zawiera 1486 dokumentów badawczych. W zasobach archiwum cyfrowego można znaleźć z kolei ponad 125 000 zdigitalizowanych dzieł, głównie zdjęć i rysunków, które pochodzą z terenu Słowacji. W cyfrowej kolekcji znajdują się również materiały z zagranicznych konferencji badawczych krajowych etnologów. Instytut Etnologii Słowackiej Akademii Nauk posiada również własną bibliotekę, w której znajduje się ponad 12 556 książek i 53 czasopisma, w tym 42 zagraniczne. Biblioteka jest dostępna zarówno dla naukowców, jak i dla ogółu społeczeństwa. 
Dyrektorzy Instytutu.
Na podstawie:

</doc>
<doc id="5051242" url="https://pl.wikipedia.org/wiki?curid=5051242" title="Władysław Szujski">
Władysław Szujski

Władysław Szujski (ur. 25 września 1865 w Krakowie, zm. 29 listopada 1914 w okopach pod Sillery) – prawnik, przedsiębiorca, st. szereg. Legii Cudzoziemskiej, pierwszy chorąży Bajończyków. 
Rodzina.
Syn Józefa Szujskiego (1835–1883), historyka, profesora i rektora UJ i Joanny z d. Jełowieckiej (1841–1926).
Żonaty (ślub 18 listopada 1890) z Józefą Heleną Zielińską (ur. 1860). Mieli córkę Janinę (1891–1896) i drugą o nieznanym imieniu. Obie zmarły w dzieciństwie.
Życiorys.
Kariera zawodowa.
Ukończył Gimnazjum Św. Anny w Krakowie, gdzie uzyskał maturę w 1885. Działał tam w ruchu „Sokoła”. Studiował prawo na UJ i zdał państwowy egzamin prawniczy w 1887. Po dodatkowych studiach we Lwowie i Wiedniu w 1890 uzyskał na UJ stopień doktora praw.
Początkowo pracował w zawodzie w Prokuratorii Skarbu w Krakowie. Był tam przez jakiś czas zastępcą przewodniczącego w dwóch komisjach. Jednocześnie od 1893 prowadził w Krakowie wraz z S. Neigerem fabrykę zapałek, którą po odejściu Neigera i wejściu do spółki S. Moraczewskiego zmodernizował i ponownie otworzył w 1905.
W 1891 podarował większość księgozbioru swego zmarłego ojca (2942 woluminy) miastu Nowy Sącz. Zapoczątkował w ten sposób bibliotekę publiczną w Nowym Sączu. Rozczarowany austriackim systemem podatkowym, który obciążał Galicję nieproporcjonalnie wysokimi podatkami, napisał na ten temat artykuł krytyczny i w 1898 rozstał się ze swym dotychczasowym pracodawcą.
W 1893 kupił dobra w Mszanie Dolnej dokąd przeniósł się w 1900. W Mszanie założył w 1895 Towarzystwo Zaliczkowe i wszedł w skład jego dyrekcji. W 1905 sprzedał majątek w Mszanie i przeniósł się do Drohobycza.
Od 1902 był przedsiębiorcą naftowym początkowo w Chomranicach w Nowosądeckiem, potem w okolicach Borysławia. W 1903 założył spółkę z kapitałem polsko-litewskim i rozpoczął wiercenia w dotąd niezbadanych Tustanowicach k. Borysławia. Wkrótce jego szyb "Litwa" okazał się dużym sukcesem i zapoczątkował nowe pole naftowe. W 1907 kupił tam kolejną działkę i rozpoczął wiercenia w trzech szybach "Szujski I", "Szujski II" i "Malgré tout". 
W lutym tegoż roku przyjęto go na członka Krajowego Towarzystwa Naftowego we Lwowie. W 1909 należał też do Związku Techników Wiertniczych w Borysławiu. W latach 1911–1912 był jego sekretarzem. Należał też do Izby Naftowej i Krajowego Związku Producentów Ropy.
Wydał trzy książki poświęcone zagadnieniom przemysłu naftowego ("Przemysł naftowy galicyjski w roku 1907", Lwów 1908 i oraz "Die galizische Rohölindustrie, ihre Gegenwart und ihre Zukunft", Berlin 1908 - jako autor oraz "Projekt utworzenia w drodze ustawy Krajowego Biura Sprzedaży ropy pod kontrolą Rządu", Drohobycz 1909 – jako współautor). Jak napisał dr Stefan Bartoszewicz, red. dwutygodnika „Nafta”: "Szujski, uważany słusznie za odkrywcę Tustanowic, miał charakter nadzwyczaj bujny, niespokojny i prawdziwie szlachecką fantazję". Przedstawiał się jako inżynier mimo iż był doktorem prawa.
Rozczarowany stosunkami w przemyśle naftowym w 1913 opuścił spółkę zachowując w niej udziały i został korespondentem czasopisma branży naftowej w Berlinie.
W 1913 wyjechał do Paryża jako przedstawiciel przemysłu naftowego Galicji w poszukiwaniu kapitału francuskiego dla inwestycji w Galicji. Będąc w Paryżu w 1914 przekazał w darze książki dla Biblioteki Polskiej w Paryżu. Prawdopodobnie wiązało się to z jego kolejną decyzją.
Wśród Bajończyków.
Po wybuchu I wojny światowej na wezwanie Komitetu Wolontariuszy Polskich stawił się 3 sierpnia 1914 jako ochotnik do walki w planowanym Legionie Polskim. Ponieważ miał już wtedy 49 lat na komisji lekarskiej zaniżył sobie wiek do 40 lat. Na pytanie o zawód odparł: "- Jestem, jestem... tragarzem. Lekarz spojrzał na białe, pańskie ręce Szuyskiego...- Jesteś pan dzielnym, szczerym Polakiem! Zanim zapiszę pana na listę, pozwól niech uścisnę twoją rękę...". Na komisję udał się z własnoręcznie sporządzonym prowizorycznym sztandarem. Pod tym sztandarem przemaszerował przez Paryż pierwszy oddział ochotników polskich, jeszcze w cywilu.
W Bajonnie, miejscu szkolenia ich oddziału zwanego stąd Bajończykami, w tajnym głosowaniu wybrano go chorążym i powierzono nowy sztandar z Orłem Białym. Poza okazjami formalnymi nosił złożony sztandar w plecaku. Na docinki kolegów mawiał: "Orzeł nasz nie żaba, jeno ptak. Niech no raz spróbuje powietrza, obaczycie, że się przyzwyczai". "Chorąży" (porte-drapeau) nie był jego stopniem wojskowym lecz funkcją. Szujski miał stopień "soldat 1re classe" – st. szeregowiec.
Jesienią 1914 w okopach pod Sillery (Szampania, ok. 12 km od Reims), Szujski i Malcz byli inicjatorami nawiązania kontaktu i nakłonienia do przejścia na stronę francuską Polaków służących w jednostce niemieckiej, znajdującej się naprzeciw ich pozycji. W tym celu niewielki (24 ludzi) oddział Bajończyków, w tym Szujski ze sztandarem, pod dowództwem Malcza udał się na pierwszą linię. Wieczorem nawiązano głosowy kontakt z Polakami a na ich żądanie, następnego dnia okazano im sztandar. Niestety w nocy dowództwo niemieckie wymieniło tę jednostkę na czysto niemiecką. Niemcy ostrzelali sztandar wbity w nasyp okopu. Szujski próbował wyciągnąć drzewce z ziemi, wychylił się zanadto i zginął trafiony kulą w twarz. Ppor. Lucjan Malcz, dowódca tej akcji, tak opisał to zdarzenie w liście do redakcji paryskiej „Polonii”: Grób Szujskiego przeniesiono po wojnie na polski cmentarz wojenny w Aubérive.
Upamiętnienie.
Jan Styka przedstawił Szujskiego na obrazie „Śmierć Władysława Szujskiego w bitwie pod Sillery” (zob. Bajończycy). Udramatyzowany obraz nie odpowiada prawdzie historycznej gdyż pod Sillery nie było bitwy ani ataku bajończyków.
Odznaczenia.
Został odznaczony pośmiertnie następującymi odznaczeniami:

</doc>
<doc id="5051251" url="https://pl.wikipedia.org/wiki?curid=5051251" title="Droga bez powrotu. Geneza">
Droga bez powrotu. Geneza

Droga bez powrotu. Geneza (ang. "Wrong Turn: The Foundation") − amerykańsko-niemiecki horror z 2021 roku, wyreżyserowany przez Mike'a P. Nelsona i napisany przez Alana McElroya. Jest to siódma część serii "Wrong Turn" oraz reboot "Drogi bez powrotu".
Fabuła.
Grupa przyjaciół z New Jersey Jen Shaw, jej chłopak Darius, Adam i Milla oraz Gary i Luis udaje się na wędrówkę szlakiem Appalachów. Zatrzymują się w niewielkim miasteczku w Wirginii. Okoliczni mieszkańcy ostrzegają grupę aby trzymali się wytyczonych szlaków, młodzi wędrowcy zbaczają jednak z obranego kursu i wkraczają na teren zamieszkały przez tajemniczą społeczność. Członkowie izolującej się od setek lat sekty "The Foundation" nie tolerują obcych i gotowi są zrobić wszystko, by chronić swoją prywatność i styl życia.
Produkcja i wydanie.
W październiku 2018 roku ogłoszono kontynuację serii filmów "Wrong Turn". Reżyserem został Mike P. Nelson, a scenariusz napisał Alan B. McElroy, który napisał oryginalny film z 2003 roku. Główne zdjęcia rozpoczęły się 9 września w Ohio i zakończyły 2 listopada 2019 roku.
Pierwotnie wydanie filmu planowano na rok 2020, jednak z powodu pandemii COVID-19 premiera została przesunięta na rok 2021. 16 grudnia 2020 roku ogłoszono, że premiera w amerykańskich kinach odbędzie się 26 stycznia 2021 roku tylko przez jedną noc. 23 lutego 2021 roku produkcja została wydana na blu-ray oraz DVD przez Lionsgate Home Entertainment. Polska premiera odbyła się 18 marca 2021 roku w telewizji internetowej na serwisach Player, Canal+, Cineman, Rakuten TV.

</doc>
<doc id="5051252" url="https://pl.wikipedia.org/wiki?curid=5051252" title="Kościół Jezusa Miłosiernego w Czarnej Białostockiej">
Kościół Jezusa Miłosiernego w Czarnej Białostockiej

Kościół pw. Jezusa Miłosiernego w Czarnej Białostockiej – jeden z dwóch rzymskokatolickich kościołów parafialnych znajdujących się w mieście Czarna Białostocka, w województwie podlaskim. Należy do dekanatu Wasilków archidiecezji białostockiej.
Historia.
Obecna świątynia pełniła wcześniej funkcję ciepłowni miejskiej. Nabożeństwa parafialne początkowo były odprawiane w uprzątniętej hali głównej kotłowni, z kolei po rozpoczęciu zasadniczych prac budowlanych w pomieszczeniach piwnicznych została utworzona tymczasowa kaplica. Dawną ciepłownię postanowiono wykorzystać jako podstawę przyszłego kościoła. Projektantem jest student architektury Politechniki Białostockiej, Tomasz Perkowski. Niedługo, bo już w dniu 5 października 2005 roku, kamień węgielny pod nowy kościół został poświęcony i wmurowany przez arcybiskupa Wojciecha Ziembę.
Kościół otrzymał formę łodzi z wyeksponowaną, zawieszoną nad wejściem, w dziobie kotwicą. Świątynia została połączona z częścią administracyjno-mieszkalną. W części piwnicznej zostały ulokowane pomieszczenia użytkowane jako sale spotkań duszpasterskich. Gotowy do użytku kościół został poświęcony przez arcybiskupa Edwarda Ozorowskiego w dniu 9 października 2011 roku. Od tej pory zaczęto w nim regularnie odprawiać wszystkie nabożeństwa parafialne.

</doc>
<doc id="5051258" url="https://pl.wikipedia.org/wiki?curid=5051258" title="Mojynkum (miasto)">
Mojynkum (miasto)



</doc>
<doc id="5051264" url="https://pl.wikipedia.org/wiki?curid=5051264" title="FK Napredak Kušiljevo">
FK Napredak Kušiljevo

Fudbalski Klub Napredak Kušiljevo (serb.: Фудбалски Kлуб Напредак Кушиљево) – nieistniejący serbski klub piłkarski z siedzibą w Kušiljevie, w gminie Svilajnac (w okręgu pomorawskim), działający do 2002 roku. Po sezonie 2001/02 klub wycofał się z rozgrywek Srpskiej ligi (3. poziom serbskich rozgrywek piłkarskich), grupy Timok. 
Obecnie w Kušiljevie istnieje amatorski zespół FK Kušiljevo (został utworzony w 2002 roku, a obecnie występuje w Zonskiej lidze (4. poziom serbskich rozgrywek piłkarskich), w grupie Zapad), który także swoje domowe mecze rozgrywa na stadionie Stadion pod Kruškom.
Stadion.
Klub rozgrywał swoje mecze domowe na stadionie Stadion pod Kruškom w Kušiljevie, który może pomieścić 700 widzów.
Sezony.
 * Po zakończeniu sezonu FK Napredak Kušiljevo zrezygnował z gry w Srpskiej lidze Timok w sezonie 2002/03 (drużyna została rozwiązana po sezonie 2001/02). 

</doc>
<doc id="5051272" url="https://pl.wikipedia.org/wiki?curid=5051272" title="Weather Remixes">
Weather Remixes

Weather Remixes – remix album "Weather", wydany 18 grudnia 2020 roku przez wytwórnie muzyczne Mom + Pop Music i Ninja Tune.
Historia i muzyka albumu.
"Weather Remixes" zawiera remiksy utworów z albumu "Weather" z 2019 roku. Wydany na początku 2020 roku album "Simulcast" zawierał wersje instrumentalne utworów z "Weather". Remiksy na "Weather" były dziełem zarówno uznanych artystów (Nitemoves, Com Truise i Christopher Willits) jak i nowicjuszy (RAC, Satin Jackets, Mild Minds i Pluko). Każdy z nich wniósł coś od siebie. W odróżnieniu od "Weather" na jego remiksie pojawiło się trochę electro-funku, wygładzonego brzmienia syntezatorów i rytmów downtempo.
Tycho ze szczególnym uznaniem wyraził się o wkładzie Coma Truise’a do utworu „No Stress”.
Podobne uznanie pod adresem Tycho wyraził Com Truise. Z nowo zaproszonych muzyków z uznaniem o twórczości Tycho wyraził się Satin Jackets (Tim Bernhardt), twórca remiksu „Japan”: 
Lista utworów.
Zestaw utworów na digital download:

</doc>
<doc id="5051274" url="https://pl.wikipedia.org/wiki?curid=5051274" title="Katastrofa lotu Aerofłot 4227">
Katastrofa lotu Aerofłot 4227



</doc>
<doc id="5051275" url="https://pl.wikipedia.org/wiki?curid=5051275" title="Joel Coleman">
Joel Coleman

Joel Coleman (ur. 26 września 1995 w Bolton) – angielski piłkarz grający jako bramkarz we Fleetwood Town.
Kariera.
Oldham Athletic.
Coleman urodził się w Bolton. Absolwent Oldham Athletic, w 2012 podpisał dwuletnie stypendium z klubem. Swój pierwszy profesjonalny kontrakt z klubem podpisał 18 czerwca 2014 na 2 lata.
Coleman zadebiutował w pierwszym zespole 17 marca 2015, wchodząc w 57. minucie jako zmiennik Jake’a Kean’a w przegranym 3:1 meczu League One u siebie z Milton Keynes Dons.
Huddersfield Town.
Coleman podpisał kontrakt z klubem Championship Huddersfield Town 7 czerwca 2016 na 3 lata za nieujawnioną opłatą. Zadebiutował 26 grudnia 2016, grając całość wygranego 2:1 meczu u siebie z Nottingham Forest.
Zastąpił zawieszonego Danny’ego Warda w pierwszym meczu półfinału play-off Championship z Sheffield Wednesday, zachowując przy tym czyste konto. Po awansie Huddersfield Town do Premier League, Coleman podpisał nowy dwuletni kontrakt z klubem w dniu 30 lipca 2017.
Coleman dołączył do klubu League One Shrewsbury Town 27 lipca 2018 na wypożyczeniu na sezon 2018-19, po podpisaniu nowego dwuletniego kontraktu w Huddersfield z opcją na kolejny rok.
20 sierpnia 2020 Coleman dołączył do klubu League One Fleetwood Town na dwuletniej umowie.

</doc>
<doc id="5051292" url="https://pl.wikipedia.org/wiki?curid=5051292" title="Romaszki (rejon głębocki)">
Romaszki (rejon głębocki)

Romaszki (; ) – chutor na Białorusi, w obwodzie witebskim, w rejonie głębockim, w sielsowiecie Prozoroki.
Dawniej dwie wsie – Romaszki I Romaszki II.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 Romaszki I i Romaszki II leżały w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5051300" url="https://pl.wikipedia.org/wiki?curid=5051300" title="Kościół św. Marcina w Piątku Wielkim">
Kościół św. Marcina w Piątku Wielkim

Kościół świętego Marcina w Piątku Wielkim – rzymskokatolicki kościół parafialny należący do parafii pod tym samym wezwaniem (dekanat Stawiszyn diecezji kaliskiej).
Jest to świątynia wzniesiona w 1740 roku. Ufundowana została przez kardynała, biskupa krakowskiego Jana Aleksandra Lipskiego. Remontowana była w 1761 roku. W 1979 roku zostało wymienione pokrycie gontowe na blaszane oraz zostało odnowione wnętrze.
Budowla jest drewniana, orientowana, jednonawowa, posiada konstrukcję zrębową. Prezbiterium kościoła jest mniejsze w stosunku do nawy, zamknięte jest trójbocznie, z boku jest umieszczona zakrystia. Z boku nawy znajduje się kruchta. Od frontu jest umieszczona wieża konstrukcji słupowej, trójkondygnacyjna, kwadratowa, w jej przyziemiu znajduje się kruchta. Wieżę zwieńcza dach namiotowy, na dachu jest umieszczony podwójny blaszany dach hełmowy z latarnią i krzyżem. Świątynia jest nakryta stromym dachem, dwukalenicowym pokrytym blachą. Wnętrze jest obite boazerią w geometryczne wzory, na suficie widnieje orzeł w koronie. Wnętrze jest nakryte płaskimi stropami ze skośnymi odcinkami bocznymi. Chór muzyczny posiada prostą linię parapetu i jest ozdobiony prospektem organowym. Ołtarz główny w stylu barokowym pochodzi z 2 połowy XVII wieku, natomiast dwa ołtarze boczne reprezentują styl późnobarokowy i powstały w 2 połowie XVIII wieku.

</doc>
<doc id="5051301" url="https://pl.wikipedia.org/wiki?curid=5051301" title="Palawy">
Palawy

Palawy (; ) – osiedle na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.

</doc>
<doc id="5051303" url="https://pl.wikipedia.org/wiki?curid=5051303" title="Bokatauka">
Bokatauka

Bokatauka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada, nad Arlanką.

</doc>
<doc id="5051306" url="https://pl.wikipedia.org/wiki?curid=5051306" title="Pluszowy desant">
Pluszowy desant

Pluszowy desant – incydent, który miał miejsce nad Białorusią 4 lipca 2012 roku. Samolot wyczarterowany przez szwedzką agencję reklamową Studio Total wszedł nielegalnie w białoruską przestrzeń powietrzną i zrzucił na spadochronach kilkaset pluszowych misiów z notatkami niosącymi prodemokratyczne przesłanie. Po trzech tygodniach zaprzeczania, że do incydentu kiedykolwiek doszło, i określeniu zdjęć ze zrzutu opublikowanego przez Studio Total jako mistyfikację, 26 lipca 2012 rząd białoruski przyznał, że pluszowy desant naprawdę miał miejsce.
Prezydent Białorusi Alaksandr Łukaszenka uznał incydent za poważną porażkę bezpieczeństwa narodowego. Po tym wydarzeniu zwolnił dwóch najwyższych generałów, szefów białoruskiej straży granicznej i obrony powietrznej, za nieudane przechwycenie szwedzkiego samolotu. Zrzut misiów spowodował eskalację kryzysu dyplomatycznego Białorusi ze Szwecją. 3 sierpnia 2012 Białoruś wydaliła ambasadora Szwecji, a następnie nakazała pozostałym pracownikom ambasady Szwecji opuścić Białoruś do końca miesiąca. Białoruś wycofała także swojego ambasadora i cały personel ambasady ze Szwecji.
Zrzut misiów.
4 lipca 2012 mały samolot wyczarterowany przez szwedzką agencję reklamową Studio Total z pilotami Tomasem Mazettim i Hannah Frey na pokładzie wystartował z lotniska na Litwie i nielegalnie wleciał w białoruską przestrzeń powietrzną, przekraczając białoruską granicę z Litwą w okolicach Baranowicz przed godziną 6. Samolot zrzucił kilkaset pluszowych misiów z przyczepionymi kartkami z hasłami opowiadajającymi się za demokracją i wolnością słowa nad białoruskim miastem Iwieniec, 50 km od Mińska. Organizatorzy zrzutu planowali pierwotnie zrzucić część pluszowych misiów na budynki rządowe w Mińsku, ale niepewność co do pozostałej ilości paliwa, a także fakt, że samolot kontaktował się z białoruskimi kontrolerami ruchu lotniczego, doprowadziły do decyzji o zrzuceniu misiów nad Iwieńcem i powrotu. Samolot przekroczył granicę z Litwą, nie napotykając na żadną ingerencję ze strony białoruskiej armii. Per Cromwell, założyciel agencji Studio Total, był w samochodzie na ziemi w Iwieńcu podczas zrzutu. Według różnych doniesień prasowych łącznie zrzucono około 800 misiów.
Zrzut misiów został nazwany przez organizatorów „Teddybear Airdrop Minsk 2012”. Media polskie, a także m.in. białoruskie i rosyjskie, nazwały tę akcję „pluszowym desantem”.
Tomas Маzetti, jeden z pilotów zaangażowanych w zrzut misiów, powiedział, że pomysł użycia misiów wyszedł od białoruskich działaczy demokratycznych, którzy po fali aresztowań zaczęli przynosić na protesty misie z hasłami o wolności słowa. Misie były regularnie konfiskowane przez policję i Studio Total chciało wykorzystać desant jako gest solidarności: „przywieźliśmy misie i zrzuciliśmy je na spadochronach, aby wesprzeć misie aresztowane”. Studio Total twierdzi, że żaden białoruski aktywista nie wziął udziału w planowaniu pluszowego desantu. Według Mazettiego, lot wewnątrz białoruskiej przestrzeni powietrznej trwał około półtorej godziny, na wysokości około 50 metrów.
Dwóch pilotów wyczarterowanego samolotu, Tomas Mazetti i Hannah Frey, przygotowywali się do zrzutu przez prawie rok. Przygotowania obejmowały zakup trzyosobowego samolotu Jodel i trening pilotowania maszyny, pochłonęły przy tym równowartość około 180 000 dolarów, czyli ponad 600 000 złotych.
Reakcja Białorusi.
Po zrzucie Studio Total umieściła w Internecie kilka krótkich wideoklipów z tej operacji. Szereg filmów, nakręconych przez Białorusinów, którzy obserwowali zdarzenie, przedstawiających pluszowe misie ze spadochronami, zostało opublikowanych na YouTube, gdzie w krótkim czasie zyskały popularność. Jednak początkowa reakcja na doniesienia zarówno szwedzkich, jak i białoruskich mediów, była sceptyczna.
Początkowe oficjalne zaprzeczenia.
Władze białoruskie początkowo zaprzeczały nieuprawnionemu wtargnięciu do białoruskiej przestrzeni powietrznej dnia 4 lipca i dokonaniu pluszowego desantu. Przedstawiciele rządu twierdzili, że nagranie ze zrzutu Studio Total było fałszywe i określili je jako „mistyfikację” mającą na celu zawstydzenie białoruskiego rządu. Około tygodnia po zrzuceniu Studio Total opublikowało około 90 minut nieprzetworzonego, nieedytowanego materiału wideo nagranego podczas lotu. Radio Wolna Europa przeanalizowało nagranie i stwierdziło, że wydaje się autentyczne. Jednak rząd Białorusi nadal zaprzeczał, że doszło do zrzutu.
Aresztowania dziennikarzy.
13 lipca władze Białorusi zatrzymały 20-letniego studenta dziennikarstwa Antona Suriapina, który zamieścił na swojej stronie internetowej bnp.by (Belarusian News Photos) kilka pierwszych zdjęć związanych ze zrzutem misiów. Suriapin napisał, że zdjęcia przesłał mu mailem jeden z mieszkańców, który obserwował wydarzenie. Kilka dni przed aresztowaniem Suriapina policja w Mińsku zatrzymała pośrednika w handlu nieruchomościami, Siarhieja Baszarymaua, który wynajął mieszkanie w stolicy dwóm Szwedom związanym ze Studio Total. Przedstawiciele Studio Total twierdzą, że ani Suriapin, ani Baszarymau nie byli w żaden sposób zaangażowani w planowanie i przeprowadzanie zrzutu i wzywali do ich uwolnienia. Kilka organizacji praw człowieka, w tym Amnesty International wezwało do uwolnienia Suriapina. Suriapin i Baszarimau, którzy zostali formalnie oskarżeni, za co groziła im kara do siedmiu lat pozbawienia wolności, zostali zwolnieni za kaucją 17 sierpnia 2012. Białoruski rząd zniósł kaucję i ogłosił zamknięcie sprawy karnej 28 czerwca 2013.
Na początku sierpnia 2012 w Mińsku aresztowano dwie dziennikarki, Irinę Kozlik i Julię Daraszkiewicz, które w ramach solidarności z Suriapinem i Baszarimauem wykonały zdjęcia pluszowych misiów, a następnie skazano je za „naruszenie prawa protestacyjnego” i ukarano grzywną w wysokości około 270 dolarów, czyli w przeliczeniu 900 złotych.
Oświadczenie z 26 lipca.
Po trzech tygodniach zaprzeczania przez białoruskie władze, że zdarzenie to rzeczywiście miało miejsce, 26 lipca prezydent Białorusi Aleksander Łukaszenka przyznał publicznie, że 4 lipca miał miejsce zrzut misiów nad terytorium Białorusi.
Zwolnienia białoruskich urzędników wojskowych.
Doniesiono, że prezydent Łukaszenka był bardzo rozgniewany pluszowym desantem i niepowodzeniem przechwycenia go przez białoruskie wojsko, co uznał za znaczące naruszenie bezpieczeństwa narodowego. Wskazał, że urzędnicy odpowiedzialni za ten błąd zostaną ukarani: „Ten samolot był w pewnym momencie zauważony, (...) dlaczego kierownictwo nie zapobiegło temu lotowi? (...) Winni muszą za to odpowiedzieć”.
31 lipca 2012 białoruski rząd ogłosił, że prezydent Łukaszenka zwolnił dwóch najwyższych generałów, szefa obrony powietrznej Dmitrija Pachmiełkina i szefa straży granicznej Igora Raczkouskiego „za niewłaściwe wypełnianie obowiązków związanych z ochroną bezpieczeństwa narodowego Białorusi”.
Prezydent Łukaszenka polecił nowemu szefowi straży granicznej zestrzelenie wszystkich przyszłych nielegalnych intruzów białoruskiej przestrzeni powietrznej: „Nie wolno dopuścić do bezprawnego naruszania granic państwowych. Muszą zostać zatrzymani wszelkimi siłami i środkami, w tym bronią, bez względu na wszystko”.
Kolejne działania rządu.
11 sierpnia 2012 białoruskie KGB wezwało organizatorów desantu, Tomasa Mazettiego, Hannah Frey i Pera Cromwella, do przybycia na Białoruś w ciągu 10 dni w celu przesłuchania w sprawie operacji. Wezwanie opublikowane na stronie białoruskiego KGB i dostarczone do Studia Total mailem stwierdzało, że niezastosowanie się do niego może skutkować „karą do dwóch lat prac społecznych lub więzieniem do sześciu miesięcy”. Studio Total odmówiło zastosowania się do wezwania i zamiast tego zaproponowało, że omówi operację zrzutu bezpośrednio z prezydentem Łukaszenką w przypadku jego ewentualnej wizyty w Szwecji.
Białoruś wystosowała również oficjalną prośbę do rządu Litwy o pomoc w „zbadaniu możliwego naruszenia granicy państwowej, gdy pilotowany przez Szwedów lekki samolot przekroczył granicę litewsko-białoruską”. Łukaszenka stwierdził, że „Litwa nie powinna siedzieć jak mysz pod miotłą. Muszą nam odpowiedzieć, dlaczego udostępnili swoje terytorium w celu naruszenia granic państwowych. Jeśli jest ktoś, kto nie uzna tego za zabawne, to Litwa”.
4 stycznia 2013 zapadł wyrok w sprawie żołnierza wojsk pogranicznych, który został uznany za winnego przelotu pilotowanej przez Szwedów awionetki przez granicę Białorusi. Został skazany na dwa lata kolonii karnej o podwyższonym rygorze.
Dyplomatyczny spór ze Szwecją.
3 sierpnia minister spraw zagranicznych Szwecji Carl Bildt ogłosił, że Białoruś „wydaliła” szwedzkiego ambasadora na Białorusi Stefana Erikssona, który przebywał na wakacjach w Szwecji w momencie, gdy poinformowano go, że nie zostanie ponownie wpuszczony na Białoruś. Władze białoruskie zakwestionowały szwedzką wersję wydarzeń, stwierdzając, że „strona białoruska nie wydaliła ambasadora Szwecji, ale podjęto decyzję o nieprzedłużeniu jego akredytacji”. Białoruś uzasadniła swoją decyzję stwierdzeniem, że działania ambasadora Szwecji „nie miały na celu wzmocnienie stosunków Białorusi ze Szwecją, ale ich erozję”.
W odpowiedzi szwedzki rząd ogłosił, że nowy ambasador Białorusi w Szwecji nie zostanie wpuszczony do kraju oraz że dwóch innych białoruskich dyplomatów zostało wydalonych. Następnie białoruski rząd nakazał wszystkim pozostałym szwedzkim dyplomatom opuścić Białoruś do 30 sierpnia.
10 sierpnia Unia Europejska zorganizowała pilne spotkanie dyplomatów w Brukseli, aby omówić reakcję UE na zaostrzający się spór między Białorusią a Szwecją. Unijni dyplomaci wyrazili zdecydowane poparcie dla Szwecji w sporze, ale nie podjęli konkretnych działań przeciwko Białorusi. Wcześniejsze doniesienia wskazywały, że spotkanie miało zaowocować masowym odwołaniem ambasadorów państw Unii Europejskiej na Białorusi do ich rodzinnych krajów.
W lipcu 2013 Martin Oberg został chargé d’affaires ambasadora Szwecji na Białorusi, a w kwietniu 2015 został mianowany na stanowisko ambasadora. Łukaszenka przyjmując jego list akredytacyjny stwierdził, że „Białoruś zawsze opowiadała się za wyważonym, pożytecznym i pragmatycznym dialogiem ze z wszystkimi krajami”.

</doc>
<doc id="5051311" url="https://pl.wikipedia.org/wiki?curid=5051311" title="Conotrachelus pectoralis">
Conotrachelus pectoralis

Conotrachelus pectoralis – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Boliwii oraz Brazylii.
Budowa ciała.
Przednia krawędź pokryw znacznie szersza od przedplecza, pofalowana; boczne krawędzie zbiegają się w kształcie litery "V". Na ich powierzchni wysokie, podłużne garbki, oraz podłużne punktowanie w przedniej części. Przedplecze silnie wydłużone, z przodu słabo zwężone.

</doc>
<doc id="5051318" url="https://pl.wikipedia.org/wiki?curid=5051318" title="103 km">
103 km

103 km () – przystanek kolejowy w pobliżu miejscowości Pierwomajskij, w rejonie poczepskim, w obwodzie briańskim, w Rosji. Położony jest na linii Briańsk - Homel.

</doc>
<doc id="5051320" url="https://pl.wikipedia.org/wiki?curid=5051320" title="Potoccy herbu Janina">
Potoccy herbu Janina

Potoccy (biał. "Патоцкія") herbu Janina – polski ród szlachecki wywodzący się z województwa lubelskiego.
Historia.
Do rodu Potockich herbu Janina należał Jakub Potocki, był dziedzicem wsi Potok zlokalizowanej w województwie lubelskim. Poślubił Barbarę Kochanowską i miał z nią córkę, Annę, którą wydał za Mikołaja Stoińskiego herbu Janina, lubelskiego pisarza ziemskiego.

</doc>
<doc id="5051322" url="https://pl.wikipedia.org/wiki?curid=5051322" title="Wolha Hapiejewa">
Wolha Hapiejewa

Wolha Hapiejewa (ur. 1982 w Mińsku) – białoruska pisarka i tłumaczka.
Życiorys.
W 2005 roku ukończyła Miński Państwowy Uniwersytet Lingwistyczny. Studiowała też socjologię na Europejskim Uniwersytecie Humanistycznym. W 2012 roku obroniła pracę doktorską. W latach 2015– 2018 pracowała na Mińskim Państwowym Uniwersytecie Lingwistycznym. Tłumaczy powieści na język białoruski z angielskiego, niemieckiego, chińskiego, japońskiego i łotewskiego. Do Nagrody Literackiej imienia Jerzego Giedroycia zostały nominowane jej książki: w czerwcu 218 roku "(w)jadomyja historyi", w listopadzie 2020 roku powieść "Kemeł-Treweł". W 2018 roku "Hramatyka sniehu" została nominowana do nagrody imienia Natallii Arsienniewej, a w marcu 2021 roku kolejny tomik poezji "Słowy, jakija sa mnoj adbyłisia". W 2020 roku jej tłumaczenie poezji niemieckiego poety Matthiasa Göritza "Karotkaja historyja serca" zostało nominowane do Nagrody im. Carlosa Shermana.
Twórczość.
W języku polskim jej dramat "Kolekcjoner" ukazał się w 2013 roku w antologii "Labirynt. Antologia współczesnego dramatu białoruskiego" wydanej przez Radzyńskie Stowarzyszenie Inicjatyw Lokalnych w przekładzie Teresy Giedz-Topolewskiej i Natalii Rusieckiej"." Oprócz publikacji w czasopismach i antologiach opublikowała:

</doc>
<doc id="5051324" url="https://pl.wikipedia.org/wiki?curid=5051324" title="Conotrachelus persimilis">
Conotrachelus persimilis

Conotrachelus persimilis – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Boliwii oraz Brazylii oraz Gujanie.
Budowa ciała.
Przednia krawędź pokryw znacznie szersza od przedplecza, zaokrąglona. Na ich powierzchni rzadkie, podłużne żeberkowanie. Przedplecze wydłużone, z przodu nieco zwężone, gęsto punktowane.
Ubarwienie ciała czarne z dwiema dużymi żółtymi plamami po bokach, przy przedniej krawędzi pokryw, oraz dwiema mniejszymi w ich tylnej części. Po bokach tylnej części przedplecza dwa rządki gęstej, długiej szczecinki.

</doc>
<doc id="5051325" url="https://pl.wikipedia.org/wiki?curid=5051325" title="99 km">
99 km

99 km () – przystanek kolejowy pomiędzy miejscowościami Sotnikowo i Tubolcy, w rejonie poczepskim, w obwodzie briańskim, w Rosji. Położony jest na linii Briańsk - Homel.

</doc>
<doc id="5051326" url="https://pl.wikipedia.org/wiki?curid=5051326" title="FK Polimlje Prijepolje">
FK Polimlje Prijepolje

Fudbalski Klub Polimlje Prijepolje (serb.: Фудбалски Клуб Полимље Пријепоље) – serbski klub piłkarski z siedzibą w Prijepolju (w okręgu zlatiborskim). Został utworzony w 1926 roku. Obecnie występuje w Zonskiej lidze (4. poziom serbskich rozgrywek piłkarskich), w grupie Zapadno-moravska.
Historia.
Klub powstał w 1926 roku. W czasach Federalnej Republiki Jugosławii najwyższym poziomem rozgrywek piłkarskich w których "FK Polimlje" występował to rozgrywki Drugiej ligi SR Јugoslavije, gdzie klub występował 2 sezony: 1996/97 i 1997/98. 
Stadion.
Klub rozgrywa swoje mecze domowe na stadionie Stadion FK Polimlje w Prijepolju, który może pomieścić 4.500 widzów.
Sezony.
 * Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 16 kolejek.

</doc>
<doc id="5051331" url="https://pl.wikipedia.org/wiki?curid=5051331" title="Muzeum Regionalne im. Wojciecha Kętrzyńskiego w Kętrzynie">
Muzeum Regionalne im. Wojciecha Kętrzyńskiego w Kętrzynie



</doc>
<doc id="5051332" url="https://pl.wikipedia.org/wiki?curid=5051332" title="Niemołodwa (mijanka)">
Niemołodwa (mijanka)

Niemołodwa () – mijanka i przystanek kolejowy w miejscowości Niemołodwa, w rejonie poczepskim, w obwodzie briańskim, w Rosji. Położona jest na linii Briańsk - Homel.

</doc>
<doc id="5051333" url="https://pl.wikipedia.org/wiki?curid=5051333" title="Conotrachelus phaseoli">
Conotrachelus phaseoli

Conotrachelus phaseoli – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza, zaokrąglona. Na ich powierzchni rzadkie, podłużne żeberkowanie. Przedplecze nieco wydłużone, z przodu zwężone.
Głowa i przedplecze czarne, na przedpleczu dwie pary podłużnych, żółtych pręg nie dochodzące do głowy. Pokrywy czerwonobrązowe, z przodu jaśniejsze, szarawe; w środkowej części dwie duże, skośne, czarne plamy nie dochodzące do szwu; tylna część pokryta rzadką, długą, żółtą szczecinką.

</doc>
<doc id="5051334" url="https://pl.wikipedia.org/wiki?curid=5051334" title="Głosków (przystanek kolejowy)">
Głosków (przystanek kolejowy)

Głosków – przystanek osobowy kolejki wąskotorowej w Głoskowie-Letnisku, w gminie Piaseczno, w województwie mazowieckim, w Polsce.
Przystanek kolejowy oddano do użytku 10 kwietnia 1914 wraz z odcinkiem linii wąskotorowej pomiędzy Gołkowem a Grójcem. Do 1 lipca 1991 przystanek obsługiwał rozkładowy ruch pasażerski.
Na przystanku znajdowała się dwutorowa mijanka, która została rozebrana po zamknięciu rozkładowego ruchu pasażerskiego oraz ruchu towarowego. Jej pozostałością jest zachowana zwrotnica torowa.

</doc>
<doc id="5051339" url="https://pl.wikipedia.org/wiki?curid=5051339" title="90 km (przystanek kolejowy w obwodzie briańskim)">
90 km (przystanek kolejowy w obwodzie briańskim)

90 km () – przystanek kolejowy w pobliżu miejscowości Mamonow, w rejonie poczepskim, w obwodzie briańskim, w Rosji. Położony jest na linii Briańsk - Homel.

</doc>
<doc id="5051342" url="https://pl.wikipedia.org/wiki?curid=5051342" title="Blokada Kanału Sueskiego w 2021">
Blokada Kanału Sueskiego w 2021

Blokada Kanału Sueskiego w 2021 roku – incydent morski z udziałem "Ever Given", kontenerowca o długości 400 metrów, który 23 marca 2021 o godzinie 7:40 czasu wschodnioeuropejskiego (UTC+2) osiadł na mieliźnie w Kanale Sueskim w Egipcie. Kontenerowiec po utracie sterowności spowodowanej awarią zasilania osiadł na mieliźnie na jednym z brzegów i utknął w poprzek kanału, całkowicie go blokując.
Następnego dnia po wejściu na mieliznę co najmniej 15 innych statków było trzymanych na kotwicowiskach, a około 200 statków czekało w kolejce do przepłynięcia przez kanał, podczas gdy sytuacja była naprawiana. Przeszkoda znajdowała się na południowym odcinku kanału, daleko na południe od odcinka, który rozwidla się na dwa kanały, więc inne statki nie mogły ominąć "Ever Given". 29 marca statek został ściągnięty z mielizny i przywrócony do stanu pływającego. Wkrótce żegluga została wznowiona.
Tło wydarzeń.
"Ever Given" to kontenerowiec klasy "Golden", jeden z największych kontenerowców na świecie, i ex aqueo z innymi statkami klasy "Golden" jest to największy statek z obsługiwanych przez firmę Evergreen Marine (w czasie incydentu). Budowę ustanowiono 25 grudnia 2015 r, rozpoczęto 9 maja 2018, a zakończono 25 września 2018; właścicielem jest Shoei Kisen Kaisha, spółka zależna japońskiej firmy Imabari Shipbuilding, a operatorem jest firma Evergreen Marine z Tajwanu. Statek jest zarejestrowany w Panamie.
Kanał Sueski został otwarty w 1869 roku i jest jednym z najważniejszych szlaków handlowych na świecie. Specjalista ds. Transportu morskiego Camille Egloff z Boston Consulting Group zauważył, że „cały ruch przybywający z Azji przechodzi przez Kanał Sueski”, co czyni go „absolutnie krytycznym”. Około pięćdziesięciu statków dziennie przepływa przez kanał.
W latach poprzedzających incydent na Kanale Sueskim osiadały liczne statki. 25 lutego 2016 masowiec "New Katerina" osiadł na mieliźnie w kanale podczas podróży z Ukrainy do Qingdao. "New Katerina" wypłynęła po dwunastu dniach; ruch w kanale nie został zakłócony w tym okresie. 28 kwietnia 2016 kontenerowiec "MSC Fabiola" osiadł na mieliźnie w Wielkim Jeziorze Gorzkim po wystąpieniu problemów z silnikiem, zmuszając urzędników kanału do czasowego zawieszenia wszystkich konwojów kierujących się na północ i zatrzymania wszystkich konwojów w kierunku południowym w kanale. "MSC Fabiola" wypłynął 30 kwietnia i kontynuował przeprawę przez kanał. 17 lipca 2018 kontenerowiec "Aeneas" osiadł na mieliźnie w kanale, powodując zderzenie z udziałem trzech masowców za nim: "Sakizaya Kalon", "Panamax Alexander" i "Osios David". Większość z tych incydentów miała stosunkowo niewielki wpływ na ruch w Kanale Sueskim.
Incydent.
W chwili zdarzenia "Ever Given" podróżował z Tanjung Pelepas w Malezji do Rotterdamu w Holandii. Był piąty w konwoju zmierzającym na północ, a za nim, gdy osiadł na mieliźnie, podążało piętnaście statków. Cała załoga składała się z obywateli Indii.
23 marca 2021 o 07:40 czasu wschodniego (UTC + 2) "Ever Given" podróżował przez Kanał Sueski, kiedy złapała go burza piaskowa. Silny wiatr, który osiągnął 74 km/h, spowodował „utratę sterowności statku”, powodując odchylenie kadłuba. "Ever Given" następnie osiadł na mieliźnie w odległości 151 km od Port Said nad Morzem Śródziemnym i 10 km od portu w Suezie nad Zatoką Sueską i obrócił się bokiem, nie mogąc się uwolnić, blokując kanał po obu stronach. Załoga "Ever Given" nie zgłosiła żadnych obrażeń.
Ponad 200 statków po obu stronach kanału zostało zablokowanych przez "Ever Given", w tym pięć innych kontenerowców o podobnej wielkości, 41 masowców i 24 tankowce. Statki dotknięte skutkami miały w przybliżeniu 16,9 miliona ton nośności. Niektórzy zacumowali w portach i kotwicowiskach w okolicy, podczas gdy wiele pozostało na miejscu. Żegluga w tym rejonie obejmuje zarówno małe statki towarowe, jak i duże statki, w tym statek rosyjskiej marynarki wojennej, tankowiec klasy Ałtaj "Kola", który wcześniej tego dnia uczestniczył w niewielkiej kolizji z masowcem "Ark Royal".
Odpowiedź.
Urzędnicy planowali przesunąć dwa statki zza "Ever Given," aby zrobić miejsce na operację ponownego zanurzenia. Ze statku usunięto paliwo, wodę balastową i kilka kontenerów, aby pomóc w jego odciążeniu, podczas gdy ciężkie maszyny pracowały nad wykopaniem dziobu. 25 marca osiem holowników asystowało przy próbie uwolnienia. Koparka została również wykorzystana do uwolnienia przedniej części statku towarowego. Peter Berdowski, dyrektor generalny Royal Boskalis Westminster, 25 marca stwierdził, że operacja „może trwać od kilku dni do kilku tygodni”.
W dniu 25 marca Zarząd Kanału Sueskiego zawiesił żeglugę przez Kanał Sueski do czasu wypłynięcia "Ever Given". Tego samego dnia doradca ds. portów morskich egipskiego prezydenta Abdela Fattaha el-Sisiego oświadczył, że spodziewa się udrożnienia kanału w ciągu „maksymalnie 48–72 godzin”. Następnego dnia władze Kanału Sueskiego poinformowały, że prace pogłębiania zostały ukończone w około 87 procentach.
26 marca chiński kontenerowiec "OOCL United Kingdom" opuścił teren Kanału Sueskiego i zdecydował się opłynąć Afrykę wokół Przylądka Dobrej Nadziei, aby tą drogą dotrzeć do portu w Gdańsku.
27 marca w zatorze po obu stronach Kanału znajdowało się już 320 statków. Stany Zjednoczone zaoferowały pomoc władzom Egiptu w przesunięciu kontenerowca.
28 marca prezes Zarządu Kanału Sueskiego generał porucznik Osama Rabie poinformował, że w sprawie utknięcia statku "Ever Given" prowadzone jest dochodzenie, mające ustalić, czy silny wiatr był jedyną przyczyną incydentu. Rozważane są również błędy techniczne lub pomyłka załogi. Na miejsce wypadku dotarły dodatkowe holowniki, to jest: holenderski "Alp Guard" i włoski "Carlo Magno", mające pomóc przesunąć statek.
29 marca "Ever Given" o godzinie 5:30 kontenerowiec został ściągnięty z mielizny, częściowo wypłynął, choć nadal tkwił w kanale. Zdjęcia satelitarne wykazały, że dziób statku był częściowo odsunięty od brzegu, chociaż tkwił na krawędzi kanału. Rufa statku obróciła się i znalazła się na środku toru wodnego. Statek został ostatecznie uwolniony i ruszył ponownie o 15:05 czasu lokalnego, po czym został odholowany do Wielkiego Jeziora Gorzkiego w celu przeprowadzenia inspekcji. Władze kanału poinformowały agencje żeglugowe, że kanał ma zostać ponownie otwarty od 19:00 czasu lokalnego, kiedy po przeszukaniu dna Kanału Sueskiego stwierdzono, że kanał jest w dobrym stanie. Ruch statków wznowione około 19:00. W tym momencie, w powstałym zatorze czekało ponad 400 statków: około 200 na Morzu Czerwonym, prawie 200 na Morzu Śródziemnym, i około 50 na Jeziorach Gorzkich. Generał Osama Rabie poinformował, że odblokowanie zatoru utworzonego z ponad 360 statków, czekających w kolejkach po obu stronach kanału, potrwa dwa lub trzy dni.
Straty i odszkodowania.
Blokada kontenerowców spowodowała opóźnienia w łańcuchu dostaw i straty finansowe wielu krajów i prywatnych przedsiębiorstw. W zablokowanych jednostkach znalazło się 100 statków, przewożących towary z Azji dla sieci IKEA oraz 80 statków transportujących herbatę i kawę, co wywołało wzrost cen towarów w Europie.
Prezes Zarządu Kanału Sueskiego Osama Rabie oszacował, że łączne straty Egiptu wynoszą ponad miliard dolarów. W kwietniu władze Egiptu oczekiwały od firmy Shoei Kisen Kaisha, będącej właścicielem "Ever Given", wypłaty odszkodowania w wysokości 916 mln dolarów, równoznacznej kosztom odblokowania kanału. Firma zakwestionowała wysokość odszkodowania, co spowodowało, że władze Egiptu zarekwirowały kontenerowiec, do czasu wypłaty oczekiwanej kwoty. W spór włączył się UK Club, ubezpieczyciel kontenerowca Ever Given, który również uznał, że żądana przez egipską stronę suma jest zbyt wysoka.
W maju, na skutek negocjacji pomiędzy stronami, władze Egiptu obniżyły wysokość oczekiwanego odszkodowania do 550 mln dolarów. Firma Shoei Kisen Kaisha odmówiła wypłaty tej kwoty, gdyż wedle jej szacunków powinna ona wynosić 150 mln dolarów.
Spór pomiędzy stronami dotyczył również przyczyn powstałej blokady. Zdaniem władz kanału winę ponosił kapitan "Ever Given" i tym samym koszty akcji powinien pokryć właściciel statku. Firma Shoei Kisen Kaisha powoływała się na kontrakt handlowy z Zarządem Kanału Sueskiego, wedle którego to nie właściciel kontenerowca, ale zarząd kanału jest odpowiedzialny za akcje ratunkowe. Część strat prywatnych przedsiębiorstw pokrywały firmy ubezpieczeniowe. Ergo Hestia z Sopotu zadeklarowała wypłatę ponad 700 tysięcy złotych odszkodowania ubezpieczonym klientom z Polski.
13 czerwca kontenerowiec wciąż znajdował się w Egipcie. Władze kraju podtrzymywały oczekiwaną wysokość odszkodowania, zaś właściciel statku odmawiał wypłaty. Firma prawnicza Clyde &amp; Co, reprezentująca producentów ładunków przewożonych kontenerowcem, wyceniła towary znajdujące się na "Ever Given" na 100 mln dolarów. Wszystkie zostały zarekwirowane wraz ze statkiem i spowodowały straty producentów i ich klientów.
Dezinformacja.
Pod koniec marca w mediach społecznościowych pojawiły się nieprawdziwe informacje, wedle których za blokadę Kanału Sueskiego winę ponosiła Marwa Elselehdar, pierwsza kobieta pochodząca z Egiptu, która posiadała uprawnienia kapitana kontenerowców. Faktycznie Marwa Elselehdar nie miała nic wspólnego z wydarzeniem, a podczas incydentu znajdowała się na statku Aida IV.
W mediach społecznościowych kwestionowano również fakt destrukcyjnych skutków blokady na środowisko naturalne. Stanowisko argumentowano tym, iż ze statku do wody nie wydostało się paliwo lub inne substancje potencjalnie toksyczne. Faktycznie blokada Kanału Sueskiego szkodziła środowisku, na skutek wzmożonej emisji do atmosfery dwutlenku siarki, pochodzącego ze spalanego paliwa statków uwiezionych w zatorze. Normy dwutlenku siarki w powietrzu zostały przekroczone pięciokrotnie, a chmura nad kanałem była widoczna na zdjęciach satelitarnych.
Wpływ na gospodarkę.
Około 10 procent całkowitego światowego handlu przepływa przez kanał o długości 193 km. Eksperci ostrzegają, że ten incydent prawdopodobnie spowoduje opóźnienia w dostawach artykułów codziennego użytku dla klientów na całym świecie. Historyk morski Sal Mercogliano powiedział Associated Press: „Każdego dnia, gdy kanał jest zamknięty kontenerowce i tankowce nie dostarczają żywności, paliwa i towarów przemysłowych do Europy, a towary nie są eksportowane z Europy na Daleki Wschód”.
"Lloyd’s List" szacuje, że każdy dzień blokady powodował zakłócenia na rynkach o dodatkowe 9 miliardów USD. Michael Lynch, prezes Strategic Energy &amp; Economic Research, przypisał wzrost cen ropy „ludziom kupującym po ostatnich spadkach cen ropy, z zamknięciem Suezu jako czynnikiem pobudzającym do akcji”, a James Williams, ekonomista ds. energii w WTRG Economics powiedział, że z powodu istniejących zapasów „kilka dni spowolnienia dostaw [ropy] nie ma krytycznego znaczenia dla rynku”. Wydarzenie to tylko opóźni dostawy towarów, co może mieć wpływ tylko na branże z istniejącymi niedoborami, takie jak półprzewodniki. Aby w dłuższej perspektywie złagodzić niedobory towarów, przyszłe przesyłki można zamawiać wcześniej niż zwykle, aż do wyrównania różnicy. Jednak konsultant z innej firmy zauważył, że nawet krótkotrwałe zakłócenie w Kanale Sueskim wywoła efekt domina przez kilka miesięcy w łańcuchu dostaw.
Alternatywną trasą ruchu morskiego między Azją a Europą jest podróż dookoła kontynentu afrykańskiego, która obejmuje około 9000 km i trwa około 10 dni. Rosja wykorzystała ten incydent do promowania arktycznych szlaków żeglugowych jako krótszej alternatywy dla przewożenia towarów dookoła Afryki.
Obawy związane z piractwem wynikające z bezprecedensowej koncentracji cennych statków na tak małym obszarze skłoniły firmy żeglugowe do skierowania zapytań do Piątej Floty Stanów Zjednoczonych w sprawie bezpieczeństwa.

</doc>
<doc id="5051343" url="https://pl.wikipedia.org/wiki?curid=5051343" title="Tri.be">
Tri.be

Tri.be (skrót od Triangle Be) – południowokoreański girlsband, który zadebiutował w 2021 pod wytwórnią TR Entertainment. Grupa składa się z siedmiu członkiń: Songsun, Kelly, Jinha, Hyunbin, Jia, Soeun oraz Mire. Tri.be zadebiutowały w lutym 2021 roku z singlem "Tri.be Da Loca".
Historia.
OD 2021: Debiut z "Tri.be Da Loca".
29 grudnia 2020, TR Entertainment wraz z Universal Music ogłosili utworzenie nowego girlsbandu w 2021 roku. 4 stycznia 2021 w mediach społecznościowych grupy zostało opublikowane oficjalne logo grupy oraz jej finalna nazwa – Tri.be. Debiut został potwierdzony na luty 2021. Od tego dnia zostały również publikowane serie zdjęć pokazujące członkinie grupy.
Grupa zadebiutowała 17 lutego 2021 z singlem "Tri.be Da Loca" z główną piosenką "Doom Doom Ta". Obie piosenki z debiutanckiego singla zostały wyprodukowane przez Shinsadong Tiger oraz LE (członkinię grupy EXID).
Ogłoszono, że grupa będzie się promować w Stanach Zjednoczonych pod wytwórnią Republic Records.
Członkinie.
Według profilu Naver

</doc>
<doc id="5051346" url="https://pl.wikipedia.org/wiki?curid=5051346" title="Bitwa pod Święcianami (1919)">
Bitwa pod Święcianami (1919)

Bitwa pod Święcianami – walki grupy mjr. Stefana Dęba-Biernackiego z oddziałami sowieckiej grupy Pugaczewskiego toczone w początkowym okresie wojny polsko-bolszewickiej.
Geneza.
W pierwszych miesiącach 1919 roku na wschodnich krańcach odradzającej się Rzeczypospolitej stacjonowały jeszcze wojska niemieckie Ober-Ostu. Ich ewakuacja powodowała, że opuszczane przez nie tereny od wschodu zajmowała Armia Czerwona. Jednocześnie od zachodu podchodziły oddziały Wojska Polskiego. W lutym 1919 jednostki polskie weszły w kontakt bojowy z oddziałami Armii Czerwonej. Rozpoczęła się nigdy nie wypowiedziana wojna polsko-bolszewicka.
16 kwietnia Naczelny Wódz Józef Piłsudski rozpoczął operację wileńską. Doprowadziła ona nie tylko do zajęcia Wilna, ale i do znacznego przesunięcia linii frontu na północ i wschód.
Na początku maja wojska polskie Frontu Litewsko-Białoruskiego gen. Stanisława Szeptyckiego rozpoczęły natarcie w kierunku wschodnim i północnym.
Walki pod Święcianami.
Na początku maja 1919 w rejonie Wilna stały oddziały 2 Dywizji Piechoty Legionów.
Celem odrzucenia wojsk sowieckich dalej na północ, zorganizowano grupę ppłk. Michała Tokarzewskiego w składzie: I i II batalion 5 pułku piechoty Legionów, I i II batalion 6 pułku piechoty Legionów, batalion poznański, 1 i 3 szwadron 1 pułku szwoleżerów, 5 szwadron 9 pułku ułanów, 4 bateria 9 pułku artylerii polowej, 2 bateria 6 pułku artylerii polowej, pół baterii 8 pap. W sumie grupa liczyła ponad 2400 żołnierzy i dziesięć dział.
12 maja z wojsk ppłk. Tokarzewskiego wydzielono między innymi grupę mjr. Stefana Dęba-Biernackiego (dowódca 5 pp Leg.). Jej zadaniem było opanowania linii Łyntupy – Nowe i Stare Kołtyniany – Święciany. Dowódca grupy mjr. Dąb-Biernacki przyjął dwukolumnowe ugrupowanie bojowe.
13 maja obie kolumny ruszyły do natarcia. Pierwsza pod dowództwem mjr. Dęba-Biernackiego w składzie 3, 4, 6 i 7 kompania 5 pułku piechoty Legionów, 1 i 6 kompania 6 pp Leg. oraz pluton 8 pap, wyruszyła z Kabaczek przez Orniany na Nowe Święciany. Druga kolumna, pod dowództwem kpt. Zygmunta Zajchowskiego, w składzie: 5 i 8 kompania 5 pułku piechoty Legionów oraz pluton 9 pap wymaszerowała z Powiewiórki przez Strunojcie na Stare Święciany.
14 maja kolumna mjr. Dęba-Biernackiego uderzyła na Nowo-Święciany i zdobyła je. Następnie zaatakowała folwark Druściany i wdarła się do Święcian. W mieście rozgorzały walki uliczne. W tym czasie od południowego wschodu uderzyła kolumna kpt. Zajchowskiego. W wyniku zaciętych walk Święciany zostały wyzwolone, a następnego dnia odbito Łyntupy i Ignalino.
Bilans walk.
W walkach o Święciany Polacy odnieśli zwycięstwo, a przeciwnik został odepchnięty od Wilna. Wzięto około dwustu jeńców, zdobyto dziesięć ckm-ów i kilkaset wagonów towarowych.

</doc>
<doc id="5051352" url="https://pl.wikipedia.org/wiki?curid=5051352" title="NS Lenin">
NS Lenin



</doc>
<doc id="5051356" url="https://pl.wikipedia.org/wiki?curid=5051356" title="Ilva Savona">
Ilva Savona

Ilva Savona (wł. Dopolavoro Aziendale Ilva) – włoski klub piłkarski, mający siedzibę w mieście Savona, w północno-zachodniej części kraju, działający w latach 1932–1943.
Historia.
Chronologia nazw: 
Klub sportowy DA Ilva został założony w miejscowości Imperia w 1932 roku. Zespół w sezonie 1932/33 debiutował w regionalnych mistrzostwach "Seconda Categoria" organizowanych przez ULIC, przegrywając 0:2 w finale rozgrywek z "Bar Cazzola Sampierdarena". Klub dołączył do FIGC i w sezonie 1933/34 debiutował w rozgrywkach Terza Divisione Ligure (D5), zajmując trzecie miejsce w grupie B. W 1935 awansował do Seconda Divisione Ligure. W sezonie 1935/36 jako trzeci poziom została wprowadzona Serie C, a poziom "Seconda Divisione" został zdegradowany do piątego stopnia. W 1936 zespół otrzymał promocję do Prima Divisione. Po zakończeniu sezonu 1936/37, w którym zajął 9.miejsce w grupie Liguria "Prima Divisione" został zdegradowany do "Seconda Divisione Ligure". W 1937 zwyciężył w liguryjskiej grupie drugiej dywizji i wrócił do "Prima Divisione". W sezonie 1939/40 został mistrzem "Prima Divisione Ligure" i zdobył awans do "Serie C", ale po roku spadł z powrotem do "Prima Divisione". W 1943 roku na terenie Włoch rozpoczęto działania wojenne II wojny światowej, wskutek czego mistrzostwa 1943/44 zostały odwołane, a klub już nigdy nie wznowił działalności.
Barwy klubowe, strój.
Klub ma barwy czarno-zielone. Zawodnicy swoje domowe spotkania zazwyczaj grają w pasiastych pionowo czarno-zielonych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywał swoje mecze domowe na Campo Sportivo Corso Ricci w mieście Savona.

</doc>
<doc id="5051357" url="https://pl.wikipedia.org/wiki?curid=5051357" title="Tusse">
Tusse

Tusse, właśc. Tousin Michael Chiza (ur. 1 stycznia 2002) – kongijsko-szwedzki piosenkarz. 
Reprezentant Szwecji w 65. Konkursie Piosenki Eurowizji (2021). 
Życiorys.
Urodził się w Demokratycznej Republice Konga, a w wieku kilkunastu lat jako uchodźca trafił do szwedzkiej wsi Kullsbjörken, w której zamieszkał.
W 2019 zwyciężył w finale 15. edycji szwedzkiej wersji programu "Idol", a dwa utwory wykonywane przez niego w programie – „How Will I Know” oraz „Rain” – zostały wydane jako single. 
W 2021 zwyciężył z utworem „Voices” w programie "Melodifestivalen 2021", dzięki czemu został reprezentantem Szwecji w Konkursie Piosenki Eurowizji. 18 maja wystąpił w pierwszym półfinale konkursu i z siódmego miejsca awansował do finału, który odbył się 22 maja, zajął w nim 14. miejsce po zdobyciu 109 punktów, w tym 63 pkt od telewidzów (11. miejsce) i 46 pkt od jurorów (17. miejsce).

</doc>
<doc id="5051358" url="https://pl.wikipedia.org/wiki?curid=5051358" title="Tousin Michael Chiza">
Tousin Michael Chiza



</doc>
<doc id="5051359" url="https://pl.wikipedia.org/wiki?curid=5051359" title="Roślewo">
Roślewo

Roślewo (; ) – chutor na Białorusi, w obwodzie witebskim, w rejonie głębockim, w Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwały tu 42 osoby, 17 było wyznania rzymskokatolickiego, a 25 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 7 budynków mieszkalnych. W 1931 w 9 domach zamieszkiwało 46 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5051360" url="https://pl.wikipedia.org/wiki?curid=5051360" title="Budoula">
Budoula

Budoula (; ) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada, nad Arlanką.
W pobliżu znajduje się przystanek kolejowy Chonawa, położony na linii Osipowicze – Mohylew.

</doc>
<doc id="5051362" url="https://pl.wikipedia.org/wiki?curid=5051362" title="Józef Jaroszewicz">
Józef Jaroszewicz

Józef Jaroszewicz (ur. 1793 w Bielsku, zm. 1 lutego 1860 tamże) – polski prawnik, profesor Uniwersytetu Wileńskiego, historyk Podlasia, Litwy, Białorusi i Ukrainy.
Życiorys.
Ojciec jego Benedykt był szlachcicem zamieszkałym w Bielsku i pełnił funkcję pisarza bielskich ksiąg radzieckich. W Bielsku urodził się Józef i tu pobierał pierwsze nauki. Ukończył studia na Uniwersytecie Wileńskim w 1815 uzyskując stopień magistra prawa. Dzięki wykładom Joachima Lelewela postanowił poznać prawo miejscowe oraz historię i etnografię rodzinnych okolic.
Podejmuje pracę jako wykładowca prawa rzymskiego i litewsko-polskiego w liceum krzemienieckim. Efekty swojej pracy nad historią lokalną zawarł w artykule opublikowanym w "Dzienniku Warszawskim" w 1826 pod tytułem: "O wpływie religii chrześcijańskiej na cywilizację Słowian". W następnym roku podjął pracę na Wydziale Prawa Uniwersytetu Wileńskiego jako wykładowca prawa miejscowego. W 1827 otrzymał tytuł profesora nadzwyczajnego i w następnym roku profesora zwyczajnego.
Na jego wykłady uczęszczał Juliusz Słowacki, który przez pewien czas również mieszkał na stancji u Jaroszewiczów. Po zamknięciu Uniwersytetu w 1831 przeszedł na emeryturę i przeniósł się na stałe do rodzinnego Bielska.
Zajmował się historią Podlasia, Litwy i Białorusi, publikując artykuły w prasie i czasopismach takich jak: „Znicz”, „Athenaeum”, „Biruta”, „Biblioteka Warszawska”, „Przyjaciel Ludu”, „Kwartalnik Naukowy”, „Gazeta Warszawska”, „Przyjaciel Domowy”, „Grodnienskije Gubiernskije Wiedomosti”, „Roczniki Komisji Archeologicznej”, „Pismo zbiorowe Wileńskie”, „Ondyna Druskiennickich Źródeł” i in.
Był członkiem Wileńskiej Komisji Archeologicznej oraz członkiem korespondentem od marca 1849 krakowskiego Towarzystwa Naukowego. Odznaczony Orderem św. Włodzimierza IV klasy i orderem św. Anny III klasy.
Żonaty był z poznaną w Krzemieńcu Emilią Lisiecką, zmarł 1 lutego 1860 w rodzinnym Bielsku.

</doc>
<doc id="5051367" url="https://pl.wikipedia.org/wiki?curid=5051367" title="Dopolavoro Aziendale Ilva">
Dopolavoro Aziendale Ilva



</doc>
<doc id="5051369" url="https://pl.wikipedia.org/wiki?curid=5051369" title="Lnica kreskowana">
Lnica kreskowana

Lnica kreskowana ("Linaria repens" (L.) Mill.) – gatunek rośliny z rodziny babkowatych. Występuje jako gatunek rodzimy w południowo-zachodniej Europie (od Hiszpanii po Niemcy i Włochy), ale został szeroko rozpowszechniony i jako introdukowany rośnie w wielu krajach Europy Środkowej i Północnej, w Turcji, we wschodniej części Ameryki Północnej i na Nowej Zelandii. W Polsce gatunek znany jest z nielicznych stanowisk, rzadki jest zwłaszcza we wschodniej części kraju. Jest coraz częściej zawlekany, ale często tylko przejściowo – stąd ma status efemerofita i kenofita. 
Biologia i ekologia.
Bylina. Rośnie na siedliskach ruderalnych, na przydrożach, przytorzach, murach, odłogach i skrajach pól. Kwitnie od czerwca do września. 

</doc>
<doc id="5051370" url="https://pl.wikipedia.org/wiki?curid=5051370" title="Linaria repens">
Linaria repens



</doc>
<doc id="5051373" url="https://pl.wikipedia.org/wiki?curid=5051373" title="Sachnowicze">
Sachnowicze

Sachnowicze (; ) – wieś na Białorusi, w obwodzie witebskim, w rejonie głębockim, w Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 77 osób, 33 było wyznania rzymskokatolickiego, a 44 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 16 budynków mieszkalnych. W 1931 w 12 domach zamieszkiwało 85 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5051376" url="https://pl.wikipedia.org/wiki?curid=5051376" title="Dick McBride">
Dick McBride

Dick McBride, właściwie Richard William McBride (ur. 8 maja 1928 - 28 sierpnia 2012) – amerykański poeta Beat Generation, dramaturg i pisarz. 
Dick McBride w latach 50. i 60. XX w. mieszkał w San Francisco. Zaprzyjaźnił się z takimi pisarzami jak: Lawrence Ferlinghetti, Allen Ginsberg, Jack Kerouac. Pracował w księgarni City Lights Booksellers &amp; Publishers od 1954 do 1969.

</doc>
<doc id="5051380" url="https://pl.wikipedia.org/wiki?curid=5051380" title="Guzoczyrka rokitnikowa">
Guzoczyrka rokitnikowa

Guzoczyrka rokitnikowa (czyreń rokitnikowy ("Fomitiporia hippophaëicola" (H. Jahn) Fiasson &amp; Niemelä)) – gatunek grzybów z rodziny szczeciniakowatych ("Hymenochaetaceae"). Wywołuje chorobę zwaną zgorzelą pnia.
Systematyka i nazewnictwo.
Pozycja w klasyfikacji według Index Fungorum: "Fomitiporia, Hymenochaetaceae, Hymenochaetales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1889 r. Hermann Jahn nadając mu nazwę "Phellinus hippophaeicola". Obecną, uznaną przez Index Fungorum nazwę nadali mu w 1984 r. J.-L.F. Fiasson i Tuomo Niemelä, przenosząc go do rodzaju "Fomitiporia".
Synonimy:
Nazwę polską czyreń rokitnikowy nadali Barbara Gumińska i Władysław Wojewoda w 1983 r. Wówczas gatunek ten zaliczany był do rodzaju "Phellinus" (czyreń). Według Index Fungorum gatunek ten obecnie należy do rodzaju "Fomitiporia", tak więc nazwa polska jest niespójna z aktualną nazwą naukową. Komisja ds. Polskiego Nazewnictwa Grzybów Polskiego Towarzystwa Mykologicznego zarekomendowała w 2021 r. używanie nazwy guzoczyrka rokitnikowa.
Morfologia.
Tworzy trwałe, wieloletnie owocniki o konsolowatym kształcie i szerokości 3–8 cm. Do rośliny żywicielskiej przyrastają bokiem. Powierzchnia górna jednolicie rdzawobrązowa na starość często pokryta glonami z grupy zielenic właściwych. Świeże roczne przyrosty są delikatnie aksamitne. Rurki o barwie od cynamonowobrązowej do rdzawobrązowej. Zarodniki dekstrynoidalne, okrągławo-jajowate o wymiarach 5,5–8 × 5–7 μm. Na owocnikach rozwijają się chrząszcze ("Coleoptera") i larwy tworzące białawe oprzędy. Prawdopodobnie jest to "Baranowskiella ehnstromi", który pasożytuje również na czyreniu muszlowym ("Phellinopsis conchata") i czyreniu rozpostartym ("Fomitiporia punctata").
Występowanie i siedlisko.
Opisano jego występowanie w wielu krajach Europy. Władysław Wojewoda w zestawieniu grzybów wielkoowocnikowych Polski w 2003 r. przytacza 10 stanowisk z uwagą, że prawdopodobnie nie jest zagrożony wyginięciem. Obserwacje wskazują jednak, że liczba jego stanowisk zmniejsza się. W 2013 r. podano nowe stanowisko w Gdańsku. Bardziej aktualne stanowiska podaje internetowy atlas grzybów. Zaliczony w nim jest do gatunków rzadkich i wartych objęcia ochroną. Znajduje się na czerwonych listach gatunków zagrożonych w Szwajcarii, Niemczech, Norwegii.
Pasożyt i saprotrof. W Polsce występuje na żywych pniach i gałęziach rokitnika zwyczajnego wzdłuż wybrzeża Morza Bałtyckiego. W innych krajach opisano jego występowanie także na oliwniku wąskolistnym ("Elaeagnus angustifolia"). Powoduje białą zgniliznę drewna. 

</doc>
<doc id="5051381" url="https://pl.wikipedia.org/wiki?curid=5051381" title="Fomitiporia hippophaëicola">
Fomitiporia hippophaëicola



</doc>
<doc id="5051383" url="https://pl.wikipedia.org/wiki?curid=5051383" title="Irenka (album)">
Irenka (album)

Irenka – drugi album studyjny polskiej piosenkarki Sanah. Wydawnictwo ukazało się 7 maja 2021 nakładem wytwórni muzycznej Magic Records w dystrybucji Universal Music Polska.
Album jest utrzymany w stylu muzyki pop i składa się z wersji standardowej (1 CD), deluxe (2 CD), limitowanej super deluxe box (płyta analogowa i CD), samej płyty analogowej oraz final edition.
Na wydawnictwie znajduje się część wydanych wcześniej utworów z minialbumu "Bujda", takie jak: „Oczy”, „Duszki”, „Pożal się Boże”, „No sory” w wersji dłuższej i alternatywnej oraz „Bujda” w wersji dłuższej. Edycja super deluxe box zawiera m.in. cztery dema, remiks „Invisible Dress” i piosenkę pt. „Alternatywka”.
Płyta zadebiutowała na 1. miejscu polskiej listy sprzedaży – OLiS. Wydawnictwo uzyskało status podwójnej diamentowej płyty, przekraczając liczbę 300 tysięcy sprzedanych kopii. Album był najlepiej sprzedającą się płytą w Polsce w 2021.
Promocję "Irenki" rozpoczęto w styczniu 2021, wraz z premierą pierwszego promującego singla – „Ale jazz!”. 26 marca wydany został drugi utwór, „”. Następnym singlem została piosenka „Etc. (na disco)”. W sierpniu 2021 została wydana piosenka – „Ten stan”.
Edycję finalną albumu "Irenka" promowały utwory „Cześć, jak się masz?”, nagrany razem z Soblem oraz „Kolońska i szlugi”.
Lista utworów.
Uwagi:
Promocja.
Kolońska i szlugi Tour.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5051384" url="https://pl.wikipedia.org/wiki?curid=5051384" title="Phellinus hippophaeicolacola">
Phellinus hippophaeicolacola



</doc>
<doc id="5051386" url="https://pl.wikipedia.org/wiki?curid=5051386" title="Dagmara Płaza-Opacka">
Dagmara Płaza-Opacka

Dagmara Jolanta Płaza-Opacka (21 czerwca 1953 w Sopocie) – polska historyk i muzealnik, kuratorka wystaw. W latach 1998–2013 dyrektor Muzeum Miasta Gdyni.
Życiorys.
Urodziła się w Sopocie w 1953 w rodzinie gdańskich kolejarzy, jej ojciec był telegrafistą, zaś matka zajmowała się domem. Dzieciństwo spędziła w gdańskiej Oliwie. Jest absolwentką historii na Wydziale Historycznym Uniwersytetu Gdańskiego. Po ukończeniu studiów, w 1978 rozpoczęła pracę na stanowisku asystenta w Muzeum im. W. Kętrzyńskiego w Kętrzynie. Następnie w 1983 została zatrudniona przez nowo powstałe Muzeum Miasta Gdyni na stanowisku kierownika Działu Dokumentacji Historii Miasta i Portu. W 1998 w drodze konkursu objęła stanowisko dyrektora tej instytucji, funkcję tę pełniła do przejścia na emeryturę w 2013. Podczas dyrekcji Płazy-Opackiej, zapadły strategiczne decyzje odnośnie do budowy nowego gmachu. Od momentu powstania muzeum najpierw jako pracownik, a następnie jako dyrektor, współtworzyła bogaty dorobek tej instytucji.
W latach 2014–2018 zasiadała w Radzie Muzeum Miasta Gdyni.
Jest współautorką wszystkich trzech części książki "„Wędrówki po dziejach Gdyni”."
Życie prywatne.
Jest żoną historyka, prof. Zbigniewa Opackiego, ma dwójkę dzieci.

</doc>
<doc id="5051391" url="https://pl.wikipedia.org/wiki?curid=5051391" title="Inns of Court">
Inns of Court

Inns of Court – stowarzyszenia zawodowe barristerów (adwokatów) prowadzących praktykę zawodową w Anglii i Walii mieszczące się w Londynie. Istnieją cztery Inns of Court: Gray's Inn, Lincoln's Inn, Inner Temple i Middle Temple. Każdy barrister musi należeć do jednego z nich. Inns of Court pełnią funkcje nadzorcze i dyscyplinarne nad swoimi członkami. Posiadają własne budynki, w których są biblioteki, zaplecze gastronomiczne i miejsca zakwaterowania. Są to miejsca, gdzie barristerzy po ukończeniu studiów prawniczych podnoszą swoje kwalifikacje zawodowe, aby móc występować przed sądami w imieniu klienta.
Historia.
Inns of Court to cztery instytucje londyńskie, które historycznie były odpowiedzialne za edukację prawniczą. Ich odpowiednie organy (Bars) miały wyłączne prawo dopuszczania osób do wykonywania zawodu prawniczego (barrister). Wszystkie cztery mają swoje siedziby na pograniczu City of London i City of Westminster, w bliskim sąsiedztwie budynków sądów Royal Courts of Justice. Inner Temple i Middle Temple znajdują się na obszarze zwanym Temple – w pobliżu zabudowań dawnego klasztoru templariuszy Temple Church. Powstały one w średniowieczu, aby przyszli prawnicy mogli studiować zwyczajowe prawo angielskie (common law), a nie tylko prawo rzymskie, którego nauczano na uniwersytetach. W połowie XIII wieku, kiedy prawo zwyczajowe stało się obszerne i zawiłe, wyłoniła się grupa społeczna świeckich wykształconych osób, która zdominowała zawody prawnicze, a członkowie jej założyli stowarzyszenia prawnicze Inns of Court. Stowarzyszenia nabywały nieruchomości i w budynkach będących ich własnością urządzono miejsca zakwaterowania i biblioteki, tak aby studenci mogli szkolić się pod okiem wykształconych prawników. Ten styl nauczania przetrwał do XVII wieku. W połowie wieku XVIII prawo zwyczajowe zostało po raz pierwszy uznane za przedmiot studiów na uniwersytetach, a egzaminy adwokackie stały się obowiązkowe dla uzyskania uprawnień zawodu prawnika. 
Obecnie Inns of Court nie zapewniają już całej edukacji i szkoleń potrzebnych przyszłym prawnikom, ale zapewniają dodatkowe kształcenie w okresie początkowym po ukończeniu studiów i podczas pierwszych lat praktyki zawodowej. Każde stowarzyszenia ma trzy stopnie członkostwa: student, barrister i mistrz zwany ławnikiem (master of the bench). Ławnicy stanowią organ zarządzający dla każdego stowarzyszenia i powołują nowych mistrzów spośród barristerów. Od momentu zostania studentem poprzez całą karierę prawniczą przynależność do stowarzyszenia jest obowiązkowa. 
Galeria.
Siedziby Inns of Court:

</doc>
<doc id="5051392" url="https://pl.wikipedia.org/wiki?curid=5051392" title="Johanne Luise Heiberg">
Johanne Luise Heiberg

Johanna Luise Heiberg z domu Pätges (ur. 22 listopada 1812 w Kopenhadze, zm. 21 grudnia 1890 tamże) – duńska aktorka, reżyserka i poetka, autorka wodewilów i pamiętników.
Życiorys.
Urodziła się 22 listopada 1812 w Kopenhadze. Jej rodzice prowadzili tam gospodę. Uczęszczała do szkoły baletowej.
W 1831 wyszła za mąż za krytyka i dramatopisarza Johana Ludviga Heiberga.
W latach 1829–1864 występowała w kopenhaskim Teatrze Królewskim, a w latach 1867–1875 pełniła tam funkcję reżysera. Przez wiele lat wpływała w znaczący sposób na dobór repertuaru tej sceny. Głównie dla niej wodewile pisał jej mąż Johan Ludvig Heiberg. Zagrała ponad 250 ról.
Sama także była autorką komedii muzycznych: "Niedziela na Amager" (1848), "Małpa" (1849). Sama komponowała również muzykę.
Po śmierci aktorki wydano jej pamiętniki "Życie przeżyte powtórnie we wspomnieniu" () (1891–1892, 4 tomy, po niemiecku 1901, II wyd. 1914). Publikacja ta uważana jest za jedną z ważniejszych pozycji w duńskiej literaturze pamiętnikarskiej.
Upamiętnienie i odniesienia w kulturze.
Johanne Luise Heiberg jest bohaterką napisanej w 1981 przez Pera Olova Enquista sztuki "Z życia glist", opowiadającej o jej znajomości z H. Ch. Andersenem. W rolę Heiberg na polskich scenach wcieliły się m.in. Teresa Budzisz-Krzyżanowska w Starym Teatrze w Krakowie (1983), Maja Komorowska w teatrze Scena na Piętrze (1983) czy Krystyna Janda w Teatrze Powszechnym w Warszawie (1984),
Wizerunek Johanne Luise Heiberg, wykonany na podstawie fotografii Haralda Paetza z 1869, został umieszczony na banknocie o nominale 200 koron duńskich (seria z roku 1997).
Jest też bohaterką duńskiego miniserialu "1864" (2014), na podstawie którego nakręcono film "1864 - brødre i krig" z 2016. Postać Heiberg odtwarzana jest przez Sidse Babett Knudsen.

</doc>
<doc id="5051393" url="https://pl.wikipedia.org/wiki?curid=5051393" title="Levoča, Spišský Hrad i okoliczne zabytki">
Levoča, Spišský Hrad i okoliczne zabytki

Levoča, Spišský Hrad i okoliczne zabytki (ang. "Levoča, Spišský Hrad and the Associated Cultural Monuments", sł. "Levoča, Spišský hrad a pamiatky okolia") – zabytek kulturowy znajdujący się na obszarze okresów (powiatów) Lewocza (sł. "Levoča") i Nowa Wieś Spiska (sł. "Spišská Nová Ves"), wpisany na listę światowego dziedzictwa UNESCO, obejmujący Zamek Spiski (sł. "Spišský Hrad"), miasto Lewocza i znajdujące się w okolicy zabytki.
Lewocza.
Lewocza to miasto o bogatej historii. Pierwsze wzmianki o niej pochodzą z XIII wieku, kiedy to osiedlili się tu w pierwotnych osadach słowiańskich niemieccy imigranci. Ich przybycie przyspieszyło rozwój handlu, rzemiosła i górnictwa na tych terenach. Lewocza stała się stolicą saskiej gminy spiskiej. W XV i XVI wieku w Lewoczy nastąpił rozkwit architektury, oświaty, kultury, sztuki i rzemiosła, co było możliwe dzięki korzystnemu położeniu miejscowości na skrzyżowaniu dawnych szlaków handlowych oraz przywilejom polityczno-gospodarczym nadanym przez władców. Było to jedno z najważniejszych wolnych miast królewskich na Węgrzech i w Europie Wschodniej. Zabudowa miasta stanowi przykład bardzo dobrze zachowanego i autentycznego zespołu budynków, pełniącego funkcje militarne, polityczne, religijne, kupieckie i kulturowe; charakterystycznego dla średniowiecznego osadnictwa w Europie Wschodniej.
Dzieła mistrza Pawła z Lewoczy.
Na terenie objętym ochroną znajdują się najbardziej znane dzieła późnogotyckiego rzeźbiarza – mistrza Pawła z Lewoczy. Brakuje szczegółowych informacji o żywocie tego rzeźbiarza, ponieważ większość opisujących go dokumentów spłonęła podczas pożaru archiwum lewockiego w 1550 roku.
Jego najsłynniejsze dzieła to:
Zamek Spiski.
Jeden z największych tego typu kompleksów zamkowych w środkowej Europie, zajmuje powierzchnię ok. 4 ha. Obecnie większość zamku jest zrujnowana, część murów obronnych została odbudowana współcześnie. Historia zamku sięga XII wieku. Na początku funkcjonował jako twierdza graniczna, następnie przez kilka wieków stanowił siedzibę żupana spiskiego. W drugiej połowie XV wieku Stefan Zápolya, jego ówczesny właściciel, zlecił przebudowę, w wyniku której kompleks zamkowy wzbogacił się o pałac, salę rycerską i kaplicę świętej Elżbiety. W jednej z komnat zamku urodził się jego syn Stefana – Jan, który stał się później królem Węgier. Po pożarze w 1780 roku zamek stopniowo popadał w ruinę, aż do rozpoczęcia jego konserwacji w latach 70. XX wieku.
Spiskie Podgrodzie.
Wraz z rozpoczęciem budowy zamku, zaczęto także zamieszkiwać jego podgrodzie. Zaczęły powstawać w jego pobliżu niewielkie osady, które były zależne od zamku. Mieszkańcy tych osad byli głównie sługami pana zamku. Z czasem niektóre osady połączyły się w większe wioski lub miasta. W ten sposób – poprzez połączenie trzech gmin – powstało Spiskie Podgrodzie (sł. "Spišské Podhradie"). Spiskie Podgrodzie przeżywało całe średniowiecze jako bardzo ważne, znane i prosperujące miasto.
Spiska Kapituła.
Historia tego kościelnego miasta sięga IX wieku, jednak właściwa historia kapituły spiskiej zaczyna się dopiero pod koniec XII wieku – po założeniu poczty spiskiej, które to wydarzenie również było związane z osiedlaniem się na Spiszu Niemców. Już w XIII wieku działała tu szkoła, a Spiska Kapituła została uznana za „wiarygodne miejsce” – miała prawo wystawiać i weryfikować dokumenty oraz dokonywać czynności notarialnych i prawnych.

</doc>
<doc id="5051398" url="https://pl.wikipedia.org/wiki?curid=5051398" title="Jack Micheline">
Jack Micheline

Jack Micheline urodził się jako Harold Martin Silver (ur. 6 listopada 1929 - zm. 27 lutego 1998) – amerykański malarz i poeta z San Francisco Bay Area. Jeden z oryginalnych poetów Beat Generation, był innowacyjnym artystą, który działał w awangardzie poetyckiej z San Francisco (San Francisco Renaissance), w latach 50. i 60 XX w.
Jack Micheline urodził się na wschodnim Bronxie w stanie Nowy Jork. Miał pochodzenie rosyjsko-rumuńskie. Po kłótni z ojcem zmienił swoje imię na „Jack” na cześć pisarza Jacka Londona i nazwisko „Micheline”, wywodząc je z nazwiska panieńskiego matki, Helen Mitchell. Był wykształcony nieformalnie. Ściśle identyfikował się z tradycjami amerykańskich poetów włóczęgów, takich jak: Vachel Lindsay i Maxwell Bodenheim (1892–1954). W latach 50. XX w. przeniósł się do Greenwich Village, aby znaleźć ujście dla swojej twórczości. Jack Kerouac cenił twórczość Micheline. Jego książka "River of Red Wine" (Troubadour Press, 1957), została zrecenzowana przez Dorothy Parker w magazynie "Esquire" (1958). Jack Micheline nie był związany z żadną grupą poetycką, ale często pojawiał się z pisarzami Beat Generation na czytaniach poezji. Zaczął malować, pracując głównie gwaszem, podczas podróży do Meksyku, sfinansowanej przez Franza Kline'a w 1960 r. Był dwukrotnie żonaty.

</doc>
<doc id="5051406" url="https://pl.wikipedia.org/wiki?curid=5051406" title="Lewocza, Zamek Spiski i okoliczne zabytki">
Lewocza, Zamek Spiski i okoliczne zabytki



</doc>
<doc id="5051407" url="https://pl.wikipedia.org/wiki?curid=5051407" title="Hamdou Elhouni">
Hamdou Elhouni

Hamdou Mohamed El Houni Al Masry (ar. حمدو المصري الهوني ;ur. 12 lutego 1994 w Trypolisie) – libijski piłkarz grający na pozycji lewego napastnika. W sezonie 2020/2021 występuje w klubie Espérance Tunis.
Kariera klubowa.
Al-Ahly Trypolis.
Elhouni zadebiutował dla Al-Ahly Trypolis 13 sierpnia 2015 roku w meczu z Smouha SC (wyg. 1:0). Łącznie dla klubu ze stolicy Libii piłkarz ten wystąpił w 2 spotkaniach, nie zdobywając żadnej bramki.
CD Santa Clara.
Elhouni trafił do CD Santa Clary 24 →lutego 2016 roku. Debiut dla niej zaliczył on 5 marca 2016 roku w przegranym 1:0 spotkaniu z Sportingiem Covilhã. Pierwszą bramkę piłkarz ten zdobył w meczu z FC Famalicão (wyg. 1:0). Łącznie dla CD Santa Clary Libijczyk rozegrał 13 meczy, w których strzelił 3 gole. 
GD Chaves.
Elhouniego wypożyczono do GD Chaves 19 lipca 2016 roku. Zadebiutował on w jego barwach 20 sierpnia 2016 roku w zremisowanym 1:1 spotkaniu przeciwko Tondeli. Swojego premierowego gola zawodnik ten strzelił 8 dni później w meczu z Boavistą FC (2:2). Ostatecznie dla GD Chaves Libijczyk wystąpił w 28 spotkaniach i zdobył jedną bramkę. 
Desportivo Aves.
Elhouni grał dla Desportivo Aves od 31 stycznia 2018 r. do 30 czerwca 2018 r. na wypożyczeniu, a od 20 lipca 2018 r. do 15 stycznia 2019 r. jako stały zawodnik. Debiut dla tego klubu zaliczył on 6 lutego 2018 r. w meczu z Boavistą FC (wyg. 3:0). Pierwszą bramkę piłkarz ten strzelił w wygranym 2:5 spotkaniu przeciwko Belenenses SAD. Łącznie dla Desportivo Aves Libijczyk rozegrał 26 meczy, strzelając jednego gola. 
Espérance Tunis.
Elhouni podpisał kontrakt z Espérance Tunis 15 stycznia 2019 roku. Zadebiutował on dla tego zespołu 18 stycznia 2019 roku w wygranym 2:0 spotkaniu przeciwko FC Platinum. Premierowego gola zawodnik ten strzelił 2 marca 2019 roku w meczu z Stade Tunisien (wyg. 1:2). Do 26 marca 2021 roku dla Espérance Tunis Libijczyk wystąpił w 67 spotkaniach, zdobywając 16 bramek.
Kariera reprezentacyjna.
Elhouni zadebiutował w reprezentacji Libii 18 maja 2014 roku w zremisowanym 0:0 spotkaniu z Rwandą. Do 26 marca 2021 roku piłkarz ten rozegrał dla swojej kadry narodowej rozegrał 23 mecze, w których strzelił 4 gole.
Sukcesy.
Indywidualne:
Drużynowo:
Życie prywatne.
Brat Hamdou Elhouniego – Elmehdi Mohamed Elhouni – też jest piłkarzem.

</doc>
<doc id="5051408" url="https://pl.wikipedia.org/wiki?curid=5051408" title="Il fermo proposito">
Il fermo proposito

Il fermo proposito − piąta encyklika papieża Piusa X sygnowana datą 11 czerwca 1905. Encyklika ta poświęcona jest Akcji Katolickiej.

</doc>
<doc id="5051412" url="https://pl.wikipedia.org/wiki?curid=5051412" title="MTV Unplugged (album Natalii Przybysz)">
MTV Unplugged (album Natalii Przybysz)

MTV Unplugged – album koncertowy MTV Unplugged Natalii Przybysz wydany 19 marca 2021. Nagranie z udziałem wokalistki i zaproszonych artystów odbyło się 19 grudnia 2020 w warszawskiej Scenie Relax. 
27 lutego 2021 na antenie MTV Polska miała miejsce premiera audio-wizualna koncertu. Płyta do serwisów streamingowych trafiła natomiast 12 marca 2021. 

</doc>
<doc id="5051415" url="https://pl.wikipedia.org/wiki?curid=5051415" title="Dom Towarowy Dukat">
Dom Towarowy Dukat

Dom Towarowy Dukat – pierwszy nowoczesny dom towarowy w powojennym Olszynie.
Historia.
Zaprojektowany w latach 1959–1962 w konwencji modernizmu Le Corbusiera przez znanych polskich architektów Jerzego Sołtana i Zbigniewa Ihnatowicza, autorów między innymi warszawskiego Centralnego Domu Towarowego CEDET. Dom Towarowy Dukat, oddany do użytku w 1965 roku, wybudowany został jako konstrukcja szkieletowo-żelbetowa. Twórcy projektu otrzymali za jego realizację nagrodę II stopnia Ministra Budownictwa i Przemysłu Materiałów Budowlanych. Charakterystyczna przeszklona bryła Domu Towarowego Dukat przez wiele lat była ozdobą ścisłego centrum miasta. Wnętrza zaprojektowane zostały m.in. przez Wojciecha Fangora, znanego polskiego plastyka. Detale wystroju, które dziś można oglądać jedynie na zdjęciach, zadziwiają pomysłowym zastosowaniem skromnych materiałów dostępnych w latach sześćdziesiątych.
Obecnie.
Dom Towarowy Dukat został gruntownie zmodernizowany w latach 2010-2011, zachowana została funkcja domu towarowego i przywrócona została forma jednoprzestrzennych wnętrz handlowych na każdej z kondygnacji. Zachowane zostały najważniejsze wartości projektu Jerzego Sołtana i Zbigniewa Ihnatowicza – modernistyczna bryła oraz przeszklone elewacje. W dawnej części magazynowej powstała niewielka przestrzeń o funkcji biurowej. 

</doc>
<doc id="5051421" url="https://pl.wikipedia.org/wiki?curid=5051421" title="Sipalino">
Sipalino

Sipalino (; ) – chutor na Białorusi, w obwodzie witebskim, w rejonie szarkowszczyńskim, w sielsowiecie Łużki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Łużki.
Według Powszechnego Spisu Ludności z 1921 roku zamieszkiwały tu 33 osoby, 9 było wyznania rzymskokatolickiego, a 34 prawosławnego. Jednocześnie 8 mieszkańców zadeklarowało polską, a 35 białoruską przynależność narodową. Były tu 4 budynki mieszkalne. W 1931 w 6 domach zamieszkiwały 34 osoby.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Łużkach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu mińskiego Białoruskiej SRR.
Od 1991 w składzie niepodległej Białorusi.

</doc>
<doc id="5051427" url="https://pl.wikipedia.org/wiki?curid=5051427" title="Drugi rząd Franza Vranitzkiego">
Drugi rząd Franza Vranitzkiego

Drugi rząd Franza Vranitzkiego – federalny rząd Republiki Austrii urzędujący od 1987 do 1990.
Gabinet urzędował od 21 stycznia 1987 do 17 grudnia 1990. Powstał po wyborach w 1986 do Rady Narodowej. Był tworzony przez tzw. wielką koalicję obejmującą Socjalistyczną Partię Austrii (SPÖ) i Austriacką Partię Ludową (ÖVP). Zastąpił pierwszy rząd tegoż kanclerza, w którym koalicjantem SPÖ była Wolnościowa Partia Austrii. Po wyborach w 1990 SPÖ i ÖVP ponownie się porozumiały, tworząc trzeci rząd Franza Vranitzkiego.

</doc>
<doc id="5051429" url="https://pl.wikipedia.org/wiki?curid=5051429" title="Uniwersytet Politechniczny w Bukareszcie">
Uniwersytet Politechniczny w Bukareszcie

Politechnika Bukareszteńska () – rumuńska publiczna szkoła wyższa, zlokalizowana w Bukareszcie.
Historia.
Uczelnia nawiązuje do tradycji pierwszej rumuńskojęzycznej szkoły technicznej założonej w 1818 roku przez Gheorghe'a Lazăra przy opactwie św. Sawy w Bukareszcie. Kolejną bukareszteńską uczelnią techniczną była Szkoła Mostów i Dróg, Kopalń i Architektury, założona 1 października 1864 roku na podstawie dekretu Aleksandra Jana Cuzy. W 1867 roku, na podstawie dekretu Karola I, została ona przemianowana na pięcioletnią Szkołę Mostów, Dróg i Kopalń. Kolejne restrukturyzacje miały miejsce w roku 1881 (zmieniono wówczas nazwę na Narodowa Szkoła Mostów i Dróg) oraz w 1920, w którym Ferdynand I przekształcił ją na Szkołę Politechniczną. Szkoła składała się wówczas z czterech wydziałów: Elektromechaniki, Budownictwa, Górnictwa i Metalurgii oraz Sekcji Przemysłowej. 
Struktura organizacyjna.
W ramach uczelni funkcjonują następujące jednostki:

</doc>
<doc id="5051430" url="https://pl.wikipedia.org/wiki?curid=5051430" title="Politechnika Bukareszteńska">
Politechnika Bukareszteńska



</doc>
<doc id="5051431" url="https://pl.wikipedia.org/wiki?curid=5051431" title="Ahmed Mohamed Sallouma">
Ahmed Mohamed Sallouma

Ahmed Mohamed Sallouma (arab. أحمد محمد سلوما; ur. 1959) – libijski lekkoatleta, olimpijczyk.
Sallouma wystąpił na Letnich Igrzyskach Olimpijskich 1980 w dwóch konkurencjach. W biegu eliminacyjnym na 200 m zajął ostatnie 6. miejsce z wynikiem 22,88 s (jego rezultat był lepszy wyłącznie od 4 zawodników). Znalazł się także w składzie libijskiej sztafety 4 × 400 m (wraz z Bashirem Al-Fellahem, Salemem El-Marginim i El-Mehdim Sallahem Diabem), która zajęła 6. miejsce w swoim biegu eliminacyjnym, nie awansując tym samym do finału zawodów.
Rekordy życiowe: bieg na 200 m – 22,30 s (1978), bieg na 400 m – 49,29 s (1983).

</doc>
<doc id="5051432" url="https://pl.wikipedia.org/wiki?curid=5051432" title="MG Motor">
MG Motor

MG Motor – brytyjsko-chiński producent samochodów osobowych, SUV-ów i pickupów z siedzibą w Szanghaju działający od 2006 roku. Należy do chińskiego koncernu SAIC Motor.
Historia.
Po tym, jak zarządzająca markami MG oraz Rover brytyjska spółka MG Rover Group ogłosiła bankructwo w kwietniu 2005 roku, jej zakupem zainteresowały się chińskie koncerny Nanjing Automobile oraz SAIC Motor. Ostatecznie, pierwsza z nich przejęła masę upadłościową, z kolei SAIC nabyło prawa do produkcji modeli Rover 25 i 75.
W 2006 roku Nanjing Automobile zdecydowało się na kontynuację stosowania historycznej brytyjskiej marki MG, którą przyjęły odtąd produkty wytwarzane przez chińskiego właściciela. Pierwszymi dwoma samochodami MG Motor zostały przedstawione w 2007 roku dawne brytyjskie konstrukcje - model MG 3 SW będący nieznacznie zmodyfikowanym Roverem Streetwise oraz MG TF identyczne z hisotrycznym roadsterem wytwarzanym w Wielkiej Brytanii w latach 2002-2005. Obie konstrukcje wytwarzano do 2011 roku.
W międzyczasie, w 2007 roku Nanjing Automobile dokonało fuzji z SAIC Motor, w efekcie czego MG Motor weszło w skład portfolio drugiego z koncernów razem z marką Roewe kontynuującą spuściznę po dawnym brytyjskim Roverze. Obie firmy rozpoczęły od tego czasu głęboką współpracę, w efekcie czego w 2009 roku zadebiutował pierwszy model marki MG opracowany po przejęciu przez chińskiego właściciela - kompaktowe MG 6 będące bliźniaczą konstrukcją wobec bardziej luksusowego Roewe 550.
Druga dekada XXI wieku przypadła na intensywną rozbudowę oferty modelowej chińskiego MG. W 2011 roku przedstawiono kolejny samodzielnie opracowany model w postaci miejskiego MG 3, z kolei rok później ofertę poszerzył kompaktowy hatchback MG 5. Dwa lata później na jego podstawie skonstruowano także trójbryłowy model MG GT, który zadebiutował w lipcu 2014 roku. W 2015 roku gamę poszerzył pierwszy SUV w historii MG - kompaktowy GS.
Dwa lata później MG wdrożyło nową estetykę charakteryzującą się charakterystycznymi, trapezoidalnymi wlotami powietrza z heksagonalnym układem poprzeczek, porzynając od miejskiego crossovera ZS w 2017 roku oraz większego SUV-a HS w 2018 roku.
W połowie 2020 roku MG ponownie odświeżyło swój wizerunek, wdrażając bardziej awangardowy język stylistyzny przy okazji premiery zmodernizowanego modelu MG 6, a także drugiej generacji lokalnego MG 5 i zmodernizowanego HS, którego w Chinach przemianowano na MG Pilot.
Rodowód MG Motor.
W czasie, gdy utworzona w miejsce dawnego brytyjskiego Rovera marka Roewe jest całkowicie chińskim projektem koncernu SAIC, tak MG Motor w istotnym stopnu zachowało wpływ brytyjskich konstruktorów. Pojazdy obecnego MG są współkonstruowane przez zespół projektantów w brytyjskim Longbridge, co koordynuje zespół chińskiego SAIC. Pomimo zamknięcia fabryki samochodów w Longbridge w 2016 roku, ośrodek badawczo-rozwojowy pozostaje ważnym obiektem w operacjach MG.
MG w Chinach.
Oferta modelowa MG pozostaje najbardziej rozbudowana na wewnętrznym rynku chińskim, gdzie poza crossoverami i SUV-ami producent koncentruje się także na samochodach osobowych. Wyłącznie tutaj oferowane były dwie pierwsze konstrukcje po nabyciu MG Rover Group w postaci crossovera 3 SW i roadstera TF.
W drugiej dekadzie XXI wieku MG wdrożyło do sprzedaży modele o limitowanej dostępności poza granicami Chin, jak kompaktowe MG 5. Po tym, jak w latach 2012-2018 oferowana była pierwsza generacja, w 2020 roku powrócono do oferowania tego modelu z myślą o rynku lokalnym.
MG w Europie.
Drugim po Chile rynkiem globalnym, gdzie nowe chińskie MG zdecydowało rozpocząć zagraniczną działalność, był kraj, z którego wywodziło się dawne MG Cars - Wielka Brytania. W 2011 roku odbyła się oficjalna premiera rynkowa za pomocą modelu MG 6, którego produkcja została uruchomiona w dawnych zakładach Rovera w angielskim Longbridge. Pięć lat później SAIC Motor ogłosiło, że produkcja w Wielkiej Brytanii zostanie zakończona z powodu niskiej rentowności, a sprzedaż modeli MG będzie kontynuowana w tym kraju już za pomocą eksportu z Chin.
W 2017 roku MG ogłosiło dalszą ekspansję na pozostałych rynkach Europy, koncentrując się na zachodnich krajach Unii Europejskiej. W 2019 roku rozpoczęto sprzedaż w Holandii, Norwegii, Francji, Wysp Owczych, Islandii, Austrii, Belgii i Danii, w 2020 roku zapowiadając z kolei poszerzenie zasięgu rynkowego także o Niemcy.
Kluczowymi modelami, na jakich oparto budowę operacji w krajach Europy Zachodniej, były mały crossover ZS, dostępny także w pełni elektrycznym wariancie ZS EV, oraz sztandarowy SUV HS, dostępny także w odmianie hybrydowej typu plug-in. Sukces elektrycznego ZS EV Europie (ponad 3000 zamówień w pierwszych miesiącach sprzedaży) był kluczowym argumentem za dalszą ekspansją na tym kontynencie.
W 2020 roku europejską gamę poszerzono o kolejny elektryczny model w postaci kompaktowego kombi 5 EV, z kolei w marcu 2021 roku gamę napędzanych prądem modeli MG w Europie poszerzył duży SUV Marvel R.
MG w Chile.
Pierwszym globalnym rynkiem, gdzie MG rozpoczęło eksport pojazdów oferowanych pod swoją marką, zostało Chile w Ameryce Południowej. Chiński producent wkroczył do tego kraju w 2008 roku, zasilając lokalną ofertę przemianowanymi modelami orygianlnie oferowanymi w Chinach pod marką Roewe.
Po zakończeniu się cyklu obecności na rynku modeli 350, 550 i 750, chiński producent stopniowo upodabniał gamę w Chile do modeli znanych z innych państw. Pojawił się tutaj m.in. hatchback MG 3 czy SUV MG HS. Równocześnie, gamę w 2018 roku poszerzył model oryginalnie skonstruowany przez Roewe - SUV RX5.
MG w Tajlandii.
W 2015 roku MG wkroczyło do kolejnego globalnego regionu, rozpoczynając zarówno sprzedaż, jak i lokalną produkcję w Tajlandii. Pierwszym modelem, od którego rozpoczęto budowę operacji na największym rynku Indochin, był kompaktowy model MG 6. W 2019 roku rozpoczęto z kolei politykę intensywnej regionalizacji oferty, prezentując modele zapożyczone z portfolio innej marki koncernu SAIC, specjalizującego się w użytkowych pojazdach Maxusa.
Oprócz dostawczego MG V80, ofertę poszerzył także pierwszy pickup w historii firmy pod nazwą MG Extender. W 2020 roku do tajlandzkiej oferty MG dodany został także model zapożyczony z gamy Roewe. Wzorem rynku europejskiego, było napędzane prądem kombi Ei5, które w Tajlandii zyskało jednak inną nazwę - MG EP.
MG w Indiach.
W ramach globalnej ekspansji, w 2019 roku MG rozpoczęło działalność w Indiach. Oferta na tym rynku została silnie zregionalizowana - pierwszym pojazdem został SUV Hector, który w ramach kooperacji w ramach koncernu SAIC zapożyczony został z gamy chińskiej marki Baojun.
W 2020 roku indyjska oferta MG poszerzona została przez kolejny regionalny model w postaci topowego SUV-a Gloster, który przejęty został z kolei z oferty innej marki koncernu SAIC - Maxusa.
Pod koniec 2020 roku ofertę poszerzył zmodernizowany lokalny wariant Baojuna 530, który uzupełnił ofertę równolegle ze starszym Hectorem jako MG Hector Plus. W 2021 roku ofertę uzupełnił z kolei pierwszy klasyczny samochód osobowy w postaci liftbacka RC-6.
MG na Bliskim Wschodzie.
W grudniu 2017 roku MG rozpoczął działalność w regionie państw Bliskiego Wschodu takich jak Arabia Saudyjska, Zjednoczone Emiraty Arabskie czy Katar. W lokalnej ofercie modelowej chiński producent postawił na modele zapożyczone zarówno z gamy na rynkach Chiń i państw globalnych, jak i pojazdy specjalnie na lokalne potrzeby zapożyczone z gamy Roewe.
Oprócz oferowanego również w Chile czy na Filipinach SUV-a RX5, specjalnie dla regionu Bliskiego Wschodu wprowadzono także do sprzedaży sztandarowy model RX8 w 2019 roku. W tym samym roku ofertę uzupełnił zapożyczony z gamy Maxusa pickup T60.
MG odniosło duży sukces rynkowy na Bliskim Wschodzie, notując systematyczny wzrost popularności w między 2017 a 2019 rokiem.

</doc>
<doc id="5051437" url="https://pl.wikipedia.org/wiki?curid=5051437" title="Skrażyno">
Skrażyno

Skrażyno (; ) – wieś na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwały tu 124 osoby, 44 było wyznania rzymskokatolickiego, a 80 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 17 budynków mieszkalnych. W 1931 w 20 domach zamieszkiwały 144 osoby.
Wierni należeli do parafii rzymskokatolickiej w Prozorokach i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5051440" url="https://pl.wikipedia.org/wiki?curid=5051440" title="El-Mehdi Sallah Diab">
El-Mehdi Sallah Diab

El-Mehdi Sallah Ahmed Diab (arab. المهدي صلاح أحمد دياب; ur. 1958) – libijski lekkoatleta, olimpijczyk.
Diab wystąpił na Letnich Igrzyskach Olimpijskich 1980 w dwóch konkurencjach. W biegu eliminacyjnym na 400 m zajął przedostatnie 6. miejsce z wynikiem 49,89 s (jego rezultat był lepszy od 7 zawodników). Znalazł się także w składzie libijskiej sztafety 4 × 400 m (wraz z Bashirem Al-Fellahem, Salemem El-Marginim i Ahmedem Mohamedem Salloumą), która zajęła 6. miejsce w swoim biegu eliminacyjnym, nie awansując tym samym do finału zawodów.
W 1979 roku zdobył złoty medal mistrzostw panarabskich w biegu na 400 m (47,82 s).
Rekord życiowy w biegu na 400 m – 47,46 s (1977).

</doc>
<doc id="5051442" url="https://pl.wikipedia.org/wiki?curid=5051442" title="Łużek">
Łużek



</doc>
<doc id="5051443" url="https://pl.wikipedia.org/wiki?curid=5051443" title="Teresa Dąbek-Wirgowa">
Teresa Dąbek-Wirgowa

Teresa Dąbek-Wirgowa (ur. 27 lutego 1933 w Warszawie, zm. 18 marca 1999 tamże) – polska uczona, bułgarystka, historyk literatury i tłumaczka, profesor nauk humanistycznych.
Życiorys.
Po ukończeniu w 1955 studiów na Wydziale Polonistyki Uniwersytetu Wrocławskiego została skierowana na Uniwersytet Sofijski, gdzie do 1965 pracowała jako lektorka języka polskiego w Katedrze Językoznawstwa i Etnografii Słowiańskiej. Po powrocie do Polski podjęła zatrudnienie w Instytucie Filologii Słowiańskiej Uniwersytetu Warszawskiego, z którym pozostała związana do końca życia. W latach 1992–1999 była również wykładowcą i pracownikiem naukowym w Instytucie Stosowanych Nauk Społecznych na Wydziale Profilaktyki i Resocjalizacji Uniwersytetu Warszawskiego. W latach 1975–1999 (z przerwami) pełniła funkcję członkini Rady Naukowej Instytutu Słowianoznawstwa PAN, a w latach 1981–83 – członkinią Komitetu Słowianoznawstwa PAN.
Pobyt w Bułgarii zdecydował o drodze naukowej Dąbek-Wirgowej. W 1966 uzyskała stopień doktora, pisząc pod kierunkiem Józefa Magnuszewskiego rozprawę "Twórczość przekładowa Dory Gabe" (wydana w 1969), opisującą dokonania tłumaczki Mickiewicza, Słowackiego i Kasprowicza na język bułgarski. W 1973 na podstawie rozprawy pt. "Penczo Sławejkow. Tradycjonalizm i nowatorstwo" uzyskała stopień doktor habilitowanej. Z powodów politycznych nadanie jej tytułu profesora zostało wstrzymane, a tytuł ten otrzymała już po przemianie ustrojowej, 15 czerwca 1990.
Jako współzałożycielka „Solidarności” na Uniwersytecie Warszawskim we wrześniu 1980 brała czynny udział w działaniach opozycyjnych.
Dokonania.
Była autorką pierwszego w Polsce pełnego zarysu historii literatury bułgarskiej obejmującego okres od , któremu poświęciła kilka lat życia. Książka ta oprócz funkcji informacyjno-popularyzatorskiej wniosła wartość naukową do nie tylko polskiej slawistyki. Dąbek-Wirgowa zaproponowała w niej własne stanowisko metodologiczne i nowatorski model interpretacyjny literatury bułgarskiej.
Przetłumaczyła z języka bułgarskiego na polski kilkanaście książek. W 1993 otrzymała nagrodę ZAIKS-u za wybitne osiągnięcia w dziedzinie przekładu literatury z języków obcych.
Była członkinią redakcji periodyków „Pamiętnik Słowiański” (w latach 1975–80) oraz „Slavia Meridionalis” (od 1994) i serii wydawniczej Literatura na pograniczach (również od 1994). Publikowała także eseje historyczno-literackie o tematyce bułgarskiej w „Literaturze na świecie”. 
Wśród wypromowanych przez nią doktorów znaleźli się: Grażyna Szwat-Gyłybowa (1990), Jolanta Sujecka (1995). 
Wybrane publikacje.
Inne.
Była również autorką ponad 200 artykułów publikacji w czasopismach naukowych oraz zbiorach pokonferencyjnych.

</doc>
<doc id="5051445" url="https://pl.wikipedia.org/wiki?curid=5051445" title="Salem El-Margini">
Salem El-Margini

Mohamed Salem El-Margini (arab. محمد سالم المرجيني; ur. 1957) – libijski lekkoatleta, olimpijczyk.
El-Margini wystąpił na Letnich Igrzyskach Olimpijskich 1980 w dwóch konkurencjach. W biegu eliminacyjnym na 800 m zajął 4. miejsce z wynikiem 1:50,0, odpadając tym samym z zawodów. Znalazł się także w składzie libijskiej sztafety 4 × 400 m (wraz z Bashirem Al-Fellahem, El-Mehdim Sallahem Diabem i Ahmedem Mohamedem Salloumą), która zajęła 6. miejsce w swoim biegu eliminacyjnym, nie awansując do finału.
Rekord życiowy w biegu na 800 m – 1:49,61 (1977).

</doc>
<doc id="5051446" url="https://pl.wikipedia.org/wiki?curid=5051446" title="Stanisław Turbański">
Stanisław Turbański

Stanisław Turbański (ur. 29 kwietnia 1928 w Skoraszewicach, zm. 5 kwietnia 2006 w Warszawie) – polski dyplomata, ambasador w Iraku (1967–1972), Egipcie (1976–1979) i przy Biurze ONZ w Genewie (1984–1987).
Życiorys.
Ukończył studia prawnicze na Uniwersytecie Poznańskim (1952). Członek Rady Naczelnej Zrzeszenia Studentów Polskich.
W latach 1956–1990 pracował w Ministerstwie Spraw Zagranicznych, m.in. dyrektor Departamentu Międzynarodowych Organizacji. Pracował na placówkach w Waszyngtonie i Chicago. W latach 1967–1972 był Ambasadorem PRL w Iraku, z akredytacją w Kuwejcie. W latach 1976–1979 Ambasador w Egipcie, z dodatkową akredytacją w Sudanie, Jemenie Północnym i Jemenie Południowym. W latach 1984–1987 Stały Przedstawiciel PRL przy Biurze Organizacji Narodów Zjednoczonych w Genewie.
Odznaczony Krzyżem Kawalerskim (1967) oraz Krzyżem Oficerskim (1979) Orderu Odrodzenia Polski.
Pochowany na Cmentarzu Czerniakowskim.

</doc>
<doc id="5051448" url="https://pl.wikipedia.org/wiki?curid=5051448" title="Karin Moder">
Karin Moder

Karin Moder (26 listopada 1963 w Gdańsku) – polska skandynawistka i etnolog. Od 2020 dyrektor Muzeum Miasta Gdyni.
Życiorys.
Absolwentka studiów ze skandynawistyki na Uniwersytecie Gdańskim. Ukończyła także podyplomowe studia z etnologii na Uniwersytecie Mikołaja Kopernika w Toruniu. Moder związana jest z kulturą niemal od ponad 20 lat. Początkowo pracowała w Duńskim Instytucie Kultury, od 2000 pracowała w Wydziale Kultury gdańskiego samorządu, zaś w 2005 objęła stanowisko zastępcy naczelnika w Wydziale Kultury Urzędu Miasta Gdyni. W 2020 w związku z rezygnacją ówczesnego dyrektora Muzeum Miasta Gdyni dr hab. Jacka Friedricha, została powołana przez prezydenta Gdyni Wojciecha Szczurka na stanowisko p.o dyrektora tego muzeum. W marcu 2021 wygrała konkurs i tym samym objęła stanowisko dyrektora Muzeum Miasta Gdyni.

</doc>
<doc id="5051449" url="https://pl.wikipedia.org/wiki?curid=5051449" title="Franz Löschnak">
Franz Löschnak

Franz Löschnak (ur. 4 marca 1940 w Wiedniu) – austriacki polityk, urzędnik i prawnik, działacz Socjaldemokratycznej Partii Austrii, deputowany, w latach 1985–1995 minister.
Życiorys.
Z wykształcenia prawnik, w 1963 został absolwentem Uniwersytetu Wiedeńskiego. Od 1959 pracował w administracji miejskiej Wiednia, od lat 70. na stanowiskach kierowniczych. Zaangażował się w działalność polityczną w ramach SPÖ, w 1989 został wiceprzewodniczącym federalnych struktur partii. W latach 1977–1985 pełnił funkcję sekretarza stanu w urzędzie kanclerza. W latach 1981–1983, w 1994 oraz od 1995 do 1999 wykonywał mandat posła do Rady Narodowej.
Od grudnia 1985 do marca 1987 był ministrem w urzędzie kanclerza. W kwietniu 1987 został ministrem do spraw zdrowia i służb publicznych. W lutym 1989 przeszedł na urząd ministra spraw wewnętrznych, funkcję tę pełnił do kwietnia 1995. Był także prezesem organizacji sportowych ASKÖ (1988–2005) i Österreichische Bundes-Sportorganisation (1995–2007).
Odznaczony Wielką Złotą Odznaką Honorową na Wstędze za Zasługi dla Republiki Austrii oraz Orderem Leopolda II I klasy.

</doc>
<doc id="5051451" url="https://pl.wikipedia.org/wiki?curid=5051451" title="Zjednoczenie Białorusinów Świata Baćkauszczyna">
Zjednoczenie Białorusinów Świata Baćkauszczyna



</doc>
<doc id="5051452" url="https://pl.wikipedia.org/wiki?curid=5051452" title="FBC Veloce 1910">
FBC Veloce 1910

FBC Veloce 1910 (wł. Foot-Ball Club Veloce 1910) – włoski klub piłkarski, mający siedzibę w mieście Savona, w północno-zachodniej części kraju, grający od sezonu 2020/21 w rozgrywkach Promozione Liguria.
Historia.
Chronologia nazw: 
Klub sportowy US Veloce został założony w miejscowości Savona w 1910 roku. Początkowo zespół rozgrywał mecze towarzyskie. Po zakończeniu I wojny światowej klub dołączył do FIGC i w sezonie 1921/22 debiutował w rozgrywkach Promozione (D2), zajmując czwarte miejsce w grupie G. Przed rozpoczęciem sezonu 1922/23 ze względu na "kompromis Colombo" dotyczący restrukturyzacji mistrzostw, klub został zakwalifikowany do Terza Divisione Ligure (D3), zajmując znów czwarte miejsce w grupie A. W 1924 po raz kolejny był czwartym w grupie A, a w 1925 uzyskał piąta lokatę w grupie E "Terza Divisione Ligure". Sezon 1925/26 zakończył na szóstej pozycji w grupie D.
Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" klub w sezonie 1926/27 pozostał "Terza Divisione Ligure", która została obniżona do czwartego poziomu. W sezonie 1929/30 po podziale najwyższej dywizji na Serie A i Serie B poziom "Terza Divisione" został zdegradowany do piątego stopnia. W 1932 zespół otrzymał promocję do Seconda Divisione. W sezonie 1933/34 zajął 8.miejsce w grupie A "Seconda Divisione Liguria", ale potem zrezygnował z dalszych występów w mistrzostwach i zawiesił działalność.
Po zakończeniu II wojny światowej, klub wznowił działalność i został zakwalifikowany do "Prima Divisione Ligure". W 1948 roku w wyniku reorganizacji systemu lig poziom "Prima Divisione" został zdegradowany do piątego stopnia. W 1950 zespół awansował do Promozione. W 1952 po kolejnej reorganizacji systemu lig poziom "Promozione" został zdegradowany do piątego stopnia. W 1955 klub otrzymał promocję do IV Serie. W 1957 spadł do Campionato Interregionale - Seconda Categoria, która w 1959 zmieniła nazwę na "Prima Categoria Liguria". W 1962 spadł na rok do Seconda Categoria Liguria. W 1968 roku "Prima Categoria Liguria" została zdeklasowana do szóstego poziomu, jako drugi poziom regionalny. W 1977 został promowany do "Promozione Liguria", ale po roku spadł z powrotem do "Prima Categoria Liguria". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, a poziom "Prima Categoria" został obniżony do siódmego stopnia. W 1982 wrócił do "Promozione Liguria", po czym zmienił nazwę na FC Veloce 1910. Po zakończeniu sezonu 1988/89, w którym zajął 14.miejsce w grupie A "Promozione Liguria", klub z powodu problemów finansowych dobrowolnie spadł do "Terza Categoria Savona" (D10). W 1991 awansował do Seconda Categoria Liguria. W 1994 roku zespół został promowany do Prima Categoria Liguria, ale po roku spadł z powrotem do "Seconda Categoria Liguria". W 2001 znów otrzymał awans do "Prima Categoria Liguria". W 2007 klub z nazwą FBC Veloce 1910 awansował do "Promozione Liguria", a w 2010 do Eccellenza Liguria. Przed rozpoczęciem sezonu 2014/15 wprowadzono reformę systemy lig, wskutek czego "Eccellenza" awansowała na piąty poziom. W 2015 roku zespół spadł do "Promozione Liguria", a w 2017 do "Prima Categoria Liguria". W sezonie 2018/19 zwyciężył w grupie A "Prima Categoria Liguria" i awansował do "Promozione Liguria".
Barwy klubowe, strój.
Klub ma barwy granatowe. Zawodnicy swoje domowe spotkania zazwyczaj grają w granatowych koszulkach, granatowych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywał swoje mecze domowe na Campo sportivo Felice Levratto w mieście Savona o pojemności 300 widzów. Również występował na boisku "Campo sportivo "Giuan Nasi"".

</doc>
<doc id="5051460" url="https://pl.wikipedia.org/wiki?curid=5051460" title="Skwirce">
Skwirce

Skwirce (; ) – wieś na Białorusi, w obwodzie witebskim, w rejonie miorskim, w sielsowiecie Jazno.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Jazno.
Według Powszechnego Spisu Ludności z 1921 roku zamieszkiwało tu 146 osób, 9 było wyznania rzymskokatolickiego, a 137 prawosławnego. Jednocześnie 1 mieszkaniec zadeklarował polską, a 145 białoruską przynależność narodową. Były tu 23 budynki mieszkalne. W 1931 w 31 domach zamieszkiwało 175 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w m. Jazno.

</doc>
<doc id="5051461" url="https://pl.wikipedia.org/wiki?curid=5051461" title="Bashir Al-Fellah">
Bashir Al-Fellah

Bashir Ali Al-Fellah (arab. بشير علي الفلاح; ur. 1960) – libijski lekkoatleta, olimpijczyk.
Al-Fellah wystąpił na Letnich Igrzyskach Olimpijskich 1980 w jednej konkurencji. Znalazł się w składzie libijskiej sztafety 4 × 400 m (wraz z Salemem El-Marginim, El-Mehdim Sallahem Diabem i Ahmedem Mohamedem Salloumą), która zajęła 6. miejsce w swoim biegu eliminacyjnym, nie awansując do finału zawodów.
Medalista międzynarodowych imprez. W 1980 roku zdobył tytuł wicemistrza igrzysk islamskich w biegu na 400 m (49,45 s). W tej samej konkurencji został srebrnym medalistą mistrzostw Maghrebu w 1981 roku (47,9 s).
Rekord życiowy w biegu na 400 m – 47,6 s (1981).

</doc>
<doc id="5051463" url="https://pl.wikipedia.org/wiki?curid=5051463" title="Drymiopsis">
Drymiopsis

Drymiopsis ("Drimiopsis" ) – rodzaj roślin z rodziny szparagowatych. Obejmuje 14 gatunków występujących w tropikalnej i południowej Afryce. Gatunek "D. maculata" został introdukowany na Wyspy Kanaryjskie.
Nazwa naukowa rodzaju oznacza „podobny do "Drimia"”.

</doc>
<doc id="5051468" url="https://pl.wikipedia.org/wiki?curid=5051468" title="Muzeum im. W. Kętrzyńskiego w Kętrzynie">
Muzeum im. W. Kętrzyńskiego w Kętrzynie



</doc>
<doc id="5051471" url="https://pl.wikipedia.org/wiki?curid=5051471" title="Marzouk Mabrouk">
Marzouk Mabrouk

Marzouk Khalifa Mabrouk (arab. مرزوق خليفة مبروك; ur. 1961) – libijski lekkoatleta, olimpijczyk.
Mabrouk wystąpił na Letnich Igrzyskach Olimpijskich 1980 w jednej konkurencji. W biegu eliminacyjnym na 1500 m zajął przedostatnie 9. miejsce z wynikiem 3:54,21, odpadając tym samym z zawodów (osiągnął lepszy wynik od 4 lekkoatletów).
Rekord życiowy w biegu na 1500 m – 3:54,21 (1977).

</doc>
<doc id="5051472" url="https://pl.wikipedia.org/wiki?curid=5051472" title="Issa Chetoui">
Issa Chetoui

Issa Ali Chetoui (arab. عيسى علي شتاوي; ur. 1953) – libijski lekkoatleta, olimpijczyk.
Chetoui wystąpił na Letnich Igrzyskach Olimpijskich 1980 w jednej konkurencji. Zajął 44. miejsce w maratonie wśród 53 sklasyfikowanych zawodników (osiągnął czas 2:38:01).
Rekord życiowy w maratonie – 2:38:01 (1980).

</doc>
<doc id="5051474" url="https://pl.wikipedia.org/wiki?curid=5051474" title="Enemri Najem Al-Marghani">
Enemri Najem Al-Marghani

Enemri Najem Al-Marghani (arab. النمري نجم المرغنى; ur. 1955) – libijski lekkoatleta, olimpijczyk.
Al-Marghani wystąpił na Letnich Igrzyskach Olimpijskich 1980 w jednej konkurencji. Zajął 49. miejsce w maratonie wśród 53 sklasyfikowanych zawodników (osiągnął czas 2:42:27).
Rekord życiowy w maratonie – 2:42:27 (1980).

</doc>
<doc id="5051475" url="https://pl.wikipedia.org/wiki?curid=5051475" title="Kościół przy bastionie Władysława IV">
Kościół przy bastionie Władysława IV



</doc>
<doc id="5051477" url="https://pl.wikipedia.org/wiki?curid=5051477" title="Janina Sippko">
Janina Sippko



</doc>
<doc id="5051481" url="https://pl.wikipedia.org/wiki?curid=5051481" title="Aaron Ramsdale">
Aaron Ramsdale

Aaron Christopher Ramsdale (ur. 14 maja 1998 w Newcastle-under-Lyme) – angielski piłkarz występujący na pozycji bramkarza w angielskim klubie Arsenal oraz w reprezentacji Anglii. Wychowanek Boltonu Wanderers, w trakcie swojej kariery grał także w takich zespołach jak Bournemouth, Chesterfield, Wimbledon oraz Sheffield United. Młodzieżowy reprezentant Anglii.

</doc>
<doc id="5051482" url="https://pl.wikipedia.org/wiki?curid=5051482" title="Katastrofa kolejowa w Tahta">
Katastrofa kolejowa w Tahta

Katastrofa kolejowa w Tahta – katastrofa kolejowa, która wydarzyła się 26 marca 2021 roku w dzielnicy miasta Tahta, w prowincji Sauhadż w środkowym Egipcie; 460 km na południe od Kairu. Zginęło w niej 20 osób, a co najmniej 199 zostało rannych; straty oszacowano na około 26 milionów funtów egipskich (1,6 miliona dolarów). Incydent był spowodowany tym, że pociąg jadący na trasie Luksor–Aleksandria zatrzymał się nieplanowo w pobliżu stacji; z kolei drugi pociąg jadący tym samym torem nie zatrzymał się, co doprowadziło do zderzenia i wykolejenia się dwóch wagonów.
Tło.
Egipskie koleje mają długą historię wypadków kolejowych spowodowanych przez źle utrzymany sprzęt, zaniedbania i złe zarządzanie. Rząd odnotował prawie 11 tys. wypadków na liniach kolejowych w latach 2008–2017, w tym 1793 w 2017 oraz 2044 incydentów w 2018 roku. W 2018 Prezydent Abd al-Fattah as-Sisi stwierdził, że rząd potrzebuje około 250 miliardów funtów egipskich (ok. 14 miliardów dolarów), aby unowocześnić podupadły system kolejowy Egiptu.
Wypadek.
Do kolizji doszło w piątek 26 marca 2021 roku o 11:42 czasu lokalnego w dzielnicy miasta Tahta w muhafazie Sauhadż, około 460 km (290 mil) na południe od stolicy, Kairu. Według Egipskiego Ministerstwa Transportu pasażerowie w pierwszym pociągu (o numerze 157) jadącym z Luksoru do Aleksandrii zaciągnęli hamulce awaryjne podczas przejazdu między stacjami Al-Maragha i Tahta, jednakże według późniejszych ustaleń prokuratury zaprzeczono, jakoby zostały użyte hamulce bezpieczeństwa. Ministerstwo Zdrowia i koleje państwowe podały, że pierwszy pociąg zatrzymał się nieplanowo w pobliżu stacji w wiejskim miasteczku, a następnie został uderzony od tyłu przez drugi pociąg (o numerze 2011) jadący z Asuanu do Kairu, w wyniku czego zostały zniszczone dwa wagony, a trzeci się przewrócił. 
Ofiary.
Egipskie Ministerstwo Zdrowia kilka godzin po zderzeniu ogłosiło, że zginęły 32 osoby, w tym maszynista i asystent maszynisty jednego z dwóch pociągów, a co najmniej 165 zostało rannych. Później egipska minister zdrowia Hala Zayed stwierdziła, że liczba ofiar wyniosła 19 zabitych, a liczba rannych wzrosła do 185. W około 20 przypadkach zaliczonych do zgonów, okazało się, że poszkodowani byli w śpiączce i omyłkowo zostali zgłoszeni jako zmarli. 29 marca 2021 roku podano, że w kolizji zginęło 18 osób, a liczba rannych wzrosła do 200 osób, z których większość doznała złamań. 11 kwietnia 2021 poinformowano, że liczba ofiar śmiertelnych wzrosła do 20; liczba rannych to 199 osób
Następstwa.
Na miejsce zdarzenia wysłano ok. 70 karetek pogotowia, aby zajęły się rannymi pasażerami; wysłano również dwa samoloty z 52 zespołami medycznymi różnych specjalności. Ponadto wypadek zatrzymał ruch 46 pociągów w obie strony w Górnym Egipcie. 
Premier Mustafa Madbuli zapowiedział, że rodziny ofiar katastrofy otrzymają odszkodowanie w wysokości 100 000 funtów egipskich (ok. 6300 dolarów) i dożywotnie emerytury, z kolei ranne osoby dostaną 40 000 funtów egipskich (ok. 2500 dolarów). Następnie egipski minister ds. darowizn dr Muhammad Mukhtar Jumaa zapowiedział wypłatę pilnej pomocy rodzinom każdego zmarłego w wysokości 10 tys. funtów i 5 tys. funtów egipskich na każdego rannego w wypadku. Z kolei Uniwersytet Al-Azhar i inne organizacje pozarządowe również wyraziły chęć udzielenia pomocy społecznej ofiarom i ich rodzinom w zakresie edukacji, pracy i opieki psychologicznej.
6 kwietnia 2021 roku Afrykański Bank Rozwoju ogłosił, że udzielił pożyczki w wysokości 145 milionów euro (170 milionów dol.), która zostanie przeznaczona „na poprawę bezpieczeństwa operacyjnego i zwiększenie przepustowości sieci” egipskich linii kolejowych.
Dochodzenie.
27 marca 2021 roku w sprawie wypadku wszczęto dochodzenie. Dwa dni później Prokurator Generalny Egiptu oświadczył, że aresztowano osiem osób, w tym: maszynistów i ich asystentów z obydwu pociągów, kierownika kontroli ruchu z sąsiedniej muhafazy Asjut oraz trzech kontrolerów ruchu.
11 kwietnia 2021 roku egipska prokuratura oświadczyła, że nikogo nie było za sterami jednego z pociągów w momencie zderzenia się obydwu pociągów. Ponadto jeden z maszynistów i jego asystent wyłączyli system automatycznego sterowania pociągiem (ATC), aby móc jechać szybciej. Z kolei asystent maszynisty z zatrzymanego pociągu był pod wpływem haszyszu i opioidowego środka przeciwbólowego tramadol; pracownik wieży kontrolnej również zażywał haszysz. Nie wyjaśniono jednak, czy narkotyki miały wpływ na ich decyzje w czasie katastrofy. Dodano również, że kierownika kontroli ruchu również nie było na swoim miejscu w momencie wypadku, ponieważ opuścił biuro dyspozytorni bez upoważnienia na krótko przed katastrofą, natomiast dwaj pracownicy, których zostawił, wykazali rażące zaniedbanie. 
Ministerstwo Zdrowia i państwowe władze kolejowe poinformowały, że wypadek miał miejsce, gdy pociąg zatrzymał się nieplanowo w pobliżu stacji w wiejskim miasteczku. Ponadto według ustaleń zaprzeczono twierdzeniu władz kolejowych, że pierwszy pociąg zatrzymał się, ponieważ ktoś zaciągnął hamulec bezpieczeństwa. Pasażerowie, konduktorzy i inni pracownicy kolei będący w pociągu powiedzieli śledczym, że nie słyszeli głośnego hałasu, który normalnie powstaje przy zaciągnięciu hamulca bezpieczeństwa. Jednak w raporcie nie podano, dlaczego pociąg zatrzymał się nieplanowo.

</doc>
<doc id="5051483" url="https://pl.wikipedia.org/wiki?curid=5051483" title="Fessia">
Fessia

Fessia – rodzaj roślin z rodziny szparagowatych. Obejmuje 13 gatunków występujących w Azji Środkowej, Azji Zachodniej i na Kaukazie.
Nazwa rodzaju odnosi się do pseudonimu austriackiego filozofa i pisarza Bernharda Heindla. 

</doc>
<doc id="5051484" url="https://pl.wikipedia.org/wiki?curid=5051484" title="Kościół Przemienienia Pańskiego w Tłuszczu">
Kościół Przemienienia Pańskiego w Tłuszczu



</doc>
<doc id="5051487" url="https://pl.wikipedia.org/wiki?curid=5051487" title="Eberechi Eze">
Eberechi Eze

Eberechi Oluchi Eze (ur. 29 czerwca 1998 w Greenwich) – angielski piłkarz nigeryjskiego pochodzenia występujący na pozycji napastnika w angielskim klubie Crystal Palace. Wychowanek Arsenalu, w trakcie swojej kariery grał także w Queens Park Rangers oraz Wycombe Wanderers. Młodzieżowy reprezentant Anglii.

</doc>
<doc id="5051492" url="https://pl.wikipedia.org/wiki?curid=5051492" title="Ben Wilmot">
Ben Wilmot

Benjamin Lewis Wilmot (ur. 4 listopada 1999 w Stevenage) – angielski piłkarz występujący na pozycji obrońcy w angielskim klubie Stoke City. Wychowanek Stevenage, w trakcie swojej kariery grał także w takich zespołach, jak Watford, Udinese oraz Swansea City. Młodzieżowy reprezentant Anglii.

</doc>
<doc id="5051497" url="https://pl.wikipedia.org/wiki?curid=5051497" title="Janina Ludwika Bauer-Gellert">
Janina Ludwika Bauer-Gellert

Janina Ludwika Bauer-Gellert, pseud. „Zosia” (ur. 23 kwietnia 1922 w Brasławiu, zm. 15 lipca 2021 w Warszawie) – polska lekarka, działaczka konspiracyjna.
Życiorys.
Była córką Jana Aleksandra Bauera oraz Marii z domu Ostyk-Narbutt. Jej ojciec został powołany 16 sierpnia 1939 do wojska jako lekarz, w randze majora, na stanowisko szefa szpitala wojskowego w Chełmie. Ewakuowany wraz ze szpitalem dostał się do niewoli sowieckiej. Internowany w obozie jenieckim w Kozielsku, został zamordowany przez NKWD w Katyniu między 5 a 11 kwietnia 1940.
W momencie wybuchu II wojny światowej Janina była w klasie maturalnej. Brała udział w obronie Warszawy, działała w Harcerskim Pogotowiu Wojennym, była telefonistką w Urzędzie Pocztowym przy ul. Nowogrodzkiej, a następnie łączniczką-gońcem. Pod koniec walk pełniła służbę sanitariuszki.
W maju 1940 na tajnych kompletach zdała maturę. Równolegle uczęszczała do konserwatorium muzycznego do klasy fortepianowej, dzięki czemu uzyskała ausweis (zaświadczenie o zatrudnieniu). Następnie w 1941 została studentką Prywatnej Szkoły Zawodowej dla Pomocniczego Personelu Sanitarnego doc. Jana Zaorskiego przy ul. Koszykowej 78. W tej działającej oficjalnie szkole funkcjonował też Tajny Wydział Lekarski Uniwersytetu Warszawskiego. Zajęcia praktyczne Bauerówna odbywała w Szpitalu Wolskim przy ul. Płockiej 26. Tam otrzymała angaż laborantki, uzyskując w ten sposób ausweis.
W konspiracji działała od listopada 1939, wprowadzona przez swoją matkę Marię, pseud. „Renata”. W mieszkaniu Bauerów przy ul. Marszałkowskiej 4 m. 2 odbywały się pierwsze spotkania organizacyjne Komendy Głównej Służby Zwycięstwu Polski utworzonej przez gen. Michała Tokarzewskiego-Karaszewicza. Mieszkanie to było również lokalem „dziennego pobytu” gen. Tokarzewskiego i gen. „Grota” Roweckiego, popularnie zwanym „Kawiarenka” lub „Jak u mamy”.
Została zaprzysiężona w listopadzie 1939 przez „Basię” (Jadwigę Piekarską) i wcielona do służby wojskowej w Oddziale V Komendy Głównej (łączność) kolejno SZP, ZWZ i AK. 
W latach 1939–1944 Bauerówna i jej matka były łączniczkami Komendy Głównej ZWZ, a następnie Komendy Głównej AK. Po aresztowaniu gen. „Grota” Roweckiego w ich mieszkaniu odbywały się odprawy płk. „Nila” (August Emil Fieldorf). 
W lipcu 1944, przed wybuchem powstania warszawskiego, dostała przydział organizacyjny do Oddziału Vk (łączność konspiracyjna), Centrali Pocztowej Oddziału V (Poczta Główna) „Kundle”, gdzie podlegała „Bercie” (Janinie Sippko). Od wyjścia KG AK z Woli na Stare Miasto była w dyspozycji komendanta Okręgu Warszawskiego AK gen. „Montera” Antoniego Chruściela jako jego łączniczka z Komendą Główną AK. Pod koniec września, w czasie przenoszenia meldunku, odniosła obrażenia podczas eksplozji bomby u zbiegu ulic Koszykowej, Pięknej i Kruczej. Opatrzona w szpitalu polowym przy ul. Wilczej 27, powróciła do służby.
Po kapitulacji powstania otrzymała rozkaz wyjścia z ludnością cywilną i stawienia się do dalszej pracy konspiracyjnej w Częstochowie. Trafiła do obozu przejściowego w Pruszkowie, a następnie uciekła z transportu, wynosząc niewidomą matkę na plecach z wagonu, i przedostała się do Kielc, skąd dotarła do Częstochowy, gdzie rozpoczęła dalszą działalność konspiracyjną w odtwarzanej Komendzie Głównej AK, jako jedna z łączniczek gen. „Niedźwiadka” Leopolda Okulickiego. Od grudnia 1944 do stycznia 1945 pracowała w szpitalu polowym w Częstochowie. Po zajęciu Częstochowy przez Armię Czerwoną powróciła z matką do Warszawy.
Od marca 1945 kontynuowała studia na Wydziale Lekarskim Uniwersytetu Warszawskiego, uzyskując absolutorium w 1946. W latach 1947–1950 pracowała w oświacie sanitarnej jako prelegent. W 1947 prowadziła szczepienia ochronne przeciw durowi brzusznemu. W latach 1947–1948 odrabiała staż podyplomowy w Szpitalu Wolskim. Dyplom lekarza medycyny uzyskała w 1950 W latach 1950–1952 pracowała w Warszawie jako lekarz – kierownik Ośrodka Zdrowia PKP Warszawa Odolany oraz w Instytucie Hematologii w Warszawie przy ul. Chocimskiej 5 jako kierownik działu Dawców i Pobierania Krwi. Po aresztowaniu jej matki otrzymała nakaz pracy w Szczecinie, pracowała przez wiele lat w Słupsku. Na początku lat 70. powróciła do Warszawy. 
W latach 1973–1996 pracowała w Warszawskim Zakładzie Ubezpieczeń Społecznych (oddziały I, II i IV) w różnym wymiarze godzin, na stanowiskach wojewódzkiego lekarza inspektora i lekarza inspektora do spraw Inwalidztwa i Zatrudnienia. W 1996 przeszła na emeryturę.
Była czło­nkiem Komi­sji Zdro­wia przy Zarzą­dzie Głów­nym Inwa­li­dów Wojen­nych RP, sekre­tarzem Koła Leka­rzy i Medy­ków Powsta­nia War­szaw­skiego 1944 r. przy Towa­rzy­stwie Lekar­skim Warszawskim.
Pochowana na Cmentarzu Powązkowskim w Warszawie.
Odznaczenia.
Została odzna­czona m.in.:

</doc>
<doc id="5051498" url="https://pl.wikipedia.org/wiki?curid=5051498" title="Janina Ludwika Bauer">
Janina Ludwika Bauer



</doc>
<doc id="5051503" url="https://pl.wikipedia.org/wiki?curid=5051503" title="Kościół Przenajświętszej Trójcy w Rosi">
Kościół Przenajświętszej Trójcy w Rosi

Kościół Przenajświętszej Trójcy w Rosi – rzymskokatolicki kościół wzniesiony w stylu klasycystycznym w latach 1770 - 1807 w Rosi na Białorusi. Kościół jest sanktuarium Jezusa Frasobliwego.
Historia.
Budowę świątyni rozpoczęto pod koniec 1770 r. z fundacji nowego właściciela miasteczka hrabiego Joachima Potockiego. W 1796 została ona przerwana. Prace dokończono w latach 1802 - 1807 dzięki staraniom ks. Szymona Iwanowskiego z fundacji Feliksa Potockiego. 12 lipca 1808 r. kościół poświęcił ks. Franciszek Cybulski, kanonik inflancki i proboszcz w Szydłowiczach. W 1838 r. obok świątyni wzniesiono drewnianą dzwonnicę. W 1852 r. pożar zniszczył dach kościoła, lecz tego samego roku został on wyremontowany ze środków wdowy po Feliksie Potockim Zofii z Paców. W 1872 r. wokół kościoła wybudowano nowe drewniane ogrodzenie. 
W latach 1901-1903 przeprowadzono gruntowny remont kościoła dzięki staraniom ks. Bronisława Sarosieka. Według projektu warszawskiego architekta Kajetana Patrizio wykonano nowy ołtarz główny w stylu neorenesansowym, dwa ołtarze boczne, chrzcielnicę, stacje drogi krzyżowej, odrestaurowano ambonę, pomalowano budynek wewnątrz i na zewnątrz.
W 1914 r. przy wejściu do kościoła wybudowano dzięki Branickim murowaną dwukondygnacyjną dzwonnicę w styl eklektycznym z cechami neoklasycyzmu,w której umieszczono trzy dzwony (najstarszy z 1597 r.). W 1924 r. dach świątyni pokryto gontem, a w 1928 zebrano fundusze na nowy murowany płot.
W czasach sowieckich kościół był czynny. 
W 1958 przeprowadzono remont dachu z wymianą krokwi, w 1985 budynek pokryto blachą, a w 2002 blachodachówką. W latach 1999-2002 przeprowadzono remont świątyni z zewnątrz, a w latach 2003-2004 odnowiono jej wnętrze. 
Architektura.
Świątynia została wybudowana na planie prostokąta, jest bezwieżowa, posiada półokrągła absydę, gdzie mieszczą się zakrystia oraz transept, stanowiący dwie kaplice. Świątynia jest skierowana ołtarzem na północ. Wnętrze zostało uwieńczone sklepieniem kolebkowym. Zarówno ściany jak i sklepienia zostały ozdobione kompozycjami oraz iluzjonistycznymi malowidłami architektoniczno-dekoracyjnymi, wykonanymi w 1901 r. przez warszawski warsztat Władysława Twardy. Na sklepieniu lewej kaplicy namalowano „Cud św. Michała Archanioła”, na sklepieniu prawej – „Oko Opatrzności”, na ścianach zaś wykonano obrazy Dwunastu w iluzjonistycznych wnękach. Lewa kaplica jest poświęcona św. Józefowi, prawa – Matce Bożej (obraz XVII w. „Matka Boska z Dzieciątkiem” został przeniesiony z kaplicy we wsi Moczulna). Nad wejściem mieści się chór organowy, oparty na czterech kolumnach i dwu przyściennych półkolumnach w stylu doryckim. Posadzkę wyłożono w 1901 r. płytkami ceramicznymi, o czym świadczy data na podłodze pod narteksem „A.D. 1901”, oryginalny wzór układu płytek jest przechowywany w archiwum parafialnym.
W ołtarzu głównym znajduje się uważana za cudowną figura Jezusa Frasobliwego. Umieszczono przy niej około 250 darów wotywnych. W lewym skrzydle transeptu znajduje się marmurowy nagrobek Zofii Niesiołowskiej z domu Pac herbu Gozdawa (1 voto Potocka) (1782-1856)(według innego źródła 1849–1909).

</doc>
<doc id="5051504" url="https://pl.wikipedia.org/wiki?curid=5051504" title="Oliver Skipp">
Oliver Skipp

Oliver William Skipp (ur. 16 września 2000 w Welwyn Garden City) – angielski piłkarz występujący na pozycji pomocnika w angielskim klubie Norwich City. Wychowanek Tottenhamu Hotspur. Młodzieżowy reprezentant Anglii.

</doc>
<doc id="5051506" url="https://pl.wikipedia.org/wiki?curid=5051506" title="Manichi">
Manichi

Manichi () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad rzeką Manicha (dopływ Leszczenki), 5 km od drogi regionalnej 66N-0505 (Diemidow – Chołm), 26,5 km od centrum administracyjnego osiedla wiejskiego (Titowszczina), 25 km od centrum administracyjnego rejonu (Diemidow), 48 km od stolicy obwodu (Smoleńsk), 56 km od granicy z Białorusią.
W granicach miejscowości znajdują się ulice: N. I. Artiuchowa, Krajniaja, Polewaja, Riecznaja.
Demografia.
W 2010 r. miejscowość zamieszkiwało 11 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Manichi) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5051512" url="https://pl.wikipedia.org/wiki?curid=5051512" title="Albina (piosenkarka)">
Albina (piosenkarka)

Albina Grčić (ur. 6 lutego 1999 w Splicie) – chorwacka piosenkarka. 
Reprezentantka Chorwacji w 65. Konkursie Piosenki Eurowizji (2021) z utworem „Tick-Tock”.
Życiorys.
W 2015 wzięła udział w drugiej edycji talent show "X Factor Adria". Po etapie castingów odrzuciła propozycję dołączenia do girlsbandu utworzonego na potrzeby programu, co poskutkowało zakończeniem jej udziału w show. 
W 2020 zajęła trzecie miejsce w programie "The Voice Hrvastka". Po udziale w talent show podpisała umowę z wytwórnią Universal Music Croatia. W 2021 z utworem „Tick-Tock” zwyciężyła w finale "Dora", stanowiącego chorwackie eliminacje do Konkursu Piosenki Eurowizji. 18 maja wystąpiła w pierwszym półfinale konkursu, w którym zajęła 11. miejsce z dorobkiem 110 pkt, przez co nie awansowała do finału.

</doc>
<doc id="5051521" url="https://pl.wikipedia.org/wiki?curid=5051521" title="Albina Grčić">
Albina Grčić



</doc>
<doc id="5051528" url="https://pl.wikipedia.org/wiki?curid=5051528" title="Halina Seydowa">
Halina Seydowa



</doc>
<doc id="5051536" url="https://pl.wikipedia.org/wiki?curid=5051536" title="Pańkowo (obwód smoleński)">
Pańkowo (obwód smoleński)

Pańkowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad rzeką Leszczenka, 6 km od drogi regionalnej 66N-0505 (Diemidow – Chołm), 26 km od centrum administracyjnego osiedla wiejskiego (Titowszczina), 24,5 km od centrum administracyjnego rejonu (Diemidow), 49,5 km od stolicy obwodu (Smoleńsk), 56 km od granicy z Białorusią.
W granicach miejscowości znajdują się ulice: Centralnaja, Lesnaja.
Demografia.
W 2010 r. miejscowość zamieszkiwała 1 osoba.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Pańkowo) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5051538" url="https://pl.wikipedia.org/wiki?curid=5051538" title="Aliaksandr Bachko">
Aliaksandr Bachko

Aliaksandr Bachko, biał. Аляксандр Бачко (ur. 15 sierpnia 1989) – białoruski piłkarz ręczny, rozgrywający, od 2020 zawodnik Azotów-Puławy.

</doc>
<doc id="5051539" url="https://pl.wikipedia.org/wiki?curid=5051539" title="Josef Bursik">
Josef Bursik

Josef John Bursik (ur. 12 lipca 2000 w Lambeth) – angielski piłkarz czeskiego pochodzenia występujący na pozycji bramkarza w angielskim klubie Stoke City. Wychowanek Wimbledonu, w trakcie swojej kariery grał także w takich zespołach, jak Hednesford Town, Telford United, Accrington Stanley oraz Doncaster Rovers. Młodzieżowy reprezentant Anglii. Wnuk czechosłowackiego generała, Josefa Buršíka.

</doc>
<doc id="5051541" url="https://pl.wikipedia.org/wiki?curid=5051541" title="Symfonia pastoralna (ujednoznacznienie)">
Symfonia pastoralna (ujednoznacznienie)



</doc>
<doc id="5051542" url="https://pl.wikipedia.org/wiki?curid=5051542" title="Nowyje Pieriesudy">
Nowyje Pieriesudy

Nowyje Pieriesudy () – wieś (ros. деревня, trb. dieriewnia) w zachodniej Rosji, na osiedlu wiejskim Titowszczinskoje w rejonie diemidowskim (obwód smoleński).
Geografia.
Miejscowość położona jest przy drodze regionalnej 66N-0505 (Diemidow – Chołm), 18,5 km od centrum administracyjnego osiedla wiejskiego (Titowszczina), 18 km od centrum administracyjnego rejonu (Diemidow), 49,5 km od stolicy obwodu (Smoleńsk), 48 km od granicy z Białorusią.
W granicach miejscowości znajdują się ulice: Centralnaja, Prudowaja, Szyrokaja.
Demografia.
W 2010 r. miejscowość zamieszkiwało 9 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy ustawy z dnia 28 maja 2015 roku wszystkie miejscowości (w tym Nowyje Pieriesudy) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5051545" url="https://pl.wikipedia.org/wiki?curid=5051545" title="Symfonia pastoralna (film 1946)">
Symfonia pastoralna (film 1946)

Symfonia pastoralna (fr. "La symphonie pastorale") – francuski melodramat z 1946 roku w reżyserii Jeana Delannoy. 
Opis fabuły.
W maleńkiej alpejskiej wsi umiera stara kobieta. Wezwany do umierającej miejscowy pastor, zastaje w ubogiej chałupie kilkuletnią dziewczynkę – na wpół zdziczałą, niewidomą kalekę. Aby oszczędzić jej losu sieroty zabiera ją do swego domu. Po latach dziewczynka imieniem Gertruda wyrasta na piękną kobietę. Jest oczkiem w głowie pastora, oddaną mu bez reszty wychowanicą. Z czasem uczucia pastora do młodej dziewczyny zaczynają być czymś więcej niźli tylko rodzicielską miłością. Wkrótce w domu pastora zjawia się jego syn – Jacques, który zakochuje się w pięknej dziewczynie. Pastor nie chce zaakceptować tego związku, boi się stracić Gertrudę i zdaje sobie sprawę, że jej kalectwo wyklucza ją z normalnego życia. Sytuacja zmienia się, gdy Gertruda przechodzi udaną operację oczu i odzyskuje wzrok. Ale również wtedy pastor nie zgadza się na ślub dwojga młodych ludzi. Cała sytuacja przekształca się w poważny konflikt rodzinny. Gertruda uważając, że to ona jest jego powodem i nie widząc wyjścia z trudnej sytuacji, popełnia samobójstwo, tonąc w górskiej rzece.
Obsada aktorska.
i inni. 
O filmie.
Kolejny film Jeana Delannoya – jednego z czołowych reżyserów kina francuskiego połowy XX w. – spotkał się z życzliwym przyjęciem krytyków. Na 1. MFF w Cannes otrzymał trzy nagrody: dla najlepszego filmu, za najlepszą rolę kobiecą dla Michele Morgan i za oprawę muzyczną. Po latach obraz uznawano za dzieło "wskrzeszające na ekranie najcenniejsze walory klasycznej szkoły francuskiego kina". Cieszył się również sporym powodzeniem pośród publiczności. 

</doc>
<doc id="5051547" url="https://pl.wikipedia.org/wiki?curid=5051547" title="Ludwik Wąsowicz">
Ludwik Wąsowicz

Ludwik Wąsowicz herbu Łabędź – podwojewodzi krakowski i stolnik łomżyński w 1669 roku, burgrabia krakowski w latach 1664-1665.
Podpisał "pacta conventa" Michała Korybuta Wiśniowieckiego w 1669 roku.

</doc>
<doc id="5051548" url="https://pl.wikipedia.org/wiki?curid=5051548" title="Dizionario Biografico degli Italiani">
Dizionario Biografico degli Italiani



</doc>
<doc id="5051551" url="https://pl.wikipedia.org/wiki?curid=5051551" title="Staryje Pieriesudy">
Staryje Pieriesudy

Staryje Pieriesudy () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest przy drodze regionalnej 66N-0505 (Diemidow – Chołm), 15 km od centrum administracyjnego osiedla wiejskiego (Titowszczina), 14,5 km od centrum administracyjnego rejonu (Diemidow), 51,5 km od stolicy obwodu (Smoleńsk), 44,5 km od granicy z Białorusią.
W granicach miejscowości znajduje się ulica Centralnaja (7 posesji).
Demografia.
W 2010 r. miejscowość zamieszkiwały 2 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Staryje Pieriesudy) zlikwidowanej jednostki administracyjnej Pieriesudowskoje weszły w skład osiedla wiejskiego Titowszczinskoje.

</doc>
<doc id="5051552" url="https://pl.wikipedia.org/wiki?curid=5051552" title="Conor Gallagher">
Conor Gallagher

Conor John Gallagher (ur. 6 lutego 2000 w Epsom) – angielski piłkarz występujący na pozycji pomocnika w angielskim klubie Chelsea oraz w reprezentacji Anglii. Wychowanek Chelsea, w trakcie swojej kariery grał także w takich zespołach jak Charlton Athletic, Swansea City, West Bromwich Albion oraz Crystal Palace.

</doc>
<doc id="5051554" url="https://pl.wikipedia.org/wiki?curid=5051554" title="Accademia Ligustica di Belle Arti">
Accademia Ligustica di Belle Arti



</doc>
<doc id="5051558" url="https://pl.wikipedia.org/wiki?curid=5051558" title="Tadeusz Szlenkier (pilot)">
Tadeusz Szlenkier (pilot)

Tadeusz Karol Mieczysław Szlenkier (ur. 31 października 1917 w Vevey, zm. 28 września 1998 w Rustington) – major pilot Wojska Polskiego, inżynier lotniczy.
Życiorys.
Syn Karola Stanisława i Haliny z Pfeifferów. W 1925 roku przeprowadził się z rodziną z Radomia do Warszawy, gdzie uczęszczał do Gimnazjum im. Stefana Batorego. Należał do 23 Warszawskiej Drużyny Harcerskiej „Pomarańczarnia”. Po zdaniu egzaminu maturalnego w 1935 roku rozpoczął studia na Wydziale Mechanicznym Politechniki Warszawskiej. Na Politechnice uzyskał półdyplom i jesienią 1938 roku wstąpił do Szkoły Podchorążych Rezerwy Lotnictwa w Sadkowie.
Po wybuchu II wojny światowej został schwytany przez oddział Armii Czerwonej. Uzyskał zwolnienie z niewoli i dotarł do Lwowa. Próbował przedostać się na teren Węgier, ale 10 października 1939 roku został ponownie zatrzymany i uwięziony. Od 28 sierpnia 1940 roku w Uchcie pracował jako drwal przy budowie linii kolejowej. Na mocy układu Sikorski-Majski zgłosił się do służby w Wojsku Polskim i otrzymał przydział do Polskiej Eskadry Łącznikowej w dyspozycji gen. Władysława Andersa. 4 kwietnia 1942 roku został ewakuowany do Persji, a następnie do Palestyny. 31 października 1942 roku dotarł do Wielkiej Brytanii, wstąpił do Polskich Sił Powietrznych i otrzymał numer służbowy RAF P-2493. 2 grudnia 1942 roku został skierowany na szkolenie lotnicze w Air Crew Training Centre w Hucknall, które ukończył 14 stycznia 1943 roku. 15 stycznia został przydzielony na dalsze szkolenie do 12 Initial Training Wing (ITW) w Brighton, które ukończył 18 maja 1943 roku. 19 maja rozpoczął szkolenie pilotażowe w 25 (Polish) Elementary Flying Training School (EFTS) w Hucknall. Od 22 lipca kontynuował szkolenie w 16 (Polish) Service Flying Training School (SFTS) w Newton. Po jego ukończeniu od 17 grudnia odbywał praktykę lotniczą w szkole strzelców pokładowych 8 Air Gunnery School (AGS) w Evanton. 20 czerwca 1944 roku rozpoczął kurs myśliwski w 61 Operational Training Unit (OTU) w Rednal. Po ukończeniu szkolenia 9 września 1944 roku został skierowany do 84 Group Support Unit w Thruxton (jednostki pomocniczej 84 Grupy Myśliwskiej RAF).
19 września 1944 roku został przydzielony do dywizjonu 308, w jego składzie wykonał 92 loty bojowe i 1 lot operacyjny. 1 stycznia 1945 roku zestrzelił Focke-Wulfa Fw 190 nad Gandawą.
Po zakończeniu działań wojennych nie zdecydował się na powrót do komunistycznej Polski. W 1963 roku uzyskał tytuł magistra inżyniera na uniwersytecie londyńskim. Rozpoczął pracę w zakładach de Havilland, następnie Canadair oraz Lockheed Corporation. Brał udział w pracach nad konstrukcjami lotniczymi ze skrzydłami o zmiennej geometrii. W późniejszym okresie pracował w Hawker Siddeley Aviation, współpracował z zakładami Dorniera i Fokkera. Od 1974 roku kierował zespołami konstrukcyjnymi współpracującymi z Aérospatiale i Messerschmitt-Bölkow-Blohm przy projekcie Airbusa A320. Od listopada 1977 roku pełnił funkcję szefa biura projektów Hawker Siddeley Aviation, w latach 1980–1983 w Airbus Industrie pracował jako szef departamentu rozwoju technicznego konsorcjum. Brał udział w pracach nad Airbusem A320, A330 i A340, wdrażał nowe technologie w procesach produkcyjnych. W 1985 roku przeniósł się do USA, gdzie pracował w Hamilton Standard Division United Technologies Corporation nad nowymi systemami silnikowymi. W General Motors Corporation był doradcą ds. silników lotniczych oraz aerodynamiki skrzydeł.
W 1991 roku przeszedł na emeryturę i zamieszkał w Saint-Lary-Soulan we Francji. Działał społecznie, zajmował się upamiętnieniem działalności Polskich Sił Powietrznych w Wielkiej Brytanii. Był jednym ze współzałożycieli Historycznego Towarzystwa Lotniczego im. gen. Aleksandra Gabszewicza, członkiem Rady Narodowej Rzeczypospolitej Polskiej w Londynie i Krajowej Rady Lotnictwa w Polsce. Zainicjował wmurowania tablic pamiątkowych upamiętniających działania 131. Skrzydła Myśliwskiego (Gandawa) oraz Szkoły Podchorążych Rezerwy Lotnictwa (katedra polowa Wojska Polskiego w Warszawie).
Zmarł 28 września 1998 roku w Rustington, został spopielony w Worthing. Urna z jego prochami została złożona w rodzinnym grobowcu na cmentarzu Powązkowskim (kwatera Z-3-18,19).
Życie prywatne.
Był żonaty z Hanną z domu Jasiukowicz, mieli czworo dzieci.

</doc>
<doc id="5051562" url="https://pl.wikipedia.org/wiki?curid=5051562" title="Sienino (obwód smoleński)">
Sienino (obwód smoleński)

Sienino () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Kasplą, 1 km od drogi regionalnej 66N-0505 (Diemidow – Chołm), 5,5 km od centrum administracyjnego osiedla wiejskiego (Titowszczina), 5 km od centrum administracyjnego rejonu (Diemidow), 59 km od stolicy obwodu (Smoleńsk), 36,5 km od granicy z Białorusią.
W granicach miejscowości znajduje się ulica Riecznaja.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5051563" url="https://pl.wikipedia.org/wiki?curid=5051563" title="Droga bez powrotu 5">
Droga bez powrotu 5



</doc>
<doc id="5051571" url="https://pl.wikipedia.org/wiki?curid=5051571" title="Albissole 1909">
Albissole 1909

Albissole 1909 (wł. Associazione Sportiva Dilettantistica Albissole 1909) – włoski klub piłkarski, mający siedzibę w mieście Albissola Marina, w północno-zachodniej części kraju, grający od sezonu 2019/20 w rozgrywkach Seconda Categoria Savona.
Historia.
Chronologia nazw: 
Klub sportowy ASD Albissola 2010 został założony w miejscowości Albissola Superiore w 1910 roku w wyniku połączenia "Albissole 1909" i "Gruppo Sportivo Santa Cecilia" z Albissola Marina. Wcześniej w mieście funkcjonował klub o nazwie "Unione Sportiva Albisola". W 2000 roku dołączył do klubu "Luceto", zmieniając nazwę najpierw na "Albatross", a ostatecznie na "Albissole 1909". 
W sezonie 2010/11 zespół debiutował w rozgrywkach Prima Categoria Liguria (D8). W 2012 awansował do Promozione Liguria. Przed rozpoczęciem sezonu 2014/15 wprowadzono reformę systemy lig, wskutek czego "Promozione" awansowała na szósty poziom. W 2016 klub otrzymał promocję do Eccellenza Liguria, w 2017 do Serie D, a w 2018 do Serie C. W sezonie 2018/19 zajął 17.miejsce w grupie A "Serie C" i został zdegradowany. Następnie klub zrezygnował z rozgrywek profesjonalnych z powodu braku stadionu o odpowiednich wymogach i stracił członkostwo w FIGC.
W 2019 powstał nowy klub o nazwie ASD Academy Albissola FC, który startował w sezonie 2019/20 w rozgrywkach Seconda Categoria Imperia (D8)., zajmując 7.miejsce. W 2020 roku klub zmienił nazwę na ASD Albissole 1909. 
Barwy klubowe, strój.
Klub ma barwy biało-niebiesko-czarne. Zawodnicy swoje domowe spotkania zazwyczaj grają w białych koszulkach ze skośnym niebieskim paskiem, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywał swoje mecze domowe na Stadio Comunale Faraggiana w mieście Albissola Marina o pojemności 3 tys. widzów.

</doc>
<doc id="5051573" url="https://pl.wikipedia.org/wiki?curid=5051573" title="Albissola 2010">
Albissola 2010



</doc>
<doc id="5051575" url="https://pl.wikipedia.org/wiki?curid=5051575" title="Potoccy herbu Lubicz">
Potoccy herbu Lubicz

Potoccy (biał. "Патоцкія") herbu Lubicz – polski ród szlachecki wywodzący się z województwa bracławskiego.
Historia.
Do rodu należał Seweryn Potocki, dobroczynny na Klasztor karmelitów bosych w Berdyczowie. Jego syn Jędrzej Potocki był starostą winnickim, na mocy sejmu w 1703 roku został komisarzem wyznaczonym do uspokojenia dyferencji pogranicznych między województwem ruskim i Węgrami, osiem razy pełnił funkcję deputata na Trybunale Koronnym.
Jednym z Potockich herbu Lubicz był także Franciszek Potocki starosta owrucki, na mocy sejmu z 1685 roku stał się komisarzem naznaczonym, na uznanie krzywd poczynionych przez litewskie wojska na Polesiu. Franciszek uczestniczył jako poseł w konwokacji sejmu w 1696 roku.

</doc>
<doc id="5051577" url="https://pl.wikipedia.org/wiki?curid=5051577" title="Magomed-Shapi Suleymanov">
Magomed-Shapi Suleymanov



</doc>
<doc id="5051578" url="https://pl.wikipedia.org/wiki?curid=5051578" title="Barbara Pasamonik">
Barbara Pasamonik

Barbara Pasamonik (ur. 1969) – polska kulturoznawczyni i socjolożka, prorektor Akademii Pedagogiki Specjalnej im. Marii Grzegorzewskiej w Warszawie.
Życiorys.
Barbara Pasamonik ukończyła w 1993 studia kulturoznawcze na Wydziale Nauk Historycznych i Pedagogicznych Uniwersytetu Wrocławskiego. Pracę magisterską "Grupy artystyczne Wrocławia w latach 1945–1981" napisała pod kierunkiem Pawła Banasia. W 1998 doktoryzowała się w dyscyplinie nauk humanistycznych w dziedzinie filozofii w Instytucie Filozofii i Socjologii Polskiej Akademii Nauk, broniąc pracę "Problemy tożsamości osobowej w antropologii filozoficznej Teilharda de Chardin" (promotor – Paweł Dybel). W 2014 habilitowała się w dziedzinie nauk społecznych, dyscyplina socjologia, na Uniwersytecie Warszawskim, przedstawiając dzieło "Rola płci w integracji europejskich muzułmanów".
Jej zainteresowania naukowe obejmują: zderzenie kultur i wewnątrzkulturowe zderzenia wartości, dylematy tolerancji w społeczeństwach wielokulturowych, perspektywa gender w procesie integracji europejskich muzułmanów.
W latach 1997–1998 wykładała w Katedrze Kultury UW. W 1998 rozpoczęła pracę w Instytucie Pedagogiki Specjalnej Akademii Pedagogiki Specjalnej w Warszawie. Od 2006 w Instytucie Filozofii i Socjologii APS. Prorektor APS ds. kształcenia w kadencji 2020–2024.

</doc>
<doc id="5051581" url="https://pl.wikipedia.org/wiki?curid=5051581" title="Bojarszczina (wieś w pobliżu Titowszcziny)">
Bojarszczina (wieś w pobliżu Titowszcziny)

Bojarszczina () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Kasplą, 1,5 km od drogi regionalnej 66K-28 (Rudnia – Diemidow), 3 km od drogi regionalnej 66N-0505 (Diemidow – Chołm), 2,5 km od centrum administracyjnego osiedla wiejskiego (Titowszczina), 2 km od centrum administracyjnego rejonu (Diemidow), 61,5 km od stolicy obwodu (Smoleńsk), 35,5 km od granicy z Białorusią.
Demografia.
W 2010 r. miejscowość zamieszkiwało 11 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5051583" url="https://pl.wikipedia.org/wiki?curid=5051583" title="Zmarli w kwietniu 2021">
Zmarli w kwietniu 2021



</doc>
<doc id="5051584" url="https://pl.wikipedia.org/wiki?curid=5051584" title="Maria Bauerowa">
Maria Bauerowa

Maria Bauerowa, pseud. „Renata”, „Mama” (ur. 9 grudnia 1902 w Brasławiu, zm. 5 stycznia 1988) – polska działaczka konspiracyjna, porucznik Armii Krajowej, powstaniec warszawski.
Życiorys.
Jej dziadek Teodor Ostyk-Narbutt był historykiem, autorem m.in. "Dziejów narodu litewskiego w krótkości zebranych…", natomiast stryj Ludwik – uczestnikiem powstania styczniowego. Była córką Stanisława Ostyk-Narbutta i Ludwiki z domu Rudnickiej. 
Wyszła za Jana Aleksandra Bauera. Został on powołany 16 sierpnia 1939 do wojska jako lekarz, w randze majora, na stanowisko szefa szpitala wojskowego w Chełmie. Ewakuowany wraz ze szpitalem dostał się do niewoli sowieckiej. Internowany w obozie jenieckim w Kozielsku, został zamordowany przez NKWD w Katyniu między 5 a 11 kwietnia 1940.
W jej mieszkaniu przy ul. Marszałkowskiej 4 m. 2 odbywały się pierwsze spotkania organizacyjne Komendy Głównej Służby Zwycięstwu Polski, utworzonej przez gen. Michała Tokarzewskiego-Karaszewicza. Mieszkanie to było również lokalem „dziennego pobytu” gen. Tokarzewskiego i gen. „Grota” Roweckiego, popularnie zwanym „Kawiarenka” lub „Jak u mamy”.
W latach 1939–1944 Bauerowa i jej córka Janina były łączniczkami Komendy Głównej ZWZ, a następnie Komendy Głównej AK. Po aresztowaniu gen. „Grota” Roweckiego w ich mieszkaniu odbywały się odprawy płk. „Nila” (August Emil Fieldorf). 
W powstaniu warszawskim początkowo prowadziła pośredni punkt łączności między KG, a pułkiem „Baszta”, a następnie była łączniczką KG.
Po kapitulacji powstania otrzymały wraz z córką rozkaz wyjścia z ludnością cywilną i stawienia się do dalszej pracy konspiracyjnej w Częstochowie. Ranna i niewidoma po wycofaniu się kanałami z Mokotowa do Śródmieścia z grupą „Waligóry”, trafiła do obozu przejściowego w Pruszkowie. Następnie jako niewidoma trafiła do transportu z córką jako przewodniczką. Niedaleko Kielc zbiegły (Maria została wyniesiona przez córkę na plecach z wagonu), a następnie przedostały się do Kielc. Po miesiącu pobytu u znajomych częściowo odzyskała wzrok i w początkach listopada zameldowały się do dalszej służby w Komendzie Głównej u gen. „Niedźwiadka” Leopolda Okulickiego w Częstochowie, gdzie Maria do stycznia 1945 pełniła funkcję łączniczki „Niedźwiadka”. Po zajęciu Częstochowy przez Armię Czerwoną powróciła z córką do Warszawy.
Po wojnie wykonywała różna zawody. Była kosmetyczką-masażystką, pielęgniarką oraz szwaczką.
We wrześniu 1951 została aresztowana, a w marcu 1952 skazana przez sąd wojskowy na 15 lat więzienia za kontakty z emisariuszami Sztabu Naczelnego Wodza na Uchodźstwie. Zwolniono ją w wyniku amnestii w 1956, a w 1957 uzyskała wyrokiem sądu całkowitą rehabilitację. Zmarła 5 stycznia 1988 po długiej i ciężkiej chorobie. Została pochowana w grobie rodzinnym w Otwocku.
Odznaczenia.
Awansowana do stopnia porucznika (rozkaz KG AK z 23 marca 1944), wyróżniona odznaczeniami bojowymi: Złotym Krzyżem Zasługi z Mieczami (rozkaz KG AK z 3 maja 1944) oraz Krzyżem Walecznych.

</doc>
<doc id="5051585" url="https://pl.wikipedia.org/wiki?curid=5051585" title="Jolanta Kumirska">
Jolanta Kumirska

Jolanta Kumirska (ur. 13 lutego 1966 w Kętrzynie) – polska chemik, profesor Uniwersytetu Gdańskiego.
Życiorys.
W 1990 zatrudniona została na Wydziale Chemii Uniwersytetu Gdańskiego jako pracownik techniczny. Rok później ukończyła studia na kierunku chemia na Uniwersytecie Gdańskim. W latach 1996–2016 pracowała jako asystent.15 lutego 2006 uzyskała stopień naukowy doktora nauk chemicznych na podstawie dysertacji „Jednostki powtarzalne antygenów somatycznych bakterii Salmonella Agona (0:4) i Salmonella Dakar (0:28) i ich właściwości immunochemiczne” napisanej pod kierunkiem prof. dr hab. inż. Janusza Szafranka. W tym samym awansowała na stanowisko adiunkta. W 2014 po obronie dysertacji habilitacyjnej pt. „Rozwój metod analitycznych i badanie sposobów rozprzestrzeniania się wybranych farmaceutyków w środowisku” otrzymała stanowisko profesora nadzwyczajnego. W tym samym roku została powołana także na kierownika Pracowni Analityki i Diagnostyki Chemicznej. W latach 2012–2016 Jolanta Kumirska była zastępcą dyrektora Instytutu Ochrony Środowiska i Zdrowia Człowieka UG przy Wydziale Chemii UG, a przez kolejne 4 lata pełniła funkcję prodziekana ds. studiów Wydziału Chemii. Od 2020 jest prodziekanem ds. studenckich i kształcenia.
J. Kumirska specjalizuje się w zakresie chemii analitycznej, ze szczególnym uwzględnieniem badania medykamentów. Zajmuje się analityką na potrzeby ekspertyz sądowych. Stosuje również metody spektroskopowe do analizy jakościowej i ilościowej związków biologicznie czynnych. Ma na swoim koncie 120 prac naukowych, w tym 68 prac oryginalnych i 9 prac przeglądowych opublikowanych w czasopismach znajdujących się w bazie Journal Citation Reports (JRC), oraz 184 komunikaty naukowe. Jest laureatką sześciu zespołowych nagród Rektora Uniwersytetu Gdańskiego, zespołowej nagrody Ministra Nauki i Szkolnictwa Wyższego oraz Rektora Gdańskiego Uniwersytetu Medycznego. Od 2008 należy do Polskiego Towarzystwa Chemicznego, a od 2010 do Gdańskiego Towarzystwa Naukowego.

</doc>
<doc id="5051586" url="https://pl.wikipedia.org/wiki?curid=5051586" title="Cyle Larin">
Cyle Larin

Cyle Christopher Larin (ur. 17 kwietnia 1995 w Brampton) – kanadyjski piłkarz pochodzenia jamajskiego występujący na pozycji napastnika w hiszpańskim klubie Real Valladolid do którego jest wypożyczony z Club Brugge oraz w reprezentacji Kanady.
Kariera klubowa.
Larin urodził się w mieście Brampton. Tam stawiał swoje pierwsze kroki piłkarskie w klubie Brampton Youth. W 2007 trafił do Sigma FC. Początkowo występował w drużynie juniorów, jednak z czasem zaczął grać w drużynie seniorów. W 2015 wyjechał do Stanów Zjednoczonych i rozpoczął przygodę w Orlando City. W MLS rozegrał 87 meczów, strzelając 43 bramki. W 2018 zdecydował się na przenosiny do Europy. Podpisał kontrakt z Beşiktaşem JK, Z klubu był wypożyczony do Zulte Waregem w sezonie 2019/20.
Kariera reprezentacyjna.
Zanim Cyle Larin zadebiutował w dorosłej kadrze, występował w drużynie U-20. W seniorskiej reprezentacji Kanady zadebiutował 23 maja 2014 r. w meczu z Bułgarią. Pierwszego gola zdobył 30 marca 2015 w starciu z Portorykiem.

</doc>
<doc id="5051588" url="https://pl.wikipedia.org/wiki?curid=5051588" title="Anna Daučíková">
Anna Daučíková

Anna Daučíková (ur. 1950 w Bratysławie) – słowacka artystka queer tworząca obrazy, filmy, fotografie i performance. Głównym tematem jej twórczości jest płeć i poszukiwanie własnej tożsamości.
Życiorys.
Urodziła się w 1950 roku w Bratysławie. W 1978 roku ukończyła studia na wydziale szkła w architekturze Wyższej Szkoły Sztuk Pięknych w Bratysławie, w pracowni Václava Ciglera. W latach 80. wyjechała do Moskwy, by dołączyć do partnerki. W Rosji musiała ukrywać swą orientację. Utrzymywała się z dmuchania szkła, tworzyła także abstrakcyjne obrazy automatyczne oparte na powtórzeniach cyfr. Pod wpływem kontaktu z ideami feminizmu zainteresowała się również fotografią. Została członkinią Związku Artystów ZSRR, choć w oficjalnym obiegu funkcjonowało wyłącznie jej szkło i malarstwo. Z czasem jednak porzuciła te techniki na rzecz sztuki wideo i zaczęła budować koncepcję „ciała mentalnego” w oparciu o swoje doświadczenia transpłciowości.
W 1991 roku powróciła do Bratysławy, gdzie skupiła się na tworzeniu wideo-artu i performance, posługując się kamerą i montażem jako protezą. Zaangażowała się także w działalność na rzecz praw LGBT. W latach 90. współzałożyła pierwsze słowackie czasopismo feministyczne „Aspekt” oraz współorganizowała lub angażowała się w działalność kilku organizacji pozarządowych na rzecz praw kobiet. Jako jedna z pierwszych osób spośród słowackich artystów otwarcie mówiła o swojej homoseksualności. W latach 1999–2013 wykładała na Wyższej Szkole Sztuk Pięknych w Bratysławie i przez osiem lat piastowała stanowisko prorektora uczelni, po czym zaczęła prowadzić pracownię nowych mediów na Akademii Sztuk Pięknych w Pradze, gdzie również objęła stanowisko prorektora.
W swojej praktyce artystycznej skupia się na tematach związanych z płcią i poszukiwaniem własnej tożsamości, często posługując się ironią. Kwestionuje konwencjonalne wyobrażenia o tożsamości płciowej, społecznej i politycznej. Interesuje się tym, jak uchwycić pożądanie, analizuje społeczny wymiar cielesności. W filmach wykorzystuje elementy codzienności, którym narzuca nowe narracje.
Została wyróżniona nagrodą Schering Stiftung Art Award 2018, a w 2016 roku otrzymała nagrodę Cena od Jiřího Surůvky.

</doc>
<doc id="5051589" url="https://pl.wikipedia.org/wiki?curid=5051589" title="Centrum interpretacji dziedzictwa">
Centrum interpretacji dziedzictwa

Centrum interpretacji dziedzictwa (ang. "heritage interpretation centre", "interpretive centre") – instytucja zajmująca się upowszechnianiem wiedzy o dziedzictwie kulturowym lub przyrodniczym. Centra interpretacji powstają najczęściej w bezpośrednim sąsiedztwie miejsc mających walory historyczne, kulturowe czy przyrodnicze, takich jak parki naturalne, stanowiska archeologiczne, zabytki architektury, historyczne obszary miejskie lub wiejskie. Mogą posiadać ekspozycję i przypominać w formie nowoczesne muzea, a wyróżnia je posługiwanie się metodami interpretacji dziedzictwa. Centra interpretacji dysponują czasem innymi usługami, takimi jak informacja turystyczna, zaplecze gastronomiczne czy strefy rekreacyjne.
Działalność centrów interpretacji.
Centra interpretacji koncentrują się na działaniach z pogranicza turystyki, edukacji i kultury. Istotą ich działalności jest dostarczanie narzędzi do pełniejszego zrozumienia znaczeń i wartości dziedzictwa (naturalnego, kulturowego, materialnego i niematerialnego, w zależności od danego centrum). Przekłada się to na budowanie świadomości oraz kształtowanie tożsamości społecznej i postaw sprzyjających ochronie dziedzictwa. Centra interpretacji używają różnych środków komunikacji i narzędzi edukacyjnych. Aby wspomóc i stymulować procesy poznawcze, starają się umożliwiać odbiorcy samodzielne odkrywanie znaczeń i tworzenie osobistej, intelektualnej i emocjonalnej więzi z otaczającym dziedzictwem. Metoda prezentacji są zazwyczaj przyjazna dla użytkownika, zakłada jego aktywny udział i interakcję, w myśl zasad interpretacji dziedzictwa wypracowanych przez Freemana Tildena i następnie rozwijanych w wielu ośrodkach na świecie.
Wiele centrów interpretacji dysponuje stałymi lub czasowymi wystawami, które wyjaśniają znaczenie miejsc dziedzictwa bądź konkretny ich aspekt. Wystawy te, znajdując się w bezpośrednim otoczeniu omawianego dziedzictwa, dają odpowiednie narzędzia by odbiorca następnie samodzielnie zapoznał się z jego przestrzenią. W oparciu o treści dziedzictwa, centra interpretacji prowadzą także działalność edukacyjną (dla grup szkolnych, rodzin, seniorów), a także organizują wydarzenia turystyczne i kulturalne dedykowane różnym grupom społecznym.
Centra interpretacji prowadzą także działalność edukacyjną (dla grup szkolnych, rodzin, seniorów), a także organizują wydarzenia turystyczne i kulturalne dedykowane różnym grupom społecznym. Bywają ośrodkiem rozwoju społeczności lokalnej. Mogą przyczyniać się do promocji dziedzictwa regionalnego i rozwoju turystyki na obszarach, w których powstanie muzeum nie jest możliwe. Jako nowo powstałe placówki mogą sprzyjać rozwojowi terytorialnemu i umacnianiu lokalnej i ponadlokalnej tożsamości, niekiedy zgodnie z interesem gospodarczym i politycznym regionu.
Centrum interpretacji a inne instytucje.
W przeciwieństwie do tradycyjnych muzeów, misją centrów interpretacji niekoniecznie jest gromadzenie, konserwacja i badanie materialnych zabytków czy obszarów chronionych. Jednocześnie metody interpretacji dziedzictwa, charakterystyczne dla centrów interpretacji, bywają nieraz stosowane przez muzea czy gospodarzy innych obiektów dziedzictwa (ang. "heritage site"), takich jak parki narodowe, parki tematyczne, centra nauki, ogrody botaniczne i zoologiczne, arboreta, strefy archeologiczne, etnograficzne itd. W miejscach tych nie zawsze powstaje osobne centrum, lecz rolę interpretacyjną spełniać mogą odpowiednie tablice, opowieści przewodników i inne narzędzia. Poradnik "Lokalne muzeum w globalnym świecie" wydany przez Małopolski Instytut Kultury wskazuje sposoby korzystania z metod interpretacji w muzeach. Istnieje zatem pewna trudność w wyodrębnieniu centrów interpretacji od innych instytucji, które pełnić mogą podobne funkcje, lecz nie przypisują sobie tego miana. Trudność w odróżnieniu wpływa także na brak jednoznacznej definicji centrum interpretacji (np. na gruncie prawa).
Centra interpretacji dziedzictwa w Polsce i na świecie.
Poniższe przykłady dotyczą wybranych instytucji, które oficjalnie określają się mianem centrów interpretacji, dysponując przeważnie własnym budynkiem i ekspozycją poświęconą dziedzictwu, bądź też czynią interpretację dziedzictwa kluczowym celem swojej działalności edukacyjnej czy szkoleniowej. Stworzenie kompletnej listy napotyka na trudności, ponieważ metody interpretacji dziedzictwa stosowane są także w instytucjach, które nie określają się mianem centrów interpretacji.

</doc>
<doc id="5051594" url="https://pl.wikipedia.org/wiki?curid=5051594" title="Wrong Turn (seria filmów)">
Wrong Turn (seria filmów)

Wrong Turn (pol. "Droga bez powrotu") – seria siedmiu slasherów zapoczątkowanych przez Alan`a B. McElroy`a. Filmy wydano w latach 2003–2021. Jest to koprodukcja amerykańsko niemiecko kanadyjska.
Fabuła serii opiera się na historii grup znajomych podróżujący po lasach Zachodniej Virginii, gubiąc się w gęstwinie napotykają wrogo nastawionych mieszkańców prymitywnych osad. Bohaterowie walczą o przetrwanie.
Streszczenie fabuły.
"Droga bez powrotu" (2003).
Bohaterem pierwszej części jest Chris, który wyrusza górską drogą na rozmowę w sprawie pracy, jednak na trasie napotyka korek na jezdni. Postanawia go ominąć jadąc zapomnianą leśną drogą, na której przez nieuwagę wjeżdża we wcześniej rozbite auto. Razem z piątką młodych ludzi, napotkanych podczas wypadku, postanawiają szukać pomocy. W głębi gęstych lasów napotykają na osadę niebezpiecznych prymitywnych osadników.
"Droga bez powrotu 2" (2007).
Akcja drugiej części rozgrywa się dziewięć lat od wydarzeń przedstawionych w poprzedniku. Telewizyjna gwiazdka Kimberly (Kimberly Caldwell) ma wziąć udział w nowym reality-show "Apokalipsa: Ostateczny surwiwalista", którego akcja będzie rozgrywać się w przestrzennych i odległych lasach Wirginii Zachodniej. Podczas podróży na plan programu, rozmawiając ze swoim agentem przez telefon komórkowy, potrąca przypadkiem mężczyznę. Przerażona, postanawia udzielić mu pomocy. Ten jednak okazuje się być kanibalem i atakuje kobietę. Kimberly zostaje zabita przez innego mutanta, który zaciąga jej zwłoki w głąb lasu. Uczestniczy reality-show muszą zmierzyć się z tajemnicami kryjącymi się w lesie.
"Droga bez powrotu 3" (2009).
Czworo studentów college’u wybiera się na spływ kajakowy. W lasach Zachodniej Wirginii zostają zaatakowani przez kanibala Trzypalczastego. Z życiem uchodzi tylko jedna z uczennic, Alex, i od tej pory usiłuje wydostać się z olbrzymiego kompleksu leśnego. Wkrótce trafia na grupę zbiegłych z więzienia kryminalistów, którzy uciekają przed wymiarem sprawiedliwości w towarzystwie uprowadzonych strażników więziennych. Wszyscy razem jednoczą swoje siły, tymczasem ich tropem podążają żądni krwi degeneraci.
"Droga bez powrotu 4" (2011).
W 1974 roku w sanatorium Glenville w Zachodniej Wirginii, rodzeństwo Hillicker: Trójpalczasty (Three Finger), Piłozębny (Saw Tooth) i Jednooki (One Eye) uciekają ze swoich cel i wypuszczają innych pacjentów. Razem brutalnie mordują sanitariuszy i lekarzy. Dwadzieścia dziewięć lat później w 2003 roku, dziewięciu studentów Uniwersytetu Weston; Kenia, Jenna, Vincent, Sara, Bridget, Kyle, Claire, Daniel i Lauren podczas ferii zimowych wybierają się na przejażdżkę skuterami śnieżnymi. W drodze do domku ich przyjaciela Portera w górach dopada ich burza śnieżna. Przyjaciele gubią się w zamieci i szukają schronienia. Docierają do opuszczonego sanatorium, nie wiedzą jednak że zamieszkuje je rodzeństwo Hillicker. Kanibale atakują nieproszonych gości, od tego momentu zaczyna się walka o przetrwanie.
"Droga bez powrotu 5" (2012).
W małym miasteczku Fair Lakes w Zachodniej Wirginii odbywa się góralski festiwal „Człowieka z gór”. Przebrani mieszkańcy miasteczka i przybyli goście, chcą się dobrze bawić na festiwalu. Pięciu przyjaciół, Billy (Simon Ginty), jego dziewczyna Cruz (Amy Lennox), Lita (Roxanne McKee), jej chłopak Gus (Paul Luebke) i Julian (Oliver Hoare). W drodze do Fair Lakes, mają wypadek samochodowy spowodowany przez Maynarda który ich atakuje. Billy, Gus i Julian bronią się przed jego atakiem, jednak wszystkich zatrzymuje policjantka Angela (Camilla Arfwedson) i jej zastępca Biggs (Kyle Redmond Jones). Policjantka zabiera wszystkich na komisariat, jej zastępca Biggs czekający na lawetę zostaje zamordowany przez trzech kanibali. Na komisariacie policji Billy tłumaczy policjantce, że narkotyki są jego. Cruz, Lita, Gus i Julian zostają zwolnieni i idą do motelu. Tymczasem kanibale jadą do miasta, zabijają strażnika w elektrowni i odłączają elektryczność w całym mieście. Podczas drogi na komisariat Cruz zostaje zaatakowana przez Trzypalczastego i ginie. W motelu kanibale przejmują Gusa, Lita jest atakowana przez jednego z nich, ale udaje jej się uciec. Gus zostaje związany, a kanibale łamią mu nogi. Policjantka widzi Gusa wyrzuconego z ciężarówki kanibali, Angela próbuje go ratować, ale kanibale rozjeżdżają go. Reszta ocalałych próbuje wezwać wsparcie i uratować się przez zabójcami, trwa walka o przetrwanie.
"Droga bez powrotu 6" (2014).
Rodzeństwo Hillicker: Trójpalczasty (Three Finger), Piłozębny (Saw Tooth) i Jednooki (One Eye) mordują parę rowerzystów na szlaku rowerowym w Zachodniej Wirginii. Bracia są pod opieką swoich krewnych Jacksona i Sally, opiekunów miejscowego kurortu hotelowego "Hobbs Springs". Danny wraz ze swoją dziewczyną Toni, jej brat Rodem, Vic, Charlie, Bryan i jego dziewczyna Jillian udają się do ośrodka "Hobbs Springs" w celu otrzymania spadku po rodzinie Danny'ego. Grupa przyjaciół dociera do hotelu gdzie zostaje powitana i ugoszczona przez Jacksona i Sally. Bryan i Jillian, następnego dnia robiący zakupy, zostają poinformowani przez szeryfa Doucette o dziwnych zaginięciach mieszkańców miasta, w tym gości hotelowych. Kiedy odjeżdża, Doucette wpada na blokadę drogową, gdzie zostaje zabity przez Trójpalczastego (Three Finger). Zaalarmowani wiadomością Bryana i Jillian o losie mieszkańców miasta, przyjaciele Danny'ego stają się podejrzliwi co do jego kuzynów Jacksona i Sally. Znajomi zaczynają znikać w tajemniczych okolicznościach.
"Droga bez powrotu. Geneza" (2021).
Grupa przyjaciół z New Jersey Jen Shaw, jej chłopak Darius, Adam i Milla oraz Gary i Luis udaje się na wędrówkę szlakiem Appalachów. Zatrzymują się w niewielkim miasteczku w Wirginii. Okoliczni mieszkańcy ostrzegają grupę aby trzymali się wytyczonych szlaków, młodzi wędrowcy zbaczają jednak z obranego kursu i wkraczają na teren zamieszkały przez tajemniczą społeczność. Członkowie izolującej się od setek lat sekty "The Foundation" nie tolerują obcych i gotowi są zrobić wszystko, by chronić swoją prywatność i styl życia.

</doc>
<doc id="5051595" url="https://pl.wikipedia.org/wiki?curid=5051595" title="Ali Shalabi">
Ali Shalabi

Ali Shalabi (arab. علي شلابي) – libijski sztangista, olimpijczyk.
Shalabi wystąpił na Letnich Igrzyskach Olimpijskich 1980 w kategorii do 56 kg. Z wynikiem 215 kg w dwuboju zajął przedostatnie 17. miejsce wśród zawodników sklasyfikowanych (startowało 21 sportowców). W rwaniu uzyskał 95 kg i 19. wynik ex aequo z Lorenzo Orsinim z Australii. Podrzut zakończył rezultatem 120 kg, co dało mu 17. pozycję w tej części turnieju (jedynym sklasyfikowanym sztangistą, którego Libijczyk wyprzedził, był Ashok Kumar Karki z Nepalu).
Uczestnik mistrzostw świata. W kategorii do 56 kg wystąpił na zawodach w 1978 i 1979 roku. Podczas pierwszego z turniejów uzyskał przedostatni 14. rezultat w dwuboju, osiągając wynik 200 kg (80 kg w rwaniu i 120 kg w podrzucie). W 1979 roku nie ukończył rwania, przez co został niesklasyfikowany (w podrzucie uzyskał 120 kg).

</doc>
<doc id="5051604" url="https://pl.wikipedia.org/wiki?curid=5051604" title="Sylwia Rodziewicz-Motowidło">
Sylwia Rodziewicz-Motowidło

Sylwia Anna Rodziewicz-Motowidło – chemik, profesor nauk ścisłych i przyrodniczych, pracownik naukowy Uniwersytetu Gdańskiego, wynalazca.
Życiorys.
W roku 1997 ukończyła studia z chemii na Uniwersytecie Gdańskim. Jako studentka drugiego roku w 1994 r., za namową prof. Krzysztofa Rolki podjęła pracę naukową w rodzimej uczelni. W 2001 roku obroniła doktoratna podstawie dysertacji "Badania konformacyjne peptydów z rodziny tachykinin", napisanej pod kierunkiem prof. K. Rolki. 11 maja 2011 roku Sylwia Anna Rodziewicz-Motowidło uzyskała stopień naukowy doktora habilitowanego nauk chemicznych na podstawie dysertacji "Eksperymentalne i teoretyczne badania konformacyjne biologicznie". 4 maja 2021 roku postanowieniem prezydenta Rzeczypospolitej Polskiej otrzymała tytuł naukowy profesora nauk ścisłych i przyrodniczych.
Zatrudniona jest na Wydziale Chemii Uniwersytetu Gdańskiego w Katedrze Chemii Biomedycznej, w której pełni funkcję kierownika. Jest członkiem Zespołu Chemii Medycznej działającym przy UG. W 2020 roku miała na swoim koncie 223 publikacje naukowe. Ponadto jest właścicielką 3 patentów: "Nowy peptyd do zastosowania jako stymulator chondrogenezy i lek w terapii uszkodzeń chrząstki", "Nowy związek peptydowy jako czynnik stymulujący gojenie ran i rekonstrukcje skóry", "Peptyd RDKVYR lub jego farmaceutycznie dopuszczalna sól do zastosowania w procesie regeneracji tkanki złożonej i gojenia się ran u ssaków". 

</doc>
<doc id="5051606" url="https://pl.wikipedia.org/wiki?curid=5051606" title="Chrząszcze drapieżne Wenezueli">
Chrząszcze drapieżne Wenezueli

Chrząszcze drapieżne Wenezueli – ogół taksonów owadów z podrzędu chrząszczy drapieżnych ("Adephaga"), których występowanie stwierdzono na terenie Wenezueli.
Biegaczowate ("Carabidae").
W Wenezueli stwierdzono m.in.::
Pływakowate ("Dytiscidae").
W Wenezueli stwierdzono m.in.::
Flisakowate ("Haliplidae").
W Wenezueli stwierdzono m.in.::
"Meruidae".
W Wenezueli stwierdzono:
"Rhysodidae".
W Wenezueli stwierdzono m.in.:

</doc>
<doc id="5051607" url="https://pl.wikipedia.org/wiki?curid=5051607" title="Virgiliu Postolachi">
Virgiliu Postolachi

Virgiliu Postolachi (ur. 17 marca 2000 w Jedyńcach) – mołdawski piłkarz grający na pozycji napastnika w UT Arad.
Kariera klubowa.
Urodził się w Mołdawii, jednak już jako dwulatek wyjechał wraz z rodziną do Francji, gdzie jako pięciolatek zaczął trenować piłkę nożną. W 2013 roku trafił do akademii PSG, z której w lipcu 2019 roku trafił do Lille OSC. W lipcu 2020 przeszedł do Royal Excel Mouscron. W styczniu 2021 został wypożyczony do końca sezonu do Vendsyssel FF. W lipcu 2022 podpisał dwuletni kontrakt z UT Arad.
Kariera reprezentacyjna.
We wrześniu 2018 roku otrzymał rumuńskie obywatelstwo. Deklarował chęć reprezentowania Rumunii mimo posiadania również mołdawskiego i francuskiego obywatelstwa, jednakże nie otrzymał zgody od FIFA na grę w rumuńskiej kadrze.
W reprezentacji Mołdawii zadebiutował 25 marca 2021 w zremisowanym 1:1 meczu z Wyspami Owczymi. W styczniu 2022 został powołany na mecze towarzyskie z Ugandą i Koreą Południową. 18 stycznia wystąpił w przegranym 2:3 spotkaniu z zespołem z Afryki, a trzy dni później zagrał w przegranym 0:4 meczu z Koreą. 22 września 2022 wystąpił w wygranym 2:1 spotkaniu Ligi Narodów z Łotwą.

</doc>
<doc id="5051608" url="https://pl.wikipedia.org/wiki?curid=5051608" title="Alexei Koșelev">
Alexei Koșelev

Alexei Vasilievitsj Koșelev (; ur. 19 listopada 1993 w Kiszyniowie) – mołdawski piłkarz występujący na pozycji bramkarza w japońskim klubie Júbilo Iwata oraz w reprezentacji Mołdawii.
Kariera klubowa.
Saxan Ceadîr-Lunga.
25 lipca 2014 podpisał kontrakt z klubem Saxan Ceadîr-Lunga. Zadebiutował 2 sierpnia 2014 w meczu Divizia Națională przeciwko Sheriffowi Tyraspol (1:1).
FC Tiraspol.
1 lutego 2015 przeszedł do drużyny FC Tiraspol. Zadebiutował 1 marca 2015 w meczu Divizia Națională przeciwko Saxan Ceadîr-Lunga (4:0).
Sheriff Tyraspol.
1 lipca 2015 podpisał kontrakt z zespołem Sheriff Tyraspol. Zadebiutował 25 czerwca 2015 w meczu o Superpuchar Mołdawii przeciwko Milsami Orgiejów (3:1) i zdobył trofeum. W Divizia Națională zadebiutował 25 lipca 2015 w meczu przeciwko Saxan Ceadîr-Lunga (2:0). W sezonie 2015/16 jego zespół zajął pierwsze miejsce w tabeli zdobywając mistrzostwo Mołdawii. W sezonie 2016/17 jego drużyna zdobyła mistrzostwo i Puchar Mołdawii.
CSM Politehnica Jassy.
1 lipca 2017 przeszedł do klubu CSM Politehnica Jassy. Zadebiutował 14 lipca 2017 w meczu Liga I przeciwko Universitatea Krajowa (2:0).
Fortuna Sittard.
10 lipca 2018 podpisał kontrakt z drużyną Fortuna Sittard. Zadebiutował 11 sierpnia 2018 w meczu Eredivisie przeciwko SBV Excelsior (1:1).
Júbilo Iwata.
1 marca 2021 przeszedł do zespołu Júbilo Iwata.
Kariera reprezentacyjna.
Mołdawia U-21.
W 2013 roku otrzymał powołanie do reprezentacji Mołdawii U-21. Zadebiutował 20 stycznia 2013 w meczu towarzyskim przeciwko reprezentacji Ukrainy U-21 (0:2).
Mołdawia.
W 2015 roku otrzymał powołanie do reprezentacji Mołdawii. Zadebiutował 9 października 2015 w meczu eliminacji do Mistrzostw Europy 2016 przeciwko reprezentacji Rosji (1:2).

</doc>
<doc id="5051610" url="https://pl.wikipedia.org/wiki?curid=5051610" title="Ahmed Azzaqa">
Ahmed Azzaqa

Ahmed Abdulsalam Ahmed Azzaqa (ur. 9 sierpnia 1988 w Sabha) – libijski piłkarz występujący na pozycji bramkarza w libijskim klubie Al-Madina oraz w reprezentacji Libii.
Kariera reprezentacyjna.
Libia.
W 2017 roku otrzymał powołanie do reprezentacji Libii. Zadebiutował 7 października 2017 w meczu eliminacji do Mistrzostw Świata 2018 przeciwko reprezentacji Demokratycznej Republiki Konga (1:2).

</doc>
<doc id="5051612" url="https://pl.wikipedia.org/wiki?curid=5051612" title="Fathi Al-Talhy">
Fathi Al-Talhy

Fathi Saber Rashid Abdullah Al-Talhy (ur. 20 grudnia 1988 w Bengazi) – libijski piłkarz występujący na pozycji bramkarza w libijskim klubie Al-Nasr Bengazi oraz w reprezentacji Libii.
Kariera reprezentacyjna.
Libia.
W 2017 roku otrzymał powołanie do reprezentacji Libii. Zadebiutował 3 grudnia 2017 w meczu Pucharu CECAFA 2017 przeciwko reprezentacji Tanzanii (0:0).

</doc>
<doc id="5051614" url="https://pl.wikipedia.org/wiki?curid=5051614" title="Salah Fakroun">
Salah Fakroun

Salaheddin Ahmed Farag Fakroun (; ur. 8 lutego 1999 w Bengazi) – libijski piłkarz występujący na pozycji obrońcy w libijskim klubie Al-Nasr Bengazi oraz w reprezentacji Libii.
Kariera reprezentacyjna.
Libia.
W 2020 roku otrzymał powołanie do reprezentacji Libii. Zadebiutował 11 października 2020 w meczu towarzyskim przeciwko reprezentacji Komorów (2:1).

</doc>
<doc id="5051621" url="https://pl.wikipedia.org/wiki?curid=5051621" title="Swetłana Żekowa">
Swetłana Żekowa

Swetłana Żekowa, (ur. 1 lutego 1967 w Sofii) – bułgarska urzędniczka państwowa i dyplomata, w 2014 minister ochrony środowiska i zasobów wodnych.
Życiorys.
Ukończyła francuskojęzyczne liceum w Sofii i filologię romańską na Uniwersytecie Sofijskim im. św. Klemensa z Ochrydy. Studiowała też międzynarodowe stosunki gospodarcze w wyższym instytucie geologii i górnictwa WMGI w Sofii, kształciła się również w szkole służby międzynarodowej American University w Waszyngtonie oraz na Uniwersytecie Organizacji Narodów Zjednoczonych w Tokio. Pracowała jako badaczka w strukturach Rady Europy oraz wykładowczyni w instytucie administracji publicznej i integracji europejskiej. Od 1999 zatrudniona w departamencie integracji europejskiej ministerstwa środowiska. W 2004 rozpoczęła pracę w stałym przedstawicielstwie Bułgarii przy UE, od 2008 w randze radcy. Objęła w nim stanowisko dyrektora departamentu środowiska. Reprezentowała Bułgarię w negocjacjach z instytucjami unijnymi, w tym z Komisją Europejską.
W sierpniu 2014 objęła funkcję ministra ochrony środowiska i zasobów wodnych w rządzie Georgiego Bliznaszkiego. Stanowisko to zajmowała do listopada tegoż roku.

</doc>
<doc id="5051622" url="https://pl.wikipedia.org/wiki?curid=5051622" title="Monaster Agapia">
Monaster Agapia

Monaster Agapia – prawosławny żeński monaster w okręgu Neamț, w odległości ok. 4 kilometrów na południe od Târgu Neamț. W klasztorze mieszka około 400 zakonnic zajmujących się uprawą ziemi, tkaniem dywanów i produkcją pamiątek dla turystów.
Monaster Agapia składa się z dwóch klasztorów:
Historia.
Klasztor w Dolinie został zbudowany w latach 1642–1644. Aktualna neoklasycystyczna fasada powstała podczas rekonstrukcji pomiędzy 1882 a 1903 rokiem. Około 1860 r. najbardziej znany rumuński malarz XIX wieku Nicolae Grigorescu ozdobił klasztorną cerkiew malowidłami ściennymi.
Klasztor na wzgórzu został ufundowany przez Elenę, żonę hospodara Mołdawii Piotra Rareșa w latach 1642–1647.

</doc>
<doc id="5051624" url="https://pl.wikipedia.org/wiki?curid=5051624" title="Slovalco">
Slovalco

Slovalco – słowackie przedsiębiorstwo przemysłowe specjalizujące się w produkcji aluminium.
Spółka powstała w 1993 roku, poprzez wydzielenie części majątku z Zakładu im. Słowackiego Powstania Narodowego (Závod Slovenského národného povstania – ZSNP), funkcjonującego w Żarze nad Hronem od 1951 roku. ZSNP wytwarzało aluminium przestarzałą, nieefektywną i obciążającą środowisko technologią, stąd w 1981 roku ogłoszono projekt jej modernizacji. W 1986 roku podpisano umowę z norweską firmą Ardal og Sunndal Verk (potem Norsk Hydro) o udostępnieniu know-how. W 1989 roku rząd czechosłowacki zaprzestał finansowania projektu, który był wykonany w ok. 60%. W celu jego kontynuacji w 1993 roku ustanowiono spółkę Slovalco, w której 80% udziałów objęło ZSNP, a po 10% – Europejski Bank Odbudowy i Rozwoju i Hydro Aluminium. 
Produkcję aluminium za pomocą nowej instalacji rozpoczęto w czerwcu 1995 roku, a pełną zdolność produkcyjną osiągnięto w grudniu tego roku. Projektowa wydajność zakładu wynosiła 108 500 ton rocznie. Po rozbudowie w 2003 roku zwiększono moce produkcyjne do 165 tys. ton.
W 2019 roku Norsk Hydro było właścicielem 55,3% akcji przedsiębiorstwa, pozostałe 44,7% należy do funduszu Penta Investments. W grudniu tego roku Norsk Hydro ogłosiło, że ze względu na zmniejszone prognozy zapotrzebowania na aluminium, ograniczy produkcję w słowackim zakładzie o 20%. 

</doc>
<doc id="5051630" url="https://pl.wikipedia.org/wiki?curid=5051630" title="Lista typów włoskich okrętów podwodnych">
Lista typów włoskich okrętów podwodnych

To lista typów okrętów podwodnych Włoch, podana chronologicznie. Daty oznaczają okres budowy danego typu.

</doc>
<doc id="5051632" url="https://pl.wikipedia.org/wiki?curid=5051632" title="Bogdan Țăruș">
Bogdan Țăruș

Bogdan Țăruș (ur. 1 sierpnia 1975 w Piatra Neamț) – rumuński lekkoatleta, specjalizujący się w skoku w dal. Trzykrotny uczestnik letnich igrzysk olimpijskich (Atlanta 1996, Sydney 2000, Ateny 2004).

</doc>
<doc id="5051634" url="https://pl.wikipedia.org/wiki?curid=5051634" title="Krasimira Medarowa">
Krasimira Medarowa

Krasimira Medarowa, (ur. 18 sierpnia 1966) – bułgarska prawniczka, sędzia, od 8 do 10 sierpnia 2014 minister bez teki ds. organizacji wyborów.
Życiorys.
Ukończyła studia prawnicze na Uniwersytecie Sofijskim, następnie uzyskała uprawnienia sędziego. Orzekała w sądzie rejonowym (1992–1998) i miejskim (1998–2006) w Sofii, w 2006 została sędzią sądu apelacyjnego w Sofii. W 2011 wybrano ją na przewodniczącą krajowej komisji wyborczej z rekomendacji partii GERB. Odeszła z tej funkcji w 2014 po zmianach w kodeksie wyborczym, które zabraniały łączenia tej funkcji z zawodem sędziego.
8 sierpnia 2014 objęła funkcję ministra bez teki ds. organizacji wyborów w rządzie Georgiego Bliznaszkiego. Odeszła z funkcji już 10 sierpnia ze względu na krytykę ze strony m.in. Bloku Reformatorskiego oraz oskarżenia o sprzyjanie GERB-owi podczas kierowania komisją wyborczą (m.in. poprzez dopuszczenie polityków tej partii do obserwowania liczenia głosów).

</doc>
<doc id="5051636" url="https://pl.wikipedia.org/wiki?curid=5051636" title="Bogdan Tarus">
Bogdan Tarus



</doc>
<doc id="5051638" url="https://pl.wikipedia.org/wiki?curid=5051638" title="Delia Grigore">
Delia Grigore

Delia Grigore (ur. 7 lutego 1972 w Galaţi) – rumuńska pisarka, filolog, działaczką na rzecz praw Romów.
Życiorys.
Rodzice Deli w czasach komunistycznych zdobyli wykształcenie i chcieli, aby córka się uczyła. Delia w liceum nie przyznawała się do romskiego pochodzenia, a ponieważ mieszkała w dzielnicy żydowskiej, część jej znajomych uważała ja za Żydówkę. Po ukończeniu szkoły średniej ukończyła kurs sanskrytu, cywilizacji i kultury Indii na Uniwersytecie Bukaresztańskim. W 1991 roku rozpoczęła studia na kierunku filologia rumuńska i angielska na Wydziale Filologicznym Uniwersytetu Bukaresztańskiego. Ukończyła również studia na kierunku etnologia w Instytucie Etnografii i Folkloru (Institutul de Etnografie si Folclor) i za pracę "Zwyczaje rodzinne tradycyjnej kultury romańskiej z koczowniczym wzorcem tożsamości w południowo-wschodniej Rumunii" uzyskała tytuł doktora nauk humanistycznych. Pracuje na Wydziale Języków Obcych i Literatury na Uniwersytecie Bukaresztańskim. Jako prezes od 2004 roku Stowarzyszenia ȘATRA / ASTRA – Amare Rromentza zajmuje się obroną praw Romów. W 2007 roku na jej wniosek Rumunia zaprotestowała przeciwko decyzji o deportacji z Włoch nielegalnych romskich imigrantów (po brutalnym morderstwie dokonanym przez jednego z nich). Policja mogła ich deportować bez decyzji sądu.
Twórczość.
W 2010 roku 10 jej wierszy zostało wydanych w antologii "Babel.ro. Tineri poeţi minoritari".
Jako naukowiec publikuje prace na temat kultury i tradycji społeczności Romskiej. Wśród nich znalazły się między innymi: "iklioven i Rromani chib – Ghid de limbă și cultură rromani" (2000), "Rromanipen-ul (rromani dharma) și mistica familiei" (2001), "Introducere în studiul culturii tradiționale rromani – Curs de antropologie rromani" (2001), "Rromii și cultura populară română. Patrin thai iag" W": Rromii: tipuri și arhetipuri identitare (2002), Istoria și tradițiile minorității rromani" (2005) współautorzy Peter Petcuț i Mariana Sandu, "A Pattern of Thinking Romani Poetry" W: Perspectives on Contemporary East European Literature: Beyond National and Regional Frames "Slavic Eurasian Studies" Nr 30 2016.

</doc>
<doc id="5051639" url="https://pl.wikipedia.org/wiki?curid=5051639" title="Bogdan Tudor">
Bogdan Tudor

Bogdan Tudor (ur. 1 lutego 1970 w Bukareszcie) – rumuński lekkoatleta, specjalizujący się w skoku w dal. Dwukrotny uczestnik letnich igrzysk olimpijskich (Barcelona 1992, Atlanta 1996).

</doc>
<doc id="5051643" url="https://pl.wikipedia.org/wiki?curid=5051643" title="Homelski Państwowy Uniwersytet Medyczny">
Homelski Państwowy Uniwersytet Medyczny

Homelski Państwowy Uniwersytet Medyczny (biał. "Гомельскі дзяржаўны медыцынскі ўніверсітэт", (ros. Гомельский государственный медицинский университет) – białoruska publiczna uczelnia medyczna, zlokalizowana w Homlu.
Uczelnia został założona w 1990 roku na podstawie decyzji Rady Ministrów ZSRR jako Homelski Państwowy Instytut Medyczny (Гомельский государственный медицинский институт). Ponieważ rejon Homla i Mohylewa był obszarem dotkniętym skutkami katastrofy w Czarnobylu, powołano tam instytut, którego głównym celem miało być zapewnienie lekarzy i innych specjalistów medycznych na tym terenie, a także prowadzeniem badań nad skutkami katastrofy i poszukiwanie sposobu na zapobieganie im. Pierwszym rektorem instytutu został Jurij Bandażewski, który kierował nim do 1999 roku. 
W 2003 roku Instytut spełnił kryteria wymagane od uniwersytetu i został przemianowany na Homelski Państwowy Uniwersytet Medyczny.
W skład uczelni wchodzą następujące jednostki administracyjne:

</doc>
<doc id="5051644" url="https://pl.wikipedia.org/wiki?curid=5051644" title="Wierchnieje Chotiakowo">
Wierchnieje Chotiakowo

Wierchnieje Chotiakowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest w pobliżu Kaspli, przy drodze regionalnej 66N-0507 (Wierchnieje Chotiakowo – 66K-11 i Diemidow), 17,5 km od centrum administracyjnego osiedla wiejskiego (Titowszczina), 18 km od centrum administracyjnego rejonu (Diemidow), 78,5 km od stolicy obwodu (Smoleńsk), 22 km od granicy z Białorusią.
W granicach miejscowości znajdują się ulice: Pridorożnaja, Riabinowaja, Szyrokaja.
Demografia.
W 2010 r. miejscowość zamieszkiwało 26 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Wierchnieje Chotiakowo) zlikwidowanej jednostki administracyjnej Borodinskoje weszły w skład osiedla wiejskiego Titowszczinskoje.

</doc>
<doc id="5051645" url="https://pl.wikipedia.org/wiki?curid=5051645" title="Weronika Szlagowska">
Weronika Szlagowska

Weronika Szlagowska (ur. 29 listopada 2001 w Tczewie) – polska siatkarka, grająca na pozycji przyjmującej, wychowanka klubu UKS Libero Starogard Gdański. W sezonach 2020/2021 i 2021/2022 reprezentowała klub BKS BOSTIK Bielsko-Biała w Tauron Lidze. Od sezonu 2022/2023 zawodniczka KS DevelopRes Rzeszów.
Jest absolwentką Szkoły Mistrzostwa Sportowego PZPS w Szczyrku. W rozgrywkach młodzieżowych reprezentowała barwy klubu KS Pałac Bydgoszcz. W 2018 roku zajęła trzecie miejsce w mistrzostwach Polski kadetek w Rumi. W 2019 roku wywalczyła brązowy medal mistrzostw Polski juniorek w Kętrzynie, otrzymując nagrodę dla najlepszej przyjmującej turnieju finałowego. W tym samym roku została powołana przez trenera Waldemara Kawkę do reprezentacji Polski juniorek, z którą zajęła piąte miejsce w mistrzostwach Świata U20 w Meksyku. Po raz pierwszy do reprezentacji Polski seniorek została powołana przez trenera Jacka Nawrockiego w kwietniu 2021 roku.

</doc>
<doc id="5051650" url="https://pl.wikipedia.org/wiki?curid=5051650" title="Holandia (kraj składowy Królestwa Niderlandów)">
Holandia (kraj składowy Królestwa Niderlandów)

Holandia () – kraj składowy Królestwa Niderlandów składający się z europejskiej części tego państwa oraz trzech karaibskich gmin specjalnych: Bonaire, Saba i Sint Eustatius.
Holandia, obok Aruby, Curaçao i Sint Maarten, jest jednym z czterech krajów składowych Królestwa Niderlandów. W jej skład, oprócz europejskiej części Królestwa, wchodzą również 3 gminy specjalne położone na Karaibach: Bonaire, Saba i Sint Eustatius. Gminy te wyłączone są spod tradycyjnego podziału administracyjnego Holandii na prowincje, a ich status podobny jest do gmin – posiadają lokalne władze, zajmujące się codziennym zarządzaniem tymi terytoriami, podległe centralnemu rządowi Holandii. Tereny położone na Karaibach, w odróżnieniu od europejskich, nie są częścią Unii Europejskiej.
Mimo faktu, iż cztery kraje składowe Królestwa Niderlandów są formalnie równymi partnerami, w praktyce Holandia odgrywa w nim dominującą rolę stanowiąc około 98% zarówno powierzchni, jak i populacji całego Królestwa i zarządzając większością jego spraw – odpowiada między innymi za prowadzenie polityki Królestwa na arenie międzynarodowej, a jej ambasady i konsulaty służą wszystkim obywatelom Królestwa.
W rywalizacji sportowej Holandia wystawia oddzielne od pozostałych krajów składowych Królestwa Niderlandów reprezentacje – np. w igrzyskach olimpijskich Holandia startuje jako oddzielna reprezentacja niż Aruba, a wcześniej, do rozwiązania tego terytorium, Antyle Holenderskie (Curaçao i Sint Maarten od czasu rozpadu Antyli nie zadebiutowały na igrzyskach olimpijskich jak oddzielne kraje).

</doc>
<doc id="5051651" url="https://pl.wikipedia.org/wiki?curid=5051651" title="Niżnieje Chotiakowo">
Niżnieje Chotiakowo

Niżnieje Chotiakowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Kasplą, 2 km od drogi regionalnej 66N-0507 (Wierchnieje Chotiakowo – 66K-11 i Diemidow), 17,5 km od centrum administracyjnego osiedla wiejskiego (Titowszczina), 18,5 km od centrum administracyjnego rejonu (Diemidow), 78 km od stolicy obwodu (Smoleńsk), 21,5 km od granicy z Białorusią.
W granicach miejscowości znajduje się ulica Zielonaja (7 posesji).
Demografia.
W 2010 r. miejscowość zamieszkiwała 1 osoba.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Niżnieje Chotiakowo) zlikwidowanej jednostki administracyjnej Borodinskoje weszły w skład osiedla wiejskiego Titowszczinskoje.

</doc>
<doc id="5051652" url="https://pl.wikipedia.org/wiki?curid=5051652" title="Marc Guéhi">
Marc Guéhi

Addji Keaninkin Marc-Israel Guéhi (ur. 13 lipca 2000 w Abidżanie) – angielski piłkarz iworyjskiego pochodzenia występujący na pozycji obrońcy w angielskim klubie Crystal Palace. Wychowanek Chelsea, w trakcie swojej kariery grał także w Swansea City. Młodzieżowy reprezentant Anglii.

</doc>
<doc id="5051653" url="https://pl.wikipedia.org/wiki?curid=5051653" title="Noni Madueke">
Noni Madueke

Chukwunonso Tristan Madueke (ur. 10 marca 2002 w Londynie) – angielski piłkarz nigeryjskiego pochodzenia występujący na pozycji napastnika w angielskim klubie Chelsea. Wychowanek Tottenhamu Hotspur. Młodzieżowy reprezentant Anglii.

</doc>
<doc id="5051654" url="https://pl.wikipedia.org/wiki?curid=5051654" title="Steven Sessegnon">
Steven Sessegnon

Zeze Steven Sessegnon (ur. 18 maja 2000 w Roehampton) – angielski piłkarz benińskiego pochodzenia występujący na pozycji obrońcy w angielskim klubie Bristol City. Wychowanek Fulham. Młodzieżowy reprezentant Anglii. Brat bliźniak Ryana Sessegnon, kuzyn Stéphane'a Sessègnon.

</doc>
<doc id="5051656" url="https://pl.wikipedia.org/wiki?curid=5051656" title="Stadion Al-Olympique">
Stadion Al-Olympique

Stadion Al-Olympique – stadion piłkarski w Az-Zawiji, w Libii. Obiekt może pomieścić 14 000 widzów. Swoje spotkania rozgrywają na nim piłkarze klubu Al-Olympique Az-Zawija.

</doc>
<doc id="5051658" url="https://pl.wikipedia.org/wiki?curid=5051658" title="Jan Gwalbert Styczyński">
Jan Gwalbert Styczyński

Jan Gwalbert Styczyński (ur. 1786 na Litwie, zm. 19 maja 1845 w Kamieńcu Podolskim) – polski nauczyciel, publicysta, krytyk literacki.
Życiorys.
Pochodził z ubogiej litewskiej rodziny, syn pedagoga wiejskiego. Uczył się w Połocku, w 1810 ukończył studia na Uniwersytecie Wileńskim i podjął pracę jako nauczyciel domowy. W 1815 przybył do Winnicy i tu wykładał zasady wymowy oraz poezję polską jako profesor.
W Winnicy przebywał następnych 11 lat i udzielał się na polu literackim. Publikował recenzje, np:"Uwag nad Połtawą", poematu ks. Muśnickiego wydanego w 1817 jak i "Jagielloniady", poematu D.B. Tomaszewskiego wydanego tym samym roku.
Styczyński pisał i drukował bajki (np.: "Koziołek i wilk", "Choroba i zdrowie", "Rozum u liszki", "Rolnik w projektach", " Literat i chłopek" i inne), żarty wierszowane oraz uzupełnił o kolejne trzy lata "Historię literatury polskiej" Feliksa Bendkowskiego pod tytułem: "Do historii literatury polskiej dodatek", którą Bentkowski wysoko ocenił. W 1825 w Wilnie został wydany jego autorstwa romans historyczny pt: "Mendog król litewski". Od 1820 należał do Towarzystwa Naukowego Krakowskiego oraz był sekretarzem towarzystwa dobroczynności dla ubogich uczniów w Winnicy.
W 1826 dostał przeniesienie do Gimnazjum w Świsłoczy jako nauczyciel wymowy ojczystej. Od tego momentu zaprzestał pracy literackiej i poświęcił się całkowicie działaniom pedagogicznym. W 1834 został przeniesiony do Kamieńca Podolskiego, gdzie nauczał języka łacińskiego.
Zmarł 9 maja 1845 w Kamieńcu Podolskim.

</doc>
<doc id="5051659" url="https://pl.wikipedia.org/wiki?curid=5051659" title="Obrok (rejon diemidowski)">
Obrok (rejon diemidowski)

Obrok () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest w pobliżu rzeki Zierietnia, 2 km od drogi regionalnej 66N-0507 (Wierchnieje Chotiakowo – 66K-11 i Diemidow), 19,5 km od centrum administracyjnego osiedla wiejskiego (Titowszczina), 20 km od centrum administracyjnego rejonu (Diemidow), 81 km od stolicy obwodu (Smoleńsk), 20 km od granicy z Białorusią.
W granicach miejscowości znajduje się ulica Mochowaja (2 posesje).
Demografia.
W 2010 r. miejscowość zamieszkiwały 4 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Obrok) zlikwidowanej jednostki administracyjnej Borodinskoje weszły w skład osiedla wiejskiego Titowszczinskoje.

</doc>
<doc id="5051662" url="https://pl.wikipedia.org/wiki?curid=5051662" title="Słoboda (sielsowiet Prozoroki)">
Słoboda (sielsowiet Prozoroki)

Słoboda (; ) – chutor na Białorusi, w obwodzie witebskim, w rejonie głębockim, w sielsowiecie Prozoroki.
Dawniej używana nazwa – Słoboda Czerniewicka.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 20 osób, 2 były wyznania rzymskokatolickiego, a 18 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 3 budynki mieszkalne. W 1931 w 3 domach zamieszkiwało 28 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5051665" url="https://pl.wikipedia.org/wiki?curid=5051665" title="Karolina Drużkowska">
Karolina Drużkowska

Karolina Drużkowska (ur. 6 marca 2002 w Brzesku) – polska siatkarka, grająca na pozycji przyjmującej, wychowanka klubu UKS Jedynka Tarnów. W sezonie 2020/2021 reprezentowała klub BKS BOSTIK Bielsko-Biała w Tauron Lidze. Od sezonu 2021/2022 jest zawodniczką Energi MKS Kalisz.
Uczęszczała do Szkoły Mistrzostwa Sportowego PZPS w Szczyrku, a następnie do Liceum Ogólnokształcącego Mistrzostwa Sportowego SMS-Edu Sport w Bielsku-Białej. W rozgrywkach młodzieżowych reprezentowała barwy Elite Volley Małopolska oraz BKS Stal Bielsko-Biała. W 2020 roku została powołana przez trenera Jacka Nawrockiego do reprezentacji Polski seniorek, w której zadebiutowała 28 lipca 2020 w meczu przeciwko Szwajcarii, zdobywając 15 punktów. Również w 2020 roku wraz z reprezentacją juniorek zajęła 6. miejsce w Mistrzostwach Europy U19 w Bośni i Hercegowinie.

</doc>
<doc id="5051666" url="https://pl.wikipedia.org/wiki?curid=5051666" title="Szyciki">
Szyciki

Szyciki (; ) – wieś na Białorusi, w obwodzie witebskim, w rejonie głębockim, w Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 121 osób, 86 było wyznania rzymskokatolickiego, a 35 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 23 budynki mieszkalne. W 1931 w 25 domach zamieszkiwało 127 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5051668" url="https://pl.wikipedia.org/wiki?curid=5051668" title="Boroda (wieś)">
Boroda (wieś)

Boroda () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Borożanką, przy drodze regionalnej 66N-0507 (Wierchnieje Chotiakowo – 66K-11 i Diemidow), 15 km od centrum administracyjnego osiedla wiejskiego (Titowszczina), 15 km od centrum administracyjnego rejonu (Diemidow), 77 km od stolicy obwodu (Smoleńsk), 25,5 km od granicy z Białorusią.
Demografia.
W 2010 r. miejscowość zamieszkiwały 173 osoby.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Boroda) zlikwidowanej jednostki administracyjnej Borodinskoje weszły w skład osiedla wiejskiego Titowszczinskoje.

</doc>
<doc id="5051669" url="https://pl.wikipedia.org/wiki?curid=5051669" title="Idhan Aubari">
Idhan Aubari

Idhan Aubari (arab. أدهان أوباري, Idhān Awbārī) – pustynia piaszczysta w obszarze Sahary w północnej Afryce, w zachodniej Libii.
Opis.
Idhan Aubari to erg w obszarze Sahary w północnej Afryce w zachodniej części Libii. Panuje tu skrajnie suchy klimat zwrotnikowy o bardzo niskiej wilgotności powietrza. Maksymalne temperatury najcieplejszego miesiąca dochodzą do 40°C i więcej stopni. 
Pustynia zajmuje powierzchnię 50 tys. km² i charakteryzuje się występowaniem olbrzymich wydm. Wypełnia kotlinę, która otwarta jest ku wschodowi. Na otaczających wyżynach leżą pustynie żwirowe i kamieniste. 
Szacuje się, że piasek Idhan Aubari istniał już w okresie plejstocenu i powstał w trzeciorzędzie. Wydmy uformowały się na dnie dawnego jeziora we wczesnym czwartorzędzie.
Pustynia poprzecina jest dolinami rzek okresowych biegnącymi ku centrum kotliny. Na jej północnym krańcu Idhan Aubari oraz terenach wzdłuż Wadi asz-Szati znajduje się 75% wszystkich studni z wodami głębinowymi. Występują tu liczne oazy, m.in. Aubari i Sabha. 
Odkryto tu złoża ropy naftowej.

</doc>
<doc id="5051671" url="https://pl.wikipedia.org/wiki?curid=5051671" title="Mandalay Entertainment">
Mandalay Entertainment



</doc>
<doc id="5051674" url="https://pl.wikipedia.org/wiki?curid=5051674" title="Kościół św. Marcina w Donaborowie">
Kościół św. Marcina w Donaborowie

Kościół świętego Marcina w Donaborowie – rzymskokatolicki kościół parafialny należący do parafii pod tym samym wezwaniem (dekanat Kępno diecezji kaliskiej).
Jest to świątynia wzniesiona w 1614 roku. Powiększona została w 1928 roku, dzięki staraniom A. Łabujewskiego. Restaurowana była w latach 1980–85 i 1990–94.
Budowla jest drewniana, jednonawowa, orientowana, posiada konstrukcję zrębową. Kościół jest salowy, nie posiada wydzielonego prezbiterium z nawy, zamknięty jest trójbocznie, z boku jest umieszczona zakrystia. Świątynia powstała na planie krzyża łacińskiego – transept tworzą dwie kaplice po bokach, zamkniętych prostokątnie, z kalenicami niższymi od nawy głównej. Z boku nawy znajduje się kruchta. Od frontu jest umieszczona kwadratowa wieża, dwukondygnacyjna, posiadająca konstrukcję słupową. Zwieńcza ją dach namiotowy z wieżyczką z daszkiem ostrosłupowym. Świątynię nakrywa dach jednokalenicowy, pokryty blachą miedzianą, na dachu znajduje się sześcioboczna wieżyczka na sygnaturkę. Zwieńcza ją cebulasty dach hełmowy z latarnią. Wnętrze nakryte jest pozornym stropem kolebkowym, obejmującym nawę i prezbiterium, kaplice boczne, nakrywa strop belkowy. Belka tęczowa jest ozdobiona barokowym krucyfiksem z 1 połowy XVIII wieku. Chór muzyczny jest drewniany, umieszczony jest na nim prospekt organowy klasycystyczny z przełomu XVIII i XIX wieku. Chór podpierają cztery słupy. Na parapecie znajduje się kartusz z akantu i obraz Świętej Anny. Ołtarz główny reprezentuje styl barokowo-klasycystyczny. Kościół posiada dwa ołtarze boczne: w stylu późnorenesansowym, powstały w XVII wieku i w stylu późnobarokowym, pochodzący z 1 poł. XVIII wieku. Ambona w stylu klasycystycznym jest datowana na przełom XVIII i XIX wieku. Chrzcielnica w stylu manierystycznym powstała około połowy XVII wieku i posiada formę anioła podtrzymującego czarę. Obraz pocerkiewny Chrystus Pantokrator został namalowany w XIX wieku. Dzwon powstał w 1601 roku.

</doc>
<doc id="5051675" url="https://pl.wikipedia.org/wiki?curid=5051675" title="Jordan Christoskow">
Jordan Christoskow

Jordan Atanasow Christoskow, (ur. 20 października 1951 w Milewie w gminie Sadowo) – bułgarski ekonomista, urzędnik państwowy i nauczyciel akademicki, w latach 1994–1995 i w 2014 minister pracy i polityki społecznej, w 2014 także wicepremier.
Życiorys.
W 1976 ukończył studia w Wyższym Instytucie Ekonomicznym im. Karla Marksa. Następnie został badaczem w Bułgarskiej Akademii Nauk. Objął stanowiska profesorskie z zakresu ekonomii również na Uniwersytecie Płowdiwskim, specjalizował się w makroekonomii oraz polityce społecznej. Pracował jako konsultant przy projektach Komisji Europejskiej, Programu ONZ ds. Rozwoju oraz Organizacji Współpracy Gospodarczej i Rozwoju. Autor 2 monografii oraz około 100 artykułów naukowych.
Od 1991 do 1994 zajmował stanowisko wiceministra pracy i polityki społecznej, od października 1994 do stycznia 1995 kierował tym resortem w gabinecie Renety Indżowej. W latach 1995–1997 był doradcą prezydenta Żelu Żelewa ds. społecznych. Między 1997 a 2001 pracował w grupie roboczej zajmującej się reformą systemu emerytalnego, a od 2000 do 2009 kierował Krajowym Instytutem Ubezpieczeń Społecznych, instytucją zarządzającą wypłatą świadczeń społecznych. W sierpniu 2014 został wicepremierem oraz ministrem pracy i polityki społecznej w rządzie Georgiego Bliznaszkiego, urzędował do listopada tegoż roku. Pełnił wówczas także funkcję przewodniczącego komisji trójstronnej.

</doc>
<doc id="5051677" url="https://pl.wikipedia.org/wiki?curid=5051677" title="Zaccaria Giacometti">
Zaccaria Giacometti

Zaccaria Giacometti (ur. 26 września 1893 w Stampie, zm. 10 sierpnia 1970 w Zurychu) – szwajcarski prawnik.
Życiorys.
Jego rodzicami byli nauczyciel Zaccaria Giacometti (1856–1897) i Anna/Cornelia (1868–1905) z domu Stampa.
Po wczesnej śmierci rodziców wychowywał się w domu ciotecznego dziadka. Bliskie związki łączyły go z rodziną wuja Giovanniego Giacomettiego (był mężem siostry jego zmarłej matki; pokrewieństwo w linii męskiej było nieco dalsze) i jego dzieci, w tym synów Alberto, Diego i Bruno, którzy mieli z czasem stać się światowej klasy artystami. W wieku 14 lat zamieszkał w internacie gimnazjum w Schiers, gdzie był bardzo wysoko ceniony przez nauczycieli i innych uczniów.
Studiował prawo na uniwersytetach w Bazylei i Zurychu; na tym drugim kolejno uzyskał doktorat w 1919 (rozprawa dotyczyła rozdziału państwa i Kościoła), habilitację w 1924 (rozprawa dotyczyła relacji pomiędzy prawem publicznym a cywilnym w orzecznictwie Sądu Najwyższego Szwajcarii). Zawodowo związał się na stałe z Uniwersytetem Zuryskim. Jego promotorem i mentorem w początkach kariery uniwersyteckiej był profesor Fritz Fleiner. Stanowisko profesora nadzwyczajnego prawa publicznego i kanonicznego otrzymał w 1927, a od 1936 był profesorem zwyczajnym prawa publicznego, jako następca Fleinera. W latach 1954–1955 pełnił funkcję rektora.
Zawarł związek małżeński z Johanną Mezger.
Mimo że sam był protestantem, Giacometti był zafascynowany prawem kanonicznym Kościoła katolickiego i widział w nim, wraz z wieloma innymi nauczycielami akademickimi, wzór i zarazem źródło form oraz instytucji prawa administracyjnego. Nie przeszkodziło mu to w publicznym krytykowaniu, wspólnie z Fleinerem, nawiązania stosunków dyplomatycznych między Szwajcarią a Stolicą Apostolską i przybycia nuncjusza w 1920, po zerwaniu tychże stosunków w 1874.
Giacometti był liberałem i pozytywistą jednocześnie. Uważał wolność za najbardziej podstawowe z praw i z tego powodu propagował ideę praworządności państwa, odrzucał niepodlegające kontroli bądź oparte na swobodzie decydowania działania państwa. Widział przy tym wynikający z równości praw zakaz arbitralności decyzji jako substytut brakujących uregulowań prawa administracyjnego.
W okresie międzywojennym władze federalne Szwajcarii miały wyraźny charakter autorytarny, omijając wymagane ustawą zasadniczą referenda za pomocą częstego stosowania klauzuli o wielkiej pilności zmiany prawa. Po wybuchu wojny parlament przyznał rządowi nadzwyczajne uprawnienia, w zasadzie przenosząc stanowienie prawa z parlamentu do rządu. Giacometti publicznie wyrażał stanowisko, że stanowiło to pogwałcenie konstytucji Szwajcarii, naruszając podział władzy i wprowadzając pozakonstytucyjny stan wyjątkowy, podczas gdy inni prawnicy w różny sposób starali się uzasadnić legalność tego rozwiązania.
Z perspektywy czasu ocenia się, że prace Giacomettiego z zakresu prawa konstytucyjnego okazały się mieć większy wpływ niż te dotyczące prawa administracyjnego.

</doc>
<doc id="5051679" url="https://pl.wikipedia.org/wiki?curid=5051679" title="Zabołotje (rejon diemidowski)">
Zabołotje (rejon diemidowski)

Zabołotje () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest w pobliżu Kaspli, przy drodze regionalnej 66N-0507 (Wierchnieje Chotiakowo – 66K-11 i Diemidow), 13,5 km od centrum administracyjnego osiedla wiejskiego (Titowszczina), 13,5 km od centrum administracyjnego rejonu (Diemidow), 75,5 km od stolicy obwodu (Smoleńsk), 27 km od granicy z Białorusią.
W granicach miejscowości znajduje się ulica Projezżaja (6 posesji).
Demografia.
W 2010 r. miejscowość zamieszkiwało 10 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Zabołotje) zlikwidowanej jednostki administracyjnej Borodinskoje weszły w skład osiedla wiejskiego Titowszczinskoje.

</doc>
<doc id="5051681" url="https://pl.wikipedia.org/wiki?curid=5051681" title="Tupiczyno 1">
Tupiczyno 1

Tupiczyno 1 (; ) – chutor na Białorusi, w obwodzie witebskim, w rejonie szarkowszczyńskim, w sielsowiecie Łużki.
Dawniej używana nazwa – Tupiczyno, Tupiczyn.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego, pod koniec XIX wieku własność Bernowiczów.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Łużki.
Według Powszechnego Spisu Ludności z 1921 roku zamieszkiwało tu 119 osób, 7 było wyznania rzymskokatolickiego a 112 prawosławnego. Jednocześnie 1 mieszkaniec zadeklarował polską przynależność narodową, 117 białoruską a 1 inną (rosyjską). Były tu 24 budynki mieszkalne. W 1931 w 25 domach zamieszkiwało 145 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Łużkach.

</doc>
<doc id="5051682" url="https://pl.wikipedia.org/wiki?curid=5051682" title="Łużek (staw)">
Łużek (staw)

Łużek – staw w Warszawie, w dzielnicy Ursynów.
Położenie i charakterystyka.
Staw leży po lewej stronie Wisły, w stołecznej dzielnicy Ursynów, na obszarze MSI Jeziorki Północne, na północ od ulicy Spornej, niedaleko węzła drogowego łączącego S2 z S7 i S79 – Warszawa Lotnisko (według Państwowego Rejestru Nazw Geograficznych – węzeł Warszawa-Południe). Znajduje się na obszarze zlewni Raszynki.
Zgodnie z „Programem Ochrony Środowiska dla m. st. Warszawy na lata 2009–2012 z uwzględnieniem perspektywy do 2016 r.” staw położony jest na wysoczyźnie, a jego powierzchnia wynosi 0,2143 ha. Według numerycznego modelu terenu udostępnionego przez Geoportal lustro wody znajduje się na wysokości 106,0 m n.p.m. Identyfikator MPHP to 130936551.
Zgodnie z miejscowym planem zagospodarowania przestrzennego Zachodniego Pasma Pyrskiego w rejonie ulicy Krasnowolskiej z 2010 roku ustala się ochronę stawu oraz jego otoczenia m.in. poprzez zakaz zasypywania, poboru wody, odprowadzania ścieków i odpadów, ochronę roślinności, wyznaczenie minimalnych odległości budynków oraz ogrodzeń i nakaz renaturalizacji oraz włączania w zieleń parkową.

</doc>
<doc id="5051684" url="https://pl.wikipedia.org/wiki?curid=5051684" title="Bożena Ostromęcka-Frączak">
Bożena Ostromęcka-Frączak

Bożena Kazimiera Ostromęcka-Frączak (ur. 1944 w Aleksandrowie Kujawskim) – polska językoznawczyni, polonistka, rusycystka i slawistka.
Życie zawodowe.
Ukończyła filologię polską na Uniwersytecie Łódzkim w 1967 r., a trzy lata później filologię rosyjską. Na Uniwersytecie Łódzkim pracowała od 1967 roku, tam osiągnęła kolejne stopnie naukowe. W 1975 roku uzyskała tytuł doktora nauk humanistycznych w zakresie językoznawstwa polskiego z pracą pt. "Rozwój funkcji czasownikowego prefiksu wy- w języku polskim oraz wy- i iz- w języku rosyjskim. Studium porównawcze", a w 1983 roku tytuł doktor habilitowanej za pracę "Czasowniki polskie z formantem rozdzielonym". Tytuł naukowy profesora nauk humanistycznych uzyskała w 2008 roku.
Jej zainteresowania naukowe skupiają się wokół współczesnej polszczyzny, pragmalingwistyki, leksykologii i leksykografii, glottodydaktyki i translatoryki.
Dydaktyka.
W latach 1983–1991 pracowała jako lektorka języka polskiego na Uniwersytecie w Lublanie.
Wśród wypromowanych przez nią doktorów znaleźli się: Grażyna Zarzycka (1998), Edyta Pałuszyńska (1999).
Wybrane publikacje.
Opublikowała 4 książki, około 80 rozpraw językoznawczych oraz wiele tłumaczeń z języka słoweńskiego.
Książki
Artykuły i rozdziały w monografiach
Tłumaczenia

</doc>
<doc id="5051686" url="https://pl.wikipedia.org/wiki?curid=5051686" title="Irena Brežná">
Irena Brežná

Irena Brežná (ur. 26 lutego 1950 w Bratysławie) – szwajcarsko-słowacka pisarka, dziennikarka i działaczka humanitarna tworząca po niemiecku.
Życiorys.
Urodziła się 26 lutego 1950 roku w Bratysławie, a wychowała się w Trenczynie. Jej rodzice byli represjonowani przez władze czechosłowackie, matka Brežnej spędziła rok w więzieniu po nieudanej ucieczce do Szwecji. W 1968 roku, po interwencji wojsk Układu Warszawskiego w Czechosłowacji wyemigrowała wraz z rodziną do Szwajcarii. W 1975 roku rozpoczęła naukę na Uniwersytecie w Bazylei, studiując slawistykę, filozofię i psychologię. Pracowała jako psycholog, a także tłumaczyła z rosyjskiego na niemiecki.
W czasach zimnej wojny była korespondentką BBC, Deutsche Welle i słowackiego Radia Wolna Europa. W latach 70. i 80. angażowała się w działania Amnesty International, skupiając się na działaniach humanitarnych i na rzecz praw kobiet, w szczególności w Gwinei i w Czeczenii. Od lat 80. regularnie współpracowała z „Die Zeit”, „Tages-Anzeiger”, „Neue Zürcher Zeitung”, „Die Basler Zeitung” oraz „Süddeutsche Zeitung”. Od początku lat 90. regularnie odwiedzała Słowację i udzielała się na łamach słowackiego magazynu „Aspekt”.
Pisze po niemiecku. W swojej twórczości porusza przede wszystkim tematy obcości i niesprawiedliwości. Zadebiutowała w 1989 roku książką dla dzieci "Biro &amp; Barbara", która jest poetycką konfrontacją z rasizmem. Jej autobiograficzna powieść "Die Beste aller Welten" (2008) znalazła się na szwajcarskich listach bestsellerów. Za powieść "Die undankbare Fremde", która ukazała się w 2012 roku, otrzymała nagrodę Schweizer Literaturpreis (pol.: szwajcarska nagroda literacka). W 2016 roku otrzymała słowacką nagrodę im. Dominika Tatarki. Z kolei jej reportaże zostały wyróżnione nagrodami Emma-Journalistinnen-Preis, Theodor-Wolff-Preis oraz Zürcher Journalistenpreis. W 2022 roku została odznaczona Krzyżem Pribiny II klasy.
Mieszka w Bazylei.

</doc>
<doc id="5051687" url="https://pl.wikipedia.org/wiki?curid=5051687" title="Bolszoje Arietowo">
Bolszoje Arietowo

Bolszoje Arietowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest w dorzeczu Kaspli, 1,5 km od drogi regionalnej 66N-0507 (Wierchnieje Chotiakowo – 66K-11 i Diemidow), 14 km od centrum administracyjnego osiedla wiejskiego (Titowszczina), 14 km od centrum administracyjnego rejonu (Diemidow), 76,5 km od stolicy obwodu (Smoleńsk), 26,5 km od granicy z Białorusią.
W granicach miejscowości znajdują się ulice: Gławnaja, Polewaja.
Demografia.
W 2010 r. miejscowość zamieszkiwało 27 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Bolszoje Arietowo) zlikwidowanej jednostki administracyjnej Borodinskoje weszły w skład osiedla wiejskiego Titowszczinskoje.

</doc>
<doc id="5051689" url="https://pl.wikipedia.org/wiki?curid=5051689" title="Koleba">
Koleba

Koleba, koliba, kolyba, – określenie sezonowego schroniska dla pasterzy, myśliwych i drwali";" Użycie w tym znaczeniu powszechne w górzystych rejonach Karpat – w polskiej części Karpat synonim słów szałas oraz bacówka i odnosi się do drewnianej chaty będącej schronieniem dla pasterzy owiec, zwykle bez komina, z otwartym kominkiem, z którego dym wydobywa się bezpośrednio przez szczeliny między belkami z bali a spoinami w dachu. 
Pojęcie znane na całym Podkarpaciu w znaczeniu „szałas pasterski” lub „przenośna budka do spania przy owcach obok koszaru”; w Cieszyńskiem i na Podhalu w znaczeniu „schronienie pod skałą; szałas, szopa; bacówka, chata pasterska w górach”, w niektórych regionach rozumiane jako zwykła chata. Dla odróżnienia od chatki dla formacji naturalnej stosuje się określenie koleby skalnej, wcześniej koleby myśliwskiej a dla konstrukcji drewnianej nazwy: koleba pasterska – jako schronienie dla pasterzy wołów może być nazywana również kolebą wolarską. 
Etymologia.
Słowo powszechne w nazewnictwie podhalańskim, tzw, "karpatyzm"; Słowo znane w wielu językach słowiańskich (polski: koliba, koleba kołbya, czeski i słowacki koliba, bułgarski i macedoński: kolyba, serbski: koleba / koleba, słoweński: koliba). Słowo pochodzenia wołoskiego (por. rum. "colíbă" "chata"), zapożyczone przez pasterzy ukraińskich i zachodniosłowiańskich za pośrednictwem rumuńskiego z południowosłowiańskiego, gdzie słowo to trafiło z greki. καλύβη („mazanka”, „chata”, „przykrycie”, „zasłona”). Wątpliwa trasa mediacyjna z tureckiego słowa kulübe.

</doc>
<doc id="5051691" url="https://pl.wikipedia.org/wiki?curid=5051691" title="Maria Magdalena Nowakowska">
Maria Magdalena Nowakowska

Maria Magdalena Nowakowska – doktor nauk humanistycznych w zakresie językoznawstwa, lektorka i propagatorka języka polskiego w Polsce i krajach słowiańskich (przede wszystkim w Czechach, na Słowacji i w Słowenii).
Życie zawodowe.
Ukończyła filologię polską na Uniwersytecie Łódzkim, z którym jest związana od początku pracy zawodowej. W 1993 obroniła pracę doktorską pt. „Fleksja i słowotwórstwo w gwarze wsi Tarło w województwie lubelskim” (promotor – Kazimierz Michalewski).
Przez wiele lat pracowała w Katedrze Współczesnego Języka Polskiego na Uniwersytecie Łódzkim. W 2007 została członkinią zespołu Zakładu Glottodydaktyki Polonistycznej, która w 2008 roku została przekształcona w Katedrę Lingwistyki Stosowanej i Kulturowej.
W latach 2001–2007 pracowała jako lektorka języka polskiego na Uniwersytecie Komeńskiego w Bratysławie, gdzie promowała język, literaturę i szeroko rozumianą kulturę Polski. Następnie na takim samym stanowisku pracowała w latach 2008–2013 w Słowenii w Katedrze Języka i Literatury Polskiej (słoweń. "Katedra za poljski jezik in književnost") na Uniwersytecie w Lublanie oraz w latach 2014–2019 w Czechach w Katedrze Studiów Środkowoeuropejskich na Uniwersytecie Karola w Pradze.
Od 2019 ponownie swoje doświadczenia z pracy lektorskiej wykorzystuje na Uniwersytecie Łódzkim, gdzie prowadzi zajęcia na specjalizacji glottodydaktycznej, przygotowującej studentów polonistyki do pracy na stanowisku nauczyciela języka polskiego jako obcego. Jest autorką ponad 50 publikacji naukowych.
Nauka.
Jej zainteresowania naukowe skupiają się wokół problematyki współczesnego języka polskiego na tle innych języków. Współpracuje ze słowacką Polonią i redaguje wydawany w Bratysławie miesięcznik „Monitor Polonijny”, na którego łamach szerzy wiedzę o języku polskim.
Nagrody.
W 2015 Prezydent RP odznaczył ją Medalem Złotym za Długoletnią Służbę.
Członkostwa.
Jest członkinią Stowarzyszenia „Bristol”, skupiającego polskich i zagranicznych nauczycieli kultury polskiej i języka polskiego jako obcego.
Wybrane publikacje.
Artykuły w czasopismach i rozdziały w publikacjach naukowych:
Redakcja naukowa:

</doc>
<doc id="5051692" url="https://pl.wikipedia.org/wiki?curid=5051692" title="Lukas Nmecha">
Lukas Nmecha

Lukas Okechukwu Nmecha (ur. 14 grudnia 1998) – niemiecki piłkarz angielskiego pochodzenia występujący na pozycji napastnika w niemieckim klubie VfL Wolfsburg oraz w reprezentacji Niemiec do lat 21. 
Kariera klubowa.
Nmecha jest wychowankiem Manchesteru City, a w 19 grudnia 2017 zadebiutował w rozgrywkach Pucharu Ligi Angielskiej. W tym meczu wykorzystał rzut karny w serii rzutów karnych. Zadebiutował w Premier League 29 kwietnia 2018, jako zmiennik Gabriela Jesusa w starciu przeciwko West Hamowi United na Stadionie Olimpijskim.
W sezonie 2018/19, Nmecha został wypożyczony do Preston North End. W rozgrywkach Championship rozegrał aż 41 spotkań ligowych w których czterokrotnie wpisał się na listę strzelców. Przed kolejnym sezonem ponownie został wypożyczony, tym razem do kraju w którym się urodził, bowiem 3 sierpnia 2019 roku Nmecha dołączył do VfL Wolfsburg. Zaledwie sześć ligowych występów spowodowało, że wypożyczenie zakończono przedwcześnie zimą. 3 stycznia 2020 nowym klubem zawodnika zostało Middlesbrough. 21 sierpnia 2020 roku Nmecha dołączył na zasadzie wypożyczenia do zespołu Anderlechtu prowadzonego przez swojego byłego kolegę z zespołu – Vincenta Kompany'ego. 13 września 2020 roku strzelił swojego pierwszego gola dla nowego klubu w wygranym 2:0 meczu z Cercle Brugge.
16 lipca 2021 roku przeszedł definitywnie do niemieckiego klubu VfL Wolfsburg, podpisując kontrakt do 2025 roku.
Kariera reprezentacyjna.
Nmecha, którego matka jest Niemką, a ojciec Nigeryjczykiem, urodził w Hamburgu, ale dorastał w Anglii. Dzięki temu uprawniony jest do grania aż w trzech reprezentacjach – Nigerii, Niemiec i Anglii.
W październiku 2014 Nmecha strzelił gola dla reprezentacji Anglii U-17 w kwalifikacjach do Euro U-17 przeciwko Macedonii. Nmecha znalazł się w kadrze Anglii na Mistrzostwa Europy U-19 w 2017 roku. Zdobył zwycięską bramkę w meczu półfinałowym z Czechami, a jego gol zdecydował także o triumfie w finałowym starciu z Portugalią.
W marcu 2019, Nmecha zadeklarował, że chce występować jednak w reprezentacji Niemiec i wtedy po raz pierwszy znalazł się w składzie kadry do lat 21. Debiut przypadł na towarzyski mecz z Anglią w Bournemouth rozegrany 26 marca 2019 roku.
Życie osobiste.
Nmecha jest starszym bratem innego wychowanka Manchesteru City, Felixa Nmechy. Obaj urodzili się w Niemczech, zanim w młodym wieku przeprowadzili się do Anglii.

</doc>
<doc id="5051693" url="https://pl.wikipedia.org/wiki?curid=5051693" title="Wialikaje Chonawa">
Wialikaje Chonawa

Wialikaje Chonawa (; ; pol. hist. Chonowo) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada, nad Arlanką.
W pobliżu znajduje się przystanek kolejowy Chonawa, położony na linii Osipowicze – Mohylew.
Historia.
W XIX w. wieś i majątek ziemski należący do Martynowiczów. W okolicy ponadto leżały jeszcze dwie miejscowości o tej samej nazwie, z których jedna była własnością Chrapowickich, druga zaś Jaroszewskich. Do 1917 wszystkie Chonowa położone były w Rosji, w guberni mohylewskiej, w powiecie bychowskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5051694" url="https://pl.wikipedia.org/wiki?curid=5051694" title="Chonowo">
Chonowo



</doc>
<doc id="5051696" url="https://pl.wikipedia.org/wiki?curid=5051696" title="Escape Artists">
Escape Artists

Escape Artists (oryginalna nazwa: Escape Artists Productions, LLC) – amerykańska niezależna firma produkcyjna, która zawarła umowę z Sony Pictures Entertainment.
Biuro produkcyjne Escape Artists znajduje się w Astaire Building na działce Sony Pictures w Culver City, w stanie Kalifornia.
Historia.
W 2001 Black &amp; Blu należąca do Todda Blacka i Jasona Blumenthala połączyła się z firmą Steve Tisch Company, tworząc "Escape Artists".
W lutym 2013 David Bloomfield został awansowany na partnera Escape Artists.
W październiku 2014 Escape Artists podpisała umowę z FX Productions.
W sierpniu 2019 MGM Television podpisała umowę z Escape Artists.

</doc>
<doc id="5051697" url="https://pl.wikipedia.org/wiki?curid=5051697" title="Neda Pintarić">
Neda Pintarić

Neda Pintarić (ur. 18 lutego 1953 w Zagrzebiu) – chorwacka polonistka, wykładowczyni Uniwersytetu w Zagrzebiu.
Życie zawodowe.
Ukończyła studia na Wydziale Filologicznym w Zagrzebiu w trzech obszarach: filologia rosyjska, etnologia i filologia polska. W 1977 otrzymała stałą pracę jako asystentka ds. języka polskiego w ówczesnym Zakładzie Języków i Literatury Zachodniosłowiańskiej na Uniwersytecie w Zagrzebiu. W 1984 obroniła pracę magisterską pt. "Kategorie rodzaju rzeczowników w polskim i chorwackim języku literackim" (hr. "Kategorija roda imenica u poljskom i hrvatskom književnom jeziku"). Studiowała na Uniwersytecie Jagiellońskim na semestralnym stypendium Ministerstwa Nauki i Kultury (Zagrzeb) w celu udoskonalenia języka polskiego i zgromadzenia materiałów do dysertacji. Pracę doktorską pt. "Werbalizacja kodu niewerbalnego: trzy etapy rozwojowe gestów językowych w języku polskim" (hr. "Verbalizacija neverbalnoga koda: tri razvojna stupnja jezičnih gesta u poljskom jeziku") obroniła w 1994, a dwa lata później wygłosiła wykład habilitacyjny pt. "Deminutivi i hipokoristici u poljskom i hrvatskom jeziku".
Pełniła funkcję zastępcy dyrektora Instytutu Slawistyki (2012–2014), a od 2004 do 2013 była kierownikiem katedry polonistyki. W 2012 została profesorka zwyczajną, a  w 2013 profesorka w trybie trwałym (hr. profesor u trajnom zvanju).
Prowadziła wykłady, prelekcje i warsztaty na temat polszczyzny, języka chorwackiego, a także komunikacji niewerbalnej (np. "Visual pragmems and pragmaphrasems in English, Polish and Croatian Language") w Chorwacji, Polsce i we Włoszech.
W latach 2004–2008 pełniła funkcję redaktorki naczelnej czasopisma „Strani jezici”.
Dydaktyka.
Na polonistyce w Zagrzebiu prowadzi kursy z zakresu gramatyki języka polskiego, a wcześniej także z przedmiotu ‘polski jako język światowy’ (hr. "poljski kao svjetski jezik").
Prowadziła prelekcje w Chorwacji i poza nią. Wygłaszała wykłady na konferencjach naukowych w Polsce, na Litwie, we Włoszech, w Bośni i Hercegowinie, Słowenii, Macedonii oraz w Chorwacji. Kilkukrotnie także prowadziła pojedyncze wykłady dla studentów w Krakowie, Warszawie, Gdańsku, Toruniu, Szczecinie, Pobierowie, Bielsku-Białej, Poznaniu, Katowicach.
Nauka.
Oprócz pisania artykułów naukowych z zakresu językoznawstwa, tłumaczyła także polskie książki i artykuły o tematyce językowej i historycznej, ponadto wraz z Krystyną Jarząbek opracowała polsko-chorwacki słownik gestów, pt. „Polsko-chorwacki słownik gestykulacji, mimiki i postaw ciała”.
Do 2004 aktywnie uczestniczyła w dwóch projektach naukowo-badawczych, które prowadziła prof. dr Dubravka Sesar, a od 2007 kierowała projektem naukowym pt. "Polsko-chorwacka kontrastywność językowa i kulturowo-pragmatyczna" (hr. Poljsko-hrvatsko jezično i kulturno-pragmatično kontrastiranje).
W 2014 została przewodniczącą projektu HRZZ pod tytułem "Porównawczo-słowiańskie tematy językowo-kulturowe" (hr. "Komparativnoslavističke lingvokulturalne teme").
Uczestniczyła w licznych krajowych i zagranicznych konferencjach (m.in. Włochy, Litwa, Polska, Macedonia, Słowenia, Bośnia i Hercegowina, Chorwacja).
Nagrody.
W 2002 roku otrzymała od polskiego ministra Kultury i Dziedzictwa Narodowego medal uznania za promocję polskiej kultury.
Członkostwa.
Jest członkinią Towarzystwa ‘Matica hrvatska’, Towarzystwa Etnologicznego, Chorwackiego Towarzystwa Filologicznego oraz Towarzystwa Pracowników Naukowych.
Wybrane publikacje.
Tłumaczenia z polskiego na chorwacki:
Podręczniki, słowniki, książki:
Teksty naukowe:
Recenzje:
W różnych czasopismach publikuje recenzje naukowców chorwackich i zagranicznych. Recenzowała książki:

</doc>
<doc id="5051702" url="https://pl.wikipedia.org/wiki?curid=5051702" title="Małoje Chonawa">
Małoje Chonawa

Małoje Chonawa (; ; pol. hist. Chonowo) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada, nad Arlanką.
W XIX w. nazwę "Chonowo" nosiły wieś, majątek ziemski należący do Martynowiczów oraz dwie miejscowości, z których jedna była własnością Chrapowickich, druga zaś Jaroszewskich. Do 1917 wszystkie Chonowa położone były w Rosji, w guberni mohylewskiej, w powiecie bychowskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5051704" url="https://pl.wikipedia.org/wiki?curid=5051704" title="Epsilon (ujednoznacznienie)">
Epsilon (ujednoznacznienie)

Zapożyczone z tej litery

</doc>
<doc id="5051706" url="https://pl.wikipedia.org/wiki?curid=5051706" title="Małoje Arietowo">
Małoje Arietowo

Małoje Arietowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest w dorzeczu Kaspli, przy drodze regionalnej 66N-0507 (Wierchnieje Chotiakowo – 66K-11 i Diemidow), 11,5 km od centrum administracyjnego osiedla wiejskiego (Titowszczina), 12 km od centrum administracyjnego rejonu (Diemidow), 74 km od stolicy obwodu (Smoleńsk), 28,5 km od granicy z Białorusią.
W granicach miejscowości znajdują się ulice: Centralnaja, Nabierieżnaja.
Demografia.
W 2010 r. miejscowość zamieszkiwały 63 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Małoje Arietowo) zlikwidowanej jednostki administracyjnej Borodinskoje weszły w skład osiedla wiejskiego Titowszczinskoje.

</doc>
<doc id="5051710" url="https://pl.wikipedia.org/wiki?curid=5051710" title="Haradok (sielsowiet Zawadskaja Słabada)">
Haradok (sielsowiet Zawadskaja Słabada)

Haradok (; ) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.
Do 1917 położona była w Rosji, w guberni mohylewskiej, w powiecie bychowskim. Właścicielem tutejszego majątku był ks. Jan Onoszko (w latach 1831 - 1843 dobra były zajęte przez władze carskie w wyniku zaliczenia duchownego do jednej z kategorii osób związanych z powstaniem listopadowym). W końcu lat 30. XIX w. powrócił on w rodzinne strony powiększając odziedziczony majątek ziemski, do którego należała także sąsiednia Popławszczyzna. Osadził tu podupadłą szlachtę zagrodową wyznania rzymskokatolickiego oraz ufundował w Haradku kaplicę rzymskokatolicką, będącą jedyną świątynią tego wyznania w promieniu ponad 25 wiorst.
Następnie w granicach Związku Sowieckiego. Od 1991 w niepodległej Białorusi.

</doc>
<doc id="5051712" url="https://pl.wikipedia.org/wiki?curid=5051712" title="Tupiczyno 2">
Tupiczyno 2

Tupiczyno 2 (; ) – dawna kolonia. Tereny, na których leżał,a znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Łużki.
Dawniej używana nazwa – Tupiczyno, Tupiczyn.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego, pod koniec XIX wieku własność Bernowiczów.
W latach 1921–1945 folwark a następnie kolonia (osada wojskowa) leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Łużki.
Według Powszechnego Spisu Ludności z 1921 roku zamieszkiwało tu 60 osób, 39 było wyznania rzymskokatolickiego, 14 prawosławnego, a 7 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 6 budynków mieszkalnych. W 1931 w 5 domach zamieszkiwały 33 osoby.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Łużkach.

</doc>
<doc id="5051714" url="https://pl.wikipedia.org/wiki?curid=5051714" title="Darja Czulcowa">
Darja Czulcowa

Darja Dzmitryjeuna Czulcowa (; ur. 20 lutego 1997 w Szkłowie) – białoruska dziennikarka i więzień polityczny.
Życiorys.
Darja Czulcowa urodziła się w Szkłowie na Białorusi. Od dziecka interesowała się dziennikarstwem. Już na studiach uczestniczyła w projekcie "Mogilev.online", a po ukończeniu w 2020 roku Mohylewskiego Uniwersytetu Państwowego im. Arkadzia Kulaszowa rozpoczęła pracę jako reporter w telewizji Biełsat.
Darja Czulcowa i Kaciaryna Andrejewa zostały aresztowane przez milicję 15 listopada 2020 roku, gdy prowadziły na żywo transmisję z okna mieszkania na 13 piętrze wieżowca, pokazując brutalne rozpędzanie przez siły bezpieczeństwa uczestników demonstracji na Placu Przemian w Mińsku. Demonstracja miała upamiętnić zamordowanego . Obu dziennikarkom wytoczono proces karny, oskarżając o organizowanie działań rażąco naruszających porządek publiczny. W lutym 2021 roku sąd (sędzia – Natallia Buhuk, prokurator – Alina Kasianchyk, śledczy – Ihar Kurylovich) za koordynowanie zamieszek politycznych skazała je na 2 lata kolonii karnej.
24 listopada 2020 roku dziesięć organizacji, między innymi: Centrum Obrony Praw Człowieka Wiasna, Białoruskie Stowarzyszenie Dziennikarzy, Białoruski Komitet Helsiński, uznały ją za więźnia politycznego. 10 grudnia 2020 roku za działalność na rzecz praw człowieka otrzymała tytuł Dziennikarza Roku. 10 marca 2021 roku Darja Czulcowa razem z Kaciaryną Andrejewą otrzymały nagrodę specjalną w ramach Nagrody im. Dariusza Fikusa.
9 kwietnia 2021 roku Darją razem z Kaciaryną Andrejewą i Kaciaryną Barysiewicz zostały laureatkami nagrody im. Alaksandra Lipaja „Honor dziennikarstwa”.
Apelacja od wyroku, która została rozpatrywana przez Sąd Miejski w Mińsku 23 kwietnia 2021 roku, była odrzucona.
7 czerwca 2021 roku Darją razem z Kaciaryną Andrejewą zostały laureatkami nagrody (niemiecka nagroda dla młodych dziennikarzy). 10 czerwca 2021 roku Darją razem z Kaciaryną Andrejewą zostały laureatkami nagrody (amerykańska nagroda dla kobiet piszących z niebezpiecznych obszarów). Wraz z Kaciaryną Andrejewą 29 lipca 2021 roku została właścicielką (niemiecka nagroda w dziedzinie wolności prasy). 12 sierpnia 2021 roku razem z Kaciaryną Andrejewą, Kaciaryna Barysiewicz i innymi otrzymała Nagrodę im. Gerda Buceriusa dla Wolnej Prasy na Europę Wschodnią znana jako . 15 października 2021 roku wraz z Kaciaryną Andrejewą została właścicielką jako „Europejski Dziennikarz Roku”.
Reakcje.
8 lutego 2021 roku Ambasada Stanów Zjednoczonych w Mińsku wydała oświadczenie wzywające do uwolnienia Czulcowej i Andrejewej. 15 lutego 2021 , członek Izby Gmin parlamentu brytyjskiego, udzielił wsparcia uwięzionym dziennikarkom i zażądał ich uwolnienia. Po wydaniu wyroku 18 lutego 2021 roku także prezydent RP Andrzej Duda zażądał amnestii dla Czulcowej i Andrejewej.
Decyzją Rady Unii Europejskiej z 21 czerwca 2021 roku sędzia Natallia Buhuk została wpisana na „ UE” m.in. za "„wydawanie licznych umotywowanych politycznie wyroków w sprawie dziennikarzy i demonstrantów, w szczególności za skazanie Kaciaryny Bachwalawej (Andrejewej) i Darii Czulcowej”" oraz naruszenia praw do obrony i do rzetelnego procesu sądowego. Na mocy tej samej decyzji na listę sankcyjną została wpisana zastępca prokuratora sądu dla rejonu Frunzenskiego w Mińsku Alina Kasianchyk, która została pociągnięta do odpowiedzialności m.in. za ściganie dziennikarzy "„za nagrywanie pokojowych demonstracji, opierając się na bezpodstawnych oskarżeniach o «spisek» i «naruszanie porządku publicznego»”". Starszy śledczy sądu dla rejonu Frunzenskiego w Mińsku Ihar Kurylovich został wpisany na „ UE” m.in. za przygotowanie umotywowanej politycznie sprawy karnej przeciwko dziennikarkom, które nagrywały pokojowe demonstracje.

</doc>
<doc id="5051716" url="https://pl.wikipedia.org/wiki?curid=5051716" title="Miguel Ángel Castro Muñoz">
Miguel Ángel Castro Muñoz

Miguel Ángel Castro Muñoz (ur. 15 listopada 1970 w Puebli) – meksykański duchowny katolicki, biskup Huajuapan de León od 2021.
Życiorys.
Święcenia kapłańskie otrzymał 29 czerwca 1998 i został inkardynowany do archidiecezji Puebla de los Angeles. Pracował głównie jako duszpasterz parafialny, był też m.in. asystentem przy niższym seminarium duchownym oraz wykładowcą w wyższym seminarium.
27 marca 2021 papież Franciszek mianował go ordynariuszem diecezji Huajuapan de León. Sakry udzielił mu 17 czerwca 2021 metropolita Puebli – arcybiskup Víctor Sánchez Espinosa.

</doc>
<doc id="5051717" url="https://pl.wikipedia.org/wiki?curid=5051717" title="Juan Manuel Cuá Ajacum">
Juan Manuel Cuá Ajacum

Juan Manuel Cuá Ajacum (ur. 22 kwietnia 1962 w Totonicapán) – gwatemalski duchowny katolicki, biskup pomocniczy Los Altos Quetzaltenango–Totonicapán od 2021.
Życiorys.
Święcenia kapłańskie otrzymał 13 maja 1995 i został inkardynowany do archidiecezji Santiago de Guatemala. Pracował głównie jako duszpasterz parafialny, był także m.in. wychowawcą w krajowym seminarium (2001–2004), pomocniczym sekretarzem gwatemalskiej Konferencji Episkopatu (2008–2012) oraz dyrektorem centrum duszpasterskiego (2018–2021).
27 marca 2021 papież Franciszek mianował go biskupem pomocniczym archidiecezji Los Altos Quetzaltenango–Totonicapán ze stolicą tytularną "Rosella". Sakry biskupiej udzielił mu 24 czerwca 2021 roku arcybiskup Mario Alberto Molina Palma.

</doc>
<doc id="5051718" url="https://pl.wikipedia.org/wiki?curid=5051718" title="Kościół św. Maksymiliana Kolbego w Głownie">
Kościół św. Maksymiliana Kolbego w Głownie

Kościół świętego Maksymiliana Kolbego w Głownie – jeden z trzech rzymskokatolickich kościołów parafialnych w mieście Głowno, w województwie łódzkim. Znajduje się w dzielnicy Zabrzeźnia.
Budowa świątyni rozpoczęła się w 1984 roku. Projektantem kościoła jest architekt Mirosław Rybak. W dniu 1 września 1987 roku dekretem biskupa łódzkiego Władysława Ziółka przy kościele została erygowana parafia pod wezwaniem świętego Maksymiliana Kolbego. Gdy pierwszy proboszcz parafii, ksiądz Władysław Owczarek, objął placówkę, wzniesione były mury świątyni zwieńczone konstrukcją dachową, częściowo pokrytą blachą, natomiast kościół nie posiadał jeszcze wieży. Ksiądz Owczarek i jego następcy kontynuowali dzieło budowy i wyposażenia nowego kościoła. Obecny wystrój budowli został opracowany przez ks. W. Owczarka i ks. H. Majchrzaka.

</doc>
<doc id="5051719" url="https://pl.wikipedia.org/wiki?curid=5051719" title="Wiatsza (wieś)">
Wiatsza (wieś)

Wiatsza () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest w dorzeczu Kaspli, przy drodze regionalnej 66N-0507 (Wierchnieje Chotiakowo – 66K-11 i Diemidow), 15,5 km od centrum administracyjnego osiedla wiejskiego (Zaborje), 9 km od centrum administracyjnego rejonu (Diemidow), 72 km od stolicy obwodu (Smoleńsk), 31 km od granicy z Białorusią.
W granicach miejscowości znajduje się ulica Bieriegowaja (6 posesji).
Demografia.
W 2010 r. miejscowość zamieszkiwały 3 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Wiatsza) zlikwidowanej jednostki administracyjnej Karcewskoje weszły w skład osiedla wiejskiego Zaborjewskoje.

</doc>
<doc id="5051722" url="https://pl.wikipedia.org/wiki?curid=5051722" title="Uhrowo">
Uhrowo

Uhrowo – dawna wieś. Tereny na których leżała znajdują się obecnie na Białorusi, w obwodzie witebskim, w rejonie głębockim, w Prozoroki.
Historia.
W czasach zaborów w gminie czerw powiecie dzisieńskim, w guberni wileńskiej Imperium Rosyjskiego, pod koniec XIX wieku własność Bernowiczów.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwały tu 43 osoby, 7 było wyznania rzymskokatolickiego a 36 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 10 budynków mieszkalnych. W 1931 w 11 domach zamieszkiwało 49 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5051728" url="https://pl.wikipedia.org/wiki?curid=5051728" title="Amad Diallo">
Amad Diallo

Amad Diallo, urodzony jako Amad Traoré (ur. 11 lipca 2002 w Abidżanie) – iworyjski piłkarz występujący na pozycji pomocnika w Sunderlandzie, do którego jest wypożyczony z Manchesteru United. Reprezentant Wybrzeża Kości Słoniowej.
Kariera klubowa.
Diallo rozpoczął karierę w iworyjskim klubie Boca Barco. W 2015 roku przeniósł się do Atalanty. Przechodząc przez kolejne etapy młodieżowej kariery stanął przed szansą debiutu w seniorskiej piłce. W Atalancie zadebiutował 27 października 2019 roku w wygranym 7:1 meczu przeciwko Udinese Calcio, zmieniając w 77 minucie spotkania Josipa Iličicia i zdobywając, sześć minut później, swoją pierwszą bramkę w karierze. Tym samym stał się pierwszym piłkarzem urodzonym w roku 2002, który strzelił bramkę w Serie A.
5 października 2020 roku Manchester United ogłosił, że doszedł do porozumienia z Atalantą w sprawie transferu Diallo. Ze względu na formalności związane z pozwoleniem na pracę, transfer mógł zostać zrealizowany dopiero w zimowym okienku transferowym. 7 stycznia 2021 roku podpisał pięcioletni kontrakt z opcją przedłużenia o kolejny rok z Manchesterem United. W nowym klubie zadebiutował 18 lutego 2021 roku w wygranym 0:4 meczu przeciwko Realowi Sociedad, zmieniając w 83 minucie spotkania Masona Greenwooda. Swoją pierwszą bramkę dla Manchesteru United strzelił 11 marca 2021 roku w zremisowanym 1:1 meczu przeciwko A.C. Milanowi.
27 stycznia 2022 roku udał się na półroczne wypożyczenie do Rangers. W sierpniu tego samego roku został wypożyczony do Sunderlandu.
Kariera reprezentacyjna.
W reprezentacji Wybrzeża Kości Słoniowej zadebiutował 26 marca 2021 roku w wygranym 0:3 meczu przeciwko reprezentacji Nigru, zmieniając w 86 minucie spotkania Nicolasa Pépé.

</doc>
<doc id="5051731" url="https://pl.wikipedia.org/wiki?curid=5051731" title="Gladys Berejiklian">
Gladys Berejiklian

Gladys Berejiklian (ur. 22 września 1970 w Manly) – australijska polityk, lider Liberalnej Partii Australii w Nowej Południowej Walii, członkini Zgromadzenia Ustawodawczego Nowej Południowej Walii reprezentująca okręg wyborczy Willoughby, w latach 2017–2021 45. premier Nowej Południowej Walii.
Zanim została premierem była Skarbnikiem Nowej Południowej Walii i ministrem stosunków przemysłowych w drugim rządzie Mike'a Bairda i ministrem transportu w rządzie Barry'ego O'Farrella i pierwszym rządzie Mike'a Bairda. W latach 2014-2017 była wiceliderką Partii Liberalnej Nowej Południowej Walii. 23 marca 2019 została ponownie wybrana na stanowisko premiera Nowej Południowej Walii, gdy Koalicja Liberalno-Narodowa wygrała wybory stanowe w 2019 roku. 5 października 2021 zrezygnowała ze stanowiska.

</doc>
<doc id="5051733" url="https://pl.wikipedia.org/wiki?curid=5051733" title="Bitwa pod Postawami">
Bitwa pod Postawami

Bitwa pod Postawami – walki 3 kompanii 6 pułku piechoty Legionów ppor. Jana Niemierskiego z oddziałami sowieckimi toczone w pierwszym roku wojny polsko-bolszewickiej.
Geneza.
W pierwszych miesiącach 1919 roku na wschodnich krańcach odradzającej się Rzeczypospolitej stacjonowały jeszcze wojska niemieckie Ober-Ostu. Ich ewakuacja powodowała, że opuszczane przez nie tereny od wschodu zajmowała Armia Czerwona. Jednocześnie od zachodu podchodziły oddziały Wojska Polskiego. W lutym 1919 jednostki polskie weszły w kontakt bojowy z oddziałami Armii Czerwonej. Rozpoczęła się nigdy nie wypowiedziana wojna polsko-bolszewicka. 
16 kwietnia Naczelny Wódz Józef Piłsudski rozpoczął operację wileńską. Doprowadziła ona nie tylko do zajęcia Wilna, ale i do znacznego przesunięcia linii frontu na północ i wschód. 
W czerwcu 1919, wykorzystując fakt przerzutu części wojsk Frontu Litewsko-Białoruskiego na front przeciwniemiecki, dowódca Frontu Zachodniego Dmitrij Nadieżnyj nakazał 15. i 16 Armii rozpoczęcie działań zaczepnych w północnym sektorze frontu polskiego. 15 Armia lewym skrzydłem miała wyjść na linię Dzisna-Hoduciszki, zaś 16 Armia prawym skrzydłem przedłużać pas natarcia do jezior Szwakszty i Wiśniewskie. 
W tym czasie 6 pułk piechoty Legionów mjr. Bolesława Popowicza obsadzał ponad stukilometrowy odcinek frontu od Łabonar do Postaw. 
Walki pod Postawami.
Na początku czerwca 1919 na froncie polsko-sowieckim panował zastój. Ze względu na rozległość frontu obronę organizowano w oparciu o kompanijne i plutonowe punkty oporu położone w odległości kilkunastu kilometrów od siebie. Każdy punkt przygotowany został do obrony okrężnej. Pozycje składały się z okopów otoczonych pojedynczymi zasiekami z drutu kolczastego. 3 kompania 6 pułku piechoty Legionów ppor. Jana Niemierskiego stanowiła załogę Postaw. Liczyła 150 żołnierzy, a na wyposażeniu posiadała dwa ciężkie karabiny maszynowe.
19 czerwca, liczące około 2000 ludzi, sześć dział, piętnaście ckm-ów, oddziały Armii Czerwonej, wzmocnione grupami uzbrojonej ludności cywilnej, otoczyły Postawy. Pierwsze uderzenie zostało przez Polaków odparte. Po nim nastąpił cały szereg mniejszych ataków obliczonych na wyczerpanie sił obrońców. W walce na bliską odległość duże usługi oddawały granaty ręczne, których to nie posiadali Sowieci. Dopiero 21 czerwca w kierunku Postaw dowództwo polskie wysłało odwody. Na wieść o zbliżających się polskich oddziałach Sowieci rozpoczęli odwrót. Reagując na sytuację, ppor. Niemierski zaatakował ubezpieczenia tylne i rozproszył je.
Bilans walk.
3 kompania 6 pułku piechoty Legionów utrzymała swoje pozycje. Podczas trzydniowego boju większość polskich żołnierzy odniosło rany lub kontuzje. W okresie międzywojennym walkę samotnej kompanii przedstawiano rekrutom jako wzór postawy żołnierza polskiego.

</doc>
<doc id="5051734" url="https://pl.wikipedia.org/wiki?curid=5051734" title="Wiesiołucha">
Wiesiołucha

Wiesiołucha – dawny folwark. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 9 osób, 3 były wyznania rzymskokatolickiego a 6 prawosławnego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 1 domu zamieszkiwało 14 osób.
Wierni należeli do parafii rzymskokatolickiej w Prozorokach i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5051735" url="https://pl.wikipedia.org/wiki?curid=5051735" title="Achille Starace">
Achille Starace

Achille Starace (ur. 18 sierpnia 1889 w Sannicola, zm. 29 kwietnia 1945 w Mediolanie) – włoski polityk faszystowski i oficer armii włoskiej.
Życiorys.
Urodził się w Sannicola, w południowej Apulii. Był jednym z siedmiorga dzieci kupca winnego Luigjego Starace i Franceski. Uczęszczał do technikum w Lecce, gdzie kształcił się w zakresie księgowości. W 1909 został powołany do armii i służył w formacji bersalierów. W 1912 uzyskał awans na podporucznika (sottotenente). Brał udział w I wojny światowej jako oficer 12 pułku bersalierów, był czterokrotnie odznaczany brązowym orderem za zasługi wojskowe na polu walki. W 1917 w czasie pobytu w Udine miał związać się z lożą masońską La Vedetta.
Działalność polityczna.
Po zakończeniu wojny przeszedł do cywila i przeniósł się do Trydentu, gdzie nawiązał pierwsze kontakty z ruchem faszystowskim. W 1921 zwrócił na siebie uwagę Benita Mussoliniego, który zlecił mu organizację struktur faszystowskich w rejonie Trydentu. W październiku 1921 objął stanowisko zastępcy sekretarza Narodowej Partii Faszystowskiej. W 1922 wziął czynny udział w Marszu na Rzym, dowodząc oddziałem tzw. Czarnych koszul. W kwietniu 1924 uzyskał mandat deputowanego do parlamentu.
Szczyt swojej kariery politycznej osiągnął w 1931, kiedy objął stanowisko sekretarza Narodowej Partii Faszystowskiej. Był odpowiedzialny za organizację parad i marszów, a także kształtowanie kultu Duce we Włoszech. Przypisywano mu wprowadzenie salutu rzymskiego jako obowiązującego pozdrowienia w państwie faszystowskim. Z czasem jego działalność była poddawana krytyce w partii za próbę dostosowania Balili (faszystowskiej organizacji młodzieżowej) do wzorca niemieckiej Hitlerjugend a także nieporadność w popularyzacji ideologii faszystowskiej w społeczeństwie włoskim. W 1933 był organizatorem czystki w strukturach bolońskich partii faszystowskiej, jako konsekwencji krytycznych wypowiedzi Leandro Arpinatiego, skierowanych przeciwko Mussoliniemu.
Wojna w Abisynii.
W 1935 Starace został urlopowany ze stanowiska sekretarza partii faszystowskiej, aby wziąć udział w wojnie w Abisynii. Początkowo walczył na froncie północnym. W marcu 1936, w stopniu pułkownika objął dowództwo grupy mieszanej, złożonej z bersalierów i z Czarnych koszul. W czasie kilkudniowej operacji oddział pokonał 120 km, zajmując Gonder (stolicę prowincji Begemder) i docierając do granicy Etopii z brytyjskim Sudanem. Po zakończeniu wojny powrócił na stanowisko sekretarza partii faszystowskiej, a swoje wspomnienia wydał w propagandowym dziele opublikowanym w 1936 ("La marcia su Gondar"). Za zasługi w czasie wojny został odznaczony Orderem Sabaudzkim Wojskowym.
Działalność w ruchu olimpijskim.
Starace był entuzjastą sportu i propagował aktywność sportową wśród członków partii faszystowskiej. 5 maja 1933 objął stanowisko przewodniczącego Włoskiego Narodowego Komitetu Olimpijskiego, które sprawował przez kolejne sześć lat. Sukcesy włoskich piłkarzy i bokserów stały się istotnym elementem propagowania faszyzmu przez Starace. 
Kryzys kariery politycznej i śmierć.
Po inwazji Włoch na Albanię, w kwietniu 1939 Starace przyjechał do Tirany, gdzie zajął się organizowaniem ruchu faszystowskiego i młodzieżówki faszystowskiej. W październiku 1939 Starace utracił swoją pozycję w partii, zachował jedynie stanowisko szefa sztabu Czarnych koszul. W 1941 po kilkumiesięcznym pobycie na froncie albańskim został ranny w czasie walk z Grekami i utracił zajmowane stanowisko, oskarżany o niekompetencję. W 1943 został aresztowany po raz pierwszy przez rząd Pietro Badoglio i osadzony w więzieniu Regina Coeli, ale wkrótce został zwolniony. Kolejny raz został aresztowany przez policję faszystowską. Oskarżony o nieudolność w czasie, kiedy pełnił funkcję sekretarza partii trafił do obozu koncentracyjnego w Weronie. Uwolniony w 1945 przeniósł się do Mediolanu, gdzie mieszkał pod przybranym nazwiskiem. W czasie porannego biegu został schwytany i rozpoznany przez grupę partyzantów antyfaszystowskich. Przewieziony na Piazzale Loreto, gdzie wcześniej powieszono Benita Mussoliniego, Starace oddał honory Duce, a następnie został rozstrzelany i powieszony obok niego. Pochowany na cmentarzu Maggiore di Musocco w Mediolanie.
Życie prywatne.
Był żonaty (w 1909 poślubił Ines Massari), miał dwoje dzieci.

</doc>
<doc id="5051742" url="https://pl.wikipedia.org/wiki?curid=5051742" title="Decka Pelplin">
Decka Pelplin

Decka Pelplin (czyt. "Deka Pelplin") – klub koszykarski założony w 2008 roku w Pelplinie jako Uczniowski Klub Sportowy "Jedynka" Pelplin. Klub od sezonu 2020/21 występuje w Suzuki 1. Lidze koszykówki mężczyzn.
Prezesem klubu jest Przemysław Bieliński. Trenerem pierwszego zespołu jest Przemysław Łuszczewski.
Głównymi sponsorami klubu są przedsiębiorstwa "Decka" i "Michna Meat" oraz Miasto i Gmina Pelplin.
Swoje mecze Decka Pelplin rozgrywa w Hali Sportowej przy Zespole Kształcenia i Wychowania nr 1 w Pelplinie przy ul. Sambora 5a.
Historia.
Klub powstał w 2008 roku z inicjatywy środowiska lokalnego, rodziców i uczniów Zespołu Kształcenia i Wychowania nr 1 w Pelplinie. Początkowo skupiał się głównie na szkoleniu młodzieży i występach na szczeblu juniorskim.
W sezonie 2014/15 drużyna zadebiutowała w rozgrywkach seniorskich na szczeblu 3. ligi mężczyzn i w tym samym sezonie uzyskała awans do 2. ligi. Na trzecim poziomie rozgrywkowym klub pozostał do końca sezonu 2019/20.
Awans do 1LM.
19 marca 2020 PZKosz zdecydował o wcześniejszym zakończeniu rozgrywek na wszystkich szczeblach z powodu pandemii Covid-19. Decka Pelplin zajmowała w tym momencie 2. miejsce w swojej grupie 2LM, co pozwoliło jej skorzystać z możliwości wykupienia "dzikiej karty" dającej awans do rozgrywek 1. ligi.
Drużyna seniorów.
W sezonie 2022/23 w skład drużyny prowadzonej przez Przemysława Łuszczewskiego wchodzą:

</doc>
<doc id="5051743" url="https://pl.wikipedia.org/wiki?curid=5051743" title="Ekipa Friza">
Ekipa Friza

Ekipa (styl. EKIPA), nazywana również Ekipą Friza – polska grupa złożona z youtuberów i influencerów. Posiadają markę Ekipatonosi (styl. EKIPATONOSI) oraz kilka innych przedsiębiorstw.
Pierwsze wideo na kanale „EKIPA” na YouTube pojawiło się 31 sierpnia 2018, które było zapowiedzią projektu tworzonego przez Karola Wiśniewskiego. Do 13 marca 2022 uzyskał 2 mln subskrybentów, wszystkie filmy wyświetlono 391 403 071 razy. W lipcu 2022 Karol „Friz” Wiśniewski poinformował o zakończeniu projektu „Dom Ekipy”.
Historia.
Muzyka.
Pierwszy singel, „Przejmujemy jutuby”, został wydany przez EKIPĘ 12 lutego 2020 w formacie digital na platformach muzycznych Większy rozgłos przyniosła im druga kompozycja, zatytułowana „3Kipa”, która dotarła na szczyt polskiej listy Spotify oraz na drugie pozycje list Apple Music i iTunes. Teledysk do tego utworu po pięciu dniach od premiery uzyskał 13 mln wyświetleń na YouTube, a do 10 maja 2021 – ponad 50 mln.
8 kwietnia 2021 zespół opublikował teledysk do utworu „Zaebyście”, w którym gościnnie wystąpił Qry. Dzień później piosenka została wydana jako singiel w serwisach streamingowych. Tego samego dnia teledysk dotarł na pierwsze miejsce „Karty na czasie” w serwisie YouTube. Podobnie było z teledyskiem do kolejnego singla – „Chill”. Sam singiel został wydany 1 maja 2021. Powstała do niego kolekcja ubrań i gadżetów. W maju zespół wydał singel „Zygzak”, stworzony we współpracy z Jacusiem. 26 czerwca zespół wydał debiutancki album pt. "Sezon 3", który już w przedsprzedaży uzyskał certyfikat złotej płyty. W trakcie pierwszego dnia sprzedaży przychód z płyty wyniósł ponad 2,2 miliona złotych netto. Wraz z premierą albumu opublikowano teledysk do singla „Napad na bank” nagranego we współpracy z Roksaną Węgiel.
8 sierpnia 2021 odbył się pierwszy koncert Ekipy. Wydarzenie miało miejsce w Krakowie przy ulicy Parkowej.
12 marca 2022 roku Ekipa zaczęła sezon 4 (zespół zmienia sezon co roku). Tego dnia wydali singel „Ekipa (Se4on)” i nową kolekcje ubrań i gadżetów Sezon 4.
Podział na solowe projekty.
Pod koniec 2021 członkowie Ekipy Friza zaczęli wydawać solowe projekty. W grudniu założyciel Ekipy – Friz wraz z Masnym Benem wydał singel „Yo Mamale”, który dostał się do polskiego notowania serwisu Spotify. Jest to zapowiedź jego debiutanckiego solowego albumu. W tym samym miesiącu Wersow opublikowała świąteczny singel „Ktoś taki jak Ty”.
Posiadłość.
Osoby z ekipy, poza Piotrem „Nowciax” Nowakiem, od 2020 mieszkały w jednej posiadłości, tzw. „Domu Ekipy”. Willa, położona w Krakowie, miała kosztować zespół ponad 10 mln zł.
Współpraca.
Koral.
W marcu 2021 Ekipa wraz z Lodami Koral stworzyła truskawkowe i cytrynowe, lody sorbetowe o nazwie "Ekipa". Produkt zdobył popularność w całym kraju, a firma Koral zdecydowała się uruchomić dodatkowe linie produkcyjne lodów, o wydajności produkcyjnej jednego miliona lodów dziennie. Popularność produktu została porównana do popularności lodów Bambino z czasów Polskiej Rzeczypospolitej Ludowej.
We wrześniu 2021 Koral wraz z Ekipą Friza wypuściła na rynek oranżadę gazowaną o smakach cytrynowym i truskawkowym.
Energylandia.
W lipcu 2021 Ekipa nawiązała współpracę z polskim parkiem rozrywki Energylandia. W ramach tej współpracy powstał rollercoaster Ekipa Light Explorers oraz strefa chillu Ekipy, które zostały otwarte przedpremierowo 9 lipca 2021 w strefie Aqualantis, oficjalna premiera była 14 lipca. Bilety wstępu w zestawach „Coaster Box” były dostępne w Internecie od początku lipca tego samego roku
Herlitz.
W połowie lipca 2021 Ekipa nawiązała współpracę z firmą Herlitz – wytworzono przybory szkolne wzorowane Ekipą Friza. Powstały zeszyty oraz teczki. Przybory można było zakupić w sierpniu, głównie w sklepach sieci Dino.
Donuty.
W marcu 2022 roku w sieci sklepów Biedronka pojawiły się donuty z logotypem Ekipy Friza. Jest to efekt współpracy zespołu z firmą Dooti Donuts, wcześniej logo firmy było widoczne na koncertach Ekipy oraz w teledysku do piosenki „Napad na bank”. Produkt został mocno skrytykowany między innymi przez Katarzynę Bosacką za posiadanie w swoim składzie szkodliwych barwników.
Kontrowersje i problemy z prawem.
Wysadzenie samochodu Audi TT.
W lipcu 2021 członkowie Ekipy w ramach prezentu urodzinowego dla Łukasza Wojtycy (nazywanego Wujkiem Łukim) zakupili samochód Audi TT. W kontekście dezaprobaty Łukasza wobec marki Audi, samochód został załadowany czterema kilogramami materiału wybuchowego i stoma litrami benzyny. Ekipa zdetonowała Audi TT w powietrze, a nagranie z tego zajścia zostało umieszczone w serwisie YouTube. Na Ekipę spadła wówczas fala krytyki. Ponadto Kazimierz Gacka (wiceprzewodniczący powiatu mieleckiego i radny rady miejskiej w Mielcu) złożył w tej sprawie pismo do polskiej prokuratury w sprawie możliwości popełnienia przestępstwa przeciwko środowisku naturalnemu. W zawiadomieniu Gacek napisał, że pobudką Ekipy była chęć rozgłosu, która przeradza się na dochód finansowy z reklam.
31 lipca 2021 Ekipa opublikowała specjalny odcinek, gdzie poinformowano o wyciągnięciu z pojazdu silnika oraz usunięciu szkodliwych płynów w celu zminimalizowania strat środowiska, a także o powiadomieniu o wydarzeniu policji i straży pożarnej
Utwór „Shadow” i logo Wersow.
Także w 2021 roku polski youtuber Sylwester Wardęga w jednym ze swoich filmów zarzucił Ekipie Friza plagiat wobec utworu „Shadow” (znajdującego się na albumie "Sezon 3"). Melodia miała pochodzić od utworu serbskiego artysty Zyce i zespołu Freaked Frequency pt. „Opasne Frekvencije” z 2017 roku.
Ponadto w tym samym odcinku zarzucił Wersow kradzież loga od francuskiego artysty DFT. Wersow przekonywała w nagraniu, że nie była świadoma obowiązku zakupu licencji. Poinformowała, że napisała z przeprosinami do autora grafiki.
Promocja alkoholu w teledysku.
W 2021 twórcy wyemitowali teledysk do piosenki „Chill”, w którym widoczna była marka jednego z piw. W mediach oceniano, że była to współpraca świadoma i określano ją jako "mocno niemoralną", gdyż materiał nie miał ograniczeń wiekowych. Po interwencji podjętej przez Google Polska, która weryfikowała czy doszło do naruszenia standardów reklamowych, twórcy zastąpili teledysk nową wersją, w której logotyp piwa został usunięty.
Przedsiębiorstwa Ekipy.
Ekipa Holding S.A..
Po podpisaniu umowy z Beskidzkim Biurem Inwestycyjnym w 2021 Ekipa Friza wyraziła chęć wejścia na giełdę jako Spółka Akcyjna Ekipa Holding. Pierwsze rozmowy nad wprowadzeniem jej na giełdę odbyły się z firmą JR Holding już w listopadzie 2020. Ma ona siedzibę w Krakowie.
Kapitał zakładowy przedsiębiorstwa w 2021 wynosił ponad 1 mln zł. Od 2023 r. Prezesem Zarządu spółki jest Łukasz „Wujek Łuki” Wojtyca a największym akcjonariuszem Karol „Friz” Wiśniewski (41.21%).
Spółka w maju 2022 r. została połączona z Beskidzkim Biurem Inwestycyjnym S.A.
EkipaToNosi.
Skład posiada również swoją markę z odzieżą, zabawkami i gadżetami – EkipaToNosi. Przedsiębiorstwo zostało zarejestrowane 11 grudnia 2020. Przestrzeń biurowo-magazynowa firmy w 2021 wynosiła ponad 1200 m² powierzchni.
Pigeon Studios.
Pigeon Studios, a jako spółka Laniakea Pictures – wytwórnia filmowa i spółka wchodząca w skład Ekipa Holding S.A. Zajmuje się realizacją filmową. Na 2023 planowana jest publikacja serialu animowanego, łączącego gatunki fantasy i science fiction, którego fabuła dzieje się w świecie dinozaurów.
Ekipa Investments.
23 lutego 2021 r. ogłoszono rejestrację nowej spółki z ograniczoną odpowiedzialnością działającą w formule ASI – Ekipa Investments. Spółka inwestuje w różnego rodzaju przedsięwzięcia, jej większościowym akcjonariuszem jest Ekipa Holding S.A.

</doc>
<doc id="5051744" url="https://pl.wikipedia.org/wiki?curid=5051744" title="Stadion Al-Chums">
Stadion Al-Chums

Stadion Al-Chums – stadion sportowy w Al-Chums, w Libii. Obiekt może pomieścić 3000 widzów. Swoje spotkania rozgrywają na nim piłkarze klubu Al-Chums SC.

</doc>
<doc id="5051745" url="https://pl.wikipedia.org/wiki?curid=5051745" title="Zdarzenie (Białoruś)">
Zdarzenie (Białoruś)

Zdarzenie – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia (osada wojskowa) leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania rzymskokatolickiego i zadeklarowały białoruską przynależność narodową. Były tu 3 budynki mieszkalne. W 1931 w 5 domach zamieszkiwało 26 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5051751" url="https://pl.wikipedia.org/wiki?curid=5051751" title="Nabu-deni-epusz">
Nabu-deni-epusz

Nabu-deni-epusz (akad. "Nabû-dēnī-ēpuš", w transliteracji z pisma klinowego zapisywane mdPA-DI-DÙ, tłum. „O Nabu, rozpatrz mą sprawę!”) – asyryjski gubernator prowincji Niniwa za rządów króla Sennacheryba (704-681 p.n.e.); w 704 r. p.n.e. pełnił urząd "limmu" (eponima). Za jego eponimatu - zgodnie z "Asyryjską kroniką eponimów" - zakończyć się miała budowa pałacu w Kilizu.

</doc>
<doc id="5051753" url="https://pl.wikipedia.org/wiki?curid=5051753" title="Prezydent Białorusi">
Prezydent Białorusi

Prezydent Republiki Białorusi (, ) – zgodnie z Konstytucją Białorusi najwyższy przedstawiciel białoruskich władz, gwarant ciągłości władzy państwowej, najwyższy organ państwa w zakresie władzy wykonawczej. Czuwa nad przestrzeganiem postanowień i przepisów Konstytucji, zwierzchnik Sił Zbrojnych Republiki Białorusi. Urząd Prezydenta Białorusi istnieje nieprzerwanie od 1994 roku, kiedy to zastąpił urząd Przewodniczącego Rady Najwyższej ZSRR. Do zadań Prezydenta należy prowadzenie polityki zagranicznej i wewnętrznej, obrona praw i swobód obywateli i mieszkańców kraju oraz przestrzeganie Konstytucji. Prezydent jest upoważniony do pełnienia wszelkich funkcji społecznych w kraju, a także reprezentowania Białorusi na arenie międzynarodowej. Obowiązki i prerogatywy prezydenta są wymienione w rozdziale trzecim (artykuły 79–89) Konstytucji.
Kadencja prezydenta co do zasady trwa pięć lat. Dotychczas prezydenta kraju wybierano w latach 1994, 2001, 2006, 2010, 2015 i 2020. W każdym przypadku zwyciężał Alaksandr Łukaszenka. Główną siedzibą prezydenta jest Pałac Niepodległości w Mińsku, natomiast w rezydencji „Zasław” organizowane są nieformalne spotkania.
Lista prezydentów Białorusi (1994 – obecnie).
"Dla pełniących funkcję prezydenta przed uzyskaniem niepodległości i w latach 1991–1994 zobacz listę przywódców Białorusi"

</doc>
<doc id="5051754" url="https://pl.wikipedia.org/wiki?curid=5051754" title="Zamchowo">
Zamchowo

Zamchowo (; ) – wieś na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, a następnie kolonia leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Prozoroki.
Według Powszechnego Spisu Ludności z 1921 roku zamieszkiwało tu 139 osób, wszystkie były wyznania prawosławnego i zadeklarowały białoruską przynależność narodową. Było tu 19 budynków mieszkalnych. W 1931 w 25 domach zamieszkiwało 155 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5051755" url="https://pl.wikipedia.org/wiki?curid=5051755" title="Al-Baszir al-Arebi">
Al-Baszir al-Arebi

Al-Baszir al-Arebi (; ur. 1923 w Tunisie, zm. 10 maja 2018 tamże) – tunezyjski poeta, autor słów do hymnu Libii.
Życiorys.
Podstawową edukację odebrał w Tunisie, tam też w 1946 roku ukończył studia na Uniwersytecie Az-Zajtuna. Był wykładowcą akademickim na tej uczelni i dyrektorem Narodowego Instytutu Wyższych Studiów Islamskich w Mauretanii. W Tunezji był orędownikiem harcerstwa i zasiadał we władzach krajowego związku harcerstwa, będąc również redaktorem jednego z czasopism poświęconych tej tematyce ("Al-Salil"). Wielokrotnie prowadził audycje w krajowych stacjach radiowych, a także wygłaszał wykłady na temat cywilizacji islamskiej (na jednym z nich w 1959 roku był obecny ówczesny prezydent Tunezji Habib Burgiba). Autor licznych artykułów w tunezyjskich gazetach i czasopismach, a także twórca podręczników szkolnych. Na emeryturę przeszedł w 1982 roku.
Al-Arebi jest zwycięzcą rozpisanego w 1955 roku konkursu na napisanie słów do narodowego hymnu Libii. Muzykę do jego utworu pt. "Libia, Libia, Libia" skomponował Egipcjanin Muhammad Abd al-Wahhab. Al-Arebi zrezygnował jednak z przyjęcia honorarium pieniężnego za zwycięstwo w konkursie i całość pieniędzy przeznaczył na pomoc uchodźcom palestyńskim. W 1969 roku "Libia, Libia, Libia" został zastąpiony przez "Allahu Akbar". Po rewolucji w 2011 roku przywrócono utworowi dawny status.
W 2012 roku libijskie ministerstwo kultury zorganizowało uroczystą ceremonię, na której uhonorowano osobiście al-Arebiego. Zmarł w 2018 roku w Tunisie. Po jego śmierci przewodniczący Rady Prezydenckiej Libii Fajiz as-Sarradż wydał oświadczenie wspominające tunezyjskiego pisarza. Był żonaty, miał 5 dzieci (jeden z jego synów był ortopedą pracującym w Paryżu – zmarł w 2020 roku).

</doc>
<doc id="5051758" url="https://pl.wikipedia.org/wiki?curid=5051758" title="Nuhszaja">
Nuhszaja

Nuhszaja (akad. "Nuḫšāja", w transliteracji z pisma klinowego zapisywane mḪÉ.NUN-"a-a") – asyryjski gubernator prowincji Kilizu za rządów króla Sennacheryba (704-681 p.n.e.); w 703 r. p.n.e. pełnił urząd "limmu" (eponima).

</doc>
<doc id="5051762" url="https://pl.wikipedia.org/wiki?curid=5051762" title="Kaciaryna Andrejewa">
Kaciaryna Andrejewa

Kaciaryna Andrejewa (), właściwie Kaciaryna Andrejeuna Bachwaława (; ur. 2 listopada 1993 w Mińsku) – białoruska dziennikarka, więzień polityczny.
Życiorys.
Pradziadek Dawid Pinchasik (1914–1996) był znanym dziennikarzem, a prababka Maryja Wahanawa (1908 – ?) pierwszą redaktorką naczelną "Paleskiej praudy". Pracowała również w gazecie "Sowietskaja Biełorussija". Natomiast dziadek Siarhiej Wahanau był redaktorem naczelnym gazety "Trud w Biełarusi". Rodzice są filologami. Nazwisko Andrejewa jest pseudonimem literackim utworzonym od imienia ojca. Naprawdę dziennikarka nazywa się Bachwaława.
W gimnazjum Kaciaryna uczęszczała na kursy języka polskiego organizowane przez Instytut Polski w Mińsku. Po ukończeniu szkoły średniej rozpoczęła studia na Mińskim Państwowym Uniwersytecie Lingwistycznym, ale na trzecim roku zrezygnowała i wyjechała do Hiszpanii, gdzie spędziła dwa lata. Po powrocie postanowiła zostać dziennikarką i rozpoczęła współpracę z czasopismem Nasza Niwa.
Od 2017 roku współpracowała z Belsat TV. Jej działania wielokrotnie spotykały się z negatywną oceną władz. Razem z mężem Iharem Iljaszem badała korupcję wśród urzędników, biznesmenów i poruszała temat udziału Białorusinów w wojnie w Donbasie. W 2020 roku wspólnie wydali książkę "Biełorusskij Donbass", ale już w 2021 roku praca spotkała się z negatywną oceną władz Białorusi. Była ona podsumowaniem prowadzonego przez wiele lat śledztwa dziennikarskiego z którego wynikało, że w wojnie po stronie separatystów są zaangażowane białoruskie służby i przedsiębiorstwa państwowe.
Areszt.
Po raz pierwszy Kaciaryna została aresztowana w 2017 roku w Orszy. 12 września 2020 roku aresztowano ją kolejny raz za przeprowadzenie na żywo transmisji z Marszu Kobiet w Mińsku. Trafiła wtedy na 3 dni do aresztu.
Razem z Darją Czulcową została aresztowana przez milicję 15 listopada 2020 roku, gdy prowadziły na żywo transmisję z okna mieszkania na 13 piętrze wieżowca, pokazując brutalne rozpędzanie przez siły bezpieczeństwa uczestników demonstracji na Placu Przemian w Mińsku. Demonstracja ta została zwołana, aby upamiętnić zamordowanego . Kaciarynie i Darji wytoczono proces karny, oskarżając je o organizowanie działań rażąco naruszających porządek publiczny. W lutym 2021 roku sąd (sędzia – Natallia Buhuk, prokurator – Alina Kasianchyk, śledczy – Ihar Kurylovich) za koordynowanie zamieszek politycznych skazał je na 2 lata kolonii karnej.
24 listopada 2020 roku dziesięć organizacji, w tym: Centrum Obrony Praw Człowieka Wiosna, Białoruskie Stowarzyszenie Dziennikarzy, Białoruski Komitet Helsiński uznały ją za więźnia politycznego. 10 grudnia 2020 roku za działalność na rzecz praw człowieka otrzymała tytuł Dziennikarza Roku. 10 marca 2021 roku Kaciaryna razem z Darją Czulcową zostały laureatkami specjalnej w ramach Nagrody im. Dariusza Fikusa.
9 kwietnia 2021 roku Kaciaryna razem z Darją Czulcową i Kaciaryna Barysiewicz zostały laureatkami nagrody im. Alaksandra Lipaja „Honor dziennikarstwa”.
Apelacja od wyroku skazującego na 2 lata kolonii karnej, która została rozpatrywana przez Sąd Miejski w Mińsku 23 kwietnia 2021 roku, była odrzucona.
7 czerwca 2021 roku Kaciaryna razem z Darją Czulcową zostały laureatkami nagrody (niemiecka nagroda dla młodych dziennikarzy). 10 czerwca 2021 roku Kaciaryna razem z Darją Czulcową zostały laureatkami nagrody (amerykańska nagroda dla kobiet piszących z niebezpiecznych obszarów). Wraz z Darją Czulcową 29 lipca 2021 roku została właścicielką (niemiecka nagroda w dziedzinie wolności prasy). 12 sierpnia 2021 roku razem z Darją Czulcową, Kaciaryna Barysiewicz i innymi otrzymała Nagrodę im. Gerda Buceriusa dla Wolnej Prasy na Europę Wschodnią znana jako . 15 października 2021 roku wraz z Darją Czulcową została właścicielką jako „Europejski Dziennikarz Roku”.
Reakcja na prześladowania.
Wsparcia dziennikarce udzieliła posłanka Parlamentu Europejskiego Delara Burkhardt. 8 lutego 2021 roku oświadczenie wzywające do uwolnienia Czulcowej i Andrejewej wydała Ambasada Stanów Zjednoczonych w Mińsku. Po ogłoszeniu wyroku 18 lutego 2021 roku również prezydent Andrzej Duda zaapelował o amnestię dla Czulcowej i Andrejewej.
Decyzją Rady Unii Europejskiej z 21 czerwca 2021 roku sędzia Natallia Buhuk została wpisana na „ UE” m.in. za "„wydawanie licznych umotywowanych politycznie wyroków w sprawie dziennikarzy i demonstrantów, w szczególności za skazanie Kaciaryny Bachwalawej (Andrejewej) i Darii Czulcowej”" oraz naruszenia praw do obrony i do rzetelnego procesu sądowego. Na mocy tej samej decyzji na listę sankcyjną została wpisana zastępca prokuratora sądu dla rejonu Frunzenskiego w Mińsku Alina Kasianchyk, która została pociągnięta do odpowiedzialności m.in. za ściganie dziennikarzy "„za nagrywanie pokojowych demonstracji, opierając się na bezpodstawnych oskarżeniach o «spisek» i «naruszanie porządku publicznego»”". Starszy śledczy sądu dla rejonu Frunzenskiego w Mińsku Ihar Kurylovich został wpisany na „ UE” m.in. za przygotowanie umotywowanej politycznie sprawy karnej przeciwko dziennikarkom, które nagrywały pokojowe demonstracje.
Życie osobiste.
W 2015 roku poznała swojego przyszłego męża, dziennikarza Ihara Iljasza, a rok później wyszła za niego za mąż.

</doc>
<doc id="5051764" url="https://pl.wikipedia.org/wiki?curid=5051764" title="Języki japoniczne">
Języki japoniczne



</doc>
<doc id="5051766" url="https://pl.wikipedia.org/wiki?curid=5051766" title="Ľuba Lesná">
Ľuba Lesná

Ľuba Lesná (ur. 21 marca 1954 w Bratysławie) – słowacka pisarka, dziennikarka i komentator polityczny, autorka słuchowisk teatralnych i radiowych.
Biografia.
Ľuba Lesná urodziła się 21 marca 1954 r. w Bratysławie. Ukończyła studia na Wydziale Filozoficznym Uniwersytetu Komeńskiego w Bratysławie. Początkowo pracowała jako krytyk teatralny. Po aksamitnej rewolucji w 1989 r. współpracowała jako dziennikarz i komentator polityczny m.in. w Radiu Wolna Europa, Telewizji Słowackiej i The Slovak Spectator. W latach 2010-2012 współpracowała z premierem Ivetą Radičovą, jako analityk w kancelarii rządu Słowacji. Obecnie pracuje w biurze ministra Jána Budaja.
W 1989 r. napisała książkę "Únos prezidentovho syna alebo Krátke dejiny tajnej služby", za którą otrzymała w 1999 r. nagrodę im. Egona Erwina Kischa w kategorii literatura faktu. W 2001 r. wydała "Únos demokracie. Zo zákulisia slovenskej tajnej služby". W 2007 r. wydała kryminał " Prípad medička" oparty na faktach zabójstwa młodej lekarki Ľudmily Cervanovej.
Zajmuje się również produkcją teatralną, jest autorką monodramów "Klytaimnéstra" (1988) i "Báthoryčka" (1988), a także słuchowisk radiowych "Skamenelina" (1984) i "Krížovky pameti" (2007). W 2009 roku napisała jednoaktową sztukę "Nech žije spartakiáda". W 2016 r. wyreżyserowała film dokumentalny "Supy verzus klarinet" o młodym klarneciście z NRD Hartmutzie Tautzu, który w 1986 r. próbował uciec z Bratysławy do Austrii i został pogryziony przez psy strażników granicznych w wyniku czego zmarł.

</doc>
<doc id="5051780" url="https://pl.wikipedia.org/wiki?curid=5051780" title="Hananu">
Hananu

Hananu lub Hanana ("Ḫanānu" lub "Ḫanāna", imię zachodniosemickie znaczące „Litościwy”) – asyryjski gubernator prowincji Til-Barsip za rządów króla Sennacheryba (704-681 p.n.e.); w 701 r. p.n.e. pełnił urząd "limmu" (eponima).

</doc>
<doc id="5051781" url="https://pl.wikipedia.org/wiki?curid=5051781" title="Beir Grassa">
Beir Grassa

Beir Grassa (بير جرسا) – libijski kuter rakietowy z lat 80. XX wieku, jedna z 10 zamówionych przez Libię jednostek typu "La Combattante IIG". Okręt został zwodowany 28 czerwca 1979 roku we francuskiej stoczni CMN w Cherbourgu, a do służby w marynarce wojennej Libii wszedł 9 lutego 1982 roku. W 1983 roku nazwę jednostki zmieniono na „Sharara” (شرارة). Jednostka, oznaczona numerami taktycznymi P518 i 518 jest nieaktywna od 2011 roku.
Projekt i budowa.
Kutry rakietowe typu "La Combattante IIG" zostały zamówione przez Libię we Francji w maju 1977 roku. Łączna wartość kontraktu opiewała na 300 mln £.
„Beir Grassa” zbudowany został w stoczni CMN w Cherbourgu. Stępkę okrętu położono 13 marca 1978 roku, a zwodowany został 28 czerwca 1979 roku.
Dane taktyczno-techniczne.
Okręt był kutrem rakietowym o długości całkowitej 49 metrów (46,2 metra między pionami), szerokości całkowitej 7,1 metra i zanurzeniu 2 metrów. Kadłub jednostki wykonano ze stali, zaś nadbudówkę ze stali stopowej. Wyporność standardowa wynosiła 258 ton, zaś pełna 311 ton. Okręt napędzany był przez cztery 20-cylindrowe silniki wysokoprężne MTU 20V 538 TB91 o łącznej mocy 11,29 MW (15 360 KM), poruszające poprzez wały napędowe czterema śrubami. Maksymalna prędkość jednostki wynosiła 39 węzłów. Zasięg wynosił 1600 Mm przy prędkości 15 węzłów lub 850 Mm przy prędkości 25 węzłów.
Uzbrojenie artyleryjskie jednostki składało się z umieszczonej na dziobie w wieży pojedynczej armaty uniwersalnej OTO Melara Compact kalibru 76 mm L/62. Masa pocisku wynosiła 6 kg, kąt podniesienia lufy 85°, donośność pozioma 16 000 metrów (12 000 metrów do celów powietrznych), a szybkostrzelność 85 strz./min. Prócz tego na rufie znajdowała się wieża z dwoma działkami przeciwlotniczymi Breda Compact kal. 40 mm L/70. Kąt podniesienia luf wynosił 85°, waga pocisku 0,96 kg, donośność 12 500 metrów w poziomie i 4000 metrów w pionie, zaś szybkostrzelność od 300 do 450 strz./min.
Uzbrojenie rakietowe stanowiły umieszczone za nadbudówką dwie podwójne wyrzutnie przeciwokrętowych pocisków rakietowych Otomat Mark 1 (okręt przenosił cztery rakiety). Pocisk rozwijał prędkość 0,9 Ma, masa głowicy bojowej wynosiła 210 kg, zaś maksymalny zasięg 80 km.
Wyposażenie radioelektroniczne obejmowało radar nawigacyjny Decca SMA 3 RM 20, radar dozoru ogólnego Thomson Triton II o zasięgu 33 km i radar kierowania ogniem Thomson Castor IIB o zasięgu 15 km, zintegrowany z systemem kierowania ogniem Thomson Vega II.
Załoga okrętu składała się z 27 oficerów, podoficerów i marynarzy.
Służba.
„Beir Grassa” (بير جرسا) został ukończony w lutym 1981 roku, jednak przekazanie okrętu zamawiającemu zostało opóźnione z powodu embarga nałożonego przez Francję na Libię z powodu jej zbrojnej interwencji w Czadzie. Okręt został przyjęty do służby w marynarce wojennej Libii 9 lutego 1982 roku. Jednostka otrzymała numer taktyczny P518. W 1983 roku nazwę okrętu zmieniono na „Sharara” (شرارة), a numer burtowy na 518. Od 2011 roku jednostka jest nieaktywna.

</doc>
<doc id="5051785" url="https://pl.wikipedia.org/wiki?curid=5051785" title="Rafael Diniz Alves e Silva">
Rafael Diniz Alves e Silva



</doc>
<doc id="5051788" url="https://pl.wikipedia.org/wiki?curid=5051788" title="Mitunu">
Mitunu

Mitunu lub Metunu ("Mitūnu" lub "Metūnu", zapisane w skrócie imię pochodzenia fenickiego) – wysoki dostojnik za rządów asyryjskich królów Sargona II (722-705 p.n.e.) i Sennacheryba (704-681 p.n.e.); był gubernatorem prowincji Isana, a także pełnił w 700 r. p.n.e. urząd "limmu" (eponima).

</doc>
<doc id="5051789" url="https://pl.wikipedia.org/wiki?curid=5051789" title="Metunu">
Metunu



</doc>
<doc id="5051792" url="https://pl.wikipedia.org/wiki?curid=5051792" title="Ewa Maria Siedlecka">
Ewa Maria Siedlecka

Ewa Maria Siedlecka - profesor nauk chemicznych, pracownik naukowy Uniwersytetu Gdańskiego.
Życiorys.
W 1990 roku ukończyła studia z chemii na Uniwersytecie Gdańskim. 21 grudnia 1994 roku uzyskała stopień naukowy doktora nauk chemicznych. W latach 1994-1995 zatrudniona była jako pracownik naukowy UG na stanowisku asystenta. Rok później awansowała na adiunkta. 14 grudnia 2011 otrzymała stopień naukowy doktora habilitowanego nauk chemicznych na podstawie dysertacji pt. "Zastosowanie metod pogłębionego utleniania do usuwania wybranych zanieczyszczeń organicznych". W tym samym roku rozpoczęła pracę na etacie profesora nadzwyczajnego. 30 lipca 2018 roku uzyskała tytuł naukowy profesora nauk chemicznych. Miejscem pracy prof. E. M. Siedleckiej jest Pracownia Procesów Zaawansowanego Utleniania przy Katedrze Technologii Środowiska. W swojej karierze naukowej odbyła także staż naukowy: w Centrum Badań i Technologii Środowiska (UFT) Uniwersytetu w Bremie. 
Zakres badań Siedleckiej obejmuje szeroko rozumiane metody zwalczania trudno biodegradowalnych zanieczyszczeń z wód i powietrza. Jej prace naukowe związane są z rozwijaniem i opracowywaniem zaawansowanych metod usuwania cieczy jonowych, dodatków do paliw, leków w tym leków cytostatycznych z fazy wodnej. Badania prowadzi według metod opartych o generowanie wysoko reaktywnych rodników. 
5 września 2018 roku została zaproszona jako ekspert do Parlamentu Europejskiego w Brukseli na konferencję "Save the Baltic Sea", podczas której podzieliła się z uczestnikami spotkania wynikami swoich badań. Brała udział również w "10th Annual Forum of the EU Strategy for the Baltic Sea Region 2019" w Gdańsku. 

</doc>
<doc id="5051794" url="https://pl.wikipedia.org/wiki?curid=5051794" title="Zarzecze (rejon szarkowszczyński)">
Zarzecze (rejon szarkowszczyński)

Zarzecze – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Łużki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego, pod koniec XIX wieku własność Bernowiczów. Był tu młyn wodny i fabryka sukna.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Łużki.
Według Powszechnego Spisu Ludności z 1921 roku zamieszkiwały tu 62 osoby, 41 było wyznania rzymskokatolickiego, 21 prawosławnego. Jednocześnie wszyscy mieszkańcy zadeklarowali polską przynależność narodową. Było tu 14 budynków mieszkalnych. W 1931 w 13 domach zamieszkiwało 78 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Łużkach.

</doc>
<doc id="5051798" url="https://pl.wikipedia.org/wiki?curid=5051798" title="Dasowiczy">
Dasowiczy

Dasowiczy (; ; pol. hist. Dosowicze) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.
Do 1917 położone były w Rosji, w guberni mohylewskiej, w powiecie bychowskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5051800" url="https://pl.wikipedia.org/wiki?curid=5051800" title="Dosowicze">
Dosowicze



</doc>
<doc id="5051802" url="https://pl.wikipedia.org/wiki?curid=5051802" title="Zuje">
Zuje

Zuje – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Łużki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego, pod koniec XIX wieku własność Bernowiczów.
W latach 1921–1945 folwark a następnie kolonia (osada wojskowa) leżała w Polsce, w województwie wileńskim, w powiecie dziśnieńskim, w gminie Czerniewicze, a od 1929 w gminie Łużki.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania rzymskokatolickiego. Jednocześnie 3 mieszkańców zadeklarowało polską przynależność narodową, a 8 białoruską. Był tu 1 budynek mieszkalny. W 1931 w 10 domach zamieszkiwały 53 osoby.
Wierni należeli do parafii rzymskokatolickiej w Łużkach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Łużkach.

</doc>
<doc id="5051805" url="https://pl.wikipedia.org/wiki?curid=5051805" title="Patrice Mac-Mahon">
Patrice Mac-Mahon



</doc>
<doc id="5051807" url="https://pl.wikipedia.org/wiki?curid=5051807" title="Dziadki (obwód mohylewski)">
Dziadki (obwód mohylewski)

Dziadki (; ) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada, przy linii kolejowej Osipowicze – Mohylew.

</doc>
<doc id="5051808" url="https://pl.wikipedia.org/wiki?curid=5051808" title="Chlorprotiksen">
Chlorprotiksen



</doc>
<doc id="5051810" url="https://pl.wikipedia.org/wiki?curid=5051810" title="Marie François Sadi Carnot">
Marie François Sadi Carnot



</doc>
<doc id="5051814" url="https://pl.wikipedia.org/wiki?curid=5051814" title="Jean Casimir-Périer">
Jean Casimir-Périer



</doc>
<doc id="5051815" url="https://pl.wikipedia.org/wiki?curid=5051815" title="Eduard van Delden">
Eduard van Delden

 Eduard van Delden (ur. 27 czerwca 1850 w Twello, Holandia, zm. 1920 w Niemczech) – niemiecki fotograf.
Praca zawodowa.
Eduard van Delden urodził się w Holandii z zawodu fotografa uczył się w Berlinie. Prace zawodowego fotografa rozpoczął we Wrocławiu w 1874, gdzie pod adresem Neue Taschenstrasse 5 (obecnie ulica Kołłątaja, kamienica nr 5 nie istnieje) otworzył swoje pierwsze atelier. W 1880 przeniósł swój zakład fotograficzny do budynku przy ulicy Gartenstrasse 36 (obecna Piłsudskiego). Jest twórcą najdłużej działającej firmy fotograficznej we Wrocławiu działającej w latach 1874-1931; w 1903 atelier zostało przejęte przez fotografa Heinricha Götza i nosiło nazwę: Foto-Atelier Eduard van Delden, Inh. Heinrich Götz.
Eduard van Delden wykonywał głównie fotografie portretowe oraz wykonywał reprodukcje dzieł sztuki, specjalizował się również w sporządzaniu dokumentacji architektury i obiektów przemysłowych. Dzięki tej ostatniej specjalizacji współpracowała z miejskim urzędem budowlanym i Konserwatorem Zabytków Prowincji Dolnośląskiej. Ponadto van Delden sprawował funkcje nadwornego fotografa królowej Prus Augusty von Sachsen-Weimar, żony Wilhelma I.
Nagrody i wyróżnienia.
Eduard van Delden otrzymał nagrody za swoje prace w Monachium (1876), Utrechcie (1876), Wrocławiu (1878, 1881, 1902) oraz w Dreźnie (1903).

</doc>
<doc id="5051817" url="https://pl.wikipedia.org/wiki?curid=5051817" title="Parafia Świętej Trójcy w Święcianach">
Parafia Świętej Trójcy w Święcianach

Parafia Świętej Trójcy – parafia prawosławna w Święcianach, w dekanacie wisagińskim eparchii wileńskiej i litewskiej Rosyjskiego Kościoła Prawosławnego.
Parafia została erygowana w 1842 r. Istniejącą obecnie cerkiew parafialną wzniesiono w 1898 r. z funduszy rządowych Imperium Rosyjskiego i ofiar wiernych. W 1928 r. (w okresie przynależności parafii do Polskiego Autokefalicznego Kościoła Prawosławnego) cerkiew została gruntownie wyremontowana.
W 1946 r. parafia liczyła 158 osób. W następnym roku została oficjalnie zarejestrowana przez władze Litewskiej SRR. W późniejszym okresie, kiedy liczba wiernych spadła do 85, władze komunistyczne rozważały likwidację parafii; plany te jednak ostatecznie zarzucono.

</doc>
<doc id="5051819" url="https://pl.wikipedia.org/wiki?curid=5051819" title="Dubrauka (rejon mohylewski)">
Dubrauka (rejon mohylewski)

Dubrauka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.

</doc>
<doc id="5051821" url="https://pl.wikipedia.org/wiki?curid=5051821" title="Anna Ochab-Marcinek">
Anna Ochab-Marcinek

Anna Maria Ochab-Marcinek – polska fizyk, dr hab. nauk chemicznych, specjalistka Instytutu Chemii Fizycznej Polskiej Akademii Nauk.
Życiorys.
W 2002 ukończyła studia w zakresie fizyki na Uniwersytecie Jagiellońskim, 28 września 2006 obroniła pracę doktorską "Spatio-temporal effect of noises on nonlinear dynamical systems (praca posiada tytuł tylko w języku angielskim)", 8 października 2018 habilitowała się na podstawie rozprawy zatytułowanej "Modelowanie stochastycznej ekspresji genów". Pracowała w Instytucie Fizyki na Wydziale Fizyki, Astronomii i Informatyki Stosowanej Uniwersytetu Jagiellońskiego.
Jest specjalistką w Instytucie Chemii Fizycznej Polskiej Akademii Nauk.
W czerwcu 2020 została ekspertem w zespole doradczym ds. COVID-19.

</doc>
<doc id="5051824" url="https://pl.wikipedia.org/wiki?curid=5051824" title="Aleksandra Ładnowska-Rakiewiczowa">
Aleksandra Ładnowska-Rakiewiczowa



</doc>
<doc id="5051825" url="https://pl.wikipedia.org/wiki?curid=5051825" title="Dukat Dom Towarowy">
Dukat Dom Towarowy



</doc>
<doc id="5051826" url="https://pl.wikipedia.org/wiki?curid=5051826" title="Tour Majunga">
Tour Majunga

Tour Majunga – wieżowiec w Paryżu, we Francji, w dzielnicy La Défense.
Architektem tej wieży nowej generacji jest Jean-Paul Viguier. Jej twórcą i promotorem jest Unibail-Rodamco. Wieża została zainaugurowana 25 września 2014 roku.
Unibail-Rodamco podpisało pierwszą długoterminową umowę najmu z Axa Investment Managers na pierwsze osiemnaście niskich poziomów wieży. Część pięter zajmuje także Deloitte.

</doc>
<doc id="5051827" url="https://pl.wikipedia.org/wiki?curid=5051827" title="Aleksander Zwierko">
Aleksander Zwierko

Aleksander Zwierko, ps. „Okoń” (ur. 27 maja 1924 w Nowogródku, zm. 27 lipca 2003 w Łodzi) – polski architekt i urbanista, żołnierz AK, członek SARP.
Życiorys.
Aleksander Zwierko uczył się w Szkole Powszechnej Sióstr Nazaretanek, którą ukończył w 1938 r. z wyróżnieniem. Następnie rozpoczął naukę w gimnazjum im. A. Mickiewicza w Nowogródku jednocześnie będąc ministrantem w Białej Farze. W 1944 r. wstąpił do Armii Krajowej do oddziału „Bogdanka”, przyjmując pseudonim „Okoń”. Po wojnie w ramach repatriacji osiedlił się z rodziną w Bydgoszczy, gdzie ukończył szkołę średnią. W 1951 r. ukończył studia na Wydziale Architektury Politechniki Wrocławskiej. We Wrocławiu do 1955 r. zajmował się rekonstrukcjami zniszczonych w trakcie wojny budynków, ponadto zaprojektował wówczas ok. 80 budynków, w tym: Zakładów Górniczo-Hutniczych w Bolesławiu, Zakładów im. F. Dzierżyńskiego w Tarnowie i Zakładów Hutniczych „Chrzanów”. Następnie w 1955 r. został projektantem „Miastoprojektu” w Łodzi, w ramach którego projektował łódzkie wieżowce, w tym m.in. Śródmiejską Dzielnicę Mieszkaniową, „Orion”, „Cetebe” oraz „Confexim”. W 1981 r. porzucił projektowanie i przeszedł na emeryturę. W 1989 r. opisał swoje wspomnienia o Ziemi Nowogródzkiej i Siostrach Nazaretankach, które opublikował w 2003 r. w książce „Wsłuchane w sygnały ziemi nowogródzkiej”.
W 1969 r. został odznaczony Krzyżem Kawalerskim Orderu Odrodzenia Polski, a w 1970 r. zdobył Nagrodę Miasta Łodzi.
Pochowany został na Starym Cmentarzu w Łodzi.

</doc>
<doc id="5051829" url="https://pl.wikipedia.org/wiki?curid=5051829" title="Zabałaccie (sielsowiet Zawadskaja Słabada)">
Zabałaccie (sielsowiet Zawadskaja Słabada)

Zabałaccie (; ; pol. hist. Zabołocie) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.
Wieś Zabołocie ekonomii mohylewskiej w drugiej połowie XVII wieku. 
Do 1917 położone było w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5051830" url="https://pl.wikipedia.org/wiki?curid=5051830" title="Zabołocie (sielsowiet Zawadskaja Słabada)">
Zabołocie (sielsowiet Zawadskaja Słabada)



</doc>
<doc id="5051832" url="https://pl.wikipedia.org/wiki?curid=5051832" title="Zahrezzie">
Zahrezzie

Zahrezzie (; ) – wieś na Białorusi, w obwodzie mohylewskim, w rejonie mohylewskim, w sielsowiecie Zawadskaja Słabada.

</doc>
<doc id="5051837" url="https://pl.wikipedia.org/wiki?curid=5051837" title="Max Möller">
Max Möller

Max Möller – niemiecki pielęgniarz, SS-Unterscharführer, członek personelu obozu zagłady w Treblince.
Życiorys.
Pochodził z Hamburga. Z zawodu był pielęgniarzem.
W randze SS-Unterscharführera służył w obozie zagłady w Treblince. Zazwyczaj pełnił służbę w rozbieralni w „strefie przyjęć” oraz przy obiektach inwentarskich w strefie administracyjno-mieszkalnej. Piastował także stanowisko obozowego zbrojmistrza. Z zeznań jednego z ocalałych Żydów wynika, że wraz z innymi esesmanami oraz ukraińskim wachmanem Fiodorem Fedorenką uczestniczył w egzekucjach w obozowym „lazarecie”. Ze względu na masywną budowę ciała żydowscy więźniowie obdarzyli go przydomkiem "Amerikaner" („Amerykanin”).
2 sierpnia 1943 roku, w dniu, w którym wybuchło powstanie w Treblince, Möller przebywał w baraku przylegającym do zbrojowni. Jako że wykradzenie przechowywanej tam broni i amunicji było warunkiem "sine qua non" powodzenia powstania, więzień Israel Sudowicz wywabił go z budynku pod pretekstem, że komando kopiące ziemniaki napotkało na trudności przy pracy. Powstałe w ten sposób opóźnienie miało jednak wpływ na późniejszy przebieg buntu.
Po likwidacji obozu i zakończeniu akcji „Reinhardt” został przeniesiony na wybrzeże Adriatyku. Pełnił służbę w okolicach Triestu. Jego dalsze losy są nieznane.

</doc>
<doc id="5051839" url="https://pl.wikipedia.org/wiki?curid=5051839" title="Mieczysław Jaroszewicz">
Mieczysław Jaroszewicz

Mieczysław Jaroszewicz (ur. 22 stycznia 1942 w Grodnie) – polski historyk sztuki i muzealnik. W latach 1982–2013 dyrektor Muzeum Pomorza Środkowego w Słupsku.
Życiorys.
Urodził się w 1942 w Grodnie. Do Słupska przyjechał w 1964 po ukończeniu studiów. Jako absolwent kulturoznawstwa i historii sztuki podjął pracę w Powiatowym Domu Kultury. Potem był nauczycielem historii w szkole w Kobylnicy. W latach 1969–1973 pracował w słupskim Klubie Międzynarodowej Prasy i Książki. Następnie był zatrudniony w wydziale kultury, najpierw Urzędu Miejskiego, później Urzędu Wojewódzkiego w Słupsku. W 1982 objął stanowisko dyrektora Muzeum Pomorza Środkowego, które piastował przez ponad trzydzieści jeden lat. Był także członkiem Rady do Spraw Muzeów i Miejsc Pamięci Narodowej.
Związany ze Słupskim Towarzystwem Społeczno-Kulturalnym początkowo jako wiceprezes, a następnie jako prezes. Radny słupskiej Rady Miasta w kadencji 2014–2018.
Żonaty, ma jedną córkę.

</doc>
<doc id="5051840" url="https://pl.wikipedia.org/wiki?curid=5051840" title="Natalla Duchnowa">
Natalla Duchnowa

Natalla Stanisławauna Duchnowa, biał. Наталля Станіславаўна Духнова (ur. 16 lipca 1966 w Jarosławiu) – białoruska lekkoatletka, biegaczka średniodystansowa, medalistka halowych mistrzostw świata i mistrzostw Europy, halowa mistrzyni Europy, dwukrotna olimpijka.
Kariera sportowa.
Specjalizowała się w biegu na 800 metrów. Odpadła w eliminacjach tej konkurencji na mistrzostwach świata w 1993 w Stuttgarcie.
Zwyciężyła w biegu na 800 metrów na halowych mistrzostwach Europy w 1994 w Paryżu, wyprzedzając Ellę Kovacs z Rumunii i Carlę Sacramento z Portugalii. Zdobyła srebrny medal w tej konkurencji na mistrzostwach Europy w 1994 w Helsinkach, przegrywając jedynie z Lubow Guriną z Rosji, a wyprzedzając inną Rosjankę Ludmiłę Rogaczową. Zajęła 3. miejsce na tym dystansie w zawodach pucharu świata w 1994 w Londynie. Odpadła w półfinale biegu na 800 metrów na mistrzostwach świata w 1995 w Göteborgu. Zdobyła brązowy medal w tej konkurencji na światowych wojskowych igrzyskach sportowych w 1995 w Rzymie.
Zajęła 7. miejsce w finale biegu na 800 metrów i odpadła w półfinale biegu na 1500 metrów na igrzyskach olimpijskich w 1996 w Atlancie. Zdobyła srebrny medal w biegu na 800 metrów na halowych mistrzostwach świata w 1997 w Paryżu, za Marią Mutolą z Mozambiku, a przed Joettą Clark ze Stanów Zjednoczonych. Odpadła w półfinale tej konkurencji na mistrzostwach świata w 1997 w Atenach. Zajęła 7. miejsce na tym dystansie na mistrzostwach Europy w 1998 w Budapeszcie oraz odpadła w półfinale na halowych mistrzostwach świata w 1999 w Maebashi.
Zajęła 8 miejsce w biegu na 800 metrów na mistrzostwach świata w 1999 w Sewilli. Zwyciężyła na tym dystansie na światowych wojskowych igrzyskach sportowych w 1999 w Zagrzebiu. Odpadła w eliminacjach biegu na 800 metrów na igrzyskach olimpijskich w 2000 w Sydney i na mistrzostwach świata w 2001 w Edmonton.
Duchnowa była mistrzynią Białorusi w biegu na 800 metrów w 1992, 1993, 1996, 1999 i 2003 oraz w biegu na 1500 metrów w 1996 i 1999
Jest aktualną (marzec 2021) halową rekordzistką Białorusi w biegu na 800 metrów z czasem 1:59,31 uzyskanym 9 marca 1997 w Paryżu i w biegu na 1000 metrów z wynikiem 2:35,89 osiągniętym 10 lutego 1996 w Birmingham.
Rekordy życiowe.
Rekordy życiowe Duchnowej:

</doc>
<doc id="5051843" url="https://pl.wikipedia.org/wiki?curid=5051843" title="Natalia Duchnowa">
Natalia Duchnowa



</doc>
<doc id="5051844" url="https://pl.wikipedia.org/wiki?curid=5051844" title="Evan Melbourne Greene">
Evan Melbourne Greene

Evan Melbourne Greene (ur. 22 grudnia 1814 w Aurelius, zm. 2 maja 1882 w Clover Flat) – amerykański polityk, jedna z postaci we wczesnej historii Kościoła Jezusa Chrystusa Świętych w Dniach Ostatnich (mormonów). 
Życiorys.
Urodził się w Aurelius, w hrabstwie Cayuga w stanie Nowy Jork, jako syn Johna P. Greene'a i Rhody Young. Zetknął się z niedawno zorganizowanym Kościołem Jezusa Chrystusa Świętych w Dniach Ostatnich, został ostatecznie członkiem tej wspólnoty religijnej. Ochrzczony na przełomie 1831 i 1832, w 1833 służył na misji w Maine wraz z Johnem F. Boyntonem. Brał udział w jednej z pierwszych migracji świętych w dniach ostatnich, osiadł w Kirtland. Był kancelistą kworum starszych w tym mieście (1836-1837), posiadał udziały w Kirtland Safety Society. W ciągu następnej dekady mieszkał kolejno w hrabstwie Pike w stanie Illinois oraz w hrabstwie Pottawattamie w Iowa. Był skarbnikiem drugiego z tych hrabstw oraz poczmistrzem Kanesville, około 1845 został wyświęcony na wyższego kapłana. Dołączył do migrujących na zachód mormonów, w 1852 osiadł w dolinie Wielkiego Jeziora Słonego, w tym samym roku zamieszkał w Provo. Pełnił funkcję drugiego burmistrza tego miasta (1853-1854). Jego rządy w Provo splotły się z konfliktem zbrojnym między mormońskimi osadnikami a Pajutami, zakończonym porozumieniem pokojowym z sierpnia 1854. W okresie urzędowania Greene'a opracowano plany cmentarza miejskiego (czerwiec 1853) oraz wprowadzono miejski podatek od własności. 
Greene zasiadał w parlamencie Terytorium Utah (1852-1856), był jednym z inicjatorów wysiłków na rzecz systematycznego użytkowania rzeki Provo. Podczas jego kadencji w legislatywie Utah przegłosowano utworzenie Provo Canal and Irrigation Company (1853). Resztę życia spędził w rozmaitych miejscowościach, przede wszystkim w Utah, ale również w Terytorium Idaho. W 1873 został wyświęcony na patriarchę. Zmarł w Clover Flat w hrabstwie Piute, w maju 1890 jego szczątki złożono na cmentarzu w Salt Lake City.
W 1835 poślubił Susan Kent. Był ojcem mormońskiej poetki Luli Greene Richards.

</doc>
<doc id="5051848" url="https://pl.wikipedia.org/wiki?curid=5051848" title="Kaciaryna Barysiewicz">
Kaciaryna Barysiewicz

Kaciaryna Anatoljeuna Barysiewicz (; ur. 2 kwietnia 1984 w Starych Dorohach) – białoruska dziennikarka. Została aresztowana w Mińsku w listopadzie 2020 roku za relację z okoliczności śmierci . Amnesty International uznała ją za więźnia sumienia.
Życiorys.
Kaciaryna Barysiewicz oprócz nauki w szkole podstawowej uczęszczała również do szkoły muzycznej, ucząc się w klasie akordeonu. W 2007 roku ukończyła dziennikarstwo radiowe i telewizyjne na Wydziale Dziennikarstwa Białoruskiego Uniwersytetu Państwowego. Chciała studiować na Mińskim Państwowym Uniwersytecie Lingwistycznym, ale jej matka zobaczyła ogłoszenie o międzynarodowym obozie językowym UNESCO organizowanym w Polsce. Barysiewicz zakwalifikowała się i po powrocie z obozu została poproszona o wywiad przez dziennikarza lokalnego radia. Po wywiadzie pochwalił on jej głos i zaprosił do współpracy. W jedenastej klasie Barysiewicz zaczęła pracować w radiu. Mama zachęciła ją również do udziału w konkursie "Abiturijent żurnalistskogo fakultieta." Barysiewicz konkurs wygrała i została przyjęta na I rok studiów na Wydziale Dziennikarstwa. Na drugim roku studiów urodziła dziecko, wzięła urlop macierzyński i pracowała w różnych rozgłośniach radiowych, między innymi przez rok w Pierwszym Programie Białoruskiego Radia prowadząc program "Siamiejnaje radyjo. Dla tych, chto doma". Po ukończeniu studiów dostała pracę w Europejskim Radiu dla Białorusi. Gdy w 2008 roku rozgłośnia radiowa została przeszukana, zdecydowano o przeprowadzce do Warszawy. Barysiewicz została w Mińsku podejmując pracę w białoruskim oddziale pisma Komsomolskaja Prawda. W gazecie przepracowała 9 lat. W styczniu 2017 roku przeniosła się do informacyjno-usługowego portalu internetowego Tut.By.
10 grudnia 2020 roku za działalność na rzecz praw człowieka otrzymała tytuł Dziennikarza Roku. 9 kwietnia 2021 roku Kaciaryna razem z Darją Czulcową i Kaciaryną Andrejewą zostały laureatkami nagrody im. Alaksandra Lipaja „Honor dziennikarstwa”.
14 lipca 2021 roku została laureatką Komitetu Ochrony Dziennikarzy (CPJ). 12 sierpnia 2021 roku otrzymała Nagrodę im. Gerda Buceriusa dla Wolnej Prasy na Europę Wschodnią znana jako .
Aresztowanie i proces.
19 listopada 2020 roku Barysiewicz wyszła do sklepu i zniknęła. Jak się okazało została zatrzymana przez funkcjonariuszy. Do domu wróciła w towarzystwie milicji i po rewizji została aresztowana. Jej córka poinformowała, że przeszukano mieszkanie i zabrano laptop. Później okazało się, że Barysiewicz trafiła do aresztu śledczego KGB w Mińsku. Z informacji przekazanych przez portal Tut.By Barysiewicz przygotowywała reportaż o śmierci , zamordowanego kilka dni wcześniej. Prokuratura Generalna Białorusi postawiła lekarzowi – Arciomowi Sarokinowi zarzut ujawnienia tajemnicy lekarskiej, opierając się na informacji umieszczonej w artykule Barysiewicz, że we krwi Bondarenki nie było alkoholu. 24 listopada Amnesty International uznała Barysiewicz za więźnia sumienia. Tego samego dnia we wspólnym oświadczeniem dziesięć organizacji, między innymi: Centrum Obrony Praw Człowieka Wiasna, Białoruskie Stowarzyszenie Dziennikarzy, Białoruski Komitet Helsiński, uznały ją za więźnia politycznego. 27 listopada Barysiewicz została przeniesiona do więzienia w zamku Piszczałowskim. 9 grudnia sąd rejonowy w Mińsku odrzucił prośbę adwokata Barysiewicz, który domagał się zastosowania innej formy kary argumentując to faktem, że jest samotną matką. Rozprawa odbyła się za zamkniętymi drzwiami, a Barysiewicz nie mogła w niej uczestniczyć.
Na wniosek prokuratury sąd zdecydował o przeprowadzeniu głównego procesu za zamkniętymi drzwiami, pomimo sprzeciwu adwokatów Barysiewicz. Sala rozpraw była chroniona przez milicjantów i cywilnych funkcjonariuszy. Dziennikarze niezależnych mediów nie mogli uczestniczyć w pierwszej i ostatniej sesji, które były dostępne dla publiczności. Dział prasowy Sądu Najwyższego wytłumaczył ten fakt brakiem miejsc na sali oraz ograniczeniami związanymi z pandemią COVID-19. Udziału w rozprawie nie mogli wziąć również koledzy oskarżonego lekarza. Podczas procesu przesłuchano Alenę Bandarenkę, matkę Ramana, która została zobowiązana do zachowania tajemnicy i nie mogła poinformować mediów o przebiegu przesłuchania. Zeznania złożyli także lekarze z mińskiego szpitala pogotowia ratunkowego, których nazwiska widnieją w dokumentacji medycznej. 2 marca 2021 roku Sąd Okręgowy w Mińsku (sędzia – Swiatłana Bandarenka) ogłosiła wyrok. Kaciaryna Barysiewicz została uznana za winną podżegania do ujawnienia tajemnicy lekarskiej i skazana na 6 miesięcy więzienia oraz grzywnę w wysokości 2900 rubli. Winnym został również uznany doktor Arciom Sarokin. Za ujawnienie tajemnicy lekarskiej dziennikarzowi skazano go na 2 lata więzienia z zawieszeniem na 1 rok oraz grzywnę w wysokości 1450 rubli. Po ogłoszeniu wyroku zwolniono go z aresztu.
Apelacja od wyroku, która została rozpatrywana przez Sąd Miejski w Mińsku 20 kwietnia 2021 roku, była odrzucona.
Reakcja na prześladowania.
16 grudnia 2020 roku patronat nad więźniem politycznym objął poseł do Bundestagu Cem Özdemir.

</doc>
<doc id="5051849" url="https://pl.wikipedia.org/wiki?curid=5051849" title="Halina Marianna Rutkowska">
Halina Marianna Rutkowska

Halina Marianna Rutkowska, de domo Weyna, pseud. „Urszula” (ur. 23 listopada 1914 w Serocku, zm. 7 lipca 1991) – działaczka konspiracyjna, kapitan Armii Krajowej.
Życiorys.
Urodziła się w rodzinie o długich tradycjach rolniczych. Jej rodzicami byli Hieronim Weyna i Joanna z Kruczyńskich. W wieku 6 lat rozpoczęła naukę w Szkole Powszechnej w Świeciu, następnie z wyróżnieniem ukończyła Państwową Szkołę Wydziałową w Bydgoszczy oraz kursy zawodowe, które miały przygotować ją do pracy w handlu.
Jeszcze w szkole średniej, wstąpiła do Przysposobienia Wojskowego Kobiet (PWK). W 1936 wyszła za mąż za Dezyderiusza Rutkowskiego, z którym krótko po ślubie zamieszkała w Bydgoszczy. Zajęła się prowadzeniem gospodarstwa domowego.
Mąż został zmobilizowany i wraz z wybuchem II wojny światowej wyjechał na front. Halina pierwszym napotkanym wojskowym pociągiem wyjechała do rodziny w Kowlu, po dwóch tygodniach jednak powróciła. Po kilku dniach została przez Niemców wyrzucona z własnego mieszkania, skąd nie zdążyła nawet zabrać przedmiotów pierwszej potrzeby. W tej sytuacji odwiedziła siostrę na Pomorzu, u której zdecydowała się pozostać na dłużej. Włączyła się tam do akcji niesienia pomocy rodzinom dotkniętym skutkami wojny. Dzięki dobrej znajomości języka niemieckiego nawiązała kontakt z kierownikiem niemieckiego biura pracy (Arbeitsamt). Dzięki temu systematycznie uzyskiwała blankiety zaświadczeń lekarskich, które wystawiała różnym osobom, chroniąc je w ten sposób przed obowiązkową pracą lub wywozem na roboty przymusowe do Rzeszy. Po otrzymaniu wiadomości od męża, osadzonego w obozie jenieckim w Moosburgu Rutkowska wraz z siostrą zaangażowała się w wysyłanie paczek do obozów. Gdy po pewnym czasie, z uwagi na pogarszający się stan zdrowia, mąż został z obozu zwolniony, postanowili razem wyjechać do Warszawy, gdyż na Pomorzu coraz trudniej było znaleźć kontakty z organizacjami konspiracyjnymi.
Do konspiracji została wprowadzona przez szwagierkę z Kłodawy Krystynę Rutkowską, pseud. „Magda Biała”. Przyjęła pseudonim „Urszula”. W ramach Wojskowej Służby Kobiet przeszła przeszkolenie wojskowe i zajmowała się kolportażem prasy podziemnej na Żoliborzu. Została także instruktorem PŻ. W 1942 została przeniesiona do Oddziału V Komendy Głównej Armii Krajowej, Wydziału Vk (łączność konspiracyjna), gdzie jej przełożoną została Janina Maria Sippko, pseud. „Berta”. Do zadań Rutkowskiej należało m.in. rozdzielanie poczty konspiracyjnej i rozprowadzanie jej z kancelarii sztabu Komendy Głównej AK do podległych placówek w kraju i za granicą.
W dniu wybuchu powstania warszawskiego, zgodnie z otrzymanym wcześniej rozkazem, przeniosła punkt kolportażu na ul. Wilczą, zapewniając mu skuteczną ochronę przed dekonspiracją. Była oficerem łączności Sztabu Komendy Głównej AK aż do kapitulacji. Wraz ze sztabem KG brała udział w ewakuacji kanałami ze Starówki do Śródmieścia, aż do podziemia gmachu gmachu Pocztowej Kasy Oszczędności. Na apel gen. „Montera” Antoniego Chruściela do ludności cywilnej utworzyła ochotnicze grupy osób przenoszących, pod ostrzałem niemieckich karabinów, zapasy żywności dla powstańców w bezpieczne miejsce. Mimo rany odniesionej w czasie akcji nie zrezygnowała z dalszej działalności.
Po kapitulacji w przebraniu starej kobiety opiekującej się dzieckiem została wywieziona koleją do Proszowic. Jako instruktorka PŻ udzielała pomocy działającym w okolicy Proszowic żołnierzom zgrupowania partyzanckiego mjr. Jana Pańczakiewicza, pseud. „Skała”.
Za zasługi wojenne została awansowana do stopnia kapitana.
Zmarła 7 lipca 1991. Pochowana została na Cmentarzu Nowofarnym przy ul. Artyleryjskiej w Bydgoszczy.
Odznaczenia.
Została odznaczona:
oraz innymi odznaczeniami bojowymi.

</doc>
<doc id="5051850" url="https://pl.wikipedia.org/wiki?curid=5051850" title="Bel-szarrani">
Bel-szarrani

Bel-szarrani (akad. "Bēl-šarrāni", w transliteracji z pisma klinowego zapisywane zazwyczaj mEN-MAN-"a-ni" i mEN-MAN-"an-ni"; tłum. „Pan jest naszym królem”) – wysoki dostojnik za rządów asyryjskiego króla Sennacheryba (704-681 p.n.e.), noszący tytuł gubernatora prowincji Kurbail; według asyryjskich list i kronik eponimów w 699 r. p.n.e. sprawował urząd "limmu" (eponima). Jego imieniem jako eponima datowane są teksty z Niniwy, Kalhu i Aszur.

</doc>
<doc id="5051852" url="https://pl.wikipedia.org/wiki?curid=5051852" title="Andreas Staribacher">
Andreas Staribacher

Andreas Staribacher (ur. 7 stycznia 1957 w Wiedniu) – austriacki polityk i prawnik, w latach 1995–1996 minister finansów.
Życiorys.
Syn polityka Josefa Staribachera. W 1979 ukończył studia prawnicze na Uniwersytecie Wiedeńskim. Pracował w sektorze bankowym i firmie audytorskiej. W 1984 uzyskał uprawnienia doradcy podatkowego. Zajął się prowadzeniem własnej działalności jako doradca podatkowy i audytor.
Związany z Socjaldemokratyczną Partią Austrii. Od kwietnia 1995 do stycznia 1996 sprawował urząd ministra finansów w czwartym rządzie Franza Vranitzkiego. Nie kontynuował aktywności politycznej, powracając do poprzedniej działalności zawodowej.
Większościowy udziałowiec i dyrektor generalny przedsiębiorstwa „Labour Pool” Personalleasing, a także prezes think tanku WIWIPOL. Został też kapitanem w liniach lotniczych Niki.

</doc>
<doc id="5051854" url="https://pl.wikipedia.org/wiki?curid=5051854" title="Ruch Republikańsko-Ludowy">
Ruch Republikańsko-Ludowy



</doc>
<doc id="5051857" url="https://pl.wikipedia.org/wiki?curid=5051857" title="Szulmu-szarri">
Szulmu-szarri

Szulmu-szarri (akad. "Šulmu-šarri", w transliteracji z pisma klinowego zapisywane mDI-"mu"-MAN; tłum. „Pomyślność króla”) – gubernator prowincji Halzi-adbari za rządów asyryjskiego króla Sennacheryba (704-681 p.n.e.); w 698 r. p.n.e. pełnił urząd "limmu" (eponima).

</doc>
<doc id="5051858" url="https://pl.wikipedia.org/wiki?curid=5051858" title="CBS Films">
CBS Films

CBS Films Inc. – amerykańskie przedsiębiorstwo specjalizujące się w produkcji i dystrybucji filmów, założone w marcu 2007 przez Lesliego Moonvesa jako jednostka zależna CBS Corporation. Od 2019 CBS Films uważane jest za mini-duże studio filmowe.
Studio pierwotnie miało rozprowadzać, produkować i wydawać od czterech do sześciu filmów o budżecie 50 mln dolarów rocznie.
23 kwietnia 2012 Terry Press i Wolfgang Hammer zostali mianowani współprzewodniczącymi studia CBS Films.
11 października 2019 studio zostało ponownie skonfigurowane jako przedsiębiorstwo zajmujące się produkcją filmów telewizyjnych, które miały być emitowane przez CBS All Access (obecnie Paramount+).

</doc>
<doc id="5051860" url="https://pl.wikipedia.org/wiki?curid=5051860" title="Hoylande Young">
Hoylande Young

Hoylande Denune Young Failey (ur. 26 czerwca 1903 w Columbus, zm. 12 stycznia 1986 w Chicago) – amerykańska chemiczka. Podczas II wojny światowej pracowała w Metalurgical Laboratory Manhattan Project. Po wojnie została pierwszą kobietą wyznaczoną na szefową oddziału w Argonne National Laboratory i pierwszą kobietą, która przewodniczyła Chicago Section Amerykańskiego Towarzystwa Chemicznego.
Życiorys.
Hoylande Denune Young urodziła się w Columbus w stanie Ohio 26 czerwca 1903 roku. Miała siostrę Hildę. Chemią zainteresowała się gdy była w liceum, gdzie prowadzono oddzielne lekcje chemii dla chłopców i dziewcząt. Pozwolono jej na udział w kursie dla bardziej zaawansowanych chłopców. Wstąpiła na Uniwersytet Stanu Ohio, na którym uzyskała tytuł licencjata w dziedzinie chemii w 1924 r. Następnie uzyskała stopień doktora na Uniwersytecie w Chicago, po napisaniu pracy na temat „Stereoisomeric Bromoimino Ketones” pod kierunkiem Juliusa Stieglitza.
Po ukończeniu studiów Young została chemiczką zajmującą się badaniami przemysłowymi, pracującą w przemyśle lakierniczym w Van Schaack Brothers Chemical Works w Chicago. W 1930 roku została adiunktką chemii w Texas State College for Women, gdzie wykładała dietetykę i biochemię. W 1934 roku zrezygnowała, by skorzystać z oferty Michael Reese Hospital w Chicago, ale kiedy przyjechała na miejsce, dyrektor dowiedział się, że jest kobietą i odmówił jej zatrudnienia. W 1938 roku objęła stanowisko w Pure Oil. Tam pracowała z Carym R. Wagnerem Jr. nad książką o rafinerii ropy naftowej. Projekt trwał sześć lat, ale przerwał go wybuch II wojny światowej, a książka nigdy nie została wydana.
Podczas wojny Young podjęła pracę w 1942 r. jako bibliotekarka naukowa w Office of Scientific Research and Development (OSRD) w Toxicity Laboratory Uniwersytetu w Chicago, gdzie opracowywała raporty na temat broni chemicznej oraz przygotowywała indeks toksycznych chemikaliów. W 1945 roku przeniosła się do Metallurgical Laboratory Projektu Manhattan jako chemik. Tam redagowała artykuły, które później zostały opublikowane przez Atomic Energy Commission w ramach serii National Nuclear Energy Series. Później zasiadała w komitecie redakcyjnym National Nuclear Energy Series reprezentując Argonne National Laboratory.
W 1946 roku Young dołączyła do nowo utworzonego Argonne National Laboratory w 1946 roku jako dyrektor ds. informacji technicznych, jako pierwsza kobieta, która została mianowana szefem oddziału. W Argonne pozostała aż do przejścia na emeryturę w 1964 roku. W 1956 roku została pierwszą kobietą, która została mianowana przewodniczącą Chicago Section Amerykańskiego Towarzystwa Chemicznego. Brała udział w ustanowieniu Distinguished Service Award; później sama otrzymała tę nagrodę w 1975 roku. Była także członkinią American Institute of Chemists, American Association for the Advancement of Science i Atomic Scientists of Chicago. Była członkinią założycielką Amerykańskiego Towarzystwa Nuklearnego i prezeską Iota Sigma Pi, stowarzyszenia honorowego dla kobiet chemiczek. W 1959 roku Chicago Tribune uznało ją za jedną z najwybitniejszych kobiet w biznesie, a Argonne National Laboratory w 1963 r. ustanowiło serię wykładów na jej cześć.
Young poślubiła Crawforda Faileya, którego poznała w Toxicity Laboratory. Zmarła w swoim domu w Hyde Park w Chicago 12 stycznia 1986 r.

</doc>
<doc id="5051862" url="https://pl.wikipedia.org/wiki?curid=5051862" title="Bitwa pod Mołodecznem (1919)">
Bitwa pod Mołodecznem (1919)

Bitwa pod Mołodecznem – walki 2 Dywizji Piechoty Legionów gen. Bolesława Roi z oddziałami sowieckimi toczone w pierwszym roku wojny polsko-bolszewickiej.
Geneza.
W pierwszych miesiącach 1919, na wschodnich krańcach odradzającej się Rzeczypospolitej, stacjonowały jeszcze wojska niemieckie Ober-Ostu. Ich ewakuacja powodowała, że opuszczane przez nie tereny od wschodu zajmowała Armia Czerwona. Jednocześnie od zachodu podchodziły oddziały Wojska Polskiego. W lutym 1919 jednostki polskie weszły w kontakt bojowy z oddziałami Armii Czerwonej. Rozpoczęła się nigdy nie wypowiedziana wojna polsko-bolszewicka. 
16 kwietnia Naczelny Wódz Józef Piłsudski rozpoczął operację wileńską. Doprowadziła ona nie tylko do zajęcia Wilna, ale i do znacznego przesunięcia linii frontu na północ i wschód. 
Wskutek zarządzenia pogotowia bojowego przeciwko Niemcom, w maju i czerwcu front przeciwsowiecki pozostawał w defensywie. W czerwcu w Naczelnym Dowództwie WP trwały jedynie wstępne prace nad przygotowaniem ofensywy na Mińsk. Utworzono między innymi Front Litewsko-Białoruski pod dowództwem gen. Stanisława Szeptyckiego. Grupa Poleska stanowiła nadal samodzielny związek taktyczny, podlegający bezpośrednio Naczelnemu Wodzowi. 
Walki pod Mołodecznem.
Mołodeczno było ważnym węzłem komunikacyjnym i etapem w polskiej ofensywie na Mińsk. 1 lipca 1919 wojska Frontu Litewsko-Białoruskiego gen. Stanisława Szeptyckiego rozpoczęły natarcie na Mołodeczno i Wilejkę. Wykonująca główne zadanie 2 Dywizja Piechoty Legionów gen. Bolesława Roji ruszyła do natarcia trzema kolumnami. Grupa północna ppłk. Juliusza Zulaufa w składzie dwa bataliony 4 pp Leg. i 5 szwadron 7 pułku ułanów maszerowała wzdłuż linii kolejowej Lida – Mołodeczno; grupa środkowa ppłk. Ferdynanda Zarzyckiego w składzie 2 pp Leg., IIl/4 pp Leg., kompania szturmowa 3 pp Leg. maszerowała na Wiszniew – Chołchło – Mołodeczno; grupa południowa mjr. Władysława Dąbrowskiego wykonywała rajd w składzie 13 pułk ułanów i 4 szwadron 7 pułku ułanów . 
W drodze do obiektu ataku kolumny łamały opór mniejszych grup nieprzyjaciela. Już 1 lipca I/2 pp Leg. wraz z III/ 4 pp Leg. oraz kompanią szturmową zdobył Wołożyn. Następnego dnia I/2 pp Leg. zmiótł pod Gonczarami dwie sowieckie kompanie strzelców. Pomimo przemęczenia, bataliony atakowały dalej i opanowały Zabrzezie, Dębinę, Dworzyszcze, Czabaje i Gończyce. 1 lipca 13 pułk ułanów zajął stację Olechnowice i zdobył pociąg pancerny. Tym pociągiem szwadron techniczny wyjechał w kierunku Mińska i zniszczył most kolejowy, biorąc do niewoli jego ochronę. Po akcji szwadron powrócił na pozycje wyjściowe. 
Jako pierwsza do Mołodeczna dotarła grupa ppłk. Zulaufa i 3 lipca opanowała miasto. Sowieci wycofali się rozbieżnie: na Połock i na Mińsk.
Bilans walk.
Po zdobyciu Mołodeczna powstała we froncie sowieckim luka i polskie oddziały znalazły się w dogodnym położeniu do kontynuowania akcji oskrzydlającej na Mińsk. Polacy pod Mołodecznem wzięli do niewoli około 1000 jeńców, zdobyli 4 działa i 15 ciężkich karabinów maszynowych.

</doc>
<doc id="5051865" url="https://pl.wikipedia.org/wiki?curid=5051865" title="Nabu-duru-usur">
Nabu-duru-usur

Nabu-duru-usur (akad. "Nabû-dūru-uṣur", w transliteracji z pisma klinowego zapisywane mdPA-BÀD-PAB; tłum. „O Nabu, chroń mury miasta!”) – wysoki dostojnik za rządów asyryjskich królów Sargona II (722-705 p.n.e.) i Sennacheryba (704-681 p.n.e.). Za panowania pierwszego pełnił urząd zastępcy gubernatora prowincji Der, natomiast za panowania drugiego urząd gubernatora prowincji Tamnuna. Z asyryjskich list i kronik eponimów wiadomo też, iż w 697 r. p.n.e. sprawował urząd "limmu" (eponima).

</doc>
<doc id="5051868" url="https://pl.wikipedia.org/wiki?curid=5051868" title="Opal (transporter)">
Opal (transporter)



</doc>
<doc id="5051869" url="https://pl.wikipedia.org/wiki?curid=5051869" title="Marzenna Mazur">
Marzenna Mazur

Marzenna Jadwiga Mazur z domu Gągała (ur. 13 września 1962 w Słupsku) – polska etnolog i muzealnik. Od 2013 dyrektor Muzeum Pomorza Środkowego w Słupsku.
Życiorys.
Absolwentka I Liceum Ogólnokształcącego im. Bolesława Krzywoustego w Słupsku. W 1986 ukończyła studia z etnologii na Wydziale Historycznym Uniwersytetu im. Adama Mickiewicza w Poznaniu. Od ukończenia studiów związana z Muzeum Pomorza Środkowego w Słupsku. Początkowo pracowała jako asystentka, następnie awansowała i została kierownikiem Skansenu w Swołowie (oddział MPŚ). W 2013 w drodze konkursu została powołana przez marszałka województwa pomorskiego Mieczysława Struka na stanowisko dyrektora Muzeum Pomorza Środkowego w Słupsku, po odchodzącym na emeryturę Mieczysławie Jaroszewiczu.
W latach 2018–2021 i od 2021 zasiada w Pomorskiej Radzie Kultury I kadencji oraz II kadencji.

</doc>
<doc id="5051870" url="https://pl.wikipedia.org/wiki?curid=5051870" title="Madeleine Petrovic">
Madeleine Petrovic

Madeleine Petrovic (ur. 25 czerwca 1956 w Wiedniu) – austriacka polityk i samorządowiec, posłanka do Rady Narodowej, w latach 1994–1996 lider Zielonych – Zielonej Alternatywy.
Życiorys.
W 1978 ukończyła studia prawnicze na Uniwersytecie Wiedeńskim, a w 1982 zarządzanie przedsiębiorstwem na Uniwersytecie Ekonomicznym w Wiedniu. Uzyskała dyplomy z języków angielskiego i francuskiego. Pracowała jako asystentka na uczelni, urzędniczka w ministerstwie pracy i tłumaczka.
Zaangażowała się w działalność polityczną w ramach austriackich Zielonych. W latach 1990–2003 sprawowała mandat posłanki do Rady Narodowej. Od 1992 do 1999 przewodniczyła frakcji deputowanych swojej partii. W latach 1994–1996 jako rzecznik federalny Zielonych – Zielonej Alternatywy kierowała federalnymi strukturami ugrupowania. Od 2001 do 2008 była zastępczynią rzecznika federalnego partii, a w latach 2002–2015 przewodniczyła Zielonym w Dolnej Austrii. Od 2003 do 2005 wchodziła w skład Österreich-Konvent, działającej w tym okresie austriackiej konstytuanty. W latach 2003–2018 zasiadała w landtagu tego kraju związkowego.
Odznaczona Wielką Złotą Odznaką Honorową z Gwiazdą za Zasługi dla Republiki Austrii (1999).

</doc>
<doc id="5051872" url="https://pl.wikipedia.org/wiki?curid=5051872" title="Szulmu-beli">
Szulmu-beli

Szulmu-beli (akad. "Šulmu-bēli", w transliteracji z pisma klinowego zapisywane mDI-"mu"-EN; tłum. „Pomyślność pana”) – wysoki dostojnik za rządów asyryjskich królów Sargona II (722-705 p.n.e.) i Sennacheryba (704-681 p.n.e.). Za panowania pierwszego pełnił urząd zastępcy pałacowego herolda, natomiast za panowania drugiego urząd gubernatora prowincji Talmusa. Z asyryjskich list i kronik eponimów wiadomo też, iż w 696 r. p.n.e. sprawował urząd "limmu" (eponima).

</doc>
<doc id="5051873" url="https://pl.wikipedia.org/wiki?curid=5051873" title="Jekatierina Leszczowa">
Jekatierina Leszczowa



</doc>
<doc id="5051876" url="https://pl.wikipedia.org/wiki?curid=5051876" title="TRI">
TRI



</doc>
<doc id="5051877" url="https://pl.wikipedia.org/wiki?curid=5051877" title="Jan Przystanowski (zm. 1694)">
Jan Przystanowski (zm. 1694)

Jan Przystanowski herbu Pomian (zm. 1 marca 1694 roku) – sędzia ziemski żmudzki w latach 1690-1694, podsędek żmudzki w latach 1683-1689k, sędzia grodzki żmudzki w 1682 roku, ciwun retowski w latach 1673-1694, podstoli mozyrski w 1662 roku.
Jako poseł na sejm elekcyjny 1669 roku z Księstwa Żmudzkiego i deputat podpisał "pacta conventa" Michała Korybuta Wiśniowieckiego w 1669 roku.

</doc>
<doc id="5051878" url="https://pl.wikipedia.org/wiki?curid=5051878" title="Almabruk Mahmud Mahmud">
Almabruk Mahmud Mahmud

Almabruk Mahmud Mahmud (arab. المبروك محمود محمود) – libijski sztangista, olimpijczyk.
Mahmud wystąpił na Letnich Igrzyskach Olimpijskich 1980 w kategorii do 52 kg. Z wynikiem 190 kg w dwuboju zajął przedostatnie 15. miejsce wśród zawodników sklasyfikowanych, wyprzedzając wyłącznie Brazylijczyka Durvala de Moraesa (startowało 18 sportowców). W rwaniu uzyskał 98 kg i 15. wynik ex aequo z Imade Kadro z Syrii. Podrzut zakończył rezultatem 105 kg, co dało mu ostatnią 15. pozycję w tej części turnieju ex aequo z Imade Kadro.
Uczestnik mistrzostw świata. W kategorii do 52 kg wystąpił na zawodach w 1979 roku, nie kończąc jednak dwuboju (w podrzucie osiągnął 100 kg). W 1982 roku wystartował w kategorii do 60 kg, osiągając w dwuboju 240 kg (105 kg w rwaniu i 135 kg w podrzucie). Zajął przedostatnie 18. miejsce wśród sklasyfikowanych sztangistów.

</doc>
<doc id="5051880" url="https://pl.wikipedia.org/wiki?curid=5051880" title="Kaplica św. Tichona w Solecznikach">
Kaplica św. Tichona w Solecznikach

Kaplica pod wezwaniem św. Tichona – prawosławna kaplica (pełniąca czasowo funkcję świątyni parafialnej) w Solecznikach, w dekanacie wileńskim okręgowym eparchii wileńskiej i litewskiej Rosyjskiego Kościoła Prawosławnego.
Kaplicę zbudowano w latach 1995–1996, poświęcono 2 czerwca 1996 r. (w Święto Trójcy Świętej). Patronem świątyni został św. Tichon, patriarcha moskiewski. Działającą przy kaplicy parafię władze państwowe zarejestrowały 10 czerwca 1996 r.
W sąsiedztwie kaplicy trwa budowa cerkwi parafialnej.

</doc>
<doc id="5051882" url="https://pl.wikipedia.org/wiki?curid=5051882" title="Kitty O’Brien Joyner">
Kitty O’Brien Joyner

Kitty O'Brien Joyner (ur. 11 lipca 1916 w Charlottesville, zm. 16 sierpnia 1993) – amerykańska inżynierka elektryczka pracująca w National Advisory Committee for Aeronautics (NACA), a następnie w National Aeronautics and Space Administration (NASA) po zastąpieniu NACA w 1958. Była pierwszą kobietą, która ukończyła program inżynieryjny Uniwersytetu Wirginii w 1939 roku, otrzymując po ukończeniu nagrodę Algernon Sydney Sullivan. Kiedy w tym samym roku została zatrudniona przez NACA, została pierwszą inżynierką w organizacji, ostatecznie awansując na stanowisko "Branch Head" i zarządzając kilkoma tunelami aerodynamicznymi. Jej praca przyczyniła się do badań nad aeronautyką, lotami naddźwiękowymi, profilami i standardami projektowania samolotów.
Życiorys.
Kitty Wingfield O'Brien urodziła się 11 lipca 1916 roku w Charlottesville w Wirginii. Jej ojciec był inżynierem, co zainspirowało ją do podążania tą samą ścieżką. Po ukończeniu szkoły średniej chciała studiować na University of Virginia (UVA). Prawo stanu Wirginia zezwalało kobietom na uczęszczanie na uniwersytety publiczne od 1920 r., ale UVA wprowadziło kilka przeszkód dla kobiet, wymagając, aby te najpierw uczęszczały do szkoły w innym miejscu przez dwa lata i miały co najmniej 20 lat. O'Brien zatem uczęszczała do Sweet Briar College przez dwa lata między 1935 a 1937, a następnie pomyślnie złożyła wniosek do UVA o przyjęcie.
W swoim czasie w UVA była sekretarzem lokalnego oddziału American Institute of Electrical Engineering i członkinią uniwersyteckiego stowarzyszenia inżynierów. Była także prezeską jej stowarzyszenia Chi Omega i przewodniczącą stowarzyszenia Woman's Student. W 1939 roku została pierwszą kobietą, która ukończyła UVA z tytułem licencjata w dziedzinie elektrotechniki. Otrzymała Algernon Sydney Sullivan Award, którą uniwersytet przyznaje co roku dwóm absolwentom szkół wyższych "za doskonałość charakteru i służbę ludzkości".
NACA Langley Memorial Aeronautical Laboratory (później Langley Research Center) zatrudniło Joyner we wrześniu 1939 roku, czyniąc ją tamtejszą pierwszą inżynierką. Organizacja rozwijała swoje badania i rozwój w dziedzinie aeronautyki jeszcze przed II wojną światową. Jej kariera rozwinęła się, kiedy przeniosła swoją uwagę z inżynierii lądowej na elektryczną. Do jej obowiązków należało zarządzanie systemami elektrycznymi w kilku tunelach aerodynamicznych, w tym naddźwiękowych tunelach aerodynamicznych. Kontynuowała pracę w Langley przez ponad trzy dekady, kontynuując pracę w NASA, która zastąpiła NACA w 1958 roku.
W trakcie swojej kariery w NACA/NASA, Joyner wniosła wkład w badania w dziedzinie aeronautyki, lotów naddźwiękowych i projektowania profili lotniczych. Jej praca miała implikacje dla wojskowych i komercyjnych zastosowań lotniczych, a ona sama miała wpływ na tworzenie standardów projektowania samolotów, które wciąż po latach były istotne. Odeszła z NASA w maju 1971 r.
Joyner działała w organizacjach i stowarzyszeniach inżynieryjnych. Była członkinią Institute of Electrical and Electronics Engineers (IEEE) oraz Honorary Life Member of the Engineers Club of the Virginia Peninsula.
O'Brien poślubiła Upshura T. Joynera, fizyka, który również pracował w NACA/NASA. Razem mieli dwoje dzieci: syna imieniem Upshur O'Brien Joyner, który zmarł na białaczkę w wieku 47 lat w 1990 roku, oraz córkę Kate Bailey. W 1971 roku Kitty i Upshur przeszli na emeryturę. Zamieszkali w Poquoson w Wirginii.
Oprócz swojej zawodowej i osobistej działalności inżynierskiej była członkinią P.E.O. Sisterhood, Daughters of the American Colonists i United Daughters of the Confederacy. W 1992 r. otrzymała Winnie Davis Award.
Joyner zmarła 16 sierpnia 1993 roku w wieku 77 lat. Jej mąż zmarł kilka miesięcy później, w listopadzie 1993 roku, w wieku 85 lat.

</doc>
<doc id="5051884" url="https://pl.wikipedia.org/wiki?curid=5051884" title="HAT-P-5">
HAT-P-5

HAT-P-5 (Chasoň) – gwiazda w gwiazdozbiorze Lutni. Według pomiarów sondy Gaia opublikowanych w 2018 roku, jest odległa od Słońca o 523 lata świetlne. Obiega ją co najmniej jedna planeta pozasłoneczna.
Nazwa.
Gwiazda ma nazwę własną Chasoň, będącą dawnym określeniem Słońca w języku słowackim. Nazwa została wyłoniona w konkursie zorganizowanym w 2019 roku przez Międzynarodową Unię Astronomiczną w ramach stulecia istnienia organizacji. Sto państw zyskało prawo nazwania gwiazd i okrążających je planet, uczestnicy ze Słowacji mogli wybrać nazwę dla tej gwiazdy. Wybrane nazwy miały być powiązane tematycznie i związane ze Słowacją. Spośród nadesłanych propozycji zwyciężyła nazwa Chasoň dla gwiazdy i Kráľomoc dla planety.
Charakterystyka.
HAT-P-5 to żółty karzeł, gwiazda podobna do Słońca; należy do typu widmowego G1. Ma temperaturę około 5960 K. Jej masa jest o około 16% większa od masy Słońca, ma promień o ok. 14% większy niż promienia Słońca. Jest najprawdopodobniej znacznie młodsza od Słońca, jej wiek ocenia się na 1,7 miliarda lat. Jest niewidoczna gołym okiem, jej obserwowana wielkość gwiazdowa to ok. 12.
W 2007 roku odkryto krążącą wokół tej gwiazdy planetę HAT-P-5 b (Kráľomoc). Planeta jest gazowym olbrzymem o masie bardzo podobnej do masy Jowisza, ale obiegającym gwiazdę w odległości 0,04 au (dziesięciokrotnie bliżej niż przebiega orbita Merkurego w Układzie Słonecznym), czyli tzw. gorącym jowiszem.

</doc>
<doc id="5051885" url="https://pl.wikipedia.org/wiki?curid=5051885" title="Teofil Załuski">
Teofil Załuski



</doc>
<doc id="5051890" url="https://pl.wikipedia.org/wiki?curid=5051890" title="H2éwsōs">
H2éwsōs



</doc>
<doc id="5051894" url="https://pl.wikipedia.org/wiki?curid=5051894" title="Lista narządów człowieka">
Lista narządów człowieka

Ten artykuł zawiera listę narządów znajdujących się w ciele ludzkim. Ze względu na brak jednoznacznej definicji słowa „narząd”, liczba narządów oraz to czy dana struktura jest narządem zależy od źródła definicji.
Uwagi.
Ten artykuł zawiera tekst z podręcznika "Gray's Anatomy" (1918) w ramach domeny publicznej.

</doc>
<doc id="5051897" url="https://pl.wikipedia.org/wiki?curid=5051897" title="Adriana Kučerová">
Adriana Kučerová

Adriana Kučerová (ur. 24 lutego 1976 r. w Lučencu w Czechosłowacji) – słowacka sopranistka.
Zanim zdecydowała się na karierę muzyczną, miała 22 lata i prawie skończone studia. Według Franka Kuznika z "The Prague Post": „Powiedzieć, że Adriana Kučerová spóźniła się ze śpiewaniem, to tak, jakby powiedzieć, że Mozart był tylko kolejnym kompozytorem”. Początkowo studiowała na Uniwersytecie Mateja Bela, pracując nad uzyskaniem stopnia naukowego, aby mogła zostać nauczycielem. Frank Kuznik powiedział, że „zmieniła zdanie dosłownie w ostatniej chwili”. Nauczycielka ze szkoły muzycznej uniwersytetu poleciła aby uczęszczała do konserwatorium w Bratysławie. Kučerová uczęszczała do szkoły muzycznej w Bratysławie, "Conservatoire Supérieur de musique et de danse de Lyon" w Lyonie we Francji i w Wyższej Szkole Scenicznych w Bratysławie (VŠMU).
Wygrała pierwsze miejsce w słowackim konkursie Konserwatorium w Żylinie w 2000 r., trzecie miejsce w Europejskim Konkursie Muzycznym dla Młodzieży w 2001 r., drugie miejsce w Międzynarodowej Letniej Akademii Praga-Wiedeń-Budapeszt w 2002 roku. W 2005 r. wygrała konkurs wokalny Gabor Belvedere w Wiedniu, zdobywając pierwszą nagrodę i specjalne nagrody publiczności. Kuźnik powiedziała, że od tamtej pory „jest poszukiwana na scenach w całej Europie”.
Po studiach wstąpiła do Słowackiego Teatru Narodowego. Mieszka w Bratysławie.

</doc>
<doc id="5051898" url="https://pl.wikipedia.org/wiki?curid=5051898" title="Mirosław Nenkow">
Mirosław Nenkow

Mirosław Nenkow Nenkow, (ur. 15 marca 1969 w Sofii) – bułgarski lekarz anestezjolog i transplantolog, w 2014 minister zdrowia.
Życiorys.
Pracował początkowo jako sanitariusz. W 1995 ukończył studia w Wyższym Instytucie Medycznym w Sofii, specjalizował się w zakresie anestezjologii i intensywnej terapii, ukończył też kursy z transplantologii. Jako lekarz zawodowo związany z różnymi szpitalami w Sofii, zajmował się m.in. koordynacją transplantacji. Od 2009 kierował oddziałem intensywnej terapii i transplantologii w wojskowym instytucie medycznym w Sofii. Udzielał się także jako komentator w radiu i prasie.
Od marca do maja 2013 wiceminister zdrowia odpowiedzialny za politykę lekową. Od sierpnia do listopada 2014 był ministrem zdrowia w rządzie Georgiego Bliznaszkiego. Objął wówczas także stanowisko przewodniczącego komisji trójstronnej. W maju 2017 ponownie został wiceministrem zdrowia; odszedł z resortu jeszcze w tym samym roku.
Życie prywatne.
Żonaty z anestezjolog Daniełą Gyłybową, ma córkę. Uczestnik improwizowanych występów scenicznych.

</doc>
<doc id="5051900" url="https://pl.wikipedia.org/wiki?curid=5051900" title="Martin Eriksson (lekkoatleta)">
Martin Eriksson (lekkoatleta)

Martin Eriksson (ur. 15 czerwca 1971 w Sztokholmie) – szwedzki lekkoatleta, specjalizujący się w skoku o tyczce. Uczestnik letnich igrzysk olimpijskich (Sydney 2000).

</doc>
<doc id="5051901" url="https://pl.wikipedia.org/wiki?curid=5051901" title="Bettina Zipp">
Bettina Zipp

Bettina Zipp, po mężu Augenstein (ur. 29 kwietnia 1972 w Heidelbergu) – niemiecka lekkoatletka, sprinterka, złota medalistka mistrzostw Europy.
Kariera sportowa.
Zdobyła brązowy medal w biegu na 100 metrów na mistrzostwach Europy juniorów w 1991 w Salonikach. Odpadła w eliminacjach biegu na 60 metrów na halowych mistrzostwach Europy w 1992 w Genui. Zajęła 5. miejsce w sztafecie 4 × 100 metrów na mistrzostwach świata w 1993 w Stuttgarcie. Na halowych mistrzostwach Europy w 1994 w Paryżu odpadła w półfinale biegu na 60 metrów.
Zdobyła zloty medal w sztafecie 4 × 100 metrów (która biegła w składzie: Melanie Paschke, Zipp, Silke-Beate Knoll i Silke Lichtenhagen), a także odpadła w półfinale biegu na 100 metrów na mistrzostwach Europy w 1994 w Helsinkach.
Zipp była wicemistrzynią Niemiec w biegu na 100 metrów w 1994 oraz brązową medalistką w 1993. W hali była mistrzynią Niemiec w biegu sztafetowym w 1996 oraz wicemistrzynią w biegu na 60 metrów w 1994 i 1996.
Rekordy życiowe.
Rekordy życiowe Zipp:

</doc>
<doc id="5051904" url="https://pl.wikipedia.org/wiki?curid=5051904" title="Lekcja historii (album Defektu Muzgó)">
Lekcja historii (album Defektu Muzgó)

Lekcja historii – album kompilacyjny zespołu Defekt Muzgó wydany w 2004 nakładem wydawnictwa Lou &amp; Rocked Boys. Zawiera nagrania z różnych okresów działalności grupy.

</doc>
<doc id="5051906" url="https://pl.wikipedia.org/wiki?curid=5051906" title="Rożkowanie">
Rożkowanie

Rożkowanie – technika zdobienia ceramiki angobami przy pomocy rożka garncarskiego – małego naczynia w kształcie rożka zakończonego otworem, w którym tkwi rurka lub gęsie pióro.
Do naczynia wlewa się szlam angoby, płynna glinka powoli wycieka przez rurkę i w ten sposób maluje się zaplanowany motyw na wyrobie. Najczęściej rożkiem wykonuje się linie poziome, faliste, kropki, rozetki itp..
Rożki różnią się wyglądem i materiałem, z którego są wykonane w zależności od tradycji danego regionu. W Muzeum Ziemi Chełmskiej znajduje się rożek wykonany z plastra gliny z dudką z ptasiego pióra, w skansenie w Kolbuszowej można zobaczyć rożek wykonany z drążonych krowich rogów. 

</doc>
<doc id="5051907" url="https://pl.wikipedia.org/wiki?curid=5051907" title="HAT-P-5 b">
HAT-P-5 b

HAT-P-5 b (Kráľomoc) – planeta pozasłoneczna krążąca wokół gwiazdy HAT-P-5 (Chasoň) w gwiazdozbiorze Lutni odległej o około 255 lat świetlnych od Słońca.
Odkrycie.
Planeta została odkryta w 2007 roku w ramach projektu HATNet. Odkryto ją metodą obserwacji tranzytów, co pozwoliło równocześnie wyznaczyć promień i rzeczywistą masę tej planety. Tranzyty planety mają miejsce co 67 godzin i trwają ok. 3 godzin.
Charakterystyka.
Jest to gorący jowisz, gazowy olbrzym o masie równej (z dokładnością do niepewności) masie Jowisza, który obiega swoją gwiazdę w średniej odległości 0,04 au, około dziesięciokrotnie mniejszej niż średnia odległość Merkurego od Słońca. Jej promień jest równy ok. 1,2 promienia Jowisza, co pozwala obliczyć gęstość planety równą 0,66 g/cm³.
Nazwa.
Planeta ma nazwę własną Kráľomoc, będącą dawnym określeniem Jowisza w języku słowackim. Nazwa została wyłoniona w konkursie, który zorganizowała w 2019 roku Międzynarodowa Unia Astronomiczna w ramach stulecia istnienia organizacji. Sto państw zyskało prawo nazwania gwiazd i okrążających je planet, uczestnicy ze Słowacji mogli wybrać nazwę dla tej planety. Wybrane nazwy miały być powiązane tematycznie i związane ze Słowacją. Spośród nadesłanych propozycji zwyciężyła nazwa Chasoň („Słońce”) dla gwiazdy i Kráľomoc dla planety.

</doc>
<doc id="5051910" url="https://pl.wikipedia.org/wiki?curid=5051910" title="Ingemar Jernberg">
Ingemar Jernberg

Ingemar Jernberg (ur. 28 listopada 1950 w Göteborgu) – szwedzki lekkoatleta, specjalizujący się w skoku o tyczce. Dwukrotny uczestnik letnich igrzysk olimpijskich (Monachium 1972, Montreal 1976).

</doc>
<doc id="5051913" url="https://pl.wikipedia.org/wiki?curid=5051913" title="Wybory do Konstytuanty w Królestwie Serbów, Chorwatów i Słoweńców w 1920 roku">
Wybory do Konstytuanty w Królestwie Serbów, Chorwatów i Słoweńców w 1920 roku

Wybory do Konstytuanty w Królestwie Serbów, Chorwatów i Słoweńców odbyły się 28 listopada 1920 r.
Organizacja i przebieg.
Ustawę o wyborze posłów do Konstytuanty, opracowaną przez rząd Ljubomira Davidovicia, uchwalono 3 września 1920 r. Ordynacja wyborcza przyznawała obywatelom Królestwa SHS powszechne prawo głosu, a granicę pełnoletności określała na 21. rok życia. Kandydatem na posła mogła zostać każda osoba, która ukończyła 25. rok życia, przynajmniej od 25 lat mieszkała na terytorium wchodzącym w skład Królestwa SHS oraz potrafiła władać, w mowie i piśmie, jednym z trzech języków urzędowych. Pozbawieni biernego prawa wyborczego zostali oficerowie, osoby odbywające służbę wojskową oraz urzędnicy państwowi. W ustawie określono również, że na każdej liście wyborczej powinien znaleźć się co najmniej jeden kandydat z wykształceniem uniwersyteckim lub wyższym technicznym (tzw. "kvalifikovani poslanik"). Państwo podzielono na 56 okręgów wyborczych, a ordynacja wyborcza miała preferować największe miasta, tj. Belgrad – 6 mandatów, Zagrzeb – 5 i Lublana – 4. Rząd Milenko Vesnicia rozpisał wybory na 28 listopada 1920 r. Głosowanie było tajne, a w niektórych częściach kraju wysoki poziom analfabetyzmu wymuszał głosowanie w postaci wrzucania gumowych kulek do urn wyborczych z nazwiskami kandydatów.
Rezultat.
W dniu wyborów prawo wyborcze przysługiwało 2 480 623 osobom, a ostatecznie głos oddało 1 607 265 osób (64,95% uprawnionych). Do walki wyborczej stanęły 22 ugrupowania. Wszystkie 419 mandatów zostało ostatecznie rozdzielonych między 17 partii. Wybory zmieniły układ sił politycznych, wprowadzając do parlamentu liczną reprezentację nowych stronnictw, reprezentujących interesy chłopstwa, czyli najliczniejszej warstwy społecznej. Ponadto w parlamencie znalazła się duża grupa mniej istotnych ugrupowań, wśród których dominały partie regionalne. 
Wynik wyborów był pozytywny dla monarchii', bowiem ostatecznie największy sukces osiągnęły wiodące partie serbskie: Partia Demokratyczna i Partia Radykalna. Mimo wielu różnic programowych, partie zgadzały się w kwestii centralistycznego modelu władzy w państwie i silnych prerogatyw należących do króla i jego regenta. Aby zapewnić sobie ciągłość władzy, dwie największe serbskie partie zawiązały demokratyczno-radykalną koalicję, a wkrótce utworzyły wspólny rząd, na czele którego stanął Nikola Pašić. Trzeci najwyższy wynik niespodziewanie zanotowała Komunistyczna Partia Jugosławii, którą cechowała niechęć do monarchistycznego charakteru nowego państwa. W zacofanej politycznie oraz gospodarczo Macedonii i Czarnogórze na KPJ padło aż 40% głosów'. Chorwacka Ludowa Partia Chłopska (czwarte miejsce pod względem liczby mandatów"") zmobilizowała przede wszystkim elektorat antyserbski i antyjugosłowiański, skupiony głównie w chorwackiej części Królestwa; walczyła ona o państwo federacyjne, a nie centralistyczne, za którym opowiadali się serbscy radykałowie i demokraci.

</doc>
<doc id="5051915" url="https://pl.wikipedia.org/wiki?curid=5051915" title="Bancorex">
Bancorex

Bancorex – rumuński bank, był największym bankiem w Rumunii w latach 90. XX wieku, posiadając udziały w jednej czwartej rynku bankowego w kraju. Zamknięty w 1999 r. z powodu niewypłacalności spowodowanej przez korupcję polityczną. Bank został wykupiony przez rumuński rząd, a jego aktywa zostały włączone do Banca Comercială Română.
Historia.
Został założony w 1968 r. jako Rumuński Bank Handlu Zagranicznego ("Banca Română de Comerț Exterior"), przez dziesięciolecia był bankiem, za pośrednictwem którego prowadzono znaczna część rumuńskiego handlu zagranicznego.
Upadek.
Pod koniec 1997 r. Bancorex otrzymał 600 mln dolarów dokapitalizowania od rządu Rumunii, co stanowiło wówczas 2% PKB kraju. W kwietniu 1998 r. nastąpiła zmiana kierownictwa banku, jednakże bez restrukturyzacji. Sytuacja spółki ulegała dalszemu pogorszeniu, pod koniec 1998 rząd zaczął rozważać prywatyzację banku.
W lutym 1999 roku szacowano zagrożenie dla spłaty 85–90% portfela pożyczek (1,7 mld dolarów, co stanowiło 5% PKB Rumunii), w większości w walucie obcej. Dalsze dokapitalizowanie banku wymagałoby nakładów ok. 2 mld dolarów, których rząd nie był w stanie przeznaczyć.
W kwietniu 1999 r. deponenci masowo zaczęli wycofywać oszczędności z banku. W celu zapobieżenia panice bankowej, zdecydowano o przeniesieniu złych aktywów do utworzonej w tym celu Agencji ds. Odzysku Aktywów. Struktura Bancorexu oraz depozyty zostały przeniesione do innego banku kontrolowanego przez państwo – Banca Comercială Română. 31 lipca 1999 roku Bancorexowi została cofnięta licencja bankowa. 2 sierpnia 1999 Banca Comercială Română otrzymał prawo odmowy przyjęcia aktywów Bancorexu, a przeniesione do niego zobowiązania zostały zrekompensowane przez rząd.

</doc>
<doc id="5051920" url="https://pl.wikipedia.org/wiki?curid=5051920" title="Dom handlowy „Domus”">
Dom handlowy „Domus”

Dom handlowy „Domus” (Dom meblowy „Domus”, Dom towarowy „Domus”) – modernistyczny dom towarowy znajdujący się w Łodzi przy ul. Piotrkowskiej 190, wzniesiony w latach 1963–1967 według projektu Jerzego Kurmanowicza i Heleny Kurmanowicz. 
Budynek powstał w miejscu istniejącej tu pierwotnie XIX-wiecznej kamienicy Jana Gwoździńskiego. Otwarto go 20 lipca 1967 r. Posiada 3 kondygnacje oraz minimalistyczną, przeszkloną bryłę. Jego projekt zdobył nagrodę III stopnia Ministra Budownictwa i Przemysłu Materiałów Budowlanych. Zgodnie ze Studium Uwarunkowań i Kierunków Zagospodarowania przestrzennego Łodzi, „Domus” jest traktowany jako Dobro Kultury Współczesnej i przeznaczony do ochrony.

</doc>
<doc id="5051928" url="https://pl.wikipedia.org/wiki?curid=5051928" title="José Maria Larocca">
José Maria Larocca

José Maria Larocca (ur. 1 stycznia 1969 w Wettingen) – argentyński jeździec sportowy. Trzykrotny uczestnik letnich igrzysk olimpijskich (Pekin 2008, Londyn 2012, Rio de Janeiro 2016).
Sukcesy sportowe.
Srebrny medalista igrzysk panamerykańskich w konkurencji skoków indywidualnych (Lima 2019). Podczas konkursu skoków drużynowych rozegranych na letnich igrzyskach olimpijskich w Rio de Janeiro (2016) zajął 10. miejsce. 

</doc>
<doc id="5051934" url="https://pl.wikipedia.org/wiki?curid=5051934" title="Baojun 310">
Baojun 310

Baojun 310 – samochód osobowy klasy miejskiej produkowany pod chińską marką Baojun od 2016 roku.
Historia i opis modelu.
Wiosną 2016 roku chińska budżetowa marka Baojun sojuszu SAIC-GM-Wuling poszerzyła swoją ofertę o najtańszy i najmniejszy model w ofercie, podczas wystwawy samochodowej Beijing Auto Show 2016 prezentując miejskiego hatchbacka 310. Samochód oparto na platformie współdzielonej z podobnej wielkości modelem Chevrolet Sail oferowanym przez siostrzane SAIC-GM.
Awangardowo stylizowany Baojun 310 zyskał charakterystyczną sylwetkę ze skierowaną ku górze linią przetłoczeń i szyb, z kolei kabina pasażerska utrzymana została w minimalistycznym wzornictwie. Konsolę centralną przyozdobił 8-calowy wyświetlacz systemu multimedialnego, który został wyposażony m.in. w system nawigacji GPS i łączność Bluetooth.
310W.
W kwietniu 2017 roku Baojun przedstawił odmianę kombi pod nazwą Baojun 310W, która zyskała obszerne modyfikacje konstrukcyjne. Poza charakterystyczną, wydłużoną częścią bagażową o pojemności o 740 litrów, samochód otrzymał także większy rozstaw osi.
Lifting.
3 lata po debiucie rynkowym, w kwietniu 2019 roku Baojun 310 wraz z odmianą 310 W przeszedł obszerną restylizację. Pas przedni zyskał bardziej agresywnie stylizowane, węższe reflektory z ciemnymi wkładami, a także zmodyfikowany zderzak oraz większą atrapę chłodnicy w kształcie trapezu.

</doc>
<doc id="5051936" url="https://pl.wikipedia.org/wiki?curid=5051936" title="Nikka Vonen">
Nikka Vonen

Nikka Vonen (ur. 14 listopada 1836 r. w Dale i Sunnfjord, Norwegia; zm. 29 listopada 1933 r. w Fjaler) – norweska pisarka, edukatorka i folklorystka.
Biografia.
Była córką Bertela Johannessa Vonen (1799–1868) oraz Berthe Helene Skjærdal (1794–1843). Ojciec pracował jako kowal, rusznikarz, zegarmistrz, rolnik, prowadził także pensjonat. Matka była położną. Nikka miała o dwa lata starszego brata, Pedera Pavelsa, który był weterynarzem i zmarł w 1905 r.
Pierwszy zbiór podań ludowych zebranych przez Vonen został wydrukowany anonimowo w latach 1865–66, a 24 opowiadania wydrukowano w "Dølen" w latach 1868–69, pt. "Æventyr fraa Sunnfjord" i "Segner fraa Sunnfjord, fortalde av gamle Synnve". Sama pisała w języku duńskim, ale wspierała ruch Nynorsk i była pierwszą kobietą w Towarzystwie Języka Nynorsk „Vestmannalaget”.
Uczęszczała do kilku "szkół dla dziewcząt", a pod koniec lat 60. XIX w. ukończyła z tytułem guwernantki (ówcześnie najwyższy możliwy dla kobiet tytuł do zdobycia w zakresie pedagogiki, zanim od 1882 r. mogły być nauczycielkami na równi z mężczyznami) edukację w Szkole dla dziewcząt Nissena. Była współzałożycielką szkoły dla dziewcząt w Dale w 1869 r. pod nazwą Nikka Vonens Pigeinstitutt. Placówką kierowała od 1871 do 1907 r. Nikka Vonen odbywała wędrówki po górach Jotunheimen wraz z pionierami wspinaczki górskiej takimi jak Emanuel Mohn, Ernst Sars i William Cecil Slingsby. Była jedną z pierwszych kobiet, które weszły na Galdhøpiggen. 
Współtworzyła kobiecy magazyn „Urd” i wspierała ruch na rzecz praw kobiet.
Król Oskar II odznaczył ją Złotym Medalem Zasługi.

</doc>
<doc id="5051938" url="https://pl.wikipedia.org/wiki?curid=5051938" title="Metal Gear Acid &amp; Acid 2 Original Soundtrack">
Metal Gear Acid &amp; Acid 2 Original Soundtrack

Metal Gear Acid &amp; Acid 2 Original Soundtrack – ścieżka dźwiękowa do gier Metal Gear Acid i Metal Gear Acid 2 wydana przez Sony Music 21 grudnia 2005 roku. Muzyka była tworzona przez Akihirę Hondę, Hiroshiego Tanabę, Nobukę Todę, oraz Shuichiego Koboriego.

</doc>
<doc id="5051939" url="https://pl.wikipedia.org/wiki?curid=5051939" title="The Science of Patterns">
The Science of Patterns

The Science of Patterns – pierwsza EP-ka Tycho i zarazem jego debiut fonograficzny. Wydana w 2002 roku nakładem własnym.
Historia.
Tycho około 2001 roku zainteresował się komponowaniem muzyki. 19 czerwca 2001 roku uległ wypadkowi, po którym był hospitalizowany, a następnie poddany sześciotygodniowej rehabilitacji w domu. Kilka miesięcy później w klubie Marilyn’s w Sacramento dał swój pierwszy koncert. Skomponował pierwsze utwory, które znalazły się na jego debiutanckiej EP-ce, "The Science of Patterns", którą wydał własnym nakładem w 2002 roku
Lista utworów.
Zestaw utworów:
Na wznowieniu z 2007 roku został dodany utwór „In The End” 4:32

</doc>
<doc id="5051942" url="https://pl.wikipedia.org/wiki?curid=5051942" title="Chuj (gra)">
Chuj (gra)



</doc>
<doc id="5051943" url="https://pl.wikipedia.org/wiki?curid=5051943" title="Novotel-Ligue (2020/2021)">
Novotel-Ligue (2020/2021)

Novotel-Ligue 2020/2021 – 63. sezon mistrzostw Luksemburga zorganizowany przez Luksemburski Związek Piłki Siatkowej ("Fédération Luxembourgeoise de Volleyball", FLVB). Zainaugurowany został 3 października 2020 roku i trwał do 15 maja 2021 roku. 
W Novotel-Ligue uczestniczyło osiem drużyn. Po zakończeniu sezonu 2019/2020 z rozgrywek wycofał się klub , natomiast z Division 1 dołączył zespół .
Rozgrywki składały się z fazy zasadniczej, fazy play-off oraz fazy play-down. Faza zasadnicza ze względu na problemy terminarzowe związane z pandemią COVID-19 została skrócona i drużyny rozegrały między sobą tylko po jednym spotkaniu. W fazie play-off uczestniczyły cztery najlepsze drużyny fazy zasadniczej. Składała się z półfinałów, meczu o 3. miejsce i finałów. W fazie-play down rywalizacja toczyła się o miejsca 5-8.
Po raz piętnasty mistrzem Luksemburga został , który w finałach fazy play-off pokonał . Trzecie miejsce zajął .
W sezonie 2020/2021 żaden klub z Luksemburga nie występował w europejskich pucharach.
System rozgrywek.
Novotel-Ligue w sezonie 2020/2021 składa się z fazy zasadniczej, fazy play-off oraz fazy play-down.
Faza zasadnicza.
W fazie zasadniczej uczestniczy 8 drużyn. Ze względu na problemy terminarzowe związane z pandemią COVID-19 rozgrywają między sobą po jednym spotkaniu. Cztery najlepsze drużyny uzyskują awans do fazy play-off, pozostałe trafiają do fazy play-down.
Faza play-off.
Faza play-off składa się z półfinałów, meczu o 3. miejsce i finałów.
Pary półfinałowe tworzone są na podstawie miejsc z fazy zasadniczej według klucza: 1-4, 2-3. Rywalizacja toczy się do dwóch wygranych meczów ze zmianą gospodarza po każdym spotkaniu. Gospodarzem pierwszego meczu jest drużyna, która w fazie zasadniczej zajęła wyższe miejsce.
Przegrani w parach półfinałowych rozgrywają jedno spotkanie o 3. miejsce. Gospodarzem jest drużyna, która w fazie zasadniczej zajęła wyższe miejsce.
W finałach rywalizacja toczy się do dwóch wygranych meczów na zasadach analogicznych jak w półfinałach.
Faza play-down.
W fazie play-down drużyny rywalizują o miejsca 5-8. Rozgrywają one między sobą po dwa spotkania systemem kołowym (mecz u siebie i rewanż na wyjeździe). Do tabeli wliczane są wszystkie mecze rozegrane w fazie zasadniczej.
Drużyny uczestniczące.
Uwagi:

</doc>
<doc id="5051945" url="https://pl.wikipedia.org/wiki?curid=5051945" title="Ministerstwo Kultury Słowacji">
Ministerstwo Kultury Słowacji

Ministerstwo Kultury Republiki Słowackiej () – urząd administracji rządowej na Słowacji, obsługujący Ministra Kultury Republiki Słowackiej. Jego siedziba znajduje się w Bratysławie.
Kompetencje.
Zgodnie z § 18 ustawy 575/2001, do zakresu obowiązków Ministerstwa Kultury należą:

</doc>
<doc id="5051946" url="https://pl.wikipedia.org/wiki?curid=5051946" title="Karabin maszynowy Typ B">
Karabin maszynowy Typ B

Karabin maszynowy Typ B – seria prototypów zbudowana wraz z karabinem maszynowym Typ C w latach trzydziestych XX wieku.
Historia konstrukcji.
Prace nad karabinem maszynowym Typu B były prowadzone równolegle nad pracami z karabinem maszynowym Typu C.. Pierwszą wersją tej serii był 7,9B zaprojektowany przez G. Grzesznika a opracowany przez Z. Raabego. Posiadał on taki sam zamek jak rkm wz. 1928, donośnik taśmowy lewostronny pod lufą, krzywkę donośnika, która znajdowała w suwadle oraz boczny wyrzut łusek. Masa tego modelu wynosiła ok. 15 kg. Następnym modelem był PL 7,9B skonstruowany przez inż. L. Kowalewicza oraz W. Waszkiewicza. Dalsze losy tego karabinu są nie znane.

</doc>
<doc id="5051949" url="https://pl.wikipedia.org/wiki?curid=5051949" title="Katharine Way">
Katharine Way

Katharine „Kay” Way (ur. 20 lutego 1902 w Sewickley, zm. 9 grudnia 1995 w Chapel Hill) – amerykańska fizyczka znana ze swojej pracy nad Nuclear Data Project. Podczas II wojny światowej pracowała dla Projektu Manhattan w Metallurgical Laboratory w Chicago. W 1968 roku została adiunktem na Duke University.
Życiorys.
Way urodziła się 20 lutego 1903 roku w Sewickley w Pensylwanii. Po ukończeniu w 1932 studiów licencjackich z fizyki na Uniwersytecie Columbia, została pierwszym absolwentem fizyki jądrowej Johna Wheelera na Uniwersytecie Północnej Karoliny.
Kiedy wybuchła II wojna światowa, Way była adiunktem na University of Tennessee, gdzie badała źródła neutronów. W 1942 roku, po usłyszeniu plotek, że na Uniwersytecie w Chicago realizuje się projekt wojenny, zadzwoniła do Wheelera i dowiedziała się o projekcie Manhattan.
W Chicago Metallurgical Laboratory Way badała dane dotyczące strumienia neutronów z eksperymentów Enrico Fermiego z projektami reaktorów jądrowych. Jej obliczenia przyczyniły się do budowy Chicago Pile-1.
Way podpisała petycję Szilárda. W 1945 roku przeniosła się do Oak Ridge, gdzie kontynuowała pracę nad produktami rozszczepienia.
Zaniepokojona etycznością wykorzystania bomby atomowej i użyciem jej przeciwko Japonii, Way współredagowała w 1946 roku książkę z esejami "One World or None: A Report to the Public on the Full Meaning of the Atomic Bomb". Bestseller New York Timesa podkreślił obawy naukowców związane z konsekwencjami broni jądrowej. Zawierał wkład Alberta Einsteina, Hansa Bethe, Nielsa Bohra, J. Roberta Oppenheimera i Leó Szilárda.
Po kilku latach w Oak Ridge Way przeniosła się w 1947 do National Bureau of Standards w Waszyngtonie, gdzie poświęciła się w pełnym wymiarze godzin na potrzeby oceny danych w społecznościach zajmujących się badaniami podstawowymi i stosowanymi.
W 1953 roku stworzyła Nuclear Data Project (NDP), próbę zorganizowania i udostępniania dużych ilości danych jądrowych. Poprzez NDP i czasopisma "Nuclear Data Sheets" (w 1964) oraz "Atomic Data and Nuclear Data Tables" (w 1965) wniosła ważny wkład w sposób gromadzenia, oceny i prezentacji danych w dziedzinie fizyki jądrowej. W latach 1968–1988 Way była adiunktem w dziedzinie fizyki na Duke University. W 1968 roku przeszła na emeryturę. Uczestniczyła w marszach na rzecz praw obywatelskich na początku lat sześćdziesiątych, a także aktywnie interesowała się kwestiami zdrowotnymi osób starszych.
Way zmarła 9 grudnia 1995 roku w Chapel Hill. W nekrologu w "Physics Today" koledzy wspominali ją jako osobę, która „z pasją wypowiadała się nie tylko na temat analizy danych jądrowych, ale także na wiele tematów związanych z ludzką uczciwością i sprawiedliwością społeczną”.
Oprócz pracy nad danymi jądrowymi Way jest najbardziej znana z formuły Way-Wignera, którą opracowała wraz z Eugene'em Wignerem na podstawie ich pracy w ramach Projektu Manhattan. Wzór Way-Wignera oblicza współczynniki rozpadu beta produktów rozszczepienia. Way jest także autorką wielu artykułów na temat danych jądrowych czy rozpadu beta.

</doc>
<doc id="5051953" url="https://pl.wikipedia.org/wiki?curid=5051953" title="Konrad Fijołek">
Konrad Fijołek

Konrad Rafał Fijołek (ur. 17 lipca 1976 w Rzeszowie) – polski socjolog, działacz samorządowy, w latach 2006–2010 przewodniczący rady miasta w Rzeszowie, od 2021 roku prezydent Rzeszowa.
Życiorys.
Ukończył IV Liceum Ogólnokształcące im. Mikołaja Kopernika w Rzeszowie, a następnie studia na Wydziale Socjologii Wyższej Szkoły Pedagogicznej w Rzeszowie. W 2018 uzyskał tytuł Executive Master of Business Administration w Apsley Business School w Londynie.
Był działaczem Sojuszu Lewicy Demokratycznej, m.in. stał na czele struktur tej partii w Rzeszowie. W trakcie III kadencji Rady Miasta Rzeszowa (1998–2002) objął 6 listopada 2001 mandat radnego po wygaśnięciu mandatu Tadeusza Ferenca. Uzyskiwał reelekcję w kolejnych kadencjach rady: IV (2002–2006), V (2006–2010), VI (2010–2014), VII (2014–2018) i VIII (2018–2023). W latach 2006–2010 był przewodniczącym Rady Miasta Rzeszowa (jako najmłodszy na tym stanowisku w historii rady), a w latach 2014–2021 był wiceprzewodniczącym rady.
15 marca 2021 ogłosił gotowość udziału w przedterminowych wyborach prezydenta Rzeszowa jako kandydat bezpartyjny. Poparcia udzieliły mu Koalicja Obywatelska, Lewica, Koalicja Polska, Polska 2050 Szymona Hołowni i Unia Pracy oraz szereg lokalnych stowarzyszeń i organizacji społecznych. W wyborach zdobył 56,51% głosów, zwyciężając w I turze. 21 czerwca 2021 został zaprzysiężony na urząd prezydenta Rzeszowa.
Życie prywatne.
Brat Eweliny, gimnastyczki, radnej miejskiej. Żonaty, ma syna Ksawerego.

</doc>
<doc id="5051956" url="https://pl.wikipedia.org/wiki?curid=5051956" title="Adamionki">
Adamionki

Adamionki – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należał do dóbr Kozakowo, własność Mirskich.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 17 osób, 12 były wyznania rzymskokatolickiego a 5 prawosławnego. Jednocześnie wszyscy mieszkańcy zadeklarowali polską przynależność narodową. Były tu 4 budynki mieszkalne. W 1931 w 5 domach zamieszkiwało 18 osób.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.

</doc>
<doc id="5051957" url="https://pl.wikipedia.org/wiki?curid=5051957" title="Ministerstwo Kultury Republiki Słowackiej">
Ministerstwo Kultury Republiki Słowackiej



</doc>
<doc id="5051961" url="https://pl.wikipedia.org/wiki?curid=5051961" title="Eldey (system wulkaniczny)">
Eldey (system wulkaniczny)

Eldey – podmorski system wulkaniczny u południowo-zachodnich wybrzeży Islandii, na przedłużeniu półwyspu Reykjanes. Ma około 35-40 km długości i 7 km szerokości. Nie posiada wulkanu centralnego. Stanowi fragment grzbietu śródoceanicznego. Nad powierzchnię oceanu wynurzają się jedynie wyspa Eldey oraz szkiery Eldeyjardrangur, Geirfugladrangur i Geirfuglasker. 
W czasach historycznych odnotowano 6 niewielkich erupcji: w 1211, 1340, 1422, 1879, 1884 i 1926. Trwały one od kilku dni do kilku tygodni. W ich wyniku powstawały niewielkie wyspy, których pozostałościami są wyspa Eldey i szkiery.
Zobacz też.
Pozostałe systemy strefy wulkanicznej Reykjanes:

</doc>
<doc id="5051966" url="https://pl.wikipedia.org/wiki?curid=5051966" title="Elena Akselrod">
Elena Akselrod

Elena Akselrod (; ur. 26 marca 1932 w Mińsku) – urodzona w Białoruskiej Socjalistyczna Republice Radzieckiej pisarka, poetka i tłumaczka.
Biografia.
Elena Akselrod urodziła się 26 marca 1932 r. w Mińsku. Jej ojciec Meer Akselrod był malarzem a matka Riwa Rubina poetką piszącą w jidysz. Wujek, Zelik Akserlod, był także poetą posługującym się językiem jidysz. Uczestniczył w protestach przeciwko zamknięciu szkół jidysz w Związku Socjalistycznych Republik Radzieckich, został aresztowany i ostatecznie stracony podczas odwrotu Armii Czerwonej z Wilna w 1941 r.
W 1954 Elena ukończyła studia na wydziale literackim Moskiewskiego Instytutu Pedagogicznego. W 1955 r. zadebiutowała jako tłumaczka. Swój pierwszy tomik poezji dla dzieci wydała w 1961 r., od tego czasu napisała kolejne siedem tomików poetyckich. Pracowała jako tłumaczka, tłumacząc z jidysz, niemieckiego, angielskiego i innych języków. Przetłumaczyła prace swojej matki Riwy Rubiny i wiersze wuja Zelika. Od 1991 r.mieszka w Izraelu, gdzie pisze książki i tłumaczy inne z języka hebrajskiego. Jej prace są publikowane w Izraelu, Stanach Zjednoczonych i Rosji.
Napisała studium o sztuce swojego ojca Meera Akselroda, dzięki któremu stał się znany poza Rosją. Indiana 2008 ukazała się jej książka wspomnień "Двор на Баррикадной". Jej synem jest rosyjsko-izraelski artysta Michaił Yachilevich. Obecnie mieszka w Ma’ale Adummim w Izraelu.

</doc>
<doc id="5051971" url="https://pl.wikipedia.org/wiki?curid=5051971" title="Albinowszczyzna">
Albinowszczyzna

Albinowszczyzna (; ) – wieś na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Malkowszczyzna, własność Szaumanów.
W latach 1921–1945 wieś a następnie zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 35 osób, wszystkie były wyznania rzymskokatolickiego i zadeklarowały polską przynależność narodową. Było tu 6 budynków mieszkalnych. W 1931 w 8 domach zamieszkiwały 33 osoby.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5051974" url="https://pl.wikipedia.org/wiki?curid=5051974" title="Kolarstwo na Igrzyskach Europejskich 2019 – wyścig ze startu wspólnego mężczyzn">
Kolarstwo na Igrzyskach Europejskich 2019 – wyścig ze startu wspólnego mężczyzn

Kolarstwo na Igrzyskach Europejskich 2019 – wyścig ze startu wspólnego mężczyzn – konkurencja wyścigu ze startu wspólnego mężczyzn w ramach rywalizacji kolarzy szosowych na Igrzyskach Europejskich 2019, rozegrana 23 czerwca 2019 na liczącej 180 kilometrów trasie wokół Mińska.
Wyścig ze startu wspólnego był jedną z dwóch, obok jazdy indywidualnej na czas, konkurencji kolarstwa szosowego, w której podczas Igrzysk Europejskich 2019 rywalizowali mężczyźni i został rozegrany po raz drugi w historii tej imprezy, po inauguracyjnej edycji z 2015, w której triumfował Luis León Sánchez.
Trasa składała się z 12 rund po 15 kilometrów każda. Rywalizację o medale rozstrzygnęli między sobą kolarze z pięcioosobowej ucieczki, z której na ostatnim wzniesieniu zaatakował Davide Ballerini, samodzielnie dojeżdżając do mety i zdobywając złoty medal. Po finiszu z trzyosobowej grupy srebrny medal zdobył Alo Jakin, a brąz Daniel Auer.

</doc>
<doc id="5051975" url="https://pl.wikipedia.org/wiki?curid=5051975" title="Bitwa pod Mołodecznem">
Bitwa pod Mołodecznem



</doc>
<doc id="5051977" url="https://pl.wikipedia.org/wiki?curid=5051977" title="Beir Alkardmen">
Beir Alkardmen

Beir Alkardmen (بير الكردم) – libijski kuter rakietowy z lat 80. XX wieku, jedna z 10 zamówionych przez Libię jednostek typu "La Combattante IIG". Okręt został zwodowany 23 czerwca 1981 roku we francuskiej stoczni CMN w Cherbourgu, a do służby w marynarce wojennej Libii wszedł 11 marca 1983 roku. W 1983 roku nazwę jednostki zmieniono na „Bark” (بارك). Jednostka, oznaczona numerami taktycznymi P525 i 536 jest nieaktywna od 2011 roku.
Projekt i budowa.
Kutry rakietowe typu "La Combattante IIG" zostały zamówione przez Libię we Francji w maju 1977 roku. Łączna wartość kontraktu opiewała na 300 mln £.
„Beir Alkardmen” zbudowany został w stoczni CMN w Cherbourgu. Stępkę okrętu położono 9 czerwca 1980 roku, a zwodowany został 23 czerwca 1981 roku.
Dane taktyczno-techniczne.
Okręt był kutrem rakietowym o długości całkowitej 49 metrów (46,2 metra między pionami), szerokości całkowitej 7,1 metra i zanurzeniu 2 metrów. Kadłub jednostki wykonano ze stali, zaś nadbudówkę ze stali stopowej. Wyporność standardowa wynosiła 258 ton, zaś pełna 311 ton. Okręt napędzany był przez cztery 20-cylindrowe silniki wysokoprężne MTU 20V 538 TB91 o łącznej mocy 11,29 MW (15 360 KM), poruszające poprzez wały napędowe czterema śrubami. Maksymalna prędkość jednostki wynosiła 39 węzłów. Zasięg wynosił 1600 Mm przy prędkości 15 węzłów lub 850 Mm przy prędkości 25 węzłów.
Uzbrojenie artyleryjskie jednostki składało się z umieszczonej na dziobie w wieży pojedynczej armaty uniwersalnej OTO Melara Compact kalibru 76 mm L/62. Masa pocisku wynosiła 6 kg, kąt podniesienia lufy 85°, donośność pozioma 16 000 metrów (12 000 metrów do celów powietrznych), a szybkostrzelność 85 strz./min. Prócz tego na rufie znajdowała się wieża z dwoma działkami przeciwlotniczymi Breda Compact kal. 40 mm L/70. Kąt podniesienia luf wynosił 85°, waga pocisku 0,96 kg, donośność 12 500 metrów w poziomie i 4000 metrów w pionie, zaś szybkostrzelność od 300 do 450 strz./min.
Uzbrojenie rakietowe stanowiły umieszczone za nadbudówką dwie podwójne wyrzutnie przeciwokrętowych pocisków rakietowych Otomat Mark 1 (okręt przenosił cztery rakiety). Pocisk rozwijał prędkość 0,9 Ma, masa głowicy bojowej wynosiła 210 kg, zaś maksymalny zasięg 80 km.
Wyposażenie radioelektroniczne obejmowało radar nawigacyjny Decca SMA 3 RM 20, radar dozoru ogólnego Thomson Triton II o zasięgu 33 km i radar kierowania ogniem Thomson Castor IIB o zasięgu 15 km, zintegrowany z systemem kierowania ogniem Thomson Vega II.
Załoga okrętu składała się z 27 oficerów, podoficerów i marynarzy.
Służba.
„Beir Alkardmen” (بير الكردم) został przyjęty do służby w marynarce wojennej Libii 11 marca 1983 roku. Jednostka otrzymała numer taktyczny P525. W 1983 roku nazwę okrętu zmieniono na „Bark” (بارك), a numer burtowy na 536. Od 2011 roku jednostka jest nieaktywna.

</doc>
<doc id="5051980" url="https://pl.wikipedia.org/wiki?curid=5051980" title="Witebski Państwowy Uniwersytet Medyczny">
Witebski Państwowy Uniwersytet Medyczny

Witebski Państwowy Uniwersytet Medyczny – publiczna uczelnia medyczna na Białorusi w Witebsku, utworzona w 1934 uchwałą Rady Komisarzy Ludowych BSRR jako instytut szpitalno-medyczny.
Historia.
Uczelnię powołano 1 listopada 1934, pierwszym rektorem został prof. Majsiej Anisimavič Chazanaŭ, absolwent Wydziału Lekarskiego Uniwersytetu w Bernie. W 1938 r. został przemianowany na Witebski Instytut Medyczny. Podczas II wojny światowej instytut ewakuowano początkowo do Czelabińska, a następnie w 1943 r. do Jarosławia gdzie powstał Jarosławski Instytut Medyczny. W 1946 r. instytut powrócił do regionu witebskiego.
W 1959 r. utworzono wydziały Farmaceutyczny i Medycyny Ogólnej oraz oddano do użytku nowy budynek ogólny. W 1962 r. utworzono Centralne Laboratorium Badań Naukowych, a w 1974 r. Oddział Szkolenia Przygotowawczego.
Instytut rozpoczął kształcenie lekarzy i farmaceutów za granicą w 1981 r., w 1984 r. z okazji 50-lecia dekretem Prezydium Rady Najwyższej ZSRR instytut został odznaczony Orderem Przyjaźni Narodów.
W latach 1997–2005 instytut przeszedł wiele zmian, otwarto nowe wydziały Poradnictwa Zawodowego i Kształcenia Przeduniwersyteckiego, Stomatologii oraz Kształcenia Zaawansowanego Pedagogiki i Psychologii. W 1998 otrzymał akredytację uczelni typu uniwersyteckiego oraz obecną nazwę, w 2003 roku utworzono klinikę przy uniwersytecie.
Od 2008 r. uczelnia współpracuje z Gdańskim Uniwersytetem Medycznym.

</doc>
<doc id="5051989" url="https://pl.wikipedia.org/wiki?curid=5051989" title="Zakopiański Festiwal Literacki">
Zakopiański Festiwal Literacki

Zakopiański Festiwal Literacki – polski festiwal literacki organizowany rokrocznie od 2016 r. w Zakopanem. W ramach Festiwalu odbywają się spotkania autorskie, promocje książek, wernisaże wystaw malarstwa, koncerty, warsztaty literacko-plastyczne, warsztaty animacji filmowej dla dzieci i głośne czytanie. Celem imprezy jest nawiązanie i przywrócenie pamięci o literackiej i kulturalnej tradycji Zakopanego. Gośćmi są wybitni literaci w ramach cyklu „Na tatrzańskim szlaku literatury”. Kapituła festiwalu przyznaje „Nagrodę Literacką Zakopanego” żyjącym autorom najlepszych książek propagujących Zakopane i Tatry.

</doc>
<doc id="5051992" url="https://pl.wikipedia.org/wiki?curid=5051992" title="Daniel Hoeffel">
Daniel Hoeffel

Daniel Hoeffel (ur. 23 stycznia 1929 w Strasburgu) – francuski polityk, senator, minister transportu.
Działalność polityczna.
W latach 1965-2008 był merem Handschuheim. Od 1977 do 1978, od 1981 do 1993 i od 1995 do 2004 zasiadał w Senacie reprezentując departament Dolny Ren. W okresie od 3 kwietnia 1978 do 2 października 1980 był sekretarzem stanu ds. zdrowia i rodziny, a od 2 października 1980 do 13 maja 1981 ministrem transportu w trzecim rządzie Barre’a. Od 29 marca 1993 do 11 maja 1995 był ministrem delegowanym ds. planowania regionalnego i władz lokalnych w rządzie Balladura.

</doc>
<doc id="5051993" url="https://pl.wikipedia.org/wiki?curid=5051993" title="Nagroda Literacka Zakopanego">
Nagroda Literacka Zakopanego



</doc>
<doc id="5051996" url="https://pl.wikipedia.org/wiki?curid=5051996" title="Gandawa-Wevelgem 2021">
Gandawa-Wevelgem 2021

Gandawa-Wevelgem 2021 – 83. edycja wyścigu kolarskiego Gandawa-Wevelgem, która odbyła się 28 marca 2021 na liczącej ponad 253 kilometry trasie z Deinze do Wevelgem. Impreza kategorii 1.UWT była częścią UCI World Tour 2021.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="5051999" url="https://pl.wikipedia.org/wiki?curid=5051999" title="Settimana Internazionale di Coppi e Bartali 2021">
Settimana Internazionale di Coppi e Bartali 2021

Settimana Internazionale di Coppi e Bartali 2021 – 36. edycja wyścigu kolarskiego Settimana Internazionale di Coppi e Bartali, która odbyła się w dniach od 23 do 27 marca 2021 na liczącej ponad 741 kilometrów trasie, składającej się z 6 etapów i biegnącej z miejscowości Gatteo do miejscowości Forlì. Impreza kategorii 2.1 była częścią UCI Europe Tour 2021.

</doc>
<doc id="5052000" url="https://pl.wikipedia.org/wiki?curid=5052000" title="Dekanat Hajnówka (rzymskokatolicka)">
Dekanat Hajnówka (rzymskokatolicka)



</doc>
<doc id="5052004" url="https://pl.wikipedia.org/wiki?curid=5052004" title="Levi Ward Hancock">
Levi Ward Hancock

Levi Ward Hancock (ur. 7 kwietnia 1803 w Springfield, zm. 10 czerwca 1882 w Washington) – amerykański przywódca religijny i polityk.
Życiorys.
Urodził się w Springfield w stanie Massachusetts jako syn Thomasa Hancocka III oraz Amy Ward. Związał się ze zorganizowanym zaledwie kilka miesięcy wcześniej Kościołem Jezusa Chrystusa Świętych w Dniach Ostatnich, został ochrzczony w listopadzie 1830 w Kirtland. Latem 1831 wysłany na misję do Missouri, odbył ją wraz z Zebedee Coltrinem. Od stycznia 1832 służył na misji do Missouri, Ohio i Wirginii. Brał udział w pierwszym spotkaniu Szkoły Proroków w Kirtland (22–23 stycznia 1833), jak również w ekspedycji do Missouri w kolejnym roku. 28 lutego 1835 wyświęcony na siedemdziesiątego, niedługo później mianowany przewodniczącym prezydentem Kworum Siedemdziesięciu. Wchodził w skład komitetu nadzorującego emigrację mormonów z Missouri. Osiadł następnie (1839) w Nauvoo, nowym centrum organizacyjnym Kościoła. Wstąpił do Batalionu Mormońskiego, jednostki armii amerykańskiej, których członków rekrutowano spośród członków Kościoła (1846–1847). Jako jedyny członek kościelnych władz w jego szeregach nieformalnie wykonywał obowiązki kapelana tej formacji.
Dołączył do fali mormońskiej migracji na zachód, do doliny Wielkiego Jeziora Słonego dotarł już w 1847. Przez trzy kadencje (od 1851) zasiadał w parlamencie Terytorium Utah. Został wyświęcony na patriarchę w 1872. Zmarł w Washington w stanie Utah.
20 marca 1831 poślubił Clarissę Reed. Utalentowany muzyk, dożył uroczystości złotego jubileuszu Kościoła, jako jeden z dwóch członków pierwszego Kworum Siedemdziesiątych. Wspominany w Naukach i Przymierzach, jednym z pism świętych wchodzących w skład mormońskiego kanonu.

</doc>
<doc id="5052005" url="https://pl.wikipedia.org/wiki?curid=5052005" title="Gary Valenciano">
Gary Valenciano

Gary Valenciano (ur. 6 sierpnia 1964 w Manili) – filipiński piosenkarz, aktor filmowy i prezenter telewizyjny.
Dyskografia.
Źródło: .

</doc>
<doc id="5052006" url="https://pl.wikipedia.org/wiki?curid=5052006" title="Baojun 330">
Baojun 330

Baojun 330 – samochód osobowy klasy miejskiej produkowany pod chińską marką Baojun w latach 2015 – 2017.
Historia i opis modelu.
W październiku 2015 roku budżetowa marka joint-venture SAIC-GM-Wuling przedstawiła najmniejszego i najtańszego sedana w swojej ofercie, poszerzając gamę modelową o miejski model 330. Pod kątem wizualnym pojazd został upodobniony do większego Baojuna 630, zyskując charakterystyczne duże tylne lampy z zaokrąglonymi kantami. Gamę jednostek napędowych utworzył jeden, 1,5-litrowy silnik benzynowy konstrukcji General Motors.
W kabinie pasażerskiej, w zależności od wariantu wyposażeniowego, w konsoli centralnej znalazł się panel radia z odtwarzaczem CD lub kolorowy wyświetlacz dotykowy systemu multimedialnego.
Sprzedaż.
Baojun 330 został skonstruowany z myślą o chińskich nabywcach z tzw. miast trzeciego i czwartego rzędu, czyli mniejszych miast oddalonych od najludniejszych i najzamożniejszych metropolii. Pojazd widniał w ofercie Baojuna jedynie przez 2 kolejne lata produkcji. 

</doc>
<doc id="5052007" url="https://pl.wikipedia.org/wiki?curid=5052007" title="25 lat Agnieszki Chylińskiej i Pol’and’Rock">
25 lat Agnieszki Chylińskiej i Pol’and’Rock

25 lat Agnieszki Chylińskiej i Pol’and’Rock – album koncertowy polskiej piosenkarki Agnieszki Chylińskiej. Wydawnictwo ukazało się 6 grudnia 2019 roku w wersji CD+DVD. Płyta zawiera zapis z koncertu, który odbył się 3 sierpnia 2019 roku na dużej scenie podczas Pol’and’Rock Festival.

</doc>
<doc id="5052013" url="https://pl.wikipedia.org/wiki?curid=5052013" title="Christian Bautista">
Christian Bautista

Christian Bautista (ur. 19 października 1981 w Manili) – filipiński piosenkarz, prezenter telewizyjny, aktor filmowy i telewizyjny.
Dyskografia.
Źródło:

</doc>
<doc id="5052016" url="https://pl.wikipedia.org/wiki?curid=5052016" title="Škoda Octavia Pro">
Škoda Octavia Pro



</doc>
<doc id="5052017" url="https://pl.wikipedia.org/wiki?curid=5052017" title="Miś Uszatek (postać)">
Miś Uszatek (postać)

Miś Uszatek – postać fikcyjna, antropomorficzny pluszowy miś. Początkowo był bohaterem opowiadań pisarza Czesława Janczarskiego z ilustracjami Zbigniewa Rychlickiego. Na ekranie pojawił się po raz pierwszy w krótkometrażowym filmie animowanym "Miś Uszatek" (1962). Największą popularność i rozgłos zyskał jednak jako bohater serialu animowanego o tym tytule, emitowanego w latach 1975–1987.
Opis postaci.
Miś Uszatek jest najbardziej znany i najpełniej wpisał się w powszechną świadomość w wersji z serialu animowanego. Jest to brązowy antropomorficzny pluszowy miś. Mieszka sam w domku, ubiera się jak człowiek i chodzi do przedszkola. Jego przyjaciółmi są m.in. Prosiaczek, Króliczki, Zajączek i pies Kruczek. Z nimi przeżywa liczne przygody.
Miś z opowiadań Czesława Janczarskiego, narysowany przez ilustratora Zbigniewa Rychlickiego, różni się nieco, wyglądem od najbardziej znanej postaci z serialu animowanego oraz od postaci z filmu z 1962 roku. Tam jednak także jest to brązowy miś.
Cechą charakterystyczną Uszatka jest klapnięte lewe ucho. W opowiadaniu Czesława Janczarskiego jest wyjaśnione, że miś miał klapnięte ucho, ponieważ bardzo długo siedział na półce w sklepie z zabawkami, gdzie długo nikt go nie chciał kupić. Nabyło go dopiero rodzeństwo Jacek i Marysia.. Z kolei w serialu animowanym Uszatek, zapytany przez przyjaciół dlaczego ma klapnięte ucho odpowiada, że nie wie. Jacek i Marysia w tej wersji nie występują. W filmie z 1962 roku Miś nie ma w ogóle klapniętego ucha.
Miś Uszatek jako postać literacka.
Postać ta powstała 6 marca 1957 roku jako dzieło pisarza Czesława Janczarskiego oraz ilustratora Zbigniewa Rychlickiego. Początkowo opowiadania o Misiu Uszatku publikowane były w pisemku dla dzieci „Miś”, którego był patronem. Imię Uszatkowi nadały dzieci w wyniku konkursu.
W 1960 roku autorzy opublikowali pierwszą książkę pod tytułem "Przygody i wędrówki Misia Uszatka", która zawierała opowiadania częściowo publikowane wcześniej w czasopiśmie "Miś". W kolejnych latach ukazały się jeszcze cztery tomy. Były to:
Książki cieszyły się duża popularnością wśród dzieci. Tłumaczone były również na obce języki. 
W 2016 roku wydawnictwo Nasza Księgarnia, by uczcić 60. urodziny tej postaci (przypadające na 2017 rok), opublikowało książkę "Miś Uszatek", zawierającą wcześniej opublikowane tomy opowiadań z kompletem ilustracji.
Miś Uszatek jako postać z filmów i seriali animowanych.
Film z 1962.
W 1962 roku Studio Małych Form Filmowych „SE-MA-FOR” wyprodukowało pierwszy animowany film lalkowy o przygodach Misia Uszatka. Reżyserem był Lucjan Dembiński. Miś wystąpił w nim bez znanych z późniejszego serialu o jego przygodach atrybutów: legendarnej piżamki i klapniętego uszka. Nic też nie mówił. 
Fabuła była nieskomplikowana. Tytułowy bohater opuszcza sklep z zabawkami i wyrusza w podróż, trwającą cztery pory roku. Spotyka bałwanka, stracha na wróble, wiewiórkę. Każdemu z nich w czymś pomaga. Po wyprawie udaje się spać na utkanym z pajęczej sieci hamaku.
Film nie był dobrze przyjęty przez widzów, dlatego na kilka lat zawieszono projekt.
Serial lalkowy.
W 1975 roku Studio Małych Form Filmowych „SE-MA-FOR” na zlecenie Telewizji Polskiej, rozpoczęła produkcję lalkowego serialu z Uszatkiem w roli głównej. Pierwotnie tytuł miał brzmieć Przygody Misia Uszatka. Tym razem miś mówił. Głosu postaci użyczył Mieczysław Czechowicz. Autorem scenariusza był Janusz Galewicz, występujący też pod pseudonimem Łukasz Czerwiec. 
Serial okazał się ogromnym sukcesem idealnie wypełniając lukę, jaką był brak filmów dla dzieci w wieku przedszkolnym. Dzieciom nietrudno było identyfikować się z Uszatkiem, który - z jednej strony przypominał on dostępną wszystkim pluszową zabawkę, a z drugiej - był "poważnym" partnerem, kolegą z przedszkola. Był przy tym bohaterem na wskroś współczesnym - nie tylko w zachowaniu się czy w języku, ale i w ubiorze, o co dbał zawsze projektant Zbigniew Rychlicki.
Popularność serialu napędzała produkcję. W szybkim tempie powstawały kolejne odcinki. Do 1987 roku powstały 104 odcinki serialu, co pozwoliło mu zająć drugie miejsce w rankingu produkcji ówczesnych filmów animowanych. Odcinki z Misiem Uszatkiem w roli głównej stanowiły materiał na pełne dwa lata cotygodniowej emisji dobranocek w TVP. 
Telewizja Polska, finansująca serial zdecydowała o zakończeniu realizacji I części serialu w 1979 r. W tym czasie w studio przygotowano produkcję czterech kolejnych odcinków. Zostały one ukończone w 1980 roku pod ogólnym tytułem "Nowe przygody Misia Uszatka" z przeznaczeniem do kin na seanse „porankowe” dla dzieci. W filmach tych Miś nie żegnał dzieci w piżamce i nie było końcowej, dobranockowej piosenki. 
W piosence początkowej zamiast słów „Dobry wieczór, na dobranoc Miś Uszatek wita was” widzowie mogli usłyszeć „Kto pamięta moje imię, Kto zapomniał? Powiem wam”.
Produkcja została sfinansowana z pieniędzy otrzymanych przez Studio z Ministerstwa Kultury. Później kontynuowano produkcję serialu telewizyjnego do roku 1987.
Serial o Uszatku jest najlepiej sprzedającym się za granicą produktem Telewizji Polskiej. Serial emitowano w ponad 20 krajach. W Finlandii Uszatek nazywa się „Nalle Luppakorva”, w Słowenii „Medvedek Uhec”, w Katalonii „L’osset Faluc”, w Macedonii „Meczeto Uszko”, w Holandii „Teddy Hangoor”, na Słowacji „Macko Uško”, na Węgrzech „Füles Mackó”, a w Portugalii „O Urso Teddy”. Miś Uszatek zagościł także na ekranach japońskich jako „Oyasumi Kuma-chan” (おやすみクマちゃん).
W dwóch krajach – Słowenii i Finlandii – licencje na emisję filmu odnawiane są co dwa lata, co oznacza, że serial jest nadawany bez przerwy od wielu lat. Co tydzień dzieci z tych krajów mogą obejrzeć jeden odcinek.
Program emitowano także w języku białoruskim na antenie Biełsat TV, stacji telewizyjnej TVP skierowanej na rynek białoruski.
Film kinowy.
W marcu 2016 roku zapowiedziano realizację pełnometrażowego filmu o przygodach Misia Uszatka, który miał przedstawiać losy Misia zanim ten zaczął opowiadać dzieciom bajki na dobranoc. Scenariusz pisał Piotr Jasek. Do realizacji filmu, jednak nie doszło ze względów finansowych, pomimo zapowiadanej gwiazdorskiej obsady w dialogach.
Gry komputerowe.
Firma Forever Entertainment S.A. wyprodukowała serie przygodowych gier komputerowych z Misiem Uszatkiem (tytuł angielski - Teddy Floppy Ear). Na serię składają się:
Odniesienie w kulturze i życiu codziennym.
Imię Uszatka nosi wiele polskich przedszkoli m.in. w Poznaniu, Piotrkowie Trybunalskim czy Pabianicach.
24 października 2009, w ramach projektu Łódź Bajkowa, przy ulicy Piotrkowskiej w Łodzi odsłonięto pomnik Misia Uszatka oraz wyemitowano dukata „Łódkę”, którego głównym motywem graficznym jest Uszatek.
W czerwcu 2010 roku Mennica Polska na zlecenie wyspy Niue, terytorium stowarzyszonego z Nową Zelandią, wybiła 8000 sztuk monet jednodolarowych z wizerunkiem "Misia Uszatka" i jego przyjaciół. Moneta wchodzi w skład serii "Bohaterowie kreskówek" emitowanej na wyspie Niue. Wykonano ją ze stopu srebra.

</doc>
<doc id="5052018" url="https://pl.wikipedia.org/wiki?curid=5052018" title="Okręt wiodący">
Okręt wiodący



</doc>
<doc id="5052021" url="https://pl.wikipedia.org/wiki?curid=5052021" title="Miś Uszatek">
Miś Uszatek



</doc>
<doc id="5052027" url="https://pl.wikipedia.org/wiki?curid=5052027" title="Pavel Koncoš">
Pavel Koncoš

Pavel Koncoš (ur. 28 września 1947 w m. Rimavská Píla) – słowacki polityk, rolnik i działacz spółdzielczy, poseł do Rady Narodowej, dwukrotnie minister rolnictwa, w latach 2001–2002 przewodniczący Partii Demokratycznej Lewicy.
Życiorys.
Z wykształcenia ekonomista, absolwent Wyższej Szkoły Rolniczej w Nitrze. Pracował jako główny ekonomista przedsiębiorstwa hodowlanego w Rymawskiej Sobocie i prezes spółdzielni rolniczej ZČSSP Klenovec. Pełnił funkcję prezesa okręgowej spółdzielni rolniczej w Rymawskiej Sobocie, a także wiceprzewodniczącego słowackiego związku zrzeszającego spółdzielnie rolnicze. W 1991 został prezesem związku rolno-spożywczego, przekształconego w następnym roku w Słowacką Izbę Rolno-Spożywczą. Zajął się również działalnością rolniczą.
Zaangażował się w działalność polityczną w ramach Partii Demokratycznej Lewicy. W 1992 uzyskał mandat posła do Słowackiej Rady Narodowej, przekształconej następnie w Radę Narodową. Ponownie wybierany do parlamentu w 1994 i 1998. Od marca do listopada 1994 sprawował urząd ministra rolnictwa w gabinecie Jozefa Moravčíka. Ponownie funkcję tę objął w październiku 1998 w rządzie Mikuláša Dzurindy, pełnił ją do października 2002. W latach 2001–2002 był przewodniczącym swojego ugrupowania. Później dołączył do inicjatywy politycznej Ľavica.sk.

</doc>
<doc id="5052031" url="https://pl.wikipedia.org/wiki?curid=5052031" title="Kościół ewangelicko-augsburski św. Trójcy w Lipnie">
Kościół ewangelicko-augsburski św. Trójcy w Lipnie



</doc>
<doc id="5052035" url="https://pl.wikipedia.org/wiki?curid=5052035" title="Baojun RC-5">
Baojun RC-5

Baojun RC-5 – samochód osobowy klasy kompaktowej produkowany pod chińską marką Baojun od 2020 roku.
Historia i opis modelu.
Baojun RC-5 został zaprezentowany po raz pierwszy w sierpniu 2020 roku jako kolejny element ofensywy modelowej w ramach nowej linii modelowej firmowanej hasłem "New Baojun". W dotychczasowej ofercie chińskiej marki współzarządzanej przez SAIC i General Motors model RC-5 zastąpił kompaktowy model 630, w przeciwieństwie do niego przyjmując postać nie 4-drzwiowego sedana, lecz 5-drzwiowego liftbacka jak konkurencyjna Škoda Octavia.
Podobnie jak spokrewniony technicznie SUV RS-5, samochód zyskał nowe logo firmowe w kształcie rombu, a także awangardową stylizację o przydomku "Interstellar Geometry" odznaczająą się podwójnymi reflektorami z wąskim, wysoko umieszczony pasek diod LED do jazdy dziennej, rozległy grill i niżej osadzone klosze reflektorów.
Gamę jednostke napędowych utworzyły wyłącznie czterocylindrowe jednostki napędowe o pojemności 1,5-litra. Podstawowa rozwija moc 98 KM, z kolei turbodoładowana - 145 KM.
RC-5W/Valli.
Równolegle z 5-drzwiowym liftbackiem, gamę wariantów nadwoziowych kompaktowego modelu Baojuna uzupełniło także 5-drzwiowe kombi o dłuższej nazwie Baojun RC-5W. Zyskał on wyżej poprowadzoną linię dachu, a także większą przestrzeń bagażową o pojemności do 470 litrów przy złożonym tylnym rzędzie siedzeń.
Baojun RC-5W nie odniosła spodziewanego sukcesu rynkowego po trafieniu do sprzedaży, w związku z czym producent zdecydował się użyć bardziej rozpoznawalną nazwę. W marcu 2021 roku, niespełna pół roku po rynkowym debiucie, Baojun zdecydował się nadać inną nazwę wyłącznie dla wersji kombi, przemianowując ją na Baojun Valli.
Przy okazji dla celów promocji ponownego debiutu modelu, który odbył się w kwietniu 2021 podczas wystawy Shanghai Auto Show, przygotowana została linia 24 specjalnych egzemplarzy zmodyfikowanych pod kątem wizualnym, a także akcesoriów.

</doc>
<doc id="5052041" url="https://pl.wikipedia.org/wiki?curid=5052041" title="Kusakowate Wenezueli">
Kusakowate Wenezueli

Kusakowate Wenezueli, koleopterofauna Wenezueli – ogół taksonów chrząszczy z rodziny kusakowatych ("Staphylinidae"), których występowanie stwierdzono na terenie Wenezueli.
Balinki ("Scydmaeninae").
W Wenezueli stwierdzono m.in :
Kusaki ("Staphylininae").
W Wenezueli stwierdzono m.in:
Myśliczki ("Steninae").
W Wenezueli stwierdzono m.in:

</doc>
<doc id="5052042" url="https://pl.wikipedia.org/wiki?curid=5052042" title="Klasztor Hronský Beňadik">
Klasztor Hronský Beňadik

Klasztor Hronský Beňadik () – ufortyfikowany zespół klasztorny na Słowacji w miejscowości Hronský Beňadik, w kraju bańskobystrzyckim, w powiecie Žarnovica na Słowacji.
Historia.
Z pierwotnego kompleksu romańskiego z 1075 roku zachowało się bardzo niewiele. Badania przeprowadzone w tym miejscu w latach 1881–1883 ujawniły mury należące do najstarszych budowli klasztornych na Słowacji. Prawdopodobnie była to trójnawowa bazylika i zabudowania klasztorne od strony południowej. Pierwsza połowa XIV wieku przyniosła upadek budowli oraz wyburzenie zabudowań klasztornych i kościoła. Z wyposażenia wnętrza zachowała się jedynie chrzcielnica i duży drewniany krzyż.
Budowa dzisiejszego kompleksu budowli miała miejsce za panowania króla Ludwika Węgierskiego w latach 1345–1350. Najstarszą budowlą jest gotycki trójnawowy kościół z pięknym sklepieniem. W tym samym czasie rozpoczęto budowę zabudowań klasztornych. Ostatnią budowlą, pochodzącą z okresu gotyku, był skrzydło opactwa, ukończone w 1508 roku. W centralnej części klasztoru znajduje się wirydarz (rajský dvor) z krużgankami, który służył jako cmentarz.
Początek XVI wieku przyniósł ze sobą wzrost zagrożenia tureckiego, ale także zagrożenia ze strony miejscowej ludności, buntującej się przeciwko nakładanym przez klasztor obciążeniom. Z tych względów w 1537 roku rozpoczęto przebudowę klasztoru i kościoła w renesansową fortecę. Masywne mury i baszty armatnie stały się częścią zespołu klasztornego. Po tej odbudowie obiekt wzmocnił system twierdz chroniących środkową Słowację, a w 1663 roku został twierdzą graniczną.
Fortyfikacje nie uchroniły jednak klasztoru przed zniszczeniami podczas najazdów tureckich. W 1881 roku pożar miasta zniszczył również część zespołu klasztornego. Odbudowa klasztoru trwała do 1889 roku. W 1929 roku przybyli tu salezjanie. W 1951 roku zostały tu internowane zakonnice z Zakonu Najświętszego Odkupiciela. W 1990 roku salezjanie powrócili, a w 1999 Towarzystwo Salezjańskie zostało zastąpione przez Stowarzyszenie Apostolstwa Katolickiego. Od 2015 roku klasztor podlega diecezji nitrzańskiej.

</doc>
<doc id="5052046" url="https://pl.wikipedia.org/wiki?curid=5052046" title="Mariya Takeuchi">
Mariya Takeuchi

 – japońska piosenkarka i autorka tekstów.
Życiorys.
Od dzieciństwa grała na fortepianie i gitarze. Ukończyła filologię angielską na uniwersytecie Keiō. W 1974 wygrała narodowy konkurs recytacji w języku angielskim zorganizowany przez „The Japan Times”. Debiutancki album "Beginning" z 1979 przyniósł jej liczne nagrody za najlepszy debiut, m.in. w ramach Japan Record Awards, Tokyo Music Festival i Japan Music Awards. W nagrywaniu jej płyt z lat 1979–1981 uczestniczyli m.in. David Foster, Steve Lukather i Jeff Porcaro oraz , z którym wzięła ślub w kwietniu 1980. Piosenka "Heart to Heart" z krążka "Miss M" ze zmienionym tekstem i tytułem ("Now") stała się ostatnim utworem nagranym przez Karen Carpenter (rok wydania – 1983).
W 1981 Takeuchi ogłosiła przerwę w nagrywaniu, w trakcie której skupiła się na komponowaniu dla innych wykonawców, co kontynuowała po powrocie na scenę. W tym czasie przeniosła się wraz z Yamashitą z RCA do Moon Records. Jej najlepiej sprzedającym się albumem jest składanka "Impressions" z 1994 (3 miliony sprzedanych egzemplarzy w samej Japonii). W ostatnich latach jej popularność wzrosła za sprawą utworu "Plastic Love" z albumu "Variety". Na fali mody na inspirowaną japońskim city popem stylistykę Vaporwave i future funk, wideo z "Plastic Love" w serwisie YouTube zarejestrowało ponad 60 mln wyświetleń i milion polubień (stan na 2 maja 2021). W maju 2019 Warner Music Japan opublikowało oficjalny teledysk do piosenki.
W 2020 za sprawą ponownego nagrania "Inochi no Uta" (pierwsza wersja ukazała się w 2012) Takeuchi stała się najstarszą solistką z numerem 1 na japońskiej liście najpopularniejszych singli.
Dyskografia.
Źródło:.

</doc>
<doc id="5052058" url="https://pl.wikipedia.org/wiki?curid=5052058" title="Centrum Handlowe „Saspol”">
Centrum Handlowe „Saspol”

Centrum Handlowe „Saspol” – budynek centrum handlowego wykonany w stylu postmodernistycznym, znajdujący się w Łodzi przy ul. Piotrkowskiej 95.
Historia.
W 1837 r. na działce istniał drewniany wiatrak wybudowany przez Jana Petersa. W 1842 r. przeszedł on na własność wraz z domem w ręce Andrzeja Jezierskiego. W 1909 r. w budynku mieściła się apteka. W 1911 r. budynek nadbudowano, a następnie w latach 70. XX w. wyburzono, tworząc niewielkie targowisko.
Budynek Saspolu wzniesiono w 1994 r. na wydzierżawionej od miasta działce według projektu Iwony Gortel i Heleny Kurmanowicz. Obiekt został wybudowany w typowym dla lat 90. XX w. w Polsce stylu postmodernistycznym. W literaturze bywa porównywany do wrocławskiego domu towarowego Solpol. Architektura Saspolu jest próbą nawiązania do sąsiednich kamienic, utrzymuje w stosunku do nich podobną wysokość, podziały okienne i elewacyjne, a także kolorystykę. Budynek został wykonany w konstrukcji żelbetowej, elewacja pokryta jest szkliwioną płytką ceramiczną, natomiast w parterze pokryta jest płytami granitowymi.
Od początku XXI w. obiekt zmaga się ze spadkiem zainteresowania najmem lokali, co według właścicieli wynikało z rozwoju sieci supermarketów. 

</doc>
