<doc id="5058407" url="https://pl.wikipedia.org/wiki?curid=5058407" title="Posłowie na Sejm Śląski I kadencji">
Posłowie na Sejm Śląski I kadencji

Posłowie na Sejm Śląski I kadencji – posłowie wybrani podczas wyborów w województwie śląskim, które odbyły się 24 września 1922 roku.
Pierwsze posiedzenie odbyło się 10 października 1922 roku, odbyło się łącznie 187 posiedzień; sejm został rozwiązany 12 lutego 1929 roku. 
Podział mandatów:
Przynależność partyjna.
Stan na początek kadencji:

</doc>
<doc id="5058409" url="https://pl.wikipedia.org/wiki?curid=5058409" title="Marjetica Potrč">
Marjetica Potrč

Marjetica Potrč (ur. 1953 w Lublanie) – słoweńska artystka interdyscyplinarna, autorka prac site-specific i architektka.
Życiorys.
Urodziła się w 1953 roku w Lublanie. Jest absolwentką wydziału architektury (1977) i sztuk wizualnych (1986) Uniwersytetu Lublańskiego. Po studiach przez kilka lat wykładała na macierzystej uczelni. Prowadziła także zajęcia na Massachusetts Institute of Technology (2005) i Università Iuav di Venezia (2008, 2010). W latach 2011–2018 wykładała na Hochschule für bildende Künste w Hamburgu, prowadząc zajęcia dotyczące sztuki z udziałem publiczności.
Jej działalność łączy elementy aktywizmu, urbanistyki i antropologii. Tworzy prace site-specific oparte na zasadach projektowania partycypacyjnego, cykle rysunków oraz architektoniczne case study. W latach 90. stworzyła serię instalacji muzealnych, których punktem wyjścia było odtworzenie fragmentu konkretnego muru lub fasady budynku, na który przechodnie na co dzień nie zwracali uwagi, łącząc go z opowieścią o danym mieście.
Jej twórczość site-specific poprzedzała analiza i zaangażowanie w lokalne środowisko: na początku lat 2000. stworzyła kilka instalacji z elementami architektonicznymi, w których realizowała pomysły zaproponowane przez lokalne społeczności. W projekcie "Dry Toilet" zrealizowanym w Caracas (2003) stworzyła z lokalną społecznością prototyp toalety kompostującej, który został później wdrożony w życie i przez lata pozostał w użyciu. W 2005 roku, wraz z artystą i aktywistą Kyong Parkiem, Potrč skupiła się na zagadnieniu zmniejszających się miast na przykładzie Detroit, a w latach 2007–2008 badała kwestię dostępu do wody w Nowym Orleanie po przejściu huraganu Katrina.
W 2009 roku Potrč przygotowała projekt site-specific pod tytułem "The Cook, the Farmer, His Wife and Their Neighbour", przy współpracy ze Stedelijk Museum. W ramach projektu powstały ogród i kuchnia komunalna, które pozwoliły zrewitalizować kwartał i wzmocnić więzi sąsiedzkie, a także przedefiniować sąsiedzką koegzystencję w mieście. Z kolei w pracy "Of Soil and Water: King’s Cross Pond Club", która powstała w 2015 roku na placu budowy King’s Cross Central w Londynie, na tymczasowo dostępnym terenie artystka stworzyła ekologiczne oczko wodne, które funkcjonowało jako naturalny basen z systemem oczyszczania wody w pełni opartym na rosnących w nim roślinach. Liczba odwiedzających kąpielisko była dostosowana do wydolności naturalnego systemu oczyszczania. Oparty na idei życia w symbiozie z przyrodą projekt zwracał uwagę na wartość ziemi i wody oraz unaoczniał zwiedzającym zdolność przyrody do regeneracji.
W 2000 roku Potrč została wyróżniona nagrodą Hugo Boss Prize, a w 2007 roku otrzymała stypendium Vera List Center for Arts and Politics Fellowship przyznawane przez The New School w Nowym Jorku. Brała udział w licznych międzynarodowych wystawach; w 1993, 2003 i 2009 roku uczestniczyła w Biennale w Wenecji, dwukrotnie brała udział w Biennale w São Paulo (1996, 2006). Jej wystawy indywidualne odbyły się m.in. w Muzeum Guggenheima w Nowym Jorku (2001), Barbican Art Gallery (2007), czy w Pérez Art Museum Miami (2015).

</doc>
<doc id="5058416" url="https://pl.wikipedia.org/wiki?curid=5058416" title="Agnieszka Orzelska-Stączek">
Agnieszka Orzelska-Stączek

Agnieszka Jolanta Orzelska-Stączek – polska politolożka, doktor habilitowana nauk humanistycznych, profesor instytutu w Instytucie Studiów Politycznych Polskiej Akademii Nauk (ISP PAN). Specjalistka w zakresie stosunków międzynarodowych, w szczególności polityki zagranicznej Polski. 
Kariera naukowa.
Uzyskała dwa dyplomy magisterskie w dziedzinie stosunków międzynarodowych - w ramach Polsko-Francuskiego Programu Studiów Europejskich, realizowanego przez Szkołę Główną Handlową oraz paryski Sciences Po (1998), a także w Instytucie Stosunków Międzynarodowych Uniwersytetu Warszawskiego (1999). 
W 1999 r. rozpoczęła pracę w ISP PAN, gdzie była zatrudniona najpierw jako asystent, a następnie adiunkt. W dniu 6 grudnia 2002 r. uzyskała w tymże instytucie stopień doktora nauk humanistycznych w dyscyplinie nauk o polityce na podst. pracy "Wpływ konfliktu w byłej Jugosławii na stosunki Stanów Zjednoczonych z Unią Europejską (1990-1995)", której promotorem był Wojciech Roszkowski i która została wyróżniona Nagrodą Prezesa Rady Ministrów. W latach 2004-2005 była stypendystką Fundacji na Rzecz Nauki Polskiej. 24 lutego 2012 uzyskała w ISP PAN stopień doktora habilitowanego nauk humanistycznych w dyscyplinie nauk o polityce na podst. dorobku naukowego i rozprawy "Polityka zagraniczna Polski wobec wybranych rozbieżności w stosunkach transatlantyckich (1989-2004)". W tym samym roku została awansowana w strukturach ISP PAN na stanowisko profesora nadzwyczajnego (od 2018 r. profesora instytutu). Należy do zespołu Zakładu Europy Środkowo-Wschodniej i Badań Postsowieckich ISP PAN. 
W latach 2012-2018 wykładała na Uczelni Łazarskiego, gdzie była profesorem nadzwyczajnym na Wydziale Ekonomii i Zarządzania. 

</doc>
<doc id="5058417" url="https://pl.wikipedia.org/wiki?curid=5058417" title="Łobanowo (obwód smoleński)">
Łobanowo (obwód smoleński)

Łobanowo () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest nad Kasplą, przy drodze regionalnej 66K-11 (R120 / Olsza – Wieliż – granica z obwodem pskowskim), 14 km od centrum administracyjnego osiedla wiejskiego (Zaborje), 5 km od centrum administracyjnego rejonu (Diemidow), 68 km od stolicy obwodu (Smoleńsk), 33 km od granicy z Białorusią.
W granicach miejscowości znajduje się ulica Kasplanskaja (5 posesji).
Demografia.
W 2010 r. miejscowość zamieszkiwało 5 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Łobanowo) zlikwidowanej jednostki administracyjnej Karcewskoje weszły w skład osiedla wiejskiego Zaborjewskoje.

</doc>
<doc id="5058418" url="https://pl.wikipedia.org/wiki?curid=5058418" title="Hideo Azuma">
Hideo Azuma

 – japoński mangaka. W latach 70. i 80. XX w. tworzył liczne serie z gatunku science fiction, z elementami absurdu, komizmu, a także erotyki i pornografii. Na podstawie jego mang "Olympos no Pollon" i "Nanako SOS" powstały telewizyjne seriale anime. Publikował także na scenie dōjin, współtworząc od 1979 roku periodyk „Cybele”, pionierskie dōjinshi z gatunku loliconu. Czerpiąc ze stylu Osamu Tezuki i mang shōjo, odegrał kluczową rolę w rozpowszechnieniu wizerunku bishōjo w kulturze otaku. Jest uznawany za twórcę estetyki „uroczego erotyzmu” ("kawaii ero").
W 2005 roku Hideo Azuma opublikował autobiograficzną mangę "Dziennik z zaginięcia", która zdobyła szereg nagród, w tym Nagrodę Kulturalną im. Osamu Tezuki.
Styl.
Hideo Azuma opisywał swój styl jako połączenie niskich, zaokrąglonych sylwetek postaci z mang Osamu Tezuki z okrągłymi i pełnymi ekspresji twarzami z mang shōjo, co uznawał za na wskroś erotyczne. Tym sposobem stworzył bishōjo, komiksową postać uroczej dziewczyny, oraz formę erotyzmu opartą na takich postaciach ("kawaii ero"). Jego prace z mangami shōjo łączył także „brak realizmu”. Azuma szukał alternatywy dla zmaskulinizowanej, „realistycznej” twórczości obecnej w komiksach typu gekiga, które zdominowały rynek mang dla dorosłych w latach 60. i 70. W swoich pracach przedstawiał nowe podejście do relacji damsko-męskich, co pozwalało mu wykroczyć poza obowiązujące wzorce ról płciowych, dojrzałości płciowej i modeli rodziny.

</doc>
<doc id="5058420" url="https://pl.wikipedia.org/wiki?curid=5058420" title="Moc i chwała">
Moc i chwała

Moc i chwała (ang. "The Power and the Glory") – powieść brytyjskiego pisarza Grahama Greene’a z 1940 roku, wydana w przekładzie polskim Bolesława Taborskiego w 1967 roku.
Powieść, będąca owocem wyprawy autora do Meksyku w latach 1937-1938 przedstawia losy katolickiego księdza, który w dobie prześladowań Kościoła za czasów Plutarca Elíasa Callesa, musi ukrywać się, by nie zostać aresztowanym i zabitym.
Książka Greene’a została nagrodzona w Wielkiej Brytanii literacką nagrodą Hawthornden Prize w 1941 roku. W 2005 roku znalazła się na liście stu najlepszych powieści anglojęzycznych powstałych od 1923 roku opublikowanej przez tygodnik „Time”.
"Moc i chwała" została dwukrotnie zekranizowana. Pierwszy raz w 1947 roku przez Johna Forda i Emilio Fernándeza. W role tytułowego "Uciekiniera" wcielił się Henry Fonda ("The Fugitive"). Druga ekranizacja miała miejsce w 1961 roku. Film pt. "The Power and the Glory" wyreżyserował Marc Daniels. Role ukrywającego się księdza zagrał Laurence Olivier.

</doc>
<doc id="5058432" url="https://pl.wikipedia.org/wiki?curid=5058432" title="Rabil Lafoui">
Rabil Lafoui



</doc>
<doc id="5058434" url="https://pl.wikipedia.org/wiki?curid=5058434" title="Long Island Sound">
Long Island Sound

 
Long Island Sound – zatoka Oceanu Atlantyckiego, w USA. Zatoka oddziela wyspę Long Island od kontynentu.
Linia brzegowa zatoki jest bardzo dobrze rozwinięta. 
Nad zatoką leży: Nowy Jork, New London oraz New Haven.

</doc>
<doc id="5058438" url="https://pl.wikipedia.org/wiki?curid=5058438" title="Twierdy">
Twierdy

Twierdy () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest nad rzeką Sapszanka, przy drodze regionalnej 66N-0510 (Koriewo – Worobji – Staryj Dwor – 66N-0506 / Pogołka), 16 km od centrum administracyjnego osiedla wiejskiego (Zaborje), 27,5 km od centrum administracyjnego rejonu (Diemidow), 74 km od stolicy obwodu (Smoleńsk), 55,5 km od granicy z Białorusią.
Demografia.
W 2010 r. miejscowość zamieszkiwała 1 osoba.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Twierdy) zlikwidowanej jednostki administracyjnej Worobjowskoje weszły w skład osiedla wiejskiego Zaborjewskoje.

</doc>
<doc id="5058439" url="https://pl.wikipedia.org/wiki?curid=5058439" title="Jennifer Geerties">
Jennifer Geerties



</doc>
<doc id="5058452" url="https://pl.wikipedia.org/wiki?curid=5058452" title="ZUR-23-2KG">
ZUR-23-2KG



</doc>
<doc id="5058453" url="https://pl.wikipedia.org/wiki?curid=5058453" title="Paul Ritter">
Paul Ritter

Paul Ritter (ur. 20 grudnia 1966 w hrabstwie Kent, zm. 5 kwietnia 2021) – brytyjski aktor teatralny i filmowy.
Życiorys.
Urodzony 20 grudnia 1966 r. Jako aktor występował od 1994 r., debiutując w serialu "How High Moon". Był nominowany do Nagrody im. Laurence′a Oliviera za rolę w spektaklu "Coram Boy" i nagrody Tony za rolę w "Norman Conquests". Najbardziej znany z roli Anatolija Diatłowa w serialu "Czarnobyl". Zmarł 5/6 kwietnia 2021 r. z powodu guza mózgu.

</doc>
<doc id="5058456" url="https://pl.wikipedia.org/wiki?curid=5058456" title="Wystawka (obwód smoleński)">
Wystawka (obwód smoleński)

Wystawka () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest nad rzeką Sapszanka, przy drodze regionalnej 66N-0510 (Koriewo – Worobji – Staryj Dwor – 66N-0506 / Pogołka), 16,5 km od centrum administracyjnego osiedla wiejskiego (Zaborje), 28,5 km od centrum administracyjnego rejonu (Diemidow), 74,5 km od stolicy obwodu (Smoleńsk), 55,5 km od granicy z Białorusią.
W granicach miejscowości znajduje się ulica Kurilenko (6 posesji).
Demografia.
W 2010 r. miejscowość zamieszkiwały 3 osoby.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Według niektórych źródeł, w pobliżu wsi został pochowany Bohater Związku Radzieckiego Władimir Timofiejewicz Kurilenko (1924–1942).
Na mocy uchwały z dnia 28 maja 2015 roku wszystkie miejscowości (w tym Wystawka) zlikwidowanej jednostki administracyjnej Worobjowskoje weszły w skład osiedla wiejskiego Zaborjewskoje.

</doc>
<doc id="5058464" url="https://pl.wikipedia.org/wiki?curid=5058464" title="Ksty (obwód smoleński)">
Ksty (obwód smoleński)

Ksty () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest w dorzeczu Sapszanki, 0,5 km od drogi regionalnej 66N-0510 (Koriewo – Worobji – Staryj Dwor – 66N-0506 / Pogołka), 16 km od centrum administracyjnego osiedla wiejskiego (Zaborje), 28 km od centrum administracyjnego rejonu (Diemidow), 75 km od stolicy obwodu (Smoleńsk), 55 km od granicy z Białorusią.
W granicach miejscowości znajduje się ulica Zielonaja (9 posesji).
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Ksty) zlikwidowanej jednostki administracyjnej Worobjowskoje weszły w skład osiedla wiejskiego Zaborjewskoje.

</doc>
<doc id="5058469" url="https://pl.wikipedia.org/wiki?curid=5058469" title="Phialophora">
Phialophora

Phialophora Medlar – rodzaj grzybów z rodziny "Herpotrichiellaceae".
Charakterystyka.
Konidiofory proste, brunatne, zwykle nierozgałęzione. Wyrastają pojedynczo ze strzępek grzybni, lub są tylko komórkami konidiotwórczymi powstającymi na szczytach strzępek pojedynczo, lub w pęczkach. Komórki konidiotwórcze krótkie, o butelkowatym kształcie na szczycie z wyraźnym, ciemniejszym kołnierzykiem. Konidia jednokomórkowe, gładkie, kuliste, elipsoidalne, owalne lub jajowate, prawie bezbarwne, lub oliwkowobrunatne. W grzybni mogą powstawać chlamydospory.
Grzyby mikroskopijne będące pasożytami i saprotrofami, głównie roślin. Wywołują u nich grzybowe choroby roślin. W Polsce znaczenie gospodarcze ma "Phialophora cyclaminis" powodująca plamistość liści u wielu roślin ozdobnych i "Phialophora cinerescens" powodująca fialoforozę goździka. "Phialophora verrucosa" jest pasożytem człowieka powodującym chromoblastomykozę.
Na podłożu PCA kolonie "Phialophora" rozwijają się dobrze, tworząc oliwkowobrunatne kolonie. Gdy są oświetlone, po 14 dniach zarodnikują.
Systematyka i nazewnictwo.
Pozycja w klasyfikacji według Index Fungorum: "Herpotrichiellaceae, Chaetothyriales, Chaetothyriomycetidae, Eurotiomycetes, Pezizomycotina, Ascomycota, Fungi".
Takson ten utworzył w 1915 r. Edgar Mathias Medlar. Synonim: "Margarinomyces" Laxa 1930.
Liczne gatunki dawniej zaliczane do tego rodzaju, zostały w wyniku badań filogenetycznych przeniesione do rodzajów "Cadophora", "Harpophora". "Phialocephala", "Lasiosphaeris", "Gaeumannomyces", "Pleurostoma", "Neobulgaria" i in.

</doc>
<doc id="5058477" url="https://pl.wikipedia.org/wiki?curid=5058477" title="Budynek Zgromadzenia Państwowego Słowenii">
Budynek Zgromadzenia Państwowego Słowenii

Budynek Zgromadzenia Państwowego Słowenii – budynek w Lublanie, stolicy Słowenii, będący siedzibą parlamentu Słowenii. Na obiekt składa się modernistyczna budowla oddana do użytku w 1959 roku oraz połączony z nią (od 1991 roku) budynek w stylu secesyjnym z 1879 roku.
Historia.
Po powstaniu Socjalistycznej Republiki Słowenii nie było w republice obiektu przeznaczonego na obrady Zgromadzenia Ludowego. Odbywały się one głównie w budynku kasyna oraz w budynku Filharmonii Słoweńskiej (oba zlokalizowane przy placu Kongresowym w Lublanie). W 1947 roku architekt Jože Plečnik stworzył ambitny projekt monumentalnego budynku z wysokim, szpiczastym dachem (tzw. „Katedrala svobode”). Obiekt ten z przyczyn finansowych jednak nie powstał. Ostatecznie budowę nowej siedziby Zgromadzenia Ludowego rozpoczęto w 1954 roku. Do realizacji przyjęto modernistyczny, dużo mniej efektowny, funkcjonalny projekt autorstwa Vinko Glanza. Budynek powstał przy placu Republiki, obok budynku dawnej kasy oszczędnościowej. Głównym wykonawcą była firma Tehnika. Uroczystego otwarcia obiektu dokonano 19 lutego 1959 roku, w 15. rocznicę pierwszego posiedzenia Słoweńskiego Komitetu Wyzwolenia Narodowego.
W 1991 roku, po uzyskaniu przez Słowenię niepodległości, obiekt stał się siedzibą słoweńskiego parlamentu. Obradują w nim obie izby parlamentu, Rada Państwa (w małej sali) i Zgromadzenie Państwowe (w wielkiej sali, przebudowanej w 2000 roku). W 1991 roku połączono również obiekt z sąsiadującym budynkiem z fasadą od strony ulicy Tomšiča, który odtąd jest częścią parlamentu. Budynek ten, wybudowany w stylu secesji, został oddany do użytku w 1879 roku jako siedziba Kranjskiej hranilnicy, pierwszej instytucji bankowej działającej na słoweńskich ziemiach. W czasach socjalistycznych obiekt ten pełnił rolę siedziby Komitetu Centralnego Komunistycznej Partii Słowenii.
Opis.
Nowsza część budowli, powstała w latach 1954–1959 według projektu Vinko Glanza, mieści sale obrad obu izb parlamentu. Posiada ona sześć kondygnacji i wybudowana została w stylu modernistycznym. Jej fasada znajduje się po stronie placu Republiki. Jedynym ozdobnym elementem w wyglądzie zewnętrznym jest portal umiejscowiony w środkowej części fasady, udekorowany rzeźbami ludzkich postaci autorstwa Karela Putriha i Zdenko Kalina. Nowsza część od 1991 roku połączona jest z budynkiem z 1879 roku, wybudowanym w stylu secesji. Jego fasada mieści się od strony ulicy Tomšiča. Budynek ten posiada pięć kondygnacji. Łącznie cała struktura posiada 285 pomieszczeń oferujących 12 350 m² powierzchni użytkowych.

</doc>
<doc id="5058480" url="https://pl.wikipedia.org/wiki?curid=5058480" title="Tinowka (obwód smoleński)">
Tinowka (obwód smoleński)

Tinowka () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest przy drodze regionalnej 66N-0510 (Koriewo – Worobji – Staryj Dwor – 66N-0506 / Pogołka), 17 km od centrum administracyjnego osiedla wiejskiego (Zaborje), 29,5 km od centrum administracyjnego rejonu (Diemidow), 77 km od stolicy obwodu (Smoleńsk), 55 km od granicy z Białorusią.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Tinowka) zlikwidowanej jednostki administracyjnej Worobjowskoje weszły w skład osiedla wiejskiego Zaborjewskoje.

</doc>
<doc id="5058482" url="https://pl.wikipedia.org/wiki?curid=5058482" title="Alexander Golitzen">
Alexander Golitzen

Alexander Golitzen (ur. 28 lutego 1908 w Moskwie, zm. 26 lipca 2005 w San Diego) – amerykański scenograf filmowy, wywodzący się z rodziny rosyjskich arystokratów. Odpowiadał za scenografię w ponad 340 hollywodzkich filmach. Współpracował z takimi reżyserami, jak m.in. Alfred Hitchcock, Orson Welles, Ernst Lubitsch, Douglas Sirk czy Fritz Lang.
Życiorys.
Urodził się w Moskwie w książęcej rodzinie Golicynów. Jego ojciec był chirurgiem, a dziadek – moskiewskim gubernatorem. Wraz z rodzicami opuścił Rosję w 1917 zaraz po rewolucji październikowej, udając się przez Syberię, chiński Harbin i kanadyjski Vancouver do USA. Szkołę średnią ukończył w Seattle, a późniejsze studia architektoniczne – w 1931 na Uniwersytecie Waszyngtońskim. Po uzyskaniu dyplomu, Golitzen przeniósł się do Los Angeles.
Karierę w Hollywood rozpoczął od posady asystenta scenografa Alexandra Toluboffa, również rosyjskiego emigranta, pracującego dla wytwórni MGM. W 1939 Golitzen nawiązał współpracę z producentem Walterem Wangerem, z którym pracował przy wielu filmach. Po kilku latach pracy dla MGM i United Artists, począwszy do 1940 przez kolejnych 30 lat Golitzen był szefem pionu scenograficznego wytwórni Universal, dla której nadzorował produkcję dziesiątek, a wkrótce nawet setek tytułów.
Pierwszą nominację do Oscara za najlepszą scenografię zdobył za film "Zagraniczny korespondent" (1940) Alfreda Hitchcocka, a ostatnią czternastą – za "Trzęsienie ziemi" (1974) Marka Robsona. Trzykrotnie zdobył statuetkę Oscara za scenografię do filmów: "Upiór w operze" (1943) Arthura Lubina, "Spartakus" (1960) Stanleya Kubricka i "Zabić drozda" (1962) Roberta Mulligana. Przez kilka lat Golitzen zasiadał również w zarządzie Amerykańskiej Akademii Filmowej.
Uznania Akademii nigdy nie doczekała się jego współpraca z reżyserem Douglasem Sirkiem, z którymi pracowali wspólnie przy 13 tytułach, w tym "Wszystko, na co niebo zezwala" (1955), "Pisane na wietrze" (1956) czy "Zwierciadło życia" (1959). Estetyka i wygląd tych klasycznych melodramatów do dziś inspirują filmowców, a hołdem dla Golitzena i Sirka był m.in. film "Daleko od nieba" (2002) Todda Haynesa.
Przez 72 lata aż do swojej śmierci był w związku małżeńskim z Frances Kathryn Peters. Para doczekała się dwójki dzieci – córki Cynthii i syna Petera, pięciorga wnucząt i jednej prawnuczki. Golitzen zmarł na niewydolność serca w San Diego w wieku 97 lat.

</doc>
<doc id="5058486" url="https://pl.wikipedia.org/wiki?curid=5058486" title="Józef Guranowski">
Józef Guranowski

Józef Guranowski (ur. 1852 w Warszawie, zm. 14 lutego 1922 tamże) – polski malarz i dekorator teatralny.
Życiorys.
Urodził się w Warszawie w 1852 jako syn Jana i Anny z Grunbergów. W 1868 rozpoczął pracę jako aplikant w dekoratorni Warszawskich Teatrów Rządowych. Pracował pod kierownictwem Adama Malinowskiego. 
W 1880 awansował na młodszego dekoratora, specjalnością jego były bogate wnętrza i architektura. W 1891 został głównym dekoratorem (wraz z Karolem Klopferem) Warszawskich Teatrów Rządowych. Od 1899 był również głównym maszynistą teatralnym.
Zrealizował scenografię do przedstawień:
W 1894 namalował kurtynę dla Teatru Nowego w Warszawie i w roku następnym kurtynę dla teatru w Łowiczu. Malował dekorację dla nowego teatru w Dąbrowie Górniczej oraz dla teatru w Sosnowcu.
W 1906 ustąpił ze stanowiska i zajął się wyłącznie malarstwem sztalugowym. Wystawy swoich prac w warszawskiej Zachęcie miał już w 1880. Malował w technice olejnej jak i akwarele, głównie pejzaże rzadziej widoki wnętrz i sporadycznie tematykę marynistyczną.
Żonaty z Józefą Roewer z którą miał czworo dzieci: Wacława Celestyna, Anielę Wandę, Janinę Wandę, Alinę Jadwigę. Zmarł 14 lutego 1922 w Warszawie i pochowany został na cmentarzu Powązkowskim.

</doc>
<doc id="5058495" url="https://pl.wikipedia.org/wiki?curid=5058495" title="Odbój bramny">
Odbój bramny

Odbój bramny (odbojnica) – kamienny lub żeliwny ogranicznik umieszczany na ziemi przy framudze po obu stronach bramy.
W sytuacji gdy front kamienicy zajmował całą szerokość działki, dostęp do podwórza i mieszkań w kamienicy wymagał przejazdu bramnego w budynku przyulicznym. Odboje, zwężające światło bramy, wprowadzano w celu ochrony ścian przejazdu przed obtłukiwaniem, zarysowaniem i innymi uszkodzeniami wywołanymi przez pojazdy konne. Odbojami mogły być kamienie polne, żelazne sztaby, mogły one też przyjmować bardziej zdobioną postać, np. żeliwnych krasnali.

</doc>
<doc id="5058496" url="https://pl.wikipedia.org/wiki?curid=5058496" title="Herpotrichiellaceae">
Herpotrichiellaceae

Herpotrichiellaceae Munk – rodzina grzybów z rzędu "Chaetothyriales".
Systematyka.
Pozycja w klasyfikacji według Index Fungorum: "Herpotrichiellaceae, Chaetothyriales, Chaetothyriomycetidae, Chaetothyriomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny "Herpotrichiellaceae" należą rodzaje:

</doc>
<doc id="5058505" url="https://pl.wikipedia.org/wiki?curid=5058505" title="Erminio Favalli">
Erminio Favalli

Erminio Favalli (ur. 29 stycznia 1944 w Cremona; zm. 18 kwietnia 2008 tamże) – włoski piłkarz, grający na pozycji napastnika.
Kariera piłkarska.
Kariera klubowa.
Wychowanek klubu Cremonese, w barwach którego w 1960 rozpoczął karierę piłkarską. W 1964 został piłkarzem Interu Mediolan, z którym zdobył mistrzostwo Włoch, puchar Mistrzów i puchar interkontynentalny. W sezonie 1965/66 występował w Calcio Foggia. W latach 1966-1970 bronił barw Juventusu, z którym po raz drugi zdobył mistrzostwo Włoch. Potem przeszedł do Mantovy. Od 1971 grał w Palermo, w którym zakończył karierę piłkarską w roku 1978.
Kariera reprezentacyjna.
W 1966 roku rozegrał jeden mecz w młodzieżowej reprezentacji Włoch.

</doc>
<doc id="5058506" url="https://pl.wikipedia.org/wiki?curid=5058506" title="Borowiki (Zaborjewskoje)">
Borowiki (Zaborjewskoje)

Borowiki () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest na południowym brzegu jeziora Sapszo, 0,5 km od drogi regionalnej 66N-0510 (Koriewo – Worobji – Staryj Dwor – 66N-0506 / Pogołka), 18 km od centrum administracyjnego osiedla wiejskiego (Zaborje), 31 km od centrum administracyjnego rejonu (Diemidow), 79 km od stolicy obwodu (Smoleńsk), 54,5 km od granicy z Białorusią.
W granicach miejscowości znajdują się ulice: Wiernisażnaja, Parkowaja.
Demografia.
W 2010 r. miejscowość zamieszkiwało 5 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Borowiki) zlikwidowanej jednostki administracyjnej Worobjowskoje weszły w skład osiedla wiejskiego Zaborjewskoje.

</doc>
<doc id="5058509" url="https://pl.wikipedia.org/wiki?curid=5058509" title="Roewe iMAX8">
Roewe iMAX8

Roewe iMAX8 – samochód osobowy typu minivan klasy wyższej produkowany pod chińską marką Roewe od 2020 roku.
Historia i opis modelu.
Studyjną zapowiedzią pierwszego vana w historii chińskiej marki Roewe był prototyp Roewe iM8 Concept, który został zaprezentowany w maju 2020 roku. Produkcyjny model pod nazwą Rowe iMAX8 zadebiutował 5 miesięcy później, we wrześniu 2020 roku, jako luksusowy van zbudowany w oparciu o inny model koncernu SAIC, podobnej wielkości Maxusa G20.
Roewe iMAX8 w obszernym zakresie odtworzył stylistykę studium z maja 2020 roku, zyskując masywną atrapę chłodnicy dominującą przednią część nadwozia, a także agresywnie stylizowane reflektory z ciemnymi wkładami. Wizualnie został on upodobniony do stylizacji takich modeli jak SUV RX5 Plus czy duży sedan i6 Max.
Kabina pasażerska utrzymana została w luksusowej estetyce, wyróżniając się dwoma niezależnymi fotelami drugiego rzędu siedzeń z regulacją nachylenia oparcia. Tylne drzwi przyjęły formę odsuwanych na bok, z kolei w przedziale bagażowym ulokowano trzeci rząd siedzeń z trzema dodatkowymi miejscami dla pasażerów.
iMAX8 EV.
W sierpniu 2022 gamę wariantów napędowych poszerzyła odmiana w pełni elektryczna, iMAX8 EV. Pod kątem wizualnym samochód odróżnił się jedynie innym, nowszym wzorem koła kierownicy, zachowując taki sam układ deski rozdzielczej oraz aranżację kabiny pasażerskiej. Do napędu wykorzystano 241-konny silnik elektryczny z momentem obrotowym 350 Nm, który dzięki baterii 90 kWh umożliwia przejechanie na jednym ładowaniu do ok. 550-570 kilometrów w cyklu mieszanym.
Sprzedaż.
Roewe iMAX8 został zbudowany specjalnie z myślą o wewnętrznym rynku chińskim, stanowiąc odpowiedź na podobnej wielkości modele jak Lexus LM czy Toyota Alphard. Sprzedaż pojazdu rozpoczęła się tuż po premierze, we wrześniu 2020 roku. Przez kolejne 3 miesiące producent dostarczył 10,3 tysiąca egzemplarzy do nabywców.

</doc>
<doc id="5058511" url="https://pl.wikipedia.org/wiki?curid=5058511" title="Besiana Kadare">
Besiana Kadare

Besiana Kadare (ur. 1972 w Tiranie) – wiceprzewodnicząca Zgromadzenia Ogólnego ONZ. Pełniła funkcję ambasadora nadzwyczajnego i pełnomocnego Stałego Przedstawicielstwa Albanii przy ONZ oraz ambasadora Albanii na Kubie. Jest córką pisarzy Heleny Kadare i Ismaila Kadare.
Życiorys.
Kadare jest córką pisarzy Eleny Kadare i Ismaila Kadare. Ukończyła studia magisterskie na kierunku komparystyka współczesna i porównawcza oraz studia z literatury współczesnej na Université Paris Sorbonne. W latach 2002-2005 pełniła funkcję pierwszego sekretarza Stałego Przedstawicielstwa Albanii przy ONZ w Nowym Jorku. W 2005 roku wróciła do Albanii, aby pracować dla United States Agency for International Development (USAID).
Od 2008 roku pracowała w ambasadzie Albanii we Francji. W latach 2011-2016 pełniła funkcję ambasadora Albanii i stałego delegata przy Organizacji Narodów Zjednoczonych do spraw Oświaty, Nauki i Kultury (UNESCO) w Paryżu.
30 czerwca 2016 Kadare złożyła listy uwierzytelniające Sekretarzowi Generalnemu ONZ Ban Ki-moonowi i od tego czasu pełni funkcję ambasadora nadzwyczajnego i pełnomocnego w Stałym Przedstawicielstwie Albanii przy ONZ w Nowym Jorku. Jednoczesnej została mianowana ambasadorem Albanii na Kubie.
28 września 2018 roku Albania, w której większość obywateli jest muzułmanami była współgospodarzem razem ze Stałym Przedstawicielem Izraela spotkania "Innowacje i technologia sprzyjają integracji i dialogowi międzykulturowemu: Projekt Talmud" z okazji pierwszego tłumaczenia Talmudu babilońskiego na język włoski.
W styczniu 2019 roku Kadare jako przedstawicielka Albanii była razem ze Światowym Kongresem Żydów i Departamentem Komunikacji Globalnej ONZ współgospodarzem spotkania „Historia ludzkości: ratowanie Żydów w Albanii”. Wystąpiła też w ONZ podczas briefingu zatytułowanego „Pamięć o Holokauście: żądaj i broń swoich praw człowieka” z okazji Międzynarodowego Dnia Pamięci o Ofiarach Holokaustu, gdzie przedstawiono mało znaną częścią historii Albanii, która podczas II wojny światowej przyjęła tysiące Żydów, którzy inaczej trafiliby do nazistowskich obozów zagłady.
W czerwcu 2020 Kadare została wybrana wiceprzewodniczącą Zgromadzenia Ogólnego ONZ na 75. sesji. Albania będzie reprezentować Europę Wschodnią do której zaliczane są kraje bałkańskie i Europy Wschodniej takie jak :Rosja, Ukraina, Białoruś, Azerbejdżan, Armenia i inne.

</doc>
<doc id="5058513" url="https://pl.wikipedia.org/wiki?curid=5058513" title="Europejski Instytut ds. Równości Mężczyzn i Kobiet">
Europejski Instytut ds. Równości Mężczyzn i Kobiet



</doc>
<doc id="5058518" url="https://pl.wikipedia.org/wiki?curid=5058518" title="David Munrow">
David Munrow

David John Munrow (ur. 12 sierpnia 1942 w Birmingham, zm. 15 maja 1976 w Chesham Bois) – brytyjski flecista, znawca muzyki dawnej, grający na instrumentach historycznych (flet prosty, krzywuła).
Życiorys.
W latach 1961–1964 studiował literaturę angielską na University of Cambridge, jeszcze w czasie studiów założył zespół fletowy wykonujący angielską muzykę dawną. Od 1967 roku prowadził wykłady z historii muzyki na University of Leicester, w 1969 roku objął klasę fletu prostego w Royal Academy of Music w Londynie. W 1967 roku założył zespół Early Music Consort of London, specjalizujący się w wykonawstwie muzyki średniowiecza i renesansu na kopiach dawnych instrumentów. Z zespołem tym nagrał takie płyty jak "Music of the Crusades", trzypłytowy album "The Art of Courtly Love" i dwupłytowy album "Music of The Gothic Era", przyczyniając się do zmiany podejścia w wykonawstwie i percepcji muzyki dawnej. Prowadził działalność popularyzatorską w radio i telewizji, gdzie był gospodarzem własnego programu "Pied Piper". Skomponował muzykę do filmu "Henryk VIII i jego sześć żon" (1972). Był autorem pracy "Instruments of the Middle Ages and Renaissance" (Londyn 1976).
Popełnił samobójstwo.

</doc>
<doc id="5058520" url="https://pl.wikipedia.org/wiki?curid=5058520" title="Tadeusz Sołtys">
Tadeusz Sołtys



</doc>
<doc id="5058526" url="https://pl.wikipedia.org/wiki?curid=5058526" title="Łużok (obwód smoleński)">
Łużok (obwód smoleński)

Łużok () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest w dorzeczu Połowji, 1,5 km od drogi regionalnej 66N-0510 (Koriewo – Worobji – Staryj Dwor – 66N-0506 / Pogołka), 16 km od centrum administracyjnego osiedla wiejskiego (Zaborje), 29,5 km od centrum administracyjnego rejonu (Diemidow), 79 km od stolicy obwodu (Smoleńsk), 52,5 km od granicy z Białorusią.
W granicach miejscowości znajdują się ulice: Ługowaja, Mołodiożnaja.
Demografia.
W 2010 r. miejscowość zamieszkiwało 28 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Łużok) zlikwidowanej jednostki administracyjnej Worobjowskoje weszły w skład osiedla wiejskiego Zaborjewskoje.

</doc>
<doc id="5058528" url="https://pl.wikipedia.org/wiki?curid=5058528" title="Roewe RX8">
Roewe RX8

Roewe RX8 – samochód osobowy typu SUV klasy wyższej produkowany pod chińską marką Roewe od 2018 roku.
Historia i opis modelu.
Roewe RX8 zadebiutował w styczniu 2018 roku jako luksusowy SUV będący największym tego typu pojazdem w ofercie chińskiego producenta. Powstał on jako bliźniacza konstrukcja wobec bratniego modelu koncernu SAIC, Maxusa D90, zyskując w stosunku do niego nieznacznie skrócony rozstaw osi i płytę podłogową.
Pod kątem wizualnym, Roewe RX8 zyskał masywną chromowaną atrapę chłodnicy, a także umieszczone w dolnej krawędzi zderzaka poczwórne soczewki diod LED do jazdy dziennej. W kabinie pasażerskiej wygospodarowano 7 miejsc dla pasażerów w trzech rzędach siedzeń. 
Kabina pasażerska utrzymana została w luksusowej estetyce, z zastosowaną mieszanką drewna, skóry i aluminium. W konsoli centralnej umieszczono dotykowy wyświetlacz systemu multimedialnego.
Gamę jednostek napędowych utworzył jeden, czterocylindrowy silnik benzynowy o pojemności 2 litrów, wraz z turbodoładowaniem rozwijając moc 224 KM i 360 Nm maksymalnego momentu obrotowego.
Sprzedaż.
Roewe RX8 w pierwszej kolejności trafił do sprzedaży na wewnętrznym rynku chińskim, gdzie pierwsze egzemplarze rozpoczęto dostarczać do nabywców w marcu 2018 roku jako jeden z topowych modeli w ofercie. Jesienią 2018 roku koncern SAIC rozpoczął eksport RX8 pod marką MG jako MG RX8 także do państw regionu Bliskiego Wschodu.

</doc>
<doc id="5058529" url="https://pl.wikipedia.org/wiki?curid=5058529" title="Włodzimierz Jastrzębski">
Włodzimierz Jastrzębski



</doc>
<doc id="5058532" url="https://pl.wikipedia.org/wiki?curid=5058532" title="MG RX8">
MG RX8



</doc>
<doc id="5058535" url="https://pl.wikipedia.org/wiki?curid=5058535" title="Epidemie dżumy na Malcie">
Epidemie dżumy na Malcie

Od czasów średniowiecznych aż po rok 1945 Maltę nawiedziło kilka poważnych epidemii dżumy. W przeciągu 350 lat zebrały prawie 20 000 ofiar. Po pierwszych epidemiach wprowadzono środki zapobiegawcze, w tym bardzo aktywny lazaret, który wydawał potwierdzenie niezarażenia dla wielu statków pływających po Morzu Śródziemnym.
Epidemie przed 1530.
W okresie średniowiecza wyspy maltańskie nawiedziło wiele epidemii, o których niewiele wiadomo. Pierwsza epidemia dżumy na Malcie mogła mieć miejsce pod koniec XIII wieku, a na cmentarzu w Rabacie na Gozo mogły znajdować się szczątki ofiar tej zarazy.
Pandemia „czarnej śmierci” rozprzestrzeniła się w całej Europie od października 1347, kiedy to genueński statek przywiózł zarazę do Mesyny na Sycylii. Uważa się, że pandemia dotarła na Maltę w 1348, co ułatwiły bliskie stosunki gospodarcze i morskie między dwiema wyspami. Szczegóły dotyczące skutków pandemii na Malcie nie są znane.
Wiadomo, że inne epidemie dżumy wystąpiły w latach 1427–28, 1453, 1501, 1519 i 1523. W tym ostatnim przypadku choroba została przywleczona przez załogę schwytanego galeonu. Kiedy choroba została odkryta, władze miejskie Mdiny podjęły próbę odizolowania załogi, zatopienia statku i spalenia ładunku. Jego właściciele odmówili, lecz statek został spalony. Mimo to w Birgu wybuchała zaraza; miasto zostało otoczona kordonem i odizolowane od reszty kraju.
Poza dżumą występowały również epidemie innych chorób. Między 1453 a listopadem 1455 epidemia "„morbus di la gula et di la punta”", prawdopodobnie szkarlatyna, spowodowała wiele zgonów.
Epidemia w latach 1592–1593.
Epidemia ta jest pierwszą udokumentowaną na Malcie. Choroba przybyła statkiem przypływającym z Aleksandrii. Doliczono się około 3 300 ofiar, ponad 12% całej populacji archipelagu. Początkowe podjęcie niewłaściwych kroków w związku z chorobą doprowadziło w końcu do wprowadzenia bardziej skutecznych środków – kwarantanny.
Epidemia w 1623.
Choroba wybuchła w domu Paolo Emilio Ramucciego, strażnika portu na Malcie. Następnie rozprzestrzeniła się na okoliczne domy. Władze szybko odizolowały zarażonych i zarządziły kwarantannę. Wybuch choroby został szybko stłumiony, jednak spowodował śmierć 40 osób. 
Powstanie "lazzaretto".
Dopiero w 1643 na Malcie zorganizowano lazaret, zainstalowany na wyspie w zatoce Marsamxett, co nastąpiło dość długo po "lazaretto" w Wenecji otwartym w 1403, czy Marsylii w 1526. Ale jego organizacja szybko stała się bardzo wydajna, co uczyniło Maltę jednym z najbezpieczniejszych portów na Morzu Śródziemnym. Odtąd maltańskie potwierdzenie niezarażenia, wydane po kwarantannie kontrolowanej przez władze sanitarne, było jednym z najbardziej uznawanych. Umożliwiało ono statkom lądowanie bezpośrednio w portach Europy zachodniej. Organizacja miała ugruntowaną pozycję, a port był dobrze zaopatrzony, dlatego przystanek sanitarny na Malcie był często wykorzystywany, co było jednym z motorów rozwoju gospodarczego Malty.
Epidemia w 1655.
Trzecia epidemia rozpoczęła się we wrześniu 1655 w domu przy "Porta Maggiore" (dziś Brama Wiktorii) w pobliżu miejsca kotwiczenia statków przychodzących z Lewantu. Podobno właściciel domu miał kontakt z członkiem załogi zakażonego statku i przeniósł chorobę na mieszkającą w Żejtun siostrę. Kiedy choroba rozprzestrzeniła się na innych członków rodziny, władze natychmiast zarządziły kwarantannę, izolując w "lazzaretto" osoby mające z nią kontakt. Epidemia została szybko opanowana; zanotowano około stu pacjentów, z których 52 przeżyło dzięki skutecznej opiece medyczneja. Oszacowano pięćdziesiąt ofiar.
Epidemia w latach 1675–1676.
Ta czwarta epidemia nieznanego pochodzenia była najbardziej śmiercionośną ze znanych na Malcie. Zabiła około 11 300 osób, tj. około jednej czwartej ówczesnej populacji Malty, z jeszcze większą ilością ofiar na obszarze Grand Harbour, z których wiele stanowili rycerze Zakonu. Bardzo przydatną okazała się pomoc francuskich lekarzy i chirurgów z Marsylii.
Epidemia w latach 1813–1814.
Epidemia ta, pierwsza pod brytyjską administracją, została przywleczona statkami z Aleksandrii. Choroba najpierw powoli rozprzestrzeniła się na Vallettę, zanim spustoszyła jej obrzeża, a zwłaszcza miasta Żebbuġ i Qormi, gdzie zmarło około 15% ich mieszkańców. Późniejsze drakońskie środki ostatecznie położyły kres pladze, która jednak pod koniec epidemii na krótko dotarła na Gozo.
Pomiędzy kwietniem 1813 a wrześniem 1814 epidemia zabiła 4 668 mieszkańców z populacji Malty szacowanej na około 100 000 osób, przy całkowitej śmiertelności od 4 do 6%.
Epidemia w 1917.
Mała epidemia dżumy zaatakowała 8 dokerów w Grand Harbour, powodując między 2 marca a 2 kwietnia 1917 cztery zgony. Choroba rozpoczęła się od otwarcia skrzyni przybyłej z Mezopotamii, gdzie wówczas trwała epidemia.
Epidemia w latach 1936–1937.
Zaraza zaczęła się w 1936 w Qormi u rodziny Grechów, piekarzy z ulicy Raffaella. Pierwszą osobą z objawami – dymienicą i wysoką gorączką, był dziadek, który następnie zmarł 8 kwietnia. 13 kwietnia choroba zabrała jego 42-letniego syna. 20-letni wnuk również uległ zarażeniu, przewieziono go do lazaretu, gdzie przeżył. Wtedy dżuma zacząła docierać do sąsiadów. Pochodzenie zarazy pozostaje niejasne, być może z bel siana i słomy importowanych z Tunezji. W sumie w ciągu 13 miesięcy epidemii w Qormi zostało dotkniętych zarazą osiem osób, z których cztery zmarły. Wokół Qormi założono kordon ochronny, który okazał się jednak nieskuteczny. Zaraza wkrótce rozprzestrzeniła się na sąsiednią wioskę Żebbuġ, gdzie jedenaście osób zostało zarażonych, z których trzy zmarły, w tym 7-letnia dziewczynka. Chorobę stwierdzono także w Rabacie, Mtaħleb, Marsie, Attard, Moście, i być może Gozo. Zaraza utrzymywała się do 1937, z następnymi pięcioma przypadkami w Luqa, w tym jednym śmiertelnym, i jednym przypadkiem w Qrendi.
W sumie, według różnych źródeł, zainfekowanych zostało od 25 do 33 osób, z których zmarło 8 do 12.

</doc>
<doc id="5058537" url="https://pl.wikipedia.org/wiki?curid=5058537" title="Makłakowo (rejon diemidowski)">
Makłakowo (rejon diemidowski)

Makłakowo () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest w pobliżu zachodniego brzegu jeziora Sapszo, przy drodze regionalnej 66N-0510 (Koriewo – Worobji – Staryj Dwor – 66N-0506 / Pogołka), 18 km od centrum administracyjnego osiedla wiejskiego (Zaborje), 32 km od centrum administracyjnego rejonu (Diemidow), 80 km od stolicy obwodu (Smoleńsk), 54 km od granicy z Białorusią.
W granicach miejscowości znajduje się ulica Sosnowaja (10 posesji).
Demografia.
W 2010 r. miejscowość zamieszkiwało 6 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Makłakowo) zlikwidowanej jednostki administracyjnej Worobjowskoje weszły w skład osiedla wiejskiego Zaborjewskoje.

</doc>
<doc id="5058538" url="https://pl.wikipedia.org/wiki?curid=5058538" title="Kopalnia Węgla Kamiennego Mikulczyce">
Kopalnia Węgla Kamiennego Mikulczyce

Kopalnia Węgla Kamiennego Mikulczyce ("Donnersmarckhütte" do 1927 roku, "Abwehr" w latach 1927–1945) – zlikwidowana kopalnia węgla kamiennego w Zabrzu-Mikulczycach, założona w 1906 roku, 1 października 1960 połączona z Kopalnią Węgla Kamiennego Rokitnica.
Historia.
Kopalnia została utworzona 22 sierpnia 1906 roku pod nazwą Donnersmarckhütte AG. Połączono wówczas pola górnicze: Zabrze (nadane 19 września 1870 roku), Neue Abwehr (nadane 30 października 1870 roku), Deutsch Lothringen (nadane 10 stycznia 1871 roku), Saargemünd (nadane 12 kwietnia 1871 roku) i Jungfrau Metz (nadane 31 stycznia 1872 roku). Budowa szybów została rozpoczęta w 1901 roku, a eksploatacja była prowadzona w 1903 roku w rejonie pola Neue Abwehr. Szyb Adolf (późniejszy Jan) zgłębiono w latach 1901–1906, a szyb Elisabeth (późniejszy Bolesław) powstał w latach 1906–1912. Wydobycie w 1913 roku wyniosło 944 823 ton. Zakład należał do przedsiębiorstwa Donnersmarckhütte AG, następnie do Gwarectwa Castellengo-Abwehr od 1927 roku. Wydobycie w 1938 roku wyniosło 1 351 705 t. W 1945 roku kopalnia przyjęła nazwę Mikulczyce i od tegoż roku należała do Zabrzańskiego Zjednoczenia Przemysłu Węglowego. 1 października 1960 zakład został połączony z Kopalnią Węgla Kamiennego Rokitnica i utworzył Kopalnię Węgla Kamiennego Mikulczyce-Rokitnica, którą następnie 1 stycznia 1970 roku połączono z Kopalnią Węgla Kamiennego Ludwik-Concordia (zob. KWK Ludwik) pod nazwą Kopalni Węgla Kamiennego Rokitnica.
Architektura.
Po kopalni zachował się kompleks budynków w pobliżu nadszybi oraz budynki socjalno-administracyjne z początku XX wieku, w tym wartościowy budynek cechowni z 1908 roku. Do gminnej ewidencji zabytków wpisano: budynek cechowni z łaźnią i szatnią, maszynownię szybu Jan, kompresorownię, halę napraw i rozdzielnię, łaźnię oraz kotłownię z siłownią.

</doc>
<doc id="5058539" url="https://pl.wikipedia.org/wiki?curid=5058539" title="Lučka Kajfež Bogataj">
Lučka Kajfež Bogataj

Lučka Kajfež Bogataj (ur. 28 czerwca 1957 w Jesenicach) – słoweńska klimatolożka, specjalizująca się w meteorologii rolniczej, biometeorologii i zmianach klimatu.
Jej badania koncentrują się na zmianach klimatu i ich wpływie na produkcję roślinną w Słowenii, a także na możliwościach łagodzenia i adaptacji w różnych obszarach gospodarki.
Jako członkini Międzyrządowego Zespołu ds. Zmian Klimatu (IPCC) i wiceprzewodnicząca grupy roboczej przygotowującej Czwarty raport IPCC, uznawana jest za współlaureatkę Pokojowej Nagrody Nobla (przyznanej wówczas wspólnie Alowi Gore oraz IPCC).
Życiorys.
W 1980 r. ukończyła studia na Wydziale Nauki i Technologii w Lublanie (nieistniejący dziś wydział Uniwersytetu Lublańskiego), następnie po uzyskaniu doktoratu na Wydziale Biotechnologii tegoż uniwersytetu, podejmowała dalsze studia (post doc) w Stanach Zjednoczonych i w Szwecji. Obecnie pracuje jako profesor na Uniwersytecie Lublańskim.
Jest członkinią Międzyrządowego Zespołu ds. Zmian Klimatu (IPCC). Była wiceprzewodniczącą Drugiej Grupy Roboczej przygotowującej Czwarty raport IPCC pt. "Zmiany klimatu 2007: skutki, adaptacja i zagrożenie", który został ogłoszony 6 kwietnia 2007 w Brukseli. Jako że IPCC w 2007 otrzymał Pokojową Nagrodę Nobla, Bogataj uznawana jest za współlaureatkę tejże nagrody.
Była członkinią komitetu sterującego Global Climate Observing System (GCOS) przy Światowej Organizacji Meteorologicznej (WMO), działając jako łączniczka między WMO i IPCC. W 2012 dołączyła do komitetu sterującego Globalnego Partnerstwa dla Wody (Global Water Partnership).

</doc>
<doc id="5058540" url="https://pl.wikipedia.org/wiki?curid=5058540" title="Scheldeprijs 2021">
Scheldeprijs 2021

Scheldeprijs 2021 – 109. edycja jednodniowego wyścigu kolarskiego Scheldeprijs, rozegrana 7 kwietnia 2021 na trasie o długości 193,8 kilometra z Terneuzen w południowo-zachodniej Holandii do belgijskiego Schoten na przedmieściach Antwerpii. Wyścig kategorii 1.Pro stanowił część UCI ProSeries 2021.

</doc>
<doc id="5058541" url="https://pl.wikipedia.org/wiki?curid=5058541" title="Konstytucja widowdańska">
Konstytucja widowdańska



</doc>
<doc id="5058542" url="https://pl.wikipedia.org/wiki?curid=5058542" title="Lucka Kajfez Bogataj">
Lucka Kajfez Bogataj



</doc>
<doc id="5058543" url="https://pl.wikipedia.org/wiki?curid=5058543" title="Zuzanna Donath-Kasiura">
Zuzanna Donath-Kasiura

Zuzanna Teresa Donath-Kasiura (ur. 9 czerwca 1970 w Głogówku) – polska samorządowiec i nauczycielka, działaczka Towarzystwa Społeczno-Kulturalnego Niemców na Śląsku Opolskim, od 2021 wicemarszałek województwa opolskiego.
Życiorys.
Córka Józefa i Urszuli. W 1994 została absolwentką Wyższej Szkoły Pedagogicznej w Opolu, kształciła się podyplomowo na kierunku biznes międzynarodowy Unia Europejska – Chiny na Politechnice Opolskiej. Przez dziewięć lat pracowała jako nauczycielka języka polskiego i niemieckiego w szkołach w Krapkowicach. Od 1999 etatowa pracownik Towarzystwa Społeczno-Kulturalnego Niemców na Śląsku Opolskim, początkowo jako referent ds. kulturalnych. Od 2006 przewodnicząca koła DFK w Otmęcie, od 2016 jako sekretarz i członek zarządu TSKN. Była organizatorką kilkunastu edycji Dni Kultury Niemieckiej na Śląsku Opolskim oraz konkursów literackich i artystycznych. Kierowała także wojewódzką olimpiadą z języka niemieckiego, a od 2017 do 2018 spółką Pro-Futura realizującą niemieckojęzyczne audycje.
Bez powodzenia kandydowała do Sejmu z listy Mniejszości Niemieckiej w 2011, 2015 i 2019. W 2018 wybrano ją do sejmiku opolskiego, gdzie kierowała Komisją Rolnictwa, Środowiska i Rozwoju Wsi oraz Komisją Edukacji, Dialogu Obywatelskiego i Wielokulturowości. 23 lutego 2021 powołano ją na funkcję wicemarszałka województwa opolskiego, odpowiedzialnego m.in. za ochronę zdrowia, politykę społeczną, edukację i wielokulturowość (zastąpiła Romana Kolka).
Życie prywatne.
Mężatka, ma trójkę dzieci.

</doc>
<doc id="5058545" url="https://pl.wikipedia.org/wiki?curid=5058545" title="Zalniewo">
Zalniewo

Zalniewo () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest przy drodze regionalnej 66N-0510 (Koriewo – Worobji – Staryj Dwor – 66N-0506 / Pogołka), 19,5 km od centrum administracyjnego osiedla wiejskiego (Zaborje), 27 km od centrum administracyjnego rejonu (Diemidow), 67,5 km od stolicy obwodu (Smoleńsk), 60,5 km od granicy z Białorusią.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Zalniewo) zlikwidowanej jednostki administracyjnej Worobjowskoje weszły w skład osiedla wiejskiego Zaborjewskoje.

</doc>
<doc id="5058546" url="https://pl.wikipedia.org/wiki?curid=5058546" title="Anna Wasilewska">
Anna Wasilewska



</doc>
<doc id="5058548" url="https://pl.wikipedia.org/wiki?curid=5058548" title="Anna Wasilewska (nefrolog)">
Anna Wasilewska (nefrolog)



</doc>
<doc id="5058550" url="https://pl.wikipedia.org/wiki?curid=5058550" title="Józef Maciej Fiszer">
Józef Maciej Fiszer

Józef Maciej Fiszer (ur. 3 lutego 1952) – polski politolog i historyk, profesor nauk humanistycznych, kierownik Zakładu Europeistyki Instytutu Studiów Politycznych Polskiej Akademii Nauk, wieloletni wykładowca Uczelni Łazarskiego, wiceprzewodniczący Komitetu Nauk Politycznych PAN (kadencja 2020-2023). 
Kariera naukowa.
W 1975 r. ukończył studia magisterskie na kierunku historia na Wydziale Historycznym Uniwersytetu Warszawskiego. Następnie odbył studia doktoranckie w Instytucie Historii PAN. W 1980 r. uzyskał w Instytucie Zachodnim w Poznaniu stopień doktora nauk humanistycznych w zakresie nauki o polityce. W latach 1980-1981 wykładał na Uniwersytecie Mikołaja Kopernika w Toruniu, zaś od 1981 do 1990 był adiunktem w Zakładzie Krajów Europy Środkowo-Wschodniej Instytutu Krajów Socjalistycznych PAN, a od 1984 r. także wicedyrektorem instytutu ds. współpracy naukowej z zagranicą. 
W 1990 przeszedł do nowo utworzonego Instytutu Studiów Politycznych PAN, gdzie został adiunktem w Zakładzie Studiów nad Niemcami. W dniu 26 kwietnia 1993 r. uzyskał na Wydziale Dziennikarstwa i Nauk Politycznych UW stopień doktora habilitowanego nauk humanistycznych w zakresie nauki o polityce na podstawie dorobku naukowego i rozprawy "Geneza i rozwój NRD w latach 1949-1961". W dniu 17 listopada 2003 r. uzyskał tytuł naukowy profesora (tzw. profesurę belwederską). 
Od 1995 r. jest wykładowcą Uczelni Łazarskiego, gdzie kieruje Katedrą Międzynarodowych Stosunków Politycznych, zaś w latach 1995-2000 był dziekanem Wydziału Ekonomii i Zarządzania, w skład którego wchodzą kierunki politologiczne. W latach 2004-2010 był również kierownikiem Katedry Stosunków Międzynarodowych i Nauk Społecznych w Wyższej Szkole Ekonomiczno-Informatycznej w Warszawie. Wypromował siedmioro doktorów. 

</doc>
<doc id="5058551" url="https://pl.wikipedia.org/wiki?curid=5058551" title="Chrześcijaństwo po prostu">
Chrześcijaństwo po prostu

Chrześcijaństwo po prostu, O wierze i moralności chrześcijańskiej (org. "Mere Christianity") – książka popularno-teologiczna C. S. Lewisa z 1952 r., adaptacja serii rozmów radiowych BBC przeprowadzonych między latami 1941 a 1944, kiedy Lewis przebywał w Oksfordzie podczas II wojny światowej. Uznawane za klasykę apologetyki chrześcijańskiej, transkrypcje audycji pierwotnie ukazały się drukiem jako trzy oddzielne broszury: "The Case for Christianity" (1942), "Christian Behavior" (1943) i "Beyond Personality" (1944). Lewis został zaproszony do wygłoszenia przemówień przez Jamesa Welcha, dyrektora telewizji religijnej BBC, który przeczytał jego książkę "Problem cierpienia" (org. "The Problem of Pain)" z 1940 roku.
Lewis wyraźnie zaznacza we wstępie do wydania z 1952 roku, że jego celem nie było przekonanie czytelnika, że powinien zostać chrześcijaninem konkretnego wyznania. Autor postawił sobie raczej za cel apologię wierzeń, które były podzielane przez nieomal wszystkich chrześcijan w historii.
Tło powstania.
James Welch, dyrektor audycji religijnych w BBC, przeczytał "Problem cierpienia" Lewisa, a następnie napisał do Lewisa, co następuje: Piszę, aby zapytać, czy zechciałbyś nam pomóc w naszej działalności nadawców religijnych... Mikrofon jest instrumentem ograniczającym i raczej irytującym, ale jakością myślenia i głębokiego przekonania, które znajduję w pańskiej książce, z pewnością należy podzielić się z wieloma innymi ludźmi. Welch zaproponował dwa potencjalne tematy. Lewis odpowiedział z podziękowaniem i zauważył, że współczesna literatura, pierwszy możliwy temat, nie odpowiada mu, wybrał zamiast tego drugi, wiarę chrześcijańską w jego rozumieniu.
W przedmowie do późniejszych wydań książki Lewis opisał swoje zamiary unikania kwestionowanej doktryny teologicznej, skupiając się zamiast tego na fundamentalnych zasadach. Udane użycie prostego i zwięzłego języka do wyjaśnienia złożonych pojęć umożliwiło Lewisowi lepsze przedstawienie tematu dla wykształconych odbiorców, którzy stanowili zdecydowaną większość słuchaczy. Niemniej jednak Lewis zachował erudycyjną treść dla intelektualistów swojego pokolenia, dla których żargon formalnej teologii chrześcijańskiej nie zachował pierwotnego znaczenia.
W każdą środę od godziny 19:45 do 20:00 w sierpniu 1941 roku Lewis wygłosił wykłady na żywo zatytułowane "Dobrze czy źle: wskazówka co do znaczenia wszechświata", które stały się pierwszą częścią w "Chrześcijaństwo po prostu". Pierwsza seria rozmów stała się bardzo popularna i spowodowała zalew pytań zarówno od uwielbiającej, jak i od zirytowanej publiczności. Reakcja ta sprawiła, że Lewis wrócił na antenę, aby odpowiedzieć na pytania słuchaczy.
W styczniu i lutym Lewis wygłosił kolejną serię rozmów, co przełożyło się na utwór "W co wierzą chrześcijanie". Źródłem popularności tych rozmów był sukces uprzednio wydanej książki "Listy starego diabła do młodego" (org „The Screwtape Letters”). Wydawca Lewisa był usatysfakcjonowany, mogąc w tym samym roku opublikować przemówienia w formie książki.
Jesienią 1942 roku trzecia seria rozmów została, jak na ironię, skrócona z 15 do 10 minut. Z powodu nieporozumień Lewis przygotowywał się na 15 minutowe audycje. Wycięty z nagrania materiał Lewis dodał z powrotem do następnej książki, którą uzupełnił kilkoma dodatkowymi rozdziałami.
Czwarty zestaw rozmów odbył się dopiero w 1944 roku. Szkice scenariusza miały pierwotnie znacznie szerszy zakres, a Lewis przygotowywał się do 10-minutowych rozmów, gdy tymczasem BBC udostępniło mu 15 minut. Czas tych rozmów był ważny i ściśle przestrzegany, ponieważ ze względu na stan technologii i trwającą II wojnę światową Niemcy podczas każdej przerwy w transmisji transmitowały propagandę za pośrednictwem anglojęzycznego „Lorda Hawhawa”. Ze względu na czas antenowy czwartej serii rozmów (22:20), Lewis stwierdził, że nie może ich wszystkich przeprowadzić na żywo i musiał niektóre nagrać z wyprzedzeniem.
Treść.
Prawo ludzkiej natury.
Sedno pierwszej części o tytule "Słuszność i niesłuszność, czyli wskazówka do pojęcia sensu wszechświata" koncentruje się na argumencie moralnym, którego podstawą jest „prawo ludzkiej natury”, zasada dotycząca "dobra i zła”, która, jak twierdził Lewis, jest powszechnie dostępna i znana wszystkim ludziom. Jako przykład przytacza przypadek nazistowskich Niemiec, pisząc:
„Prawo to nazwano prawem natury, bo sądzono, że jest znane każdemu z natury i nie trzeba go nauczać. Nie chodziło oczywiście o to, że nie znalazłby się gdzieś jeden czy drugi człowiek, który by go nie znał, tak samo jak spotyka się czasem daltonistów albo osoby niemuzykalne. Jednak patrząc na ludzkość w ogólności, uważano, że ludzka idea przyzwoitego postępowania jest oczywista dla każdego. Moim zdaniem trafnie. W przeciwnym razie wszystko to, co mówiliśmy o wojnie, nie miałoby sensu. Jaki był sens w twierdzeniu, że wróg postępuje niesłusznie, jeśli słuszność nie istnieje naprawdę, a naziści nie wyczuwali jej w głębi serca i nie powinni się do niej stosować? Gdyby nie mieli pojęcia, o co nam chodzi ze słusznością, być może tak samo musielibyśmy z nimi walczyć, ale równie dobrze moglibyśmy ich winić za wojnę, jak za kolor włosów”.
Zdaniem autora, na bardzo elementarnym poziomie powszechnie przyjmuje się, że kradzież jest pogwałceniem tego prawa moralnego. Lewis argumentuje, że prawo moralne jest podobne do praw naukowych (np. grawitacji) lub matematyki w tym sensie, że nie zostało wymyślone przez ludzi. Jednak różni się od praw naukowych, ponieważ można je złamać lub zignorować i jest znane raczej intuicyjnie niż poprzez eksperymenty. Po wprowadzeniu prawa moralnego Lewis argumentuje, że pragnienie odzwierciedla fakt, iż ludzie z natury potrzebują wody i nie ma innej substancji, która tę potrzebę zaspokaja. Lewis wskazuje, że ziemskie doświadczenie nie zaspokaja ludzkiego pragnienia „radości” i że tylko Bóg może sprostać temu zadaniu; ludzie nie mogą wiedzieć, jak tęsknić za czymś, co nie istnieje.
W co wierzą chrześcijanie.
Po przedstawieniu przyczyn swojego nawrócenia na teizm, Lewis przechodzi przez rywalizujące koncepcje Boga do chrześcijaństwa. Twierdzi, że panteizm jest niespójny, a ateizm zbyt prosty. W końcu dociera do Jezusa Chrystusa i przywołuje dobrze znany argument, obecnie znany jako "". Lewis, argumentując, że Jezus twierdził, iż jest Bogiem, posługuje się logiką, aby rozwinąć trzy możliwości: albo naprawdę był Bogiem, celowo kłamał, albo nie był Bogiem, ale myślał, że nim jest (co sprawiłoby, że miałby urojenia i prawdopodobnie był szaleńcem). Książka mówi dalej, że dwie ostatnie możliwości nie są zgodne z charakterem Jezusa i najprawdopodobniej był on prawdomówny.
Zachowanie chrześcijańskie.
Kolejna trzecia część książki bada etykę wynikającą z wiary chrześcijańskiej. Przytacza cztery cnoty kardynalne: roztropność, sprawiedliwość, wstrzemięźliwość i męstwo. Po ich dotknięciu przechodzi do trzech cnót teologicznych: nadziei, wiary i miłości. Lewis wyjaśnia również, że moralność składa się z trzech „warstw": relacji między człowiekiem a człowiekiem, motywacji i postaw samego człowieka oraz przeciwstawnych światopoglądów.
Lewis porusza także takie tematy, jak stosunki społeczne i przebaczenie, etykę seksualną i dogmaty chrześcijańskiego małżeństwa oraz związek między moralnością a psychoanalizą. Pisze także o „wielkim grzechu""": pysze, która, jak twierdzi, jest przyczyną wszelkiego zła i buntu.
Najważniejszą kwestią jego zdaniem jest to, że chrześcijaństwo nakazuje, aby „kochać bliźniego swego jak siebie samego”. Wykazuje, że wszyscy bezwarunkowo kochają siebie. Nawet gdyby ktoś „siebie nie lubił", nadal kochałby siebie. Chrześcijanie, Lewis pisze, muszą również odnosić się do innych, nawet jeśli ich nie lubią. Lewis nazywa to jedną z "wielkich tajemnic": kiedy ktoś zachowuje się tak, jakby kochał innych, wkrótce ich pokocha.
Wpływ.
Głos Lewisa stał się prawie tak rozpoznawalny jak głos Winstona Churchilla podczas II wojny światowej, gdy ich przemówienia zostały wyemitowane. Od tego czasu książka stała się jednym z najpopularniejszych istniejących dzieł ewangelizacyjnych. W 2006 roku książka "Chrześcijaństwo po prostu" została umieszczona na trzeciej pozycji na liście najbardziej wpływowych książek wśród ewangelików od 1945 r. w piśmie "Christianity Today". Tytuł dzieła miał wpływ na "magazyn Touchstone: A Journal of Mere Christianity" oraz książkę Williama Dembskiego "Mere Creation". Nawrócenie Charlesa Colsona na chrześcijaństwo było wynikiem jego przeczytania tej książki, podobnie jak nawrócenia Francisa Collinsa, Jonathana Aitkena, Josha Caterera i filozofa C. E. M. Joada.
Fragment książki wpłynął również na nazwę współczesnej chrześcijańskiej grupy pop/rock z teksasu Sixpence None the Richer, nominowanej do nagrody Grammy. Określenie „The Hammering Process” zostało użyte przez chrześcijański zespół metalowy Living Sacrifice w nazwie ich albumu "The Hammering Process". Metalcore'owy zespół Norma Jean zaczerpnął tytuł swojej piosenki „No Passenger: No Parasite” z części książki, w której Lewis opisuje w pełni chrześcijańskie społeczeństwo jako bez „pasażerów na gapę ani pasożytów”.
Krytyka.
Wprowadzone pojęcie "trylematu Lewisa" zostało skrytykowane przez Barta D. Ehrmana. Według Ehrmana, „może istnieć czwarta opcja – legenda”. Twierdzenie że Jezus nazwał siebie Bogiem jest historycznie nieprecyzyjne, więc założenie Lewisa o akceptacji tego właśnie twierdzenia jest problematyczne. Podobnie, w "Honest to God", , ówczesny biskup Woolwich, krytykuje podejście Lewisa, kwestionując ideę, że Jezus zamierzał rościć sobie prawo do boskości: „Jest to, w rzeczy samej, otwarta kwestia, czy Jezus twierdził, że jest Synem Bożym, nie mówiąc już o Bogu”.
W Polsce.
Książka po raz pierwszy wydana w języku polskim w tłumaczeniu Marii Ponińskiej pod tytułem "O wierze i moralności chrześcijańskiej" w roku 1959 przez Instytut Wydawniczy PAX. Ponownie wydana w tłumaczeniu Piotra Szymczaka w 2002 i 2020 roku przez wydawnictwo Media Rodzina. W roku 2008 nakładem tego samego wydawnictwa dzieło ukazało się w formie książki mówionej (audiobooka) w interpretacji Zbigniewa Zapasiewicza.

</doc>
<doc id="5058553" url="https://pl.wikipedia.org/wiki?curid=5058553" title="Giovanni Sacco">
Giovanni Sacco

Giovanni Sacco (ur. 24 września 1943 w San Damiano d’Asti; zm. 17 grudnia 2020 w Asti) – włoski piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek Juventusu, w barwach którego w 1962 rozpoczął karierę piłkarską. W sezonie 1965/66 został wypożyczony do Lazio. W 1969 został piłkarzem Atalanty. W 1973 przeszedł do Reggiany, w której zakończył karierę piłkarską w roku 1976.
Kariera reprezentacyjna.
W 1963 roku rozegrał jeden mecz w młodzieżowej reprezentacji Włoch.
Kariera trenerska.
W 1980 roku rozpoczął pracę trenerską w klubie Imperia. Potem do 1990 prowadził kluby Pro Vercelli, Asti, Savona, Casale i Aosta.
Zmarł 17 grudnia 2020 roku w wieku 77 lat.

</doc>
<doc id="5058554" url="https://pl.wikipedia.org/wiki?curid=5058554" title="David Anderson (wioślarz)">
David Anderson (wioślarz)

David Anderson (ur. 16 sierpnia 1937 w Victorii) – kanadyjski wioślarz (medalista olimpijski) oraz polityk.
Podczas letnich igrzysk olimpijskich w Rzymie (1960) zdobył srebrny medal w wioślarstwie – w konkurencji ósemek. Zdobył również srebrny medal podczas zawodów wioślarskich na igrzyskach panamerykańskich w Chicago (1959) – także w konkurencji ósemek.
Po zakończeniu kariery sportowej zajął się polityką. Kilkukrotnie pełnił funkcje ministrów, m.in. w rządach Jeana Chrétiena (1993–2003) oraz Paula Martina (2003–2006).

</doc>
<doc id="5058557" url="https://pl.wikipedia.org/wiki?curid=5058557" title="Nikos Skalkottas">
Nikos Skalkottas



</doc>
<doc id="5058558" url="https://pl.wikipedia.org/wiki?curid=5058558" title="Połowje">
Połowje

Połowje () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest nad Połowją, 2 km od drogi regionalnej 66N-0504 (66K-11 – Prżewalskoje), 2,5 km od drogi regionalnej 66N-0508 (Zaborje – Anosinki), 8 km od centrum administracyjnego osiedla wiejskiego (Zaborje), 23 km od centrum administracyjnego rejonu (Diemidow), 78,5 km od stolicy obwodu (Smoleńsk), 44 km od granicy z Białorusią.
W granicach miejscowości znajduje się ulica Riecznaja (1 posesja).
Demografia.
W 2010 r. miejscowość zamieszkiwała 1 osoba.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Połowje) zlikwidowanej jednostki administracyjnej Zakustiszczenskoje weszły w skład osiedla wiejskiego Zaborjewskoje.

</doc>
<doc id="5058560" url="https://pl.wikipedia.org/wiki?curid=5058560" title="Anestis Logothetis">
Anestis Logothetis



</doc>
<doc id="5058568" url="https://pl.wikipedia.org/wiki?curid=5058568" title="Simon Chibuga Masondole">
Simon Chibuga Masondole

Simon Chibuga Masondole (ur. 2 października 1972 w Bukiko) – tanzański duchowny katolicki, biskup diecezjalny Bundy od 2021.
Życiorys.
Święcenia kapłańskie otrzymał 2 lipca 2006 i został inkardynowany do archidiecezji Mwanza. Po święceniach został wicedyrektorem kurialnego wydziału ds. liturgii. W latach 2008–2018 przebywał we Włoszech, gdzie studiował liturgikę i pomagał duszpastersko w diecezji Tortona. Po powrocie do kraju został dyrektorem diecezjalnej szkoły w Bundzie.
6 kwietnia 2021 papież Franciszek mianował go biskupem diecezjalnym Bundy. Sakry biskupiej udzielił mu 4 lipca 2021 roku arcybiskup Renatus Leonard Nkwande.

</doc>
<doc id="5058569" url="https://pl.wikipedia.org/wiki?curid=5058569" title="Klucz (obwód smoleński)">
Klucz (obwód smoleński)

Klucz () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest 1 km od drogi regionalnej 66N-0504 (66K-11 – Prżewalskoje), 2 km od centrum administracyjnego osiedla wiejskiego (Zaborje), 14,5 km od centrum administracyjnego rejonu (Diemidow), 73,5 km od stolicy obwodu (Smoleńsk), 42 km od granicy z Białorusią.
W granicach miejscowości znajduje się ulica Riabinowaja (1 posesja).
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5058575" url="https://pl.wikipedia.org/wiki?curid=5058575" title="Roewe RX3">
Roewe RX3

Roewe RX3 – samochód osobowy typu crossover klasy kompaktowej produkowany pod chińską marką Roewe od 2017 roku.
Historia i opis modelu.
RX3 zadebiutowało po raz pierwszy jesienią 2017 roku, jako najtańszy i najmniejszy crossover w gamie Roewe, charakteryzujący się kompaktowymi wymiarami. Pojazd oparty został na płycie podłogowej równolegle debiutującego, mniejszego MG ZS na mocy współpracy w ramach koncernu SAIC. Pod kątem wizualnym samochód upodobniony został do większego modelu RX5, charakteyrzując się agresywnie stylizowanymi reflektorami, a także rozległą chromowaną atrapą chłodnicy z chromowanymi poprzeczkami. 
Kabina pasażerska została upodobniona wzornictwem do innych, równolegle debiutujących modeli Roewe zaprojektowanych według nowego języka stylistycznego, wyróżniając się centralnie umieszczonym, 8-calowym wyświetlaczem systemu multimedialnego pozwalającego na sterowanie także m.in. radiem i nawigacją.
Lomemo.
W maju 2022 zaprezentowana została odmiana hybrydowa o nazwie Roewe Lomemo. Otrzymała ona przeprojektowany pas przedni z charakterystyczną czarną listwą łączącą reflektory, a także niżej umieszczonym wlotem powietrza ukrytym w strukturze kolorystycznej zderzaka. Ponadto, samochód wyposażono w 1,5 litrowy silnik benzynowy współpracujący z 118-konną jednostką elektryczną, umożliwiając doładowanie baterii i poruszanie się w trybie czysto elektrycznym w ramach układu typu plug-in.
Lifting.
W marcu 2021 roku przedstawiona została gruntownie zmodernizowana odmiana RX3 pod nazwą Roewe RX3 Pro, która zyskała nowy wygląd pasa przedniego z dwuczęściowym wlotem powietrza przedzielonym poprzeczką z miejscem na tablicę rejestracyjną. Przemodelowano także tylne zderzaki oraz lampy. Pojazd pozostał w równoległej sprzedaży z dotychczasowym wariantem RX3 jako lepiej wyposażona alternatywa.
Sprzedaż.
Roewe RX3 zbudowane zostało z myślą o wewnętrznym rynku chińskim. Jego produkcja rozpoczęła się we wrześniu 2017 roku w nowo wybudowanych zakładach produkcyjnych w mieście Zhengzhou. Największą rynkową popularność kompaktowy crossover zdobył rok po debiucie, w 2018 roku znajdując ponad 53 tysiące chińskich nabywców. W kolejnych latach udział rynkowy modelu spadł, i to pomimo restylizacji z 2021 roku.

</doc>
<doc id="5058576" url="https://pl.wikipedia.org/wiki?curid=5058576" title="Roewe RX3 Pro">
Roewe RX3 Pro



</doc>
<doc id="5058583" url="https://pl.wikipedia.org/wiki?curid=5058583" title="Szczęśliwe oszukanie">
Szczęśliwe oszukanie

Szczęśliwe oszukanie (wł. "L'inganno felice") – jednoaktowa opera semiseria Gioacchina Rossiniego do libretta napisanego przez Giuseppe Maria Foppa. Premiera odbyła się 8 stycznia 1812 roku w Teatro San Moisè w Wenecji z udziałem dwójki wybitnych śpiewaków: Teresy Belloc-Giorgi (kontralt) i Filippo Galli (bas). To trzecia prezentowana opera Rossiniego (po "Wekslu małżeńskim" i "Dziwacznym nieporozumieniu") i druga z cyklu weneckich jednoaktówek. Był to jego pierwszy duży sukces.
Historia powstania opery.
Po skandalu związanym z zawieszeniem przez cenzurę spektakli opery "Dziwaczne nieporozumienie" w Bolonii, Rossini otrzymał nowe zamówienie z Wenecji. Tam pamiętano jeszcze dobre przyjęcie "Weksla małżeńskiego" i powierzono mu napisanie kolejnej opery. Tekstu dostarczył zawodowy librecista wenecki Giuseppe Maria Foppa. Przyjęcie "Szczęśliwego oszukania" przez publiczność było entuzjastyczne i bardzo szybko opera była wystawiana w innych włoskich i zagranicznych teatrach. Wydrukowano też partyturę, co było wówczas rzadkim przypadkiem. 
28 marca 1813 odbyła się premiera w teatrze San Benedetto w Wenecji. 30 listopada 1818 roku w teatrze San Luca w Wenecji (obecnie Carlo Goldoni Theatre of the Veneto). 13 maja 1819 roku odbyła się premiera w Théâtre-Italien w Paryżu z udziałem Giuseppiny Ronzi de Begnis i Marco Bordogniego. 31 lipca pokazano operę w Teatro degli Avvalorati w Livorno, a 27 listopada w Teatro San Giovanni Grisostomo w Wenecji. 26 stycznia 1831 roku premiera odbyła się w Teatro San Carlo w Neapolu z udziałem Antonio Tamburiniego i Michele Benedetti (bas), a 3 czerwca w Teatro della Canobbiana w Mediolanie z udziałem Clorinda Corradi i Giuseppe Frezzoliniego. 23 września 1834 roku premiera odbyła się w Teatro Nuovo Ducale (obecnie Teatro Regio di Parma) w Parmie. Opera zawędrowała też do innych krajów - do Chile, Stanów Zjednoczonych, Niemiec.
Jednak po początkowym sukcesie dzieło przyćmione zostało przez inne, bardziej znane opery buffa (Cyrulik sewilski, Kopciuszek, Włoszka w Algierze ...), a także dlatego, że w przeciwieństwie do innych fars, jej temat był bardziej dramatyczny, niemal tragiczny. Tło opowieści i próba samobójstwa księcia to tematy, które później pojawią się w Zygmuncie (także z librettem Foppy). Obecnie jest najrzadziej prezentowaną z pięciu weneckich fars ("Weksel małżeński", "Szczęśliwe oszukanie", "Jedwabna drabinka", "Okazja czyni złodzieja" i "Signor Bruschino").
W Polsce "Szczęśliwe oszukanie" wystawiono w Teatrze Narodowym W Warszawie 11 lutego 1820 r. Wędrowny Zespół Kazimierza Skibińskiego przedstawił operę w kilku polskich miastach w 1826 roku: w Krakowie; Poznaniu i Kaliszu.
Współczesne przedstawienia.
W XX wieku przypomniano sobie o operze w Rzymie w latach 1952/53, a następnie w 1954 r. w Bolonii, Neapolu (RAI, 1963/64), Palermo (1968), Buenos Aires (1969), Wexford i Birmingham (1970), Neapol (RAI, 1972), Pesaro (Rossini Opera Festival 1980), Menton (1991), Narni (1992) oraz w 1994 roku Werona i (ponownie) Pesaro. W latach 90. cykl przedstawień odbył się w północnych Włoszech, w Niemczech w 2002 roku w Karlsruhe i na ponowne otwarcie Kurtheater w Bad Wildbad w 2005 roku.
Treść.
Główny wątek opery przedstawia się następująco: minister księcia próbuje uwieść jego żonę. Ta go odrzuca, a on odtrącony mści się. Zarzuca jej zdradę małżeńską. Skazana na śmierć księżna musi uchodzić. Ukrywa się wśród ludu, do czasu aż jej niewinność zostanie udowodniona a nikczemny minister ukarany. 
Tarabotto, który pracuje w kopalni, spaceruje po plaży i znajduje nieprzytomną kobietę leżącą na ziemi. Zabiera ją do domu, aby jej pomóc i podaje ją jako swoją siostrzenicę Nisa. Nisa to naprawdę księzna Isabella. Odzyskuje pamięć, gdy znajduje portret księcia w swoich rzeczach. Ujawnia wtedy powód, dla którego Tarabotto znalazł ją w tym niefortunnym stanie. Ormondo, przyjaciel księcia, usiłował ją uwieść, a gdy odmówiła, zemścił się, oczernił ją i wrzucił do morza korzystając z pomocy sługi Batone.
Przypadkowo książę przemieszcza się obok kopalni ze swoją armią i spotyka Tarabotto i jego „siostrzenicę”. Zauważył podobieństwo siostrzenicy do żony i chce z nią porozmawiać. Isabella nie odważyła się wyjawić prawdy, ponieważ jej prześladowca Ormondo był jednym z żołnierzy towarzyszących księciu. Ormondo, obawia się, że siostrzenica Tarabotto jest tak naprawdę Isabellą. Chcąc ukryć swoją zbrodnię, próbuje zmusić Nisę do odejścia, ale mu się to nie udaje. Tarabatto i książę, który został zaalarmowany, przyłapują Ormondo, gdy wyznaje zbrodnię swojemu słudze Batone. Isabella pojawia się w sukience, którą miała na sobie w dniu napadu. 

</doc>
<doc id="5058585" url="https://pl.wikipedia.org/wiki?curid=5058585" title="Andrzej Rojewski (ujednoznacznienie)">
Andrzej Rojewski (ujednoznacznienie)



</doc>
<doc id="5058586" url="https://pl.wikipedia.org/wiki?curid=5058586" title="Elio Rinero">
Elio Rinero

Elio Rinero (ur. 8 kwietnia 1947 w Beinasco) – włoski piłkarz, grający na pozycji pomocnika, trener piłkarski.
Kariera piłkarska.
Wychowanek Juventusu, w barwach którego w 1966 rozpoczął karierę piłkarską. W sezonie 1967/68 został wypożyczony do Verony, a w następnym do Lazio. W 1969 został piłkarzem Genoi. Potem występował w klubach Reggina, SPAL, Salernitana i Alessandria. W 1976 przeszedł do Bari, w którym zakończył karierę piłkarską w roku 1977.
Kariera trenerska.
W 1977 roku rozpoczął pracę trenerską w klubie Pinerolo. Potem do 1983 prowadził Cuneo i Bra.

</doc>
<doc id="5058591" url="https://pl.wikipedia.org/wiki?curid=5058591" title="Wał Gocławski">
Wał Gocławski

Wał Gocławski ("Wał Szwedzki", "Wał Wolframów") – dawny wał przeciwpowodziowy w Warszawie, znajdujący się między Wałem Miedzeszyńskim a Jeziorem Balaton.
Usypany na początku XX wieku wał miał pełnić funkcję pomocniczą wobec Wału Miedzeszyńskiego. Oficjalnie nazwano go Gocławskim (od pobliskiego Folwarku Gocław), jednak występował również pod nazwą "Wał Wolframów" (od nazwiska właścicieli sąsiednich gruntów uprawnych). Trzecia występująca nazwa to "Wał Szwedzki" - od odnalezionych w trakcie usypywania wału reliktów bitwy ze Szwedami z 1656 roku. Z tego względu w 1916 na Wale Gocławskim ustawiono pomnik poświęcony poległym. W latach 80. XX wieku wał został niemal całkowicie zniwelowany, a pomnik przeniesiono w bezpośrednie sąsiedztwo Wału Miedzeszyńskiego.
Przedpola Wału Gocławskiego były miejscem krwawych walk podczas obrony Warszawy we wrześniu 1939 roku. W trakcie próby odbicia Wału Gocławskiego z rąk niemieckich poległ m.in. major Andrzej Górnicki dowodzący III batalionem 336 pułku piechoty.
Jedną z pamiątek po Wale Gocławskim jest nazwa pobliskiego przystanku autobusowego przy ul. gen. Tadeusza Bora-Komorowskiego.

</doc>
<doc id="5058598" url="https://pl.wikipedia.org/wiki?curid=5058598" title="Svetlana Makarovič">
Svetlana Makarovič

Svetlana Makarovič (ur. 1939 w Mariborze) – słoweńska poetka, autorka książek dla dzieci i aktorka.
Życiorys.
Urodziła się 1939 roku w Mariborze. Po ukończeniu studiów na akademii teatralnej w Lublanie z powodzeniem grała w teatrach, po czym poświęciła się w pełni twórczości literackiej. Jej debiutem literackim był tomik poetycki "Somrak", który ukazał się w 1964 roku. Osiem lat później opublikowała swą pierwszą książkę dla dzieci, zbiór krótkich baśni o zwierzętach pod tytułem "Miška spi".
Jej poezja dla dorosłych odbiorców jest stosunkowo tradycyjna, o różnorodnej formie. W wiersze o charakterystycznej, nastrojowej atmosferze, wplata przetworzone motywy ze słoweńskiego folkloru. Jej twórczość dla młodych czytelników zawiera elementy edukacyjne bez popadania w przesadny dydaktyzm. Jest autorką ponad 30 książek i 15 sztuk dla dzieci wypełnionych humorystycznymi przygodami, zwierzęcymi bohaterami i wymyślonymi istotami. Do niektórych wydań sama tworzyła ilustracje, do innych przygotowali je czołowi słoweńscy ilustratorzy, tacy jak Marija Lucija Stupica, Jelka Reichman, Tomaž Lavrič, czy Alenka Sottler. Jej twórczość została przełożona m.in. na język niemiecki, angielski, czeski i włoski.
Jej książki dla dzieci dwukrotnie zostały wyróżnione nagrodą Levstikova nagrada (1973, 1975). W 1994 roku jedno dzieł Makarovič znalazło się na Liście Honorowej Międzynarodowej Izby ds. Książek dla Młodych. Pisarka dwukrotnie została nominowana do nagrody im. Hansa Christiana Andersena (1998, 2000). Jej twórczość dla dorosłych również została doceniona, przynosząc Makarovič takie wyróżniena, jak Prešernovega sklada (1976) czy Jenkova nagrada (1994). W 2011 roku została uhonorowana słoweńskim Złotym Orderem za Zasługi.
Według poety i literaturoznawcy Borisa A. Novaka, Makarovič jest „w powszechnym odbiorze postrzegana jako ‹pierwsza dama› współczesnej poezji słoweńskiej”.

</doc>
<doc id="5058599" url="https://pl.wikipedia.org/wiki?curid=5058599" title="Alberto Coramini">
Alberto Coramini

Alberto Coramini (ur. 2 sierpnia 1944 w Maserà di Padova; zm. 17 lutego 2015 w Teolo) – włoski piłkarz, grający na pozycji obrońcy.
Kariera piłkarska.
Kariera klubowa.
Wychowanek Juventusu, w barwach którego w 1965 rozpoczął karierę piłkarską. W sezonie 1965/66 został wypożyczony do Potenzy. W 1968 został piłkarzem Pisy. W 1972 zasilił skład Padovy. W 1976 przeszedł do Belluno, w której zakończył karierę piłkarską w roku 1978.

</doc>
<doc id="5058605" url="https://pl.wikipedia.org/wiki?curid=5058605" title="Roewe RX5">
Roewe RX5

Roewe RX5 – samochód osobowy typu SUV klasy średniej produkowany pod chińską marką Roewe od 2016 roku. Od 2022 roku produkowana jest druga generacja modelu.
Pierwsza generacja.
Roewe RX5 I został zaprezentowany po raz pierwszy w 2016 roku.
Debiut miał miejsce podczas kwietniowego Beijing Auto Show, dwa tygodnie po pierwszej zapowiedzi zwiastującej jego debiut na rynku chińskim. Samochód wdrożył nowy język stylistyczny Roewe, wyróżniając się dużą chromowaną atrapą chłodnicy płynnie połączoną z agresywnie stylizowanymi reflektorami w technologii LED. Tylne lampy połączyła z kolei charakterystyczna, chromowana poprzeczka.
Podczas premiery Rowere RX5 promowane było przez producenta jako "pierwszy samochód typu "smartcar". Tym neologizmem podkreślono fakt współpracy z rodzimym gigantem Alibaba, którego inżynierowie brali udział w opracowywaniu pełnowartościowego systemu operacyjnego pozwalającego na sterowanie i koordynowanie większościami funkcji samochodu podczas jazdy. System YunOS pozwala na integrację ze smartfonem kierowcy, na bieżąco informując o np. dostępnych w pobliżu stacjach paliwa.
Lifting.
W maju 2020 roku Roewe przedstawiło obszernie zmodernizowany wariant RX5, który dla podkreślenia zmian zyskał nową nazwę Rowe RX5 Plus. Samochód zyskał nowy wygląd przedniej i tylnej części nadwozia, na czele z większą atrapą chłodnicy oraz nowymi reflektorami z wielokształtnym motywem diod LED Samochód zyskał bogatsze wyposażenie i pozostał w równoległej sprzedaży z modelem sprzed modernizacji.
Sprzedaż.
Roewe RX5 zostało zbudowane głównie z myślą o lokalnym rynku chińskim, gdzie jego produkcja i sprzedaż rozpoczęła się w lipcu 2016 roku. Samochód zdobył dużą popularność - do końca listopada tego samego roku producent zebrał 20 tysięcy zamówień, a w kolejnym pełnym roku sprzedaży samochód znalazł ponad 237 tysięcy nabywców.
W lutym 2018 roku koncern SAIC rozpoczął eksport RX5 na pierwsze rynki globalne pod bratnią marką MG jako MG RX5. W pierwszej kolejności samochód trafił do sprzedaży w krajach Bliskiego Wschodu, a w 2020 roku zasięg rynkowy pod tą nazwą poszerzono także o Filipiny.
ERX5.
Roewe ERX5 został zaprezentowany po raz pierwszy w 2018 roku.
Dwa lata po debiucie RX5 w odmianie spalinowej oraz hybrydowej, Roewe zdecydowało się poszerzyć gamę wariantów napędowych swojej średniej wielkości SUV-a także o w pełni elektryczne ERX5. 
Pod kątem wizualnym Roewe ERX5 zyskało kosmetyczne zmiany ograniczające się do umieszczenia klapki portu ładowania pod centralnie ulokowanym logo producenta w przedniej części nadwozia, a także zastąpieniem wybieaka trybów jazdy okrągłym, aluminiowym pokrętłem. Dodatkowo, system multimedialny wyposażono w funkcję wyświetlania parametrów układu elektrycznego na centralnym ekranie.
Dane techniczne.
Układ napędowy Roewe ERX5 utworzył silnik elektryczny o mocy 114 KM, który rozwija maksymalny moment obrotowy 225 Nm, 100 km/h po 7,5 sekundy i 135 km/h maksymalnej prędkości. Bateria o pojemności 48,3 kWh umożliwia przejechanie 320 kilometrów na jednym ładowaniu według procedury pomiarowej NEDC.
Druga generacja.
Roewe RX5 II został zaprezentowany po raz pierwszy w 2022 roku.
Po 6 latach produkcji dotychczasowej generacji przedstawiona została zupełnie nowa, druga generacja średniej wielkości SUV-a firmy Roewe. Model RX5 powstał na większej płycie podłogowej, zyskując przez to obszerniejsze i masywniejsze nadwozie, a także nowy, bardziej agresywny i awangardowy język stylistyczny bogaty w liczne ostre linie i kanty. Samochód zyskał nisko poprowadzoną linię dachu, chowane klamki, a także obszerny przedni wlot powietrza dominujący tę część nadwozia.
Kabina pasażerska została utrzymana w typowym dla obowiązujących trendów cyfrowo-minimalistycznym wzornictwie, gdzie deskę rozdzielczą zdominowała jednoczęściowa, 12-calowa tafla szkła. Ukryto pod nią szeroki ekran pełniący funkcję zegarów oraz dotykowego centrum sterowania systemem multimedialnym.
Do układu napędowego Roewe RX5 II wykorzystana została czterocylindrowa, 1,5-litrowa turbodoładowana jednostka benzynowa o mocy 188 KM. Współpracuje z dwusprzęgłową, 7-biegową automatyczną skrzynią biegów. W ofercie ponownie znalazł się też topowy, 245-konny wariant hybrydowy o nazwie Roewe eRX5.
Sprzedaż.
Roewe rozpoczęło zbieranie zamówień na drugą generację RX5 w połowie czerwca 2022, przechodząc do pierwszych dostaw wyprodukowanych egzemplarzy do nabywców w rodzimych Chinach dwa miesiące później, w sierpniu. Producent nie planuje eksportu średniej wielkości SUV-a na rynki zagraniczne.

</doc>
<doc id="5058606" url="https://pl.wikipedia.org/wiki?curid=5058606" title="Roewe RX5 Plus">
Roewe RX5 Plus



</doc>
<doc id="5058607" url="https://pl.wikipedia.org/wiki?curid=5058607" title="Roewe ERX5">
Roewe ERX5



</doc>
<doc id="5058608" url="https://pl.wikipedia.org/wiki?curid=5058608" title="MG RX5">
MG RX5



</doc>
<doc id="5058613" url="https://pl.wikipedia.org/wiki?curid=5058613" title="Rick Heinrichs">
Rick Heinrichs

Rick Heinrichs (ur. 1954 w San Rafael) – amerykański scenograf filmowy.
Po ukończeniu studiów na California Institute of the Arts, zatrudnił się w wytwórni Disney, gdzie poznał reżysera Tima Burtona. Od tamtej pory należy do grona jego stałych współpracowników.
Laureat Oscara za najlepszą scenografię do filmu "Jeździec bez głowy" (1999) w reżyserii Burtona. Był także nominowany do tej nagrody za scenografię do filmów ' (2004) Brada Silberlinga i ' (2006) Gore'a Verbinskiego.

</doc>
<doc id="5058616" url="https://pl.wikipedia.org/wiki?curid=5058616" title="Konstancjanowo">
Konstancjanowo

Konstancjanowo – dawny majątek. Tereny na których leżał znajdują się obecnie na Białorusi, w obwodzie witebskim, w rejonie brasławskim, w sielsowiecie Druja.
Inna nazwa miejscowości – Konstancjanowo Stare.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego. 
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 58 osób, 50 były wyznania rzymskokatolickiego a 8 prawosławnego. Jednocześnie 43 mieszkańców zadeklarowało polską przynależność narodową, 14 białoruską a 1 rosyjską. Było tu 8 budynków mieszkalnych. W 1931, Wykaz miejscowości wymienia majątek i zaścianek Konstancjowo. Prawdopodobnie majątek został podzielony na dwie oddzielne miejscowości. W 1931 majątek liczył w 5 domów, w których zamieszkiwało 46 osób.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.

</doc>
<doc id="5058617" url="https://pl.wikipedia.org/wiki?curid=5058617" title="Konstancjanowo (zaścianek)">
Konstancjanowo (zaścianek)

Konstancjanowo – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie brasławskim, w sielsowiecie Druja.
Inna nazwa miejscowości – Konstancjanowo Nowe.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego. 
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
W 1931, Wykaz miejscowości wymienia majątek i zaścianek Konstancjowo. Prawdopodobnie majątek został podzielony na dwie oddzielne miejscowości. W 1931 zaścianek liczył w 5 domów, w których zamieszkiwało 26 osób.
Wierni należeli do parafii rzymskokatolickiej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.

</doc>
<doc id="5058620" url="https://pl.wikipedia.org/wiki?curid=5058620" title="Roewe RX5 Max">
Roewe RX5 Max

Roewe RX5 Max – samochód osobowy typu SUV klasy średniej produkowany pod chińską marką Roewe od 2019 roku.
Historia i opis modelu.
Studyjną zapowiedzią nowego, średniej wielkości SUV-a Roewe mającego docelowo uplasować się między modelami RX5 i RX8, był prototyp Roewe Max Concept przedstawiony w kwietniu 2019 roku podczas wystawy samochodowej w Szanghaju. Dwa miesiące później producent potwierdził, że samochód trafi w nieznacznie zmodyfikowanej postaci do seryjnej produkcji jako Roewe RX5 Max.
Oicjalna premiera pojazdu odbyła się we wrześniu 2019 roku. Pod kątem wizualnym RX5 Max w obszernym zakresie nawiązywał do większego RX8, wyróżniając się masywną chromowaną atrapą chłodnicy, foremną i kanciastą sylwetką z dużą ilością chromowanych akcentów i dwuczęściowymi lampami tylnymi. Oświetlenie wykonano w pełni w technologii LED.
RX5 eMax.
W listopadzie 2019 roku ofertę wariantów napędowych Roewe RX5 Max poszerzyła także odmiana hybrydowa typu plug-in, która zyskała przydomek Roewe RX5 eMax. 
169-konny silnik spalinowy o pojemności 1.5l połączono ze 122-konnym elektrycznym, łącznie rozwijając maksymalnie 200 km/h i 100 km/h w 7,8 sekundy. Bateria o pojemności 16,6 kWh pozwala przejechać na jednym ładowaniu do 70 kilometrów.
Restylizacje.
W listopadzie 2020 roku Roewe RX5 Max przeszło pierwszą, kosmetyczną w zakresie restylizację nadwozia. Przyniosła ona zmiany w kształcie atrapy chłodnicy, gdzie pomiędzy reflektorami pojawił się charakterystyczny świetlny pas wykonany w technologii LED. Ponadto, zmodyfikowano także wygląd zderzaków, a także tylnych lamp.
Niespełna rok później Roewe zdecydowało się ponownie, tym razem w znacznie obszerniejszym zakresie, zmodernizować RX5 Max. Samochód otrzymał zupełnie nowy wygląd pasa przedniego upodabniający go do debiutującego równolegle modelu Whale, wyróżniając się rozległą atrapą chłodnicy i dwupoziomowymi reflektorami.
Sprzedaż.
W przeciwieństwie do mniejszego RX5, Roewe RX5 Max oferowane jest wyłącznie na wewnętrznym rynku chińskim. Samochód pozycjonowany jest jako jeden z droższych SUV-ów w ofercie, a jego sprzedaż rozpoczęła się jesienią 2019 roku.

</doc>
<doc id="5058623" url="https://pl.wikipedia.org/wiki?curid=5058623" title="Ronnie Liang">
Ronnie Liang

Ronnie Liang (ur. 31 stycznia 1985) – filipiński piosenkarz oraz aktor filmowy i telewizyjny.
W 2005 r. został finalistą talent show Pinoy Pop Superstar. Po zajęciu trzeciego miejsca w programie Pinoy Dream Academy (2006) wydał swój pierwszy album pt. "Ang Aking Awitin" (2007), który w ciągu kilku tygodni od premiery sprzedał się w nakładzie 15 tys. egzemplarzy.
Rozpoznawalność przyniósł mu przebój „Ngiti” (2007).

</doc>
<doc id="5058627" url="https://pl.wikipedia.org/wiki?curid=5058627" title="Końce (obwód witebski)">
Końce (obwód witebski)

Końce – dawny zaścianek. Obecnie część wsi Barbaryszki na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów dwór w gminie Druja, w powiecie dzisieńskim, w guberni wileńskiej Imperium Rosyjskiego. Pod koniec XIX wieku własność Michała Lipskiego .
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 3 domach zamieszkiwało 16 osób.
Wierni należeli do parafii rzymskokatolickiej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5058628" url="https://pl.wikipedia.org/wiki?curid=5058628" title="MG ZS">
MG ZS



</doc>
<doc id="5058629" url="https://pl.wikipedia.org/wiki?curid=5058629" title="EHF Liga Mistrzów 2016/2017 – turniej kwalifikacyjny">
EHF Liga Mistrzów 2016/2017 – turniej kwalifikacyjny



</doc>
<doc id="5058639" url="https://pl.wikipedia.org/wiki?curid=5058639" title="Macierz prostokątna">
Macierz prostokątna



</doc>
<doc id="5058641" url="https://pl.wikipedia.org/wiki?curid=5058641" title="Spichrzelowate">
Spichrzelowate

Spichrzelowate ("Silvanidae") – rodzina chrząszczy z podrzędu wielożernych.
Zasięg występowania.
Przedstawiciele zspichrzelowatych występują na całym świecie, najbardziej zróżnicowane są w strefie tropikalnej.
W Polsce 13 gatunków.
Budowa ciała.
Osiągają 1,2 -15 mm długości. Ciało często wydłużone. Ubarwienie zwykle jednolite.
Biologia i ekologia.
Biotop.
Spotykane pod korą drzew lub w rozkładającej się materii organicznej. Niektóre gatunki są synantropijne.
Odżywianie.
Zwykle są mykofagami.
Znaczenie dla człowieka.
Niektóre gatunki są ważnymi szkodnikami ziaren zbóż.
Systematyka.
Do spichrzelowatych zaliczanych jest około 500 gatunków i 63 rodzaje zgrupowane w 2 podrodzinach:

</doc>
<doc id="5058645" url="https://pl.wikipedia.org/wiki?curid=5058645" title="Silvanidae">
Silvanidae



</doc>
<doc id="5058651" url="https://pl.wikipedia.org/wiki?curid=5058651" title="Valentin Mihăilă">
Valentin Mihăilă

Valentin Mihai Mihăilă (ur. 2 lutego 2000 w Târgoviște) – rumuński piłkarz grający na pozycji lewego pomocnika we włoskim klubie Atalanta Bergamo, do którego jest wypożyczony z Parmy oraz w reprezentacji Rumunii do lat 21.
Kariera piłkarska.
Swoją karierę piłkarską Mihăilă rozpoczął w 2012 roku w klubie Viitorul Știința Krajowa. W 2015 roku podjął treningi w Universitatei Krajowa. W 2018 roku został zawodnikiem pierwszego zespołu. 29 lipca 2018 zadebiutował w nim w przegranym 0:1 wyjazdowym meczu pierwszej ligi rumuńskiej z Sepsi Sfântu Gheorghe. Z kolei 19 kwietnia 2019 strzelił pierwszego gola w lidze, w zwycięskim 1:0 wyjazdowym meczu z Astrą Giurgiu. W sezonie 2019/2020 wywalczył z Universitateą wicemistrzostwo Rumunii.
Latem 2020 Mihăilă przeszedł za kwotę 8 milionów euro do Parmy Calcio 1913. W jej barwach zadebiutował 3 stycznia 2021 w przegranym 0:3 domowym meczu z Torino FC. Swoją pierwszą bramkę w Serie A strzelił 7 marca 2021 w wyjazdowym meczu z Fiorentiną.
Kariera reprezentacyjna.
Mihăilă grał w młodzieżowych reprezentacjach Rumunii na różnych szczeblach wiekowych - U-19 i U-21. W reprezentacji Rumunii zadebiutował 25 marca 2021 w wygranym 3:2 meczu eliminacji do MŚ 2022 z Macedonią Północną, rozegranym w Bukareszcie. W 14. minucie tego meczu zmienił Florinela Comana, a w 50. minucie strzelił pierwszego gola w kadrze narodowej.

</doc>
<doc id="5058661" url="https://pl.wikipedia.org/wiki?curid=5058661" title="Nicușor Bancu">
Nicușor Bancu

Nicușor Silviu Bancu (ur. 18 września 1992 w Crâmpoii) – rumuński piłkarz grający na pozycji lewego pomocnika. Od 2014 jest zawodnikiem klubu Universitatea Krajowa.
Kariera piłkarska.
Swoją karierę piłkarską Bancu rozpoczął w 2010 roku w klubie Olt Piatra-Olt. W 2011 został zawodnikiem FC Olt Slatina. 17 września 2011 zadebiutował w nim w zremisowanym 0:0 wyjazdowym meczu drugiej ligi rumuńskiej z CS Turnu Severin. W FC Olt Slatina występował przez trzy sezony.
Latem 2014 Bancu przeszedł do pierwszoligowej Universitatei Krajowa. W jej barwach zadebiutował 25 lipca 2014 w zremisowanym 1:1 domowym meczu z Pandurii Târgu Jiu. 22 września 2014 strzelił pierwszego gola w lidze rumuńskiej w zwycięskim 2:0 wyjazdowym spotkaniu z Universitateą Kluż. W sezonie 2017/2018 zdobył z Universitateą Puchar Rumunii (wystąpił w wygranym 2:0 finale z FC Hermannstadt). Z kolei w sezonie 2019/2020 wywalczył z tym klubem wicemistrzostwo kraju.
Kariera reprezentacyjna.
W reprezentacji Rumunii Bancu zadebiutował 8 października 2017 w zremisowanym 1:1 meczu eliminacji do MŚ 2018 z Danią, rozegranym w Kopenhadze. W 66. minucie tego meczu zmienił Constantina Budescu.

</doc>
<doc id="5058662" url="https://pl.wikipedia.org/wiki?curid=5058662" title="Sarah Geronimo">
Sarah Geronimo

Sarah Geronimo (ur. 25 lipca 1988) – filipińska piosenkarka i aktorka.

</doc>
<doc id="5058663" url="https://pl.wikipedia.org/wiki?curid=5058663" title="KRR">
KRR



</doc>
<doc id="5058664" url="https://pl.wikipedia.org/wiki?curid=5058664" title="Eye of the Hunter">
Eye of the Hunter

Eye of the Hunter – debiutancki album Brendana Perry’ego, wydany 4 października 1999 roku przez wytwórnię muzyczną 4AD.
Historia albumu.
Brendan Perry rozpoczął pracę nad albumem "Eye Of The Hunter" jeszcze w czasach działalności Dead Can Dance. Częściowej inspiracji dostarczył mu jego solowy występ na 4AD "13 Year Itch" Festival w Institute of Contemporary Arts w Londynie w 1993 roku. Na estradzie towarzyszyli mu: Lance Hogan (gitara akustyczna, gitara basowa), John Bonnar (instrumenty klawiszowe) i Rónán Ó Snodaigh (instrumenty perkusyjne). Koncert został udokumentowany kasetą "Brendan Perry – Live At The I.C.A.", wydaną w tym samym roku przez 4AD. Zawarty na niej materiał muzyczny został wznowiony nakładem własnym artysty 1 listopada 2008 roku jako digital download.
Album "Eye Of The Hunter" został nagrany w należącym do artysty studiu Quivvy Church w hrabstwie Cavan w Irlandii. W przeciwieństwie do nieco improwizowanego podejścia Perry’ego w Dead Can Dance, utwory "Eye Of The Hunter" zostały stworzone w bardziej tradycyjny sposób – artysta sam je napisał i wykonał. W ramach promocji albumu odbył trasę koncertową po Europie i Ameryce Północnej. Później, nie licząc kilku lokalnych występów i warsztatów w Irlandii, zniknął ze sceny muzycznej, aż do momentu kiedy Dead Can Dance reaktywował się na serię koncertów wiosną 2005 roku.
Muzyka albumu.
Album cechuje przemyślana i powściągliwa gra Brendana Perry’ego na gitarze, tworząca tło dla jego głębokiego, delikatnego wokalu. Artysta stworzył płytę folkową, zakorzenioną we własnych doświadczeniach życiowych, Głęboko osobiste piosenki eksplorują temat utraty życia i miłości. Otwierający płytę „Saturday's Child” opisuje zmieniające się relacje pomiędzy Brendanem Perrym a jego ojcem, tematem „Sloth” jest czas stracony z powodu gniewu, uzależnienia i inercji, które uniemożliwiają człowiekowi osiągnięcie prawdziwego potencjału. Treścią „The Captive Heart” jest próba utrzymania miłości przez dłuższy czas. Z kolei cover „Must Have Been Blind” Tima Buckleya to jedna z bardziej ekstrawaganckich aranżacji albumu, z ekstatycznym wokalem Brendana Perry’ego na tle elektrycznej gitary hawajskiej. 
Lista utworów.
Zestaw utworów
Odbiór krytyczny.
Zdaniem Gary’ego Susmana z magazynu CMJ New Music Monthly „płyta zachowuje bogatą twórczość Dead Can Dance i atmosferę zmysłowego mroku, ale z bardziej surową paletą (ze szczyptą gitary akustycznej i mandoliny, smyczkowo brzmiących instrumentów klawiszowych, delikatnego basu i perkusja oraz żałobnej elektrycznej gitary hawajskiej)”. Te same elementy wyróżnia w swojej recenzji Colin Helms (również z CMJ), stwierdzając w podsumowaniu, iż "Eye of the Hunter" to „tradycyjna płyta folkowa, ubrana w średniowieczny majestat duchowych poszukiwań Perry’ego”.
Heather Phares z AllMusic widzi w orkiestralno-folkowych aranżacjach i mrocznych tytułach utworów albumu podobieństwo do twórczości Scotta Walkera. Zauważa, że „choć dostojne tempo piosenek staje się momentami monotonne, to pierwsza solowa próba Perry’ego jest dziełem dojrzałym, godnym jego reputacji”.
Inspirację twórczością The Walker Brothers i Scotta Walkera dostrzega również w swojej redakcyjnej recenzji NME podając jako przykład piosenki „Saturday's Child” i „Archangel” („tytuły skopiowane ze śpiewnika The Walker Brothers”) i określając z tego powodu "Eye Of The Hunter" jako „płytę z podróbkami i fałszerstwami”.
Zdaniem Barry’ego Waltersa z EW Brendan Perry tworzy w swoim solowym projekcie „mainstreamowy art-folk, daleki od chorobliwych wibracji, jakie towarzyszyły jego pracy z Dead Can Dance”.
Podobnie ocenia dokonania Perry’ego Alexander Cordas z laut.de stwierdzając, iż „"Eye Of The Hunter" jest oszczędnie zinstrumentowany. Perry, wraz ze swoją gitarą akustyczną, dyskretnie zajmuje centralne miejsce. Nic nie pozostało z bogatego instrumentarium, które wyróżniało Dead Can Dance”. Natomiast teksty albumu są, według niego, „najwyższej klasy”.
Matt Mernagh z magazynu Exclaim! ocenia, iż „każda nuta [albumu] jest wykonana perfekcyjnie, co świadczy o etyce pracy Perry’ego i chęci stworzenia zapierającego dech w piersiach debiutu. Jego wokal rezonuje z poetycką pasją i nie jest już przyćmiony przez Lisę Gerrard. Perry udowadnia, że potrafi tworzyć materiał wysokiej jakości”.

</doc>
<doc id="5058667" url="https://pl.wikipedia.org/wiki?curid=5058667" title="Lea Dabič">
Lea Dabič

Lea Dabič (ur. 10 czerwca 1981 w Bohinjskiej Bistricy) – słoweńska narciarka alpejska, olimpijka, czterokrotna mistrzyni kraju.
Przebieg kariery.
Po raz pierwszy na arenie międzynarodowej pojawiła się 29 listopada 1996 roku w Hochgurgl, gdzie w zawodach FIS nie ukończyła giganta. W 1999 roku wystąpił na mistrzostwach świata juniorów w Pra Loup, zajmując między innymi 11. miejsce w zjeździe. Jeszcze dwukrotnie startowała na imprezach tego cyklu, najbliżej medalu była podczas mistrzostw świata juniorów w Verbier w 2001 roku, gdzie była czwarta w slalomie i kombinacji.
W 2002 roku wystąpiła na igrzyskach olimpijskich w Salt Lake City. Wzięła udział w jednej konkurencji – w slalomie nie ukończyła pierwszego przejazdu i nie została sklasyfikowana.
W 2003 roku uczestniczyła w mistrzostwach świata w Sankt Moritz, gdzie zajęła 12. miejsce w kombinacji i 31. w slalomie.
W Pucharze Świata zadebiutowała 18 lutego 2001 roku w Garmisch-Partenkirchen, kiedy wystąpiła w slalomie, ale nie została sklasyfikowana. Po raz pierwszy ukończyła rywalizację, a zarazem zdobyła pierwsze w karierze punkty do klasyfikacji generalnej cyklu 5 stycznia 2002 roku w Mariborze, plasując się na 14. miejscu w slalomie. Punkty Pucharu Świata zdobyła jeszcze pięciokrotnie, a najwyższym miejscem osiągniętym przez nią w zawodach Pucharu Świata było 13. miejsce w styczniu 2003 roku w Bormio w slalomie. w sezonie 2002/2003 zajęła 79. miejsce w klasyfikacji generalnej
Czterokrotnie została mistrzynią Słowenii w konkurencjach alpejskich. W zawodach o mistrzostwo kraju zwyciężyła w 2001, 2002 i 2003 roku w slalomie oraz w 1999 roku w kombinacji.
Osiągnięcia.
Puchar Świata.
Miejsca na podium.
Dabič nigdy nie stanęła na podium zawodów PŚ.

</doc>
<doc id="5058668" url="https://pl.wikipedia.org/wiki?curid=5058668" title="Lea Dabic">
Lea Dabic



</doc>
<doc id="5058676" url="https://pl.wikipedia.org/wiki?curid=5058676" title="Grzybówka fioletowoszara">
Grzybówka fioletowoszara

Grzybówka fioletowoszara, grzybówka paraboliczna ("Mycena parabolica" (Fr.) Quél.) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson ten opisał w 1838 r. Elias Fries nadając mu nazwę "Agaricus parabolicus". Obecną, uznaną przez Index Fungorum nazwę nadał mu Lucien Quélet w 1872 r.
Synonimy::
Maria Lisiewska w 1987 r. nadała mu polską nazwę grzybówka paraboliczna. Władysław Wojewoda w 2003 r. zaproponował nazwę grzybówka fioletowoszara.
Występowanie i siedlisko.
Występuje w Ameryce Północnej i niektórych krajach Europy. Władysław Wojewoda w zestawieniu grzybów wielkoowocnikowych Polski w 2003 r. przytacza 10 stanowisk z uwagą, że rozprzestrzenienie i stopień zagrożenia tego gatunku nie są znane.
Grzyb saprotroficzny. Występuje w lasach liściastych i mieszanych na opadłych gałęziach i pniach drzew, zwłaszcza buka i jodły.

</doc>
<doc id="5058677" url="https://pl.wikipedia.org/wiki?curid=5058677" title="Grzybówka paraboliczna">
Grzybówka paraboliczna



</doc>
<doc id="5058678" url="https://pl.wikipedia.org/wiki?curid=5058678" title="Mycena parabolica">
Mycena parabolica



</doc>
<doc id="5058681" url="https://pl.wikipedia.org/wiki?curid=5058681" title="Lucjan Czerny">
Lucjan Czerny

Lucjan Czerny (ur. w 5 czerwca 1945, zm. 28 marca 2021) – polski aktor i piosenkarz, dziennikarz radiowy i artysta estradowy.
Życiorys.
Pochodził z Katowic, gdzie uczęszczał do szkoły muzycznej. Uczył się również w Ogólnokształcącej Szkole Baletowej im. Ludomira Różyckiego w Bytomiu. Występował w Zespole Pieśni i Tańca „Śląsk”, jednocześnie ucząc się i pracując – najpierw na kopalni, a następnie w Telewizji Katowice m.in. przy budowie scenografii. Następnie przez wiele lat pracował jako dziennikarz radiowy – najpierw w Radiu Top (nieistniejącym), a następnie w Radiu Piekary, gdzie prowadził audycje o charakterze muzyczno-regionalnym ("Gościniec Śląski", "Śląska Nocka", "Festiwal Szlagierów", "Kuźnia talentów").
Współpracował z Estradą Śląską, a w latach 70. XX wieku założył zespół Kapela z Katowic, w skład którego wchodzili śląscy muzycy. Występował z taki artystami jak Ireneusz Dudek, Krzysztof Krawczyk, Zenon Laskowik czy Mariusz Kalaga i zespół Gang Marcela. W swoim repertuarze solowym miał m.in. śląskie piosenki ludowe. Na licznych imprezach pełnił również rolę konferansjera i wodzireja.
Był członkiem Bractwa Gwarków oraz jednym z założycieli Bractwa Artystycznego Związku Górnośląskiego. W uznaniu swej działalności otrzymał odznakę honorową „Za zasługi dla oświaty”. Był również laureatem tytułów: "Hanysa" – przyznawanego przez miasto Ruda Śląska oraz "Mikołowianina Roku" (2005).

</doc>
<doc id="5058682" url="https://pl.wikipedia.org/wiki?curid=5058682" title="Gruczoły wylęgowe">
Gruczoły wylęgowe

Gruczoły wylęgowe – gruczoły obecne w naskórku larw płazów. Wytwarzają one enzymy białkowe posiadające zdolność rozkładania zbudowanej z białka otoczki ochraniającej jajo. Podczas wylęgania zarodek wykluwający się z jaja musi się z niej uwolnić. Gruczoły te zanikają po przeobrażeniu.
Dorosłe płazy mają w skórze kilka rodzajów gruczołów, zagłębiających się kanalikami w obręb skóry właściwej i uchodzących przez naskórek na zewnątrz ciała. Odróżniają się od nich gruczoły występujące u płazów w stadium larwy (kijanki). Bardziej niż gruczoły dorosłych osobników własnej grupy przywodzą one na myśl gruczoły spotykane u ryb. Zwykle są to gruczoły jednokomórkowe. Prócz gruczołów śluzowych i cementowych larwy płazów ogoniastych i niektórych bezogonowych posiadają specjalne gruczoły wylęgowe. Gruczoły takie stwierdzono u większości płazów występujących w Polsce, aczkolwiek najlepiej zbadane zostały u pętówki babienicy.
Gruczoły wylęgowe umiejscowione są na przedniej stronie ciała larwy, grzbietowo, pomiędzy nozdrzami i oczami. Mogą tworzyć kształt litery Y. Należą do gruczołów jednokomórkowych, budują je duże komórki, pigmentowane u podstawy. Powstają przez indukcję komórek powierzchni ciała kijanki, z ektodermalnego naskórka dzięki działaniu mezodermy grzbietowej w procesie hamowanym przez kwas retinowy, aczkolwiek podejrzewano też, że mogą pochodzić z głębszych warstw, o czym miałaby świadczyć obecność ich markera UVS-2 także w głębszych warstwach głowy kijanki, bądź że miałyby pochodzić z grzebienia nerwowego.

</doc>
<doc id="5058686" url="https://pl.wikipedia.org/wiki?curid=5058686" title="Zachariasz Kazimierz Miłaszewicz Krasny">
Zachariasz Kazimierz Miłaszewicz Krasny

Zachariasz Kazimierz Miłaszewicz Krasny herbu Korab – podczaszy smoleński w latach 1666-1688.
Był elektorem Jana III Sobieskiego z województwa połockiego w 1674 roku.

</doc>
<doc id="5058687" url="https://pl.wikipedia.org/wiki?curid=5058687" title="Grzybówka gołębia">
Grzybówka gołębia

Grzybówka gołębia ("Mycena pelianthina" (Fr.) Quél.) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson ten opisał w 1821 r. Elias Fries nadając mu nazwę "Agaricus pelianthinus". Obecną, uznaną przez Index Fungorum nazwę nadał mu Lucien Quélet w 1872 r.
Synonimy:
Polską nazwę grzybówka gołębia nadała mu Maria Lisiewska w 1987 r.. Franciszek Błoński w 1889 r. opisywał ten gatunek pod nazwą bedłka ząbkowana.
Morfologia.
Średnica 15–50 mm, początkowo półkulisty lub dzwonkowaty, potem płaskowypukły, płytko bruzdowany, półprzeźroczyście prążkowany. Jest higrofaniczny. Powierzchnia naga, w stanie wilgotnym lekko śluzowata o barwie od daktylowej do blado purpurowobrązowej lub blado liliowobrązowej. W stanie suchym od środka na zewnątrz blado ochrowa lub beżowa z różowawym odcieniem lub bez.
W liczbie 29–50 dochodzących do trzonu, brzuchate, wąsko przyrośnięte lub zbiegające ząbkiem, gładkie lub poprzecznie żebrowane, blado liliowo szaro-brązowe, blado fioletowobrązowe, gęsto punktowane ciemnofioletowo-brązowymi kropkami (pleurocystydy). Ostrza ciemnofioletowo-brązowe.
Wysokość 25–80 mm, grubość 2–8 mm, w środku pusty, kruchy, twardy, cylindryczny lub rozszerzający się ku podstawie, prosty lub zgięty, czasem bocznie spłaszczony. Powierzchnia grubo włóknista lub kłaczkowata, biaława z lekko żółtawym, brązowawym lub liliowym odcieniem, wzdłużnie prążkowana ciemnofioletowo-brązowymi włókienkami. Podstawa gęsto biało-wełnista.
Ma silny rzodkiewkowy zapach i smak.
Podstawki maczugowate, 4-zarodnikowe. Zarodniki 6–8 × 3,1–4,1 µm, Q=1,7–2,1, Qav =1,9–2, pipetowate, gładkie, amyloidalne. Cheilocystydy 40–70 × 6–14 µm, przeważnie wymieszane z podstawkami, często wystające ponad nie i miejscami tworzące sterylne pasma. Są wrzecionowate, gładkie, ze sprzążkami i fioletowo brązową zawartością. Pleurocystydy podobne, liczne i podobnie wybarwione. Strzępki włosków kapelusza gładkie. Strzępki warstwy korowej trzonu gładkie o cylindrycznych komórkach końcowych, proste lub nieco rozgałęzione na wierzchołkach.
Występowanie i siedlisko.
Grzybówka gołębia występuje w Ameryce Północnej i Środkowej, Europie i na Nowej Zelandii. Władysław Wojewoda w zestawieniu grzybów wielkoowocnikowych Polski w 2003 r. przytacza liczne stanowiska. Jest to jednak gatunek rzadki. Znajduje się na "Czerwonej liście roślin i grzybów Polski". Ma status I – gatunek o nieokreślonym zagrożeniu. Bardziej aktualne stanowiska podaje internetowy atlas grzybów. Zaliczony w nim jest do gatunków rzadkich, wartych objęcia ochroną.
Grzyb saprotroficzny. Rośnie pojedynczo lub w małych grupach wśród szczątków roślinnych pod różnymi drzewami liściastymi, ale także na opadłych igłach w lasach świerkowych na glebie wapiennej. W Europie najczęściej występuje w lasach bukowych, ale w Norwegii stwierdzono go głównie pod olszami.
Gatunki podobne.
Grzybówka gołębia jest łatwo rozpoznawana po dużych rozmiarach, fioletowej barwie lub fioletowym odcieniu i rzodkiewkowym zapachu. W Ameryce Północnej występuje podobna "Mycena lammiensis", w Polsce jednak jej brak.

</doc>
<doc id="5058688" url="https://pl.wikipedia.org/wiki?curid=5058688" title="Mycena pelianthina">
Mycena pelianthina



</doc>
<doc id="5058690" url="https://pl.wikipedia.org/wiki?curid=5058690" title="Bohumil Janoušek">
Bohumil Janoušek

Bohumil Janoušek (ur. 7 września 1937 w Pradze) – czeski wioślarz, dwukrotny medalista olimpijski w barwach Czechosłowacji.
Podczas letnich igrzysk olimpijskich w Rzymie (1960) oraz Tokio (1964) dwukrotnie zdobył brązowe medale w wioślarskiej konkurencji ósemek. 
Był również dwukrotnym medalistą wioślarskich mistrzostw Europy, także w ósemkach: srebrnym (Mâcon 1959) oraz brązowym (Kopenhaga 1963).

</doc>
<doc id="5058694" url="https://pl.wikipedia.org/wiki?curid=5058694" title="Piotr Kazimierz Oskierka">
Piotr Kazimierz Oskierka

Piotr Kazimierz Oskierka herbu Murdelio odmienny (zm. 18 lipca 1698 roku) – łowczy połocki w latach 1673-1698.
Był elektorem Jana III Sobieskiego z województwa połockiego w 1674 roku.

</doc>
<doc id="5058696" url="https://pl.wikipedia.org/wiki?curid=5058696" title="Flaga Prabut">
Flaga Prabut



</doc>
<doc id="5058698" url="https://pl.wikipedia.org/wiki?curid=5058698" title="Manfred Pohlschmidt">
Manfred Pohlschmidt

Manfred „Manni” Pohlschmidt (ur. 27 sierpnia 1940 w Münster) – niemiecki piłkarz grający na pozycji napastnika, trener.
Kariera piłkarska.
Preußen Münster.
Manfred Polhschmidt karierę piłkarską rozpoczął w juniorach RSV Münster, w którym wkrótce przeszedł do seniorskiej drużyny klubu, w którym grał również jego starszy brat – Bernhard (1935–2017). W klubie grał do 1961 roku, po czym dołączył do swojego brata Bernharda (przeniósł się w 1960 roku) do lokalnego rywala klubu – Preußen Münster, w którym do 1963 roku w Oberlidze zachodniej rozegrał wszystkie 60 meczów, w których zdobył 30 goli.
Po sezonie 1962/1963 "Orły" przystąpiły do nowo utworzonej Bundesligi, w której z Pohlschmidtem w składzie zadebiutowały 24 sierpnia 1963 roku w zremisowanym 1:1 meczu domowym z Hamburgerem SV, w którym Pohlschmidt asystował przy golu Falka Dörrsa na 1:0. 12 października 1963 roku w przegranym 1:2 meczu z Borussią Dortmund, Pohlschmidt zdobył głową swojego pierwszego gola w Bundeslidze, na 1:0 w tym meczu.
25 kwietnia 1964 roku "Orły" przegrały 4:2 w meczu wyjazdowym przedostatniej – 29. kolejki sezonu 1963/1964 (Pohlschmidt zdobył gola), co przesądziło o ich spadku z Bundesligi, a 9 maja 1964 roku w meczu ostatniej – 30. kolejki sezonu 1963/1964 (rozegrał w nim 25 meczów, w których zdobył goli) zdobył 2 gole w wygranym 4:2 meczu domowym z Herthą Berlin, jednak "Stara Dama" miała w tabeli 1 punkt więcej i to ona utrzymała się w Bundeslidze, natomiast Preußen Münster kończąc rozgrywki ligowe na przedostatnim – 15. miejscu, spadło z Bundesligi.
Hamburger SV.
W sezonie 1964/1965, Poldschmidt rozegrał 24 mecze, w których zdobył 15 goli, a "Orły" zakończyły rozgrywki ligowe na 8. miejscu w Regionallidze zachodniej i nie wróciły do Bundesligi, a Poldschmidt odszedł z klubu i przeszedł do klubu Bundesligi – Hamburgera SV. W sezonie 1965/1966 w 29 meczach zdobył 18 goli, dzięki czemu był najlepszym strzelcem "Rothosen". Jednak w sezonie 1966/1967 w 26 meczach zdobył tylko 2 gole. Natomiast w Pucharze Niemiec, w którym również zdobył dwa gole, jego klub wygrał w pierwszej rundzie z Altoną 93 (6:0), w 1/8 finału z FC Köln (0:0 p.d., 2:0), w ćwierćfinale z Kickers Offenbach (0:0 p.d., 2:0), w półfinale z Alemannią Aachen, dzięki czemu awansował do finału, w którym 10 czerwca 1967 roku na Neckarstadion w Stuttgarcie przegrał z Bayernem Monachium 0:4. Jednak w klubie nie czuł się zbyt dobrze, mimo że grał wraz z innymi zawodnikami z Westfalii, byłymi zawodnikami Schalke Gelsenkirchen – Egonem Horstem i Willym Schulzem i po sezonie 1966/1967 odszedł do Schalke Gelsenkirchen.
Schalke Gelsenkirchen.
W sezonie 1967/1968 w Schalke Gelsenkirchen, w którym rozegrał 30 meczów, w których zdobył 11 goli oraz zanotował 3 asysty, wraz z weteranem Horstem Blechingerem i młodym wówczas Hansem-Jürgenem Wittkampem stanowił o sile ataku "Królewsko-Niebieskich". W sezonie 1968/1969 Pohlschmidt zdobył 5 goli "Królewsko-Niebiescy" pod wodzą trenera Rudiego Gutendorfa zakończyli rozgrywki ligowe na 7. miejscu, natomiast w Pucharze Niemiec, w którym Pohlschmidt zdobył 4 gole, "Królewsko-Niebiescy" dotarli do finału, w którym 14 czerwca 1969 roku na Waldstadion we Frankfurcie przegrali 2:1 z Bayernem Monachium, Pohlschmidt w 20. minucie zdobył gola na 1:1. W sezonie 1969/1970 z 9 golami był najlepszym strzelcem "Królewsko-Niebieskich", natomiast w Pucharze Zdobywców Pucharów, w którym Pohlschmidt rozegrał 7 meczów nie zdobywając gola, dotarli do półfinału, w którym rywalizowali z późniejszym triumfatorem rozgrywek – angielskim Manchesterem City. 1 kwietnia 1970 roku wygrali u siebie 1:0, jednak 15 kwietnia 1970 roku w meczu rewanżowym przegrali aż 5:1 i tym samym odpadli z rozgrywek, a Manchester City w finale 29 kwietnia 1970 roku na Praterstadion w Wiedniu wygrał 2:1 z polskim Górnikiem Zabrze. Po sezonie 1970/1971 w wyniku skandalu musiał odejść z klubu i tym samym przerwać piłkarską karierę. Łącznie w Bundeslidze rozegrał 156 meczów, w których zdobył 53 gole.
Skandal w Bundeslidze.
W 1971 roku wybuchł skandal, gdyż okazało się, że kilku zawodników Schalke Gelsenkirchen zostało przekupionych w sezonie 1970/1971. Jednym z zawodników okazał się Pohlschmidt, który 17 kwietnia miał sprzedać mecz z Arminią Bielefeld (0:1), w związku z czym został skazany przez sąd w Essen na karę grzywny w wysokości 2300 marek niemieckich oraz ukarany dożywotnią dyskwalifikacją, jednak w 1978 roku został ułaskawiony.
Kariera trenerska.
Manfred Pohlschmidt po ułaskawieniu w 1978 roku ponownie grał w piłkę nożną w mniejszych klubach, w których był także trenerem. W sezonie 2007/2008 prowadził kobiecą drużynę Landesligi – Saxonii Münster, z którą uzyskał awans do Verbandsligi, po czym odszedł z klubu.
Sukcesy.
Zawodnicze.
Hamburger SV
Schalke Gelsenkirchen
Trenerskie.
Saxonia Münster kobiet
Pozostała działalność.
Manfred Polhschmidt po zawieszeniu kariery piłkarskiej w 1971 roku wrócił do Münster, gdzie do 2006 roku prowadził działalność w zakładach lotto.

</doc>
<doc id="5058701" url="https://pl.wikipedia.org/wiki?curid=5058701" title="Flaga gminy Kwidzyn">
Flaga gminy Kwidzyn



</doc>
<doc id="5058702" url="https://pl.wikipedia.org/wiki?curid=5058702" title="Beautiful (singel Michele Morronego)">
Beautiful (singel Michele Morronego)

Beautiful – singel włoskiego piosenkarza i aktora Michela Morrone wydany poprzez wytwórnię Polydor Records i Universal Music Group 5 marca 2021 roku.
Autorstwo i historia wydania.
Utwór został napisany i skomponowany przez Thomasa Stengaarda, Wrethova, Carla Lehmanna, Michela Morrone oraz Tima North. Produkcją zajął się pierwszy z wyżej wymienionych artystów.
Został on wydany jako singel w formacie digital download, streaming oraz MP3 5 marca 2021 roku poprzez wytwórnię Polydor Records (digital download/streaming) lub Polydor Germany i Universal Music Group (MP3).
Odbiór komercyjny.
Singel dostał się do kilku notowań na terenie Polski, m.in. na 8. pozycję Balladowej Listy Przebojów Radia FaMa, 30. miejsce Listy Przebojów „Raga Top” Radia Olsztyn, czy do propozycji notowania Radia Eski Gorąca 20.
Utwór stał się także popularny w serwisach streamingowych: w iTunes został zanotowany na liście przebojów Polski, Azerbejdżanu, Bułgarii, Danii, Hiszpanii, Litwy, Nowej Zelandii, Rosji oraz Wielkiej Brytanii. Został zanotowany również na 42. pozycji listy przebojów Apple Music w Polsce oraz Tadżykistanie.
Został on odtworzony prawie 1,5 miliona razy w serwisie Spotify.
Teledysk.
Teledysk został opublikowany 2 dni po premierze utworu: 7 marca 2021. Był on 9. najczęściej odtwarzanym wideo w serwisie YouTube na terenie Polski w marcu 2021 roku.
Wykonania na żywo.
Pierwsze wykonanie utworu na żywo odbyło się podczas wirtualnego koncertu Michela 11 marca 2021 roku.

</doc>
<doc id="5058703" url="https://pl.wikipedia.org/wiki?curid=5058703" title="Flaga gminy Prabuty">
Flaga gminy Prabuty



</doc>
<doc id="5058706" url="https://pl.wikipedia.org/wiki?curid=5058706" title="Schmeling (herb szlachecki)">
Schmeling (herb szlachecki)

Schmeling (herb szlachecki) ("Krużganek") – polski herb szlachecki pochodzenia pruskiego.
Opis herbu.
W polu białym na ukos od prawego boku tarczy na dół na lewy krata z balasami pięciu prostymi nie toczonymi czerwona, jaka więc na gankach bywa, na hełmie pół Panny, albo po pas bez obydwu ręku, jakby po ramię obydwie odcięte miała, głowę jej binda związała, której końce daleko na bok lewy tarczy wyciągnięte.
Pieczętują się nim Schmelingowie, z których Melchior von Schmelling miał za sobą Magdalenę Urtellę, z tej syn Henryk pojął Dorotę von Kresen, która mu urodziła syna Hartwika, w wojsku koronnym Zygmunta III. Króla Polskiego majora, ten się złączył dożywotnie z Gertrudą Wittinghoffowną, z której córka Gertruda Gotardowi Bystramowi zaślubiona, umarła 1649. Jędrzej Schmelling miał swoją rotę w wojsku Polskim, co poznać z Instytucji 1631. fol. 49. Henryk starosta Orleński podpisał pacta conventa Władysława IV. Porząd. Elekc. Władysław koniuszy koronny, starosta Orleński 1674. Const. fol. 21. N. była za Feliksem Pacem podkomorzym Litewskim. Melchior w zakonie naszym, rządził prowincją Litewską od r. 1646. i na tym urzędzie umarł w Nieświeżu w r. 1648.
Herbowni.
Rodzina Schmeling. Rodzina Lippoman.

</doc>
<doc id="5058710" url="https://pl.wikipedia.org/wiki?curid=5058710" title="Andrzej Zdzisław Rojewski">
Andrzej Zdzisław Rojewski



</doc>
<doc id="5058711" url="https://pl.wikipedia.org/wiki?curid=5058711" title="Schmeling">
Schmeling



</doc>
<doc id="5058712" url="https://pl.wikipedia.org/wiki?curid=5058712" title="Jiří Lundák">
Jiří Lundák

Jiří Lundák (ur. 31 sierpnia 1939 w Pradze) – czeski wioślarz, dwukrotny medalista olimpijski w barwach Czechosłowacji.
Podczas letnich igrzysk olimpijskich w Rzymie (1960) oraz Tokio (1964) dwukrotnie zdobył brązowe medale w wioślarskiej konkurencji ósemek. 
Był również brązowym medalistą wioślarskich mistrzostw Europy (Kopenhaga 1963).

</doc>
<doc id="5058715" url="https://pl.wikipedia.org/wiki?curid=5058715" title="Kozakowo">
Kozakowo



</doc>
<doc id="5058716" url="https://pl.wikipedia.org/wiki?curid=5058716" title="Václav Pavkovič">
Václav Pavkovič

Václav Pavkovič (ur. 24 kwietnia 1936 w Brzecławiu, zm. 17 listopada 2019 tamże) – czeski wioślarz, medalista olimpijski w barwach Czechosłowacji.
Podczas letnich igrzysk olimpijskich w Rzymie (1960) zdobył brązowy medal w wioślarstwie – w konkurencji ósemek. 

</doc>
<doc id="5058722" url="https://pl.wikipedia.org/wiki?curid=5058722" title="Luděk Pojezný">
Luděk Pojezný

Luděk Pojezný (ur. 7 marca 1937 w Pradze) – czeski wioślarz, dwukrotny medalista olimpijski w barwach Czechosłowacji.
Podczas letnich igrzysk olimpijskich w Rzymie (1960) oraz Tokio (1964) dwukrotnie zdobył brązowe medale w wioślarskiej konkurencji ósemek. 
Był również dwukrotnym medalistą wioślarskich mistrzostw Europy, także w ósemkach: srebrnym (Mâcon 1959) oraz brązowym (Kopenhaga 1963).

</doc>
<doc id="5058724" url="https://pl.wikipedia.org/wiki?curid=5058724" title="Abdeladim Khadrouf">
Abdeladim Khadrouf

Abdeladim Khadrouf (arab. عبد العظيم خضروف ur. 3 stycznia 1985 w Mohammedii) – marokański piłkarz grający na pozycji napastnika i pomocnika w MAS Fez. Reprezentant kraju.
Kariera.
Kariera klubowa.
Abdeladim Khadrouf swoją przygodę z piłką rozpoczął w Kawkabie Marrakesz w sezonie 2003/2004. 1 lipca 2007 roku został zawodnikiem Unionu Mohammédia. 31 grudnia 2009 roku podpisał kontrakt z Moghrebem Tètouan. Zadebiutował tam jednak dopiero 26 sierpnia 2011 roku w meczu przeciwko FUS Rabat, który zakończył się bezbramkowym remisem. Pierwszą bramkę w tym zespole strzelił już w kolejnym meczu; jego zespół zagrał przeciwko Olympique Khouribga, jego drużyna wygrała 1:3. Łącznie w tym zespole rozegrał 111 meczy, strzelił 14 bramek i zanotował 11 asyst. Z tym klubem w sezonach 2011/2012 i 2013/2014 został mistrzem kraju i w 2015 roku uczestniczył na Klubowych Mistrzostwach Świata. 1 lipca 2016 roku przeniósł się do Wydadu Casablanca. Zadebiutował tam 27 lipca 2016 roku w meczu pucharu CAF przeciwko Al-Ahly Kair, przegranym 0:1. Pierwszą bramkę strzelił już w następnym meczu przeciwko ASEC Mimosas, wygranym 2:1. Łącznie w barwach tego klubu rozegrał 49 meczy (2 na Klubowych Mistrzostwach Świata), strzelił 5 goli i zanotował 4 asysty. Z tym zespołem zdobył mistrzostwo kraju w sezonie 2016/2017, w tym samym sezonie triumfował w CAF Champions League. 24 stycznia 2018 roku przeniósł się do Raji Casablanca. Zadebiutował tam 10 lutego 2018 roku w starciu przeciwko Wydadowi Casablanca, wygranym 1:2, zaś bramkę strzelił 8 dni później, w meczu przegranym 2:1 przeciwko FAR Rabat. Łącznie w tym klubie zagrał w 15 spotkaniach, strzelił jedną bramkę i tyle samo asyst. Podczas pobytu w drużynie zdobył także CAF Confederation Cup. Od 12 lipca 2018 roku do 21 września roku tego samego pozostawał bez klubu, wtedy został zawodnikiem Chabab Rif Al Hoceima. Debiut zaliczył 23 września 2018 roku w meczu przeciwko Olympikowi Khouribga, nawet strzelił gola, ale jego drużyna przegrała 2:1. Łącznie w tym zespole rozegrał 20 meczy strzelił 5 bramek. 30 sierpnia 2019 przeszedł do MAS Fez. Zadebiutował tam 8 grudnia w meczu przeciwko Renaissance de Berkane, zakończonym remisem 1:1. Do 7 kwietnia 2021 roku rozegrał 3 mecze i zaliczył jedną asystę.
Kariera reprezentacyjna.
Abdeladim Khadrouf w ojczystej reprezentacji rozegrał 12 meczy (9 pod egidą FIFA) i strzelił 3 gole (2 w meczach pod egidą FIFA).

</doc>
<doc id="5058727" url="https://pl.wikipedia.org/wiki?curid=5058727" title="Jan Švéda">
Jan Švéda

Jan Švéda (ur. 5 listopada 1931 w Brzecławiu, zm. 14 grudnia 2007) – czeski wioślarz, medalista olimpijski w barwach Czechosłowacji.
Podczas letnich igrzysk olimpijskich w Rzymie (1960) zdobył brązowy medal w wioślarstwie – w konkurencji ósemek. Był również uczestnikiem zawodów wioślarskich na olimpiadzie w Melbourne (1956) – nie zdobywając medalu w konkurencji ósemek.
Był trzykrotnym medalistą wioślarskich mistrzostw Europy, także w ósemkach: złotym (Bled 1956), srebrnym (Mâcon 1959) oraz brązowym (Duisburg 1957).

</doc>
<doc id="5058733" url="https://pl.wikipedia.org/wiki?curid=5058733" title="Kozakowo (rejon miorski)">
Kozakowo (rejon miorski)

Kozakowo (; ) – wieś na Białorusi, w obwodzie witebskim, w rejonie miorskim, w sielsowiecie Powiacie.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do Huberta i Emilii Światopełk-Mirskich.
W latach 1921–1945 wieś a następnie zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwały tu 283 osoby, 35 były wyznania rzymskokatolickiego, 160 prawosławnego a 88 staroobrzędowego. Jednocześnie 269 mieszkańców zadeklarowało polską przynależność narodową a 14 białoruską. Było tu 57 budynków mieszkalnych. W 1931 w 58 domach zamieszkiwały 274 osoby.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5058736" url="https://pl.wikipedia.org/wiki?curid=5058736" title="Kozakowo (sielsowiet Powiacie)">
Kozakowo (sielsowiet Powiacie)

Kozakowo (; ) – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorskim, w sielsowiecie Powiacie.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do Huberta i Emilii Światopełk-Mirskich.
W latach 1921–1945 wieś a następnie zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwały tu 97 osób, 28 było wyznania rzymskokatolickiego, 9 prawosławnego a 60 staroobrzędowego. Jednocześnie wszyscy mieszkańcy zadeklarowali polską przynależność narodową. Było tu 12 budynków mieszkalnych. W 1931 w 17 domach zamieszkiwały 92 osoby.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.

</doc>
<doc id="5058746" url="https://pl.wikipedia.org/wiki?curid=5058746" title="Josef Věntus">
Josef Věntus

Josef Věntus (ur. 17 lutego 1931 w Kylešovicach, zm. w grudniu 2001) – czeski wioślarz, dwukrotny medalista olimpijski w barwach Czechosłowacji.
Podczas letnich igrzysk olimpijskich w Rzymie (1960) oraz Tokio (1964) dwukrotnie zdobył brązowe medale w wioślarskiej konkurencji ósemek. Był również uczestnikiem zawodów wioślarskich na olimpiadzie w Melbourne (1956) – nie zdobywając medalu w konkurencji ósemek.
Był trzykrotnym medalistą wioślarskich mistrzostw Europy, także w ósemkach: złotym (Bled 1956) oraz dwukrotnie brązowym (Duisburg 1957, Kopenhaga 1963).

</doc>
<doc id="5058750" url="https://pl.wikipedia.org/wiki?curid=5058750" title="Miroslav Koníček">
Miroslav Koníček

Miroslav Koníček (ur. 18 kwietnia 1936 w Pradze) – czeski wioślarz (sternik), dwukrotny medalista olimpijski w barwach Czechosłowacji.
Podczas letnich igrzysk olimpijskich w Rzymie (1960) oraz Tokio (1964) dwukrotnie zdobył brązowe medale w wioślarskiej konkurencji ósemek. W 1960 był również sternikiem w osadzie czwórki ze sternikiem, w tej konkurencji nie zdobywając medalu.
Był dwukrotnym medalistą wioślarskich mistrzostw Europy, także w ósemkach: srebrnym (Mâcon 1959) oraz brązowym (Kopenhaga 1963).

</doc>
<doc id="5058753" url="https://pl.wikipedia.org/wiki?curid=5058753" title="Maria Malanowicz-Niedzielska">
Maria Malanowicz-Niedzielska

Maria Malanowicz-Niedzielska (ur. 30 listopada 1899 w Wilnie, zm. 8 października 1943 w Warszawie) – polska aktorka teatralna.
Życiorys.
Urodziła się w Wilnie jako córka Sabiny (z domu Sawicka) i Józefa Malanowiczów. Miała trzech braci − Aleksandra, Kazimierza i Jana oraz dwie siostry − Zofię i Bronisławę. Ukończyła Miejski Dwuletni Kurs Dramatyczny w Krakowie, zorganizowany 1 października 1919 z inicjatywy wiceprezydenta Karola Rollego, a prowadzony przez dyrektora Teatru Powszechnego Józefa Wiśniowskiego. 
Początkowo na scenie używała nazwiska panieńskiego, a potem najczęściej podwójnego Malanowicz-Niedzielska. W 1919 zadebiutowała w Teatrze Komedii Muzycznej „Lutnia” w Wilnie jako Klara w przedstawieniu Elizy Orzeszkowej "Pieśń przerwana". Następnie w sezonie 1920/1921 grała w Teatrze im. Słowackiego w Krakowie i „Reduta” Juliusza Osterwy. Występowała w teatrach: Komedia w Warszawie (1922), Miejskim w Toruniu (1922–1924), Miejskim w Bydgoszczy (1928–1929) i Melodram w Warszawie (1931–1932), a także w Łucku i Lwowie oraz gościnnie w innych miastach. Z filmów zachował się jedynie fragment w filmie-składance o Ludwiku Solskim "Geniusz sceny" (1939).
W 1937 została odznaczona Medalem Niepodległości. Podczas okupacji niemieckiej w czasie II wojny światowej uczestniczyła w konspiracji. Była agentką kontrwywiadu AK i pracowała też jako kelnerka. Zginęła zastrzelona przypadkowo w kawiarni „Za kotarą” w Warszawie podczas akcji AK. Pochowana została na cmentarzu ewangelicko-reformowanym w Warszawie (kwatera 4-6-2).
Jej bratankiem był aktor Zygmunt Malanowicz. 

</doc>
<doc id="5058758" url="https://pl.wikipedia.org/wiki?curid=5058758" title="Umida Tuhtamurodovna Ahmedova">
Umida Tuhtamurodovna Ahmedova

Umida Tuhtamurodovna Ahmedova (ur. 21 października 1955, Parkent, Wilajet taszkencki, Uzbecka SRR) – uzbecka fotografka, autorka filmów dokumentalnych.
W 2010 roku Umida Ahmedowa została oskarżona przez władze uzbeckie o „oczernianie i obrażanie narodu uzbeckiego” przez film dokumentalny „Brzemię dziewictwa” i album ze zdjęciami pod tytułem „Kobiety i mężczyźni: od świtu do zmroku” wydany przez Ambasadę Szwajcarską w Taszkencie. Sprawa miała międzynarodowy rozgłos.
Od 2010 roku miała zakaz uczestniczenia w oficjalnych wystawach organizowanych w Uzbekistanie.
Życiorys.
Umida Ahmedova urodziła się w miejscowości Parkent na terenach Uzbeckiej SRR w 1955 roku.
W roku 1980 ukończyła studia w rosyjskiej miejscowości Włodzimierz, jako kierownik filmów amatorskich. Od 1980 roku rozpoczęła karierę zawodową jako asystent operatora w pracowni filmów popularnonaukowych i dokumentalnych „Uzkinochronika”. Od 1981 roku była członkiem klubu fotograficznego „Panorama” (Taszkent).
W roku 1986, mieszkając i pracując w Taszkencie, zaocznie ukończyła Wszechzwiązkowy Państwowy Instytut Kinematografii (WGIK) z siedzibą w Moskwie, jako operatorka filmowa.
W latach 90. pracownia „Uzkinochronika” stopniowo upadała, Umida Ahmedova zaczęła poświęcać dużo czasu fotografii. Jej pierwszym aparatem fotograficznym był „Zenit”.
Twórczość.
Kobiety i mężczyźni: od świtu do zmroku.
Album „Kobiety i mężczyźni: od świtu do zmroku” zawiera zdjęcia wykonane przez Umidę Ahmedovą w latach 1996–2006 w różnych regionach Uzbekistanu oraz częściowo Kirgistanu. Fotografie ilustrują typowe momenty z życia mieszkańców miast i wsi. Autorka określa swoje prace jako „autentyczne obrazy uzbeckich kobiet i mężczyzn”.
Brzemię dziewictwa.
Film opowiada o problemie zachowania dziewictwa panny młodej przed ślubem i stosunku do tego w rodzinach uzbeckich.

</doc>
<doc id="5058759" url="https://pl.wikipedia.org/wiki?curid=5058759" title="Piaseczno Wąskotorowe Północne">
Piaseczno Wąskotorowe Północne

Piaseczno Wąskotorowe Północne – zlikwidowany wąskotorowy kolejowy przystanek osobowy w Piasecznie, w województwie mazowieckim, w Polsce.
Przystanek powstał w trakcie przebudowy linii Kolei Wilanowskiej przeprowadzonej od jesieni 1935 do wiosny 1936 roku, która swoim zakresem prac obejmowała zmianę rozstawu szyn z 800 mm na 1000 mm, połączenie linii z Koleją Grójecką oraz zmianę przebiegu linii na terenie Piaseczna. Został oddany do użytku w maju 1936 roku i zastąpił dotychczasową stację końcową Piaseczno Północne, która położona była około 500 metrów na południe. W obrębie przystanku znajdował się niezachowany budynek dworcowy. 
Przed II wojną światową przystanek nosił nazwę "Piaseczno Wilanowskie", ponieważ odjeżdżały z niego pociągi pasażerskie do Wilanowa. Niemieckie władze okupacyjne zmieniły nazwę na "Piaseczno Północne". Nazwą tą, początkowo w wersji zgermanizowanej, zaś od 1948 roku rozbudowaną o człon "Wąskotorowe", posługiwano się do czasu zamknięcia przystanku oraz linii kolejowej w 1971 roku.

</doc>
<doc id="5058764" url="https://pl.wikipedia.org/wiki?curid=5058764" title="Medycyna tradycyjna">
Medycyna tradycyjna

Medycyna tradycyjna – suma wiedzy, umiejętności i praktyk opartych na teoriach, przekonaniach i doświadczeniach swoistych dla danych kultur, wykorzystywane w utrzymaniu zdrowia, profilaktyce, diagnozowaniu, poprawianiu lub leczeniu chorób fizycznych i psychicznych.

</doc>
<doc id="5058772" url="https://pl.wikipedia.org/wiki?curid=5058772" title="Liechtensteinische Post">
Liechtensteinische Post

Liechtensteinische Post AG – liechtensteińska firma świadcząca usługi pocztowe w Księstwie Liechtensteinu.
Historia.
Historia poczty w Liechtensteinie sięga początków XIX wieku. W 1817 roku poczta austriacka otworzyła na terenie Księstwa pierwszy punkt pocztowy w Balzers. 1 lutego 1912 roku na podstawie porozumień zawartych rok wcześniej austriacka poczta wydaje pierwszy krajowy znaczek pocztowy dla Liechtensteinu. W 1920 roku w wyniku przemian politycznych wygasa umowa pocztowa z Austrią, a 10 listopada 1920 zawarta zostaje umowa pocztowa z sąsiednią Szwajcarią, dzięki której usługi pocztowe na terenie Księstwa do już do końca XX wieku będzie świadczyła Swiss Post.
Początki niezależnej liechtensteińskiej poczty stanowią dwie ustawy uchwalone przez Landtag 18 grudnia 1998 roku. Chęć oddzielenia struktur pocztowych Księstwa od Szwajcarii była podyktowana liberalizacją systemu pocztowego w Szwajcarii i w Europie. Dwa miesiące później – 19 lutego 1999 roku oficjalnie powstała spółka akcyjna Liechtensteinische Post, w której 100% udziałów posiadał Rząd Liechtensteinu. 1 stycznia 2000 roku Poczta rozpoczęła działanie. Firma ściśle współpracowała i nadal współpracuje z pocztą szwajcarską.
W 2005 roku Rząd Liechtensteinu sprzedał 25% udziałów szwajcarskiej Swiss Post, która stała się udziałowcem mniejszościowym. W roku 2011 Liechtensteinische Post wykupiła większość udziałów w firmie DIG GmbH z Linzu, zajmującej się produkcją oprogramowania, a w 2013 w firmie Newtron AG z Drezna, jednak kolejno w latach 2015 i 2016 firma odsprzedała udziały. W 2009 roku poczta liechtensteińska nawiązała współpracę z UPS i przejęła odbiór i dostawę przesyłek kurierskich tej firmy.
Udziałowcy.
Głównym udziałowcem w Liechtensteinische Post jest Księstwo Liechtenstein, które posiada 75% udziałów. Pozostałe 25% zostało odsprzedane w 2005 roku szwajcarskiej spółce akcyjnej Swiss Post.
Siedziba.
Siedziba Liechtensteinische Post znajduje się w Schaan, niedaleko granicy ze Szwajcarią. W jej sąsiedztwie znajduje się centrum logistyczne o powierzchni około 10 000 metrów kwadratowych.
Filie.
Poczta posiada dwanaście filii na terenie Księstwa: w Balzers, w Triesen, w Triesenbergu, w Vaduz, dwie filie w Schaan, w Nendeln, w Schaanwald, w Mauren, w Eschen, w Schellenbergu i w Ruggell.
Kody pocztowe.
Liechtensteiński system pocztowy jest zintegrowany z systemem szwajcarskim. Kody składają się z czterech cyfr i zaczynają się od 94.

</doc>
<doc id="5058777" url="https://pl.wikipedia.org/wiki?curid=5058777" title="Szpital Bródnowski">
Szpital Bródnowski



</doc>
<doc id="5058780" url="https://pl.wikipedia.org/wiki?curid=5058780" title="Potwora">
Potwora

Potwora ("Stauropus") – rodzaj motyli z rodziny garbatkowatych.
Motyle o krępym ciele. W ich ubarwieniu dominuje kolor brązowoszary, szary lub oliwkowy. Głowa jest zaopatrzona w łyse oczy złożone, uwstecznioną ssawkę i krótkie głaszczki, natomiast pozbawiona jest przyoczek. Czułki nie przekraczają połowy długości przedniego skrzydła, u samca są obustronnie grzebykowane, zaś u samicy cienkie i ząbkowane. Owłosienie głowy, tułowia i odwłoka jest gęste i wełniste, najobfitsze na spodniej stronie. Skrzydła przedniej pary są długie, duże i mają ukośnie ściętą krawędź zewnętrzną. Tylne skrzydła są małe i okrągłe. Tylne odnóża mają jedną parę ostróg na goleniach. Długi i równomiernie ku tyłowi zwężony odwłok wieńczą kępki popielatych włosków.
Rodzaj zamieszkuje krainy palearktyczną i orientalną, przy czym w Europie występuje tylko potwora buczynówka. Gąsienice są foliofagami żerującymi na drzewach i krzewach liściastych. Zimowanie odbywa się w stadium poczwarki. Owady dorosłe nie pobierają pokarmu i są aktywne nocą.
Takson ten wprowadzony został w 1812 roku przez Ernsta Friedricha Germara. Klasyfikowany jest w plemieniu Dicranurini w obrębie podrodziny Notodontinae lub w podrodzinie Stauropinae. Zalicza się doń m.in. następujące gatunki:

</doc>
<doc id="5058781" url="https://pl.wikipedia.org/wiki?curid=5058781" title="Stauropus">
Stauropus



</doc>
<doc id="5058783" url="https://pl.wikipedia.org/wiki?curid=5058783" title="Roman Kurski">
Roman Kurski



</doc>
<doc id="5058785" url="https://pl.wikipedia.org/wiki?curid=5058785" title="Jan Alfons Lippoman">
Jan Alfons Lippoman

Jan Alfons Lippoman h. Schmeling (ur. 1 maja 1834 we wsi Stojanka pod Kijowem (ochrzczony imionami Józef Alfons), zm. 9 lutego 1900 w Krakowie) – rolnik, redaktor "Tygodnika Rolniczego".
Życiorys.
Urodził się w rodzinie szlacheckiej, herbu Schmeling. Ojciec Antoni Lippoman był rotmistrzem kawalerii w wojsku rosyjskim, matka Dorota Stepanowa była wyznania prawosławnego. Alfons rozpoczął naukę w gimnazjum w Kijowie, lecz przerwał ją w roku 1846 i przywędrował do Krakowa, gdzie (jako dwunastolatek) pozostawał pod opieką księdza o nazwisku Hamburger. Pod nazwiskiem opiekuna, jako Jan Hamburger, ukończył szkołę realną w Stanisławowie oraz studia rolnicze w Altenburgu na Węgrzech. Osiadł w powiecie Wielickim, należał przez kilka lat do Rady Powiatowej Wielickiej. W latach 1874-1883 działał w Towarzystwie Oficjalistów Prywatnych. Uczestniczył w założeniu Towarzystwa Rolniczego Okręgowego Wielickiego, którego był wiceprezesem. W 1884, osiadłszy w Krakowie, został wiceprezesem Towarzystwa Rolniczego Krakowskiego, jednak zrezygnował z tej funkcji objąwszy redakcję „Tygodnika Rolniczego”. Tygodnik prowadził w latach 1885–1897, publikując w nim również własne artykuły. Jednocześnie kontynuował działalność w Towarzystwie Rolniczym, jako członek komitetu oraz prowadził biuro statystyki przy Towarzystwie. W 1887 organizował Wystawę Rolniczo-Przemysłową w Krakowie. Przez kilka lat prowadził wykłady z rolnictwa na kursach dla kobiet zorganizowanych przez A. Baranieckiego. Był członkiem Towarzystwa Ogrodniczego w Krakowie. Pochowany na Cmentarzu Rakowickim.
Rodzina.
Żonaty z Klementyną z Czerwińskich, miał jednego syna Aleksandra. Jego dziad Jan Lippoman, chorąży czechryński, ziemianin i autor książek, m.in. relacji z rzezi humańskiej "Bunt hajdamaków na Ukrainie r. 1768 opisany przez Lippomana i dwóch bezimiennych..."

</doc>
<doc id="5058786" url="https://pl.wikipedia.org/wiki?curid=5058786" title="Petr Čermák">
Petr Čermák

Petr Čermák (ur. 24 grudnia 1942 w Pradze) – czeski wioślarz, medalista olimpijski w barwach Czechosłowacji.
Podczas letnich igrzysk olimpijskich w Tokio (1964) zdobył brązowy medal w wioślarstwie – w konkurencji ósemek. Był również uczestnikiem zawodów wioślarskich na olimpiadzie w Meksyku (1968) – w finale konkurencji ósemek zajął 5. miejsce.

</doc>
<doc id="5058788" url="https://pl.wikipedia.org/wiki?curid=5058788" title="Flaga Łeby">
Flaga Łeby



</doc>
<doc id="5058790" url="https://pl.wikipedia.org/wiki?curid=5058790" title="Gigi Riva">
Gigi Riva



</doc>
<doc id="5058791" url="https://pl.wikipedia.org/wiki?curid=5058791" title="Pomnik Rewolucji Ludu Moslaviny">
Pomnik Rewolucji Ludu Moslaviny

Pomnik Rewolucji Ludu Moslaviny, także Pomnik Rewolucji () – rzeźba upamiętniająca wydarzenia z II wojny światowej autorstwa Dušana Džamonji, znajdująca się w miejscowości Podgarić w gminie Berek w Chorwacji. Pomnik ma około 10 m wysokości i 20 m szerokości. Jest dedykowany poległym rebeliantom z regionu Moslaviny, którzy zbuntowali się przeciwko Ustaszom.
Tło historyczne.
W kwietniu 1941 r. wojsko Królestwa Jugosławii zostało pokonane przez państwa Osi. Spowodowało to włączenie m.in. regionu Moslaviny do nowego państwa – Niezależnego Państwa Chorwackiego (NDH). Państwo to miało być protektoratem włosko-niemieckim lub państwem marionetkowym nazistowskich Niemiec rządzonym przez Ustaszy, których celem było utworzenie m.in. jednolitego etnicznie państwa chorwackiego, co spowodowało sprzeciw części mieszkańców Moslaviny. Od zimy 1941 r. Podgarić było istotnym ośrodkiem działalności partyzanckiej, a także ośrodkiem działań Komitetu Centralnego Komunistycznej Partii Chorwacji. To tu działały kompleksy szpitalne, które wspomagały 10. Korpus Partyzantów w Zagrzebiu (ok. 6 tys. żołnierzy).
Kompleks szpitalny w Podgarić nie ograniczał się jedynie do ratowania rannych. Funkcjonowały w nim również teatry, szkoły i warsztaty, a dowództwo partyzantów wykorzystywało go do celów politycznych i strategicznych. Pomimo położenia kompleksu szpitalnego na zalesionych zboczach górskich dochodziło tu do ataków Ustaszy, w wyniku których zginęło około 900 partyzantów.
Prace nad pomnikiem.
Władze lokalne i regionalne grupy kombatanckie w połowie lat 60. zaproponowały powstanie pomnika upamiętniającego opór partyzantów podczas II wojny światowej. Realizację rzeźby zlecono rzeźbiarzowi Dušanowi Džamonji, którego wsparł w realizacji Vladimir Veličković. Pomnik został ukończony w 1967 roku i uroczyście odsłonięty 7 września 1967 r. przez Prezydenta Socjalistycznej Federacyjnej Republiki Jugosławii, Josipa Broza Tito.
Projekt pomnika.
Konstrukcję stanowi brutalistyczna, betonowa, abstrakcyjna rzeźba o wysokości 10 m i szerokości 20 m, posiada ona 2 skrzydła oraz centralne oko, powleczone aluminiowymi panelami. Wzdłuż ścieżki prowadzącej do rzeźby znajdują się krypty w których spoczywa około poległych 900 partyzantów.

</doc>
<doc id="5058792" url="https://pl.wikipedia.org/wiki?curid=5058792" title="Jan Mrvík">
Jan Mrvík

Jan Mrvík (ur. 29 marca 1939 w Pradze) – czeski wioślarz, medalista olimpijski w barwach Czechosłowacji.
Podczas letnich igrzysk olimpijskich w Tokio (1964) zdobył brązowy medal w wioślarstwie – w konkurencji ósemek.
Był również brązowym medalistą wioślarskich mistrzostw Europy, także w ósemkach (Kopenhaga 1963).

</doc>
<doc id="5058793" url="https://pl.wikipedia.org/wiki?curid=5058793" title="Adaptogen">
Adaptogen

Adaptogeny, zioła adaptacyjne, substancje adaptogenne ( ‘przystosować się’; gr. "γένος" "genos" ‘ród’, ‘pochodzenie’) – substancja pochodzenia naturalnego lub surowiec roślinny o korzystnym dla zdrowia nieswoistym działaniu, pomagający w adaptacji organizmu do szeroko pojętego obciążenia stresem, wspomagający utrzymanie homeostazy organizmu i niewykazujący działania modulującego oraz skutków ubocznych.
Pojęcie adaptogen z uwagi na: zbyt rozległą definicję, niespecyficzne działanie, brak zastosowania w leczeniu chorób oraz niejasny sposób działania (surowców roślinnych lub substancji pochodzenia roślinnego) nie jest akceptowane we współczesnej terminologii farmakologicznej oraz klinicznej.
Większość znanych adaptogenów była od wieków stosowana jako surowiec leczniczy w medycynie tradycyjnej m.in. ajurwedzie, tradycyjnej medycynie chińskiej. Zainteresowanie nauki adaptogenami wywodzi się z badań etnofarmakologicznych Władimira Komorowa (1895) i Aresenyeva (1903-1907) prowadzonych na dalekim wschodzie. Odkryto wtedy, że jagody cytryńca chińskiego stosowane przez myśliwych ludu Nanai w postaci toniku ograniczać miały: pragnienie, głód, redukowały astenię (zmęczenie) i poprawiać widzenie o zmroku. Termin adaptogen zaproponował w roku 1947 radziecki toksykolog N.V. Lazarew.
Rośliny uznawane za źródło adaptogenów.
Adaptogeny najczęściej są uzyskiwane z roślin należących do rodzin: astrowatych, araliowatych, gruboszowatych i psiankowatych.

</doc>
<doc id="5058795" url="https://pl.wikipedia.org/wiki?curid=5058795" title="Muszka kołowa">
Muszka kołowa

Muszka kołowa – część karabinu maszynowego lub działka przeciwlotniczego. 
Jest jedną z części składowych, która wchodzi w wyposażenie przeciwlotniczego karabinu maszynowego lub małokalibrowego działka przeciwlotniczego. Służy do ułatwienia strzelania z ziemi do celów znajdujących się w powietrzu, uwzględniając odpowiednie wyprzedzenie. Zbudowana jest z kilku pierścieni, które rozmieszczone są współosiowo i połączone poprzeczkami zamocowanymi w uchwycie. Pierścień, który jest potrzebny do naprowadzenia broni na cel określa się na podstawie odległości do celu, jego prędkości oraz kierunku ruchu. Podczas naprowadzenia broni na cel oko celowniczego, wybrany pierścień oraz cel muszą znajdować się na linii prostej.

</doc>
<doc id="5058797" url="https://pl.wikipedia.org/wiki?curid=5058797" title="Iskra Likomanowa">
Iskra Likomanowa

Iskra Angełowa Likomanowa (, ur. w 1955 w Sliweniu, zm. 6 lipca 2011) – bułgarska profesor, slawistka, wykładowczyni Uniwersytetu Sofijskiego im. św. Klimenta Ochrydzkiego, językoznawczyni, specjalistka w dziedzinie teorii przekładu, tłumaczka literatury polskiej.
Edukacja.
W 1979 roku ukończyła filologię słowiańską (ze specjalnością język polski i serbsko-chorwacki) na Wydziale Slawistyki Uniwersytetu Sofijskiego im. św. Klimensa z Ochrydy. W 1983 roku obroniła doktorat z gramatyki porównawczej języków słowiańskich na Uniwersytecie Jagiellońskim. W latach 1983–1997 wykładała na Uniwersytecie Wielkotyrnowskim im. św. Cyryla i Metodego oraz Uniwersytecie im. Konstantyna Presławskiego w Szumenie.
Aktywność zawodowa.
Od 2007 roku to profesor zwyczajna Uniwersytetu Sofijskiego, w latach 2000–2003 prodziekan ds. współpracy międzynarodowej Wydziału Filologii Słowiańskiej Uniwersytetu Sofijskiego, a w latach 2009–2011 lektorka języka bułgarskiego na Uniwersytecie „La Sapienza” w Rzymie.
Działalność naukowa.
Uczestniczyła w wielu projektach i konferencjach naukowych. W latach 1994–1996 koordynowała projekt "Autobiograficzne historie – językowe, kulturowe i psychologiczne charakterystyki" przy Uniwersytecie Środkowoeuropejskim w Pradze, a w latach 2001–2002 projekt "Bibliotekha Slavica", służący cyfryzacji najważniejszych zbiorów Biblioteki Uniwersytetu Sofijskiego. Wzięła udział w konferencji "Literatura polska na świecie" zorganizowanej w roku 2005 przez Uniwersytet Śląski. W latach 2004–2006 uczestniczyła w organizowanym przez Uniwersytet Śląski projekcie "Slavic Networking. Językowa i kulturowa integracja – slawistyczna sie"ć. Prowadziła wykłady na między innymi na uniwersytetach w Warszawie, Krakowie, Dreźnie, Erlangen, Poczdamie, Marburgu, Grazu, Oksfordzie i Rzymie.
Przekładała na bułgarski twórczość Wisławy Szymborskiej, Czesława Miłosza, Tadeusza Konwickiego, Andrzeja Stasiuka, Jerzego Kosińskiego. Jej zainteresowania badawcze obejmowały mowę potoczną oraz związki międzykulturowe i międzyjęzykowe.

</doc>
<doc id="5058798" url="https://pl.wikipedia.org/wiki?curid=5058798" title="Krzywowszczyzna">
Krzywowszczyzna

Krzywowszczyzna (; ) – wieś na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 3 domach zamieszkiwało 21 osób.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5058804" url="https://pl.wikipedia.org/wiki?curid=5058804" title="Margreta Grigorowa">
Margreta Grigorowa

Margreta Grigorowa (, urodzona 22 grudnia 1964 roku w Drjanowie) – bułgarska slawistka, literaturoznawczyni, badaczka literatury polskiej.
Edukacja.
Ukończyła filologię bułgarską na Uniwersytecie Wielkotyrnowskim im. Świętych Cyryla i Metodego. Tematyka jej rozprawy doktorskiej dotyczyła twórczości Bolesława Prusa. W 2005 uzyskała tytuł docenta, a w 2015 roku została profesorem literatur słowiańskich. Rok później wygłosiła na Uniwersytecie Jagiellońskim cykl wykładów o polsko-bułgarskich związkach literackich. Współpracuje z licznymi czasopismami poświęconymi literaturze, takimi jak "Rocznik Przemyski. Literatura i język" oraz czasopismo naukowe Uniwersytetu Pedagogicznego w Krakowie "Annales Universitatis Pedagogikae Cracoviensis".
Zainteresowania naukowe.
Badaczka twórczości Bolesława Prusa, Olgi Tokarczuk, Ryszarda Kapuścińskiego, Gustawa-Herlinga Grudzińskiego, Josepha Conrada, Czesława Miłosza, Wisławy Szymborskiej. Jej zainteresowania naukowe obejmują również motyw podróży w literaturze romantycznej, postacie królów i świętych w literaturze staropolskiej oraz młodopolski dualizm.
Wybrane publikacje.
Margareta Grigorowa. "Polonistyka międzynarodowa w Katowicach: słodkie owoce spotkania." W: "Literatura polska w świecie". T. 7: "Recepcja i adaptacja, mecenaty i migracje: prace ofiarowane profesorowi Romualdowi Cudakowi". Red. K. Furkacz. Wydawnictwo Uniwersytetu Śląskiego, Gnome. Katowice 2019. ISBN 978-83-63268-61-9.
Margareta Grigorowa. "Bruno i Caravaggio: filozof heretyk i malarz heretyk w twórczości Gustawa Herlinga-Gruzińskiego." „Annales Universitatis Paedagogicae Cracoviensis. Studia Historicolitteraria” 2016, nr 1.
Margareta Grigorowa. "Historia starych butów. Recepcja dzieł Kraszewskiego i utworów mu przypisanych w Bułgarii. Kraszewski i wiek XIX", seria Przełomy/Pogranicza. Białystok 2014. ISBN 978-83-63470-33-3.

</doc>
<doc id="5058805" url="https://pl.wikipedia.org/wiki?curid=5058805" title="Flaga Lęborka">
Flaga Lęborka



</doc>
<doc id="5058806" url="https://pl.wikipedia.org/wiki?curid=5058806" title="Chevrolet HHR Panel Van">
Chevrolet HHR Panel Van



</doc>
<doc id="5058807" url="https://pl.wikipedia.org/wiki?curid=5058807" title="Lekarz Polski">
Lekarz Polski

Lekarz Polski – miesięcznik wydawany przez Ogólnopolski Związek Zawodowy Lekarzy (OZZL) w latach 1995-2003.
Stworzenie pisma i tematyka.
Miesięcznik Lekarz Polski (nie mylić z czasopismem "Lekarz Polski" wydawanym w Polsce w latach 1925-1939), został powołany uchwałą Zarządu Krajowego OZZL z 1994. Pierwszy numer ukazał się w lutym 1995 pod nazwą "Biuletyn Informacyjny Ogólnopolskiego Związku Zawodowego Lekarzy", w nakładzie 20 tys. egzemplarzy. Kolejny numer wydano w nakładzie 35 tys., w 1996 nakład wzrósł do 50 tys. W listopadzie 1997 nastąpiła zmiana szaty graficznej i tytułu na "Lekarz Polski", nakład unormował się na poziomie 36 tys. Pismo było kolportowane przez terenowe jednostki organizacyjne OZZL wśród pracowników opieki zdrowotnej i pacjentów w placówkach służby zdrowia w całym kraju.
Podstawową tematykę pisma stanowiły zagadnienia związane z organizacją systemu opieki zdrowotnej w Polsce, w tym z reformą wyższych uczelni medycznych. Publicyści zajmowali się też problemami typowo związkowymi, dotyczącymi warunków pracy lekarzy i ich wynagrodzeń. Relacjonowano przebieg przeprowadzanych przez OZZL akcji, protestów, strajków i zjazdów. Zamieszczano analizy projektów aktów prawnych dotyczących opieki zdrowotnej i porady związane z kodeksem pracy. Zarząd Krajowy przekazywał informacje o swojej działalności. O jednomandatowych okręgach wyborczych pisali: założyciel Ruchu Obywatelskiego na rzecz JOW prof. Jerzy Przystawa i prezes Ruchu Janusz Sanocki.
Redakcja i współpracownicy.
Redaktorem naczelnym pierwszych dziewięciu wydań miesięcznika była Ewa Niedosug, która później została zastępcą, a funkcję po niej przejął na stałe lekarz Włodzimierz Grądzki. Radę programową/redakcyjną tworzyli lekarze – członkowie OZZL: Krzysztof Bukiel, Ryszard Kijak (kierownik działu regionalnego), Mirosław Stelągowski, Jacek Domejko, Jacek Wutzow, Dariusz Hankiewicz. Wszyscy wymienieni byli autorami licznych materiałów w "Lekarzu Polskim".
Do współpracowników należeli (w większości lekarze): Wojciech Beuth, Małgorzata Dorau, Maja Erdman, Arkadiusz Gacparski (rysunki), Mariusz Gierba, Michał Górecki, Justyna Hoffman-Wiśniewska, Jacek Kriese, Jerzy L. Kurkowski, Jacek Marczak, Krzysztof Motyl, Grzegorz Musiał, Robert Nogacki, Jan A. Piszczek, Ewa Plisiecka, Kazimierz Rogacki, Marcin Rykowski, Lucyna Zelwowiec-Ręczmin i inni. Niektóre artykuły z miesięcznika zostały przedrukowane w wydaniach książkowych: "W Vipolandzie nie ma reguł", "Dzieje i nadzieje OZZL", "W szponach systemu".
Ostatni numer "Lekarza Polskiego" ukazał się w kwietniu 2003. Ze względu na rosnące koszty (większość nakładu OZZL dystrybuował jako egzemplarze bezpłatne), Zarząd Krajowy OZZL postanowił zaprzestać kontynuacji publikacji. Zadanie kontaktu z czytelnikami miał od tej pory przejąć Internet, rozwijający się i zapewniający lepsze możliwości docierania z informacjami do odbiorców.

</doc>
<doc id="5058812" url="https://pl.wikipedia.org/wiki?curid=5058812" title="Relax (tygodnik)">
Relax (tygodnik)

Relax (Ilustrowany Magazyn Polski) – polonijny tygodnik o profilu uniwersalnym, wydawany w Chicago w latach 1981–2006.
Początki i kolportaż.
Kreatorem tygodnika był Michał Kuchejda, właściciel firmy poligraficznej Chemigraph Co.,Inc. w Chicago, późniejszy wydawca „Dziennika Chicagowskiego”, „Gazety Polskiej” i „Dziennika Nowojorskiego”. Pierwotnie siedziba redakcji „Relaxu” i drukarni mieściła się w Chicago w Graphic Arts and Printing Service przy 3024 North Cicero. Gdy pod ciężarem maszyn drukarskich zawalił się strop, nastąpiła zmiana adresu na 5800 West Fullerton, lecz ze względu na panującą tam ciasnotę, redakcję i drukarnię ostatecznie przeniesiono pod adres 5242 West Diversey Avenue.
Pierwszy numer polonijnego „Relaxu” (nie mylić z Magazynem Komiksów „Relax” wydawanym w Polsce 1976-1981), ukazał się w Chicago 20 lutego 1981. Spośród wydrukowanych ponad stustronicowych 5000 egzemplarzy, sprzedano 650 sztuk. Początkowo magazyn ukazywał się jako miesięcznik. Było to pierwsze pismo o lżejszym charakterze niż wydawane wówczas „Dziennik Związkowy” i „Gwiazda Polarna”. Po „Relaxie” pojawiły się: „Panorama”, „Rewia”, „Kurier”, „Alfa” i inne. Od 8 września 1984 periodyk zmienił szatę graficzną i tryb wydawania na tygodniowy. Zainteresowanie magazynem sukcesywnie wzrastało i nakład zwiększono do kilkunastu-kilkudziesięciu tysięcy egzemplarzy. Kolportowany był w Nowym Jorku i w innych większych skupiskach polonijnych w Stanach Zjednoczonych i Kanadzie. W samym Chicago do sieci sprzedaży należało 250 punktów, takich jak Księgarnia Polonia, Bristol Deli, Mikołajczyk Deli, Bacik Deli, Iris Grocery, Lotus Bakery, Krakus Deli. Kolportażem zajmowała się firma Marka Socika.
Grupa docelowa i profil.
Główną i najbardziej zainteresowaną bazą czytelników była imigracja z początku lat 80. XX wieku, której "Relax" dostarczał informacji o sytuacji politycznej i gospodarczej w Polsce – z kraju jej młodości. Wydawca utrzymywał uniwersalny profil: rozrywkowo-społeczno-polityczno-kulturalny. Kładł duży nacisk na staranne opracowanie graficzne, za które odpowiadali Tadeusz Torzecki, Małgorzata Turska, Tadeusz Troczyński. Zdjęcia na okładki dostarczali Wiesław Leżanka i Jerzy Malinowski. Eksperymentowano z kolorowymi wkładkami: "Karnawał w Rio", wydania sportowe – "Mexico-86". Stopniowo, tygodnik wrósł w środowisko polonijne na ćwierć wieku.
Oprócz materiałów typowo rozrywkowych, takich jak teksty humorystyczne, krzyżówka, horoskop, magazyn zamieszczał komentarze na temat sytuacji polityczno-gospodarczej w Polsce i przedruki z prasy krajowej, opisy podróży autorstwa Jana Fijora, Olgierda Budrewicza. Stanisław Błaszczyna pisał relacje z podróży i recenzje z wydarzeń kulturalnych. Dużo miejsca poświęcano na zagadnienia społeczne związaną z problemami Polonii, dotyczących legalizacji pobytu, uzyskiwania obywatelstwa, przystosowywania się do nowego środowiska amerykańskiego na stałe lub tymczasowo, biznesu. Dział sportu redagował Wiesław Książek.
Redaktorzy i współpracownicy.
"Relax" w stopce redakcyjnej nie wymieniał funkcji redaktora naczelnego. Pełnili ją (w kolejności, do 1992): Maria Giermek, Wojciech Wierzewski, Andrzej Heyduk, Anna Czerwińska, Barbara Woźniak, i później inni. W ciągu 25 lat funkcjonowania tygodnika na polonijnym rynku, grono członków zespołu redakcyjnego, współpracowników i korespondentów, pochodzących zarówno spośród Polonii amerykańskiej, jak i z Polski, zwiększyło się do kilkuset osób. Wśród nich znaleźli się (w kolejności alfabetycznej):
Wojciech Białasiewicz, Stanisław Błaszczyna, Marek Bober, Stan Borys, Olgierd Budrewicz, Anna i Edward Czerwińscy, Piotr Domaradzki, Edward Dusza, Grażyna i Jan Fijor, Maria Giermek-Roycewicz, Anthony Hewlett, Andrzej Heyduk, Maciej Iłowiecki, Ewa Junczyk-Ziomecka, Wiesław Kaczmarek, Jacek Kalabiński, Ryszard Józef Kijak, Andrzej Krauze, Mirosława Maria Kruszewska, Wiesław Książek, Andrzej Kulka, Lech Lechowicz, Wiesław Leżanka, Adam Lizakowsk i, Zofia Łętkowska, Wiesław Magiera-Jankowski, Lidia Matuszyńska, Jacek J. Nieżychowski, Magda Nowak, Mirosław Nowak, Krzysztof Nowiński, Róża Nowotarska, Bożena Anna Palus-Davenport, Aleksander Piekarski, Zofia Ritter, Andrzej Rogalski, Jerzy Ros, Barbara Ryży, Wojciech Sawicki, Marek Sojka, Krzysztof L. Tomaszewski, Marzena Torzecka, Tadeusz Torzecki, Małgorzata Turska, Tadeusz Troczyński, Ludwik Wagner, Andrzej Wąsewicz, Wojciech Wierzewski, Maciej Wierzyński, Barbara Woźniak, Mateusz Wyrwich, Krzysztof Wyrzykowski, Leszek Zieliński, Mariusz Ziomecki, Zbigniew A. Żukowski.
W PRL tygodnik „Relax” był objęty zakazem przywozu na podstawie art. 13 ust, 1,3 Prawa celnego (jednolity tekst ogłoszony w Dz.U. Nr 57 poz. 290, z roku 1984), ponieważ "zawierał treść szkodliwą dla dobra i interesów Polskiej Rzeczypospolitej Ludowej".

</doc>
<doc id="5058817" url="https://pl.wikipedia.org/wiki?curid=5058817" title="Plac Prešerena">
Plac Prešerena

Plac Prešeren () – plac w centralnej części Lublany. Położony jest w obrębie starego miasta, w strefie wyłączonej z ruchu kołowego. Odbywają się na nim koncerty, wydarzenia sportowe i polityczne, demonstracje oraz obchody miejskiego karnawału. W 2007 r. został odnowiony.
Opis.
Leżący przed wjazdem do średniowiecznego miasta plac ma kształt lejkowatym węzła ulic, które biegną od niego w różnych kierunkach.
Na południu, poprzez Potrójny Most, łączy się z ul. Stritara (), która prowadzi w kierunku ratusza miejskiego przez symboliczne "wrota miasta", wyznaczone przez pałac Kresija oraz pałac Filipa. Od północnego zachodu łączy się z ulicą Čopa (), która prowadzi w stronę Poczty Głównej i domu towarowego Nama. Od północy z placem łączy się ulica Miklošicia (). Pomiędzy ulicami Čopa i Miklošicia znajduje się klasztor franciszkanów i kościół Zwiastowania. Po stronie zachodniej biegnie ul. Wolfa (), przechodząca obok secesyjnego domu Mayera, w którym obecnie mieści się biuro Banku Austrii i kawiarnia, w kierunku placu Kongresowego (). Na południowym zachodzie nabrzeże Hribara prowadzi w górę rzeki Ljubljanicy obok Placu Pałacowego w kierunku pałacu Zoisa i mostu św. Jakuba. Na wschodzie wzdłuż placu przebiega ul. Trubara, mijając budynek Centralnej Apteki (dawny pałac Meyera) i kierując się w stronę Mostu Smoczego. Nad rzeką Ljulbljanicą nabrzeże Petkovšeka biegnie w kierunku kościoła św. Piotra.
Po wschodniej stronie placu, przed Centralną Apteką, w 1905 r. wzniesiono z brązu posąg narodowego poety słoweńskiego France Prešerena, któremu towarzyszy muza, Julia Primic. Rzeźba Ivana Zajeca stoi na cokole zaprojektowanym przez architekta Maxa Fabianiego, na którym ukazano sceny nawiązujące do twórczości poety.
Historia placu.
Pierwotnie plac był zwykłym skrzyżowaniem dróg. Obecny wygląd zyskał w XVII wieku, kiedy zbudowano barokowy kościół franciszkański Zwiastowania. Od kościoła nosił nazwę Placu Mariackiego. W 1823 r, po rozebraniu murów miejskich, dotychczasowe skrzyżowanie zamieniono na plac i wybrukowano. Po trzęsieniu ziemi w Lublanie w 1895 roku architekt Max Fabiani zaprojektował plac jako zbieg czterech ulic. W miejscu zniszczonych przez trzęsienie ziemi średniowiecznych domów wzniesiono miejskie pałace Frischa i Seuniga. Pomiędzy ulicami Čopa i Wolfa znajduje się natomiast dom Hauptmanna, zbudowany w 1873 r. i odnowiony w pierwszej dekadzie XX w. w stylu secesyjnym przez Cirila Metoda Kocha. W tym samym okresie w stylu secesyjnym odnowiono starszy dom Urbanca. W 1925 r., zbudowano secesyjny pałac Mayera. Ostatnim znaczącym budynkiem wzniesionym przy placu był ukończony również w dwudziestoleciu międzywojennym dom handlowy Mayera w południowej części placu.
W latach 80., według projektu Edvarda Ravnikara, zmieniono formę zagospodarowania placu i nadać mu formę okręgu, a także wyłożyć go granitową kostką brukową, z wyznaczonym okręgiem i promieniście odchodzącymi liniami wykonanymi z macedońskiego marmuru siweckiego. Ravnikar proponował również ustawienie na placu fontanny, ale koncepcja ta nie została zaakceptowana przez mieszkańców. W 1991 r. kompleks architektoniczny i urbanistyczny placu otrzymał status zabytku.
W 2007 r. centrum miasta zostało zamknięte dla ruchu samochodowego, co oznaczało utworzenie wokół placu Prešerena strefy dostępnej tylko dla pieszych.

</doc>
<doc id="5058820" url="https://pl.wikipedia.org/wiki?curid=5058820" title="Poczta Liechtensteińska">
Poczta Liechtensteińska



</doc>
<doc id="5058824" url="https://pl.wikipedia.org/wiki?curid=5058824" title="Wodiany">
Wodiany

Wodiany () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest w dorzeczu Somola, 2 km przy drodze regionalnej 66N-0526 (66N-0508 / Zaborje – Troickoje), 5,5 km od drogi regionalnej 66N-0508 (Zaborje – 66N-0506 / Anosinki), 6,5 km od centrum administracyjnego osiedla wiejskiego (Zaborje), 18 km od centrum administracyjnego rejonu (Diemidow), 80 km od stolicy obwodu (Smoleńsk), 34,5 km od granicy z Białorusią.
Demografia.
W 2010 r. miejscowość zamieszkiwała 1 osoba.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5058825" url="https://pl.wikipedia.org/wiki?curid=5058825" title="Uniwersytet Liechtensteiński">
Uniwersytet Liechtensteiński



</doc>
<doc id="5058826" url="https://pl.wikipedia.org/wiki?curid=5058826" title="Katedrala svobode">
Katedrala svobode

Katedrala svobode ("Katedra wolności") – niezrealizowany projekt budowy monumentalnej siedziby obrad Zgromadzenia Ludowego Ludowej Republiki Słowenii z 1947 roku. Autorem projektu był Jože Plečnik, a obiekt miał stanąć w parku Tivoli w Lublanie.
Pierwsze plany nowego budynku legislacyjnego Jože Plečnik stworzył w latach 1931–1932. Architekt był wówczas zainspirowany adaptacją praskiego zamku na potrzeby czechosłowackich władz, w czym sam miał czynny udział. Plan Plečnika zakładał przebudowę zamku w Lublanie i został nazwany „Slovenska akropola” („Słoweński akropol”). Do planów Plečnik powrócił po II wojnie światowej, kiedy został poproszony przez władze Ludowej Republiki Słowenii o stworzenie projektu siedziby obrad Zgromadzenia Ludowego. Pierwszy plan z 1947 roku również zakładał powstanie obiektu w miejscu zamku w Lublanie, jednak był znacznie bardziej radykalny. Według założeń projektanta zamek miał być całkowicie rozebrany, a w jego miejscu stanąłby nowy, monumentalny, oktagonalny budynek. Rozbiórka najważniejszego zabytku w Lublanie była jednak zbyt radykalną i utopijną ideą i nie miała szans na realizację. W tym samym roku architekt stworzył więc drugą wizję, znaną jako „Katedrala svobode” („Katedra wolności”). Projekt zakładał stworzenie budynku na planie prostokąta, w którego centrum umieszczona byłaby sala obrad na planie koła, nakryta kopułą podtrzymywaną przez monumentalne, nachylone do wnętrza kolumny. Nad kopułą sali obrad miał się wznosić stożkowy dach wykonany z betonu, wysoki na ponad 100 m. Całość byłaby zdecydowanie najwyższym budynkiem w mieście. Budynek miał stanąć w parku Tivoli w Lublanie. Projekt ten był o wiele bardziej akceptowalny, jednak głównie z przyczyn finansowych również nie został zrealizowany. Ostatecznie nową siedzibę obrad Zgromadzenia Ludowego wybudowano w latach 1954–1959 przy placu Republiki według projektu Vinko Glanza, w znacznie skromniejszej, funkcjonalnej formie. Niezrealizowany, monumentalny projekt autorstwa Jože Plečnika wciąż funkcjonuje jednak w świadomości Słoweńców, m.in. nawiązuje do niego album Slovenska Akropola zespołu Laibach z 1987 roku, pojawił się on też na dziesięciocentowej słoweńskiej monecie euro.

</doc>
<doc id="5058827" url="https://pl.wikipedia.org/wiki?curid=5058827" title="Bartsch (ujednoznacznienie)">
Bartsch (ujednoznacznienie)



</doc>
<doc id="5058828" url="https://pl.wikipedia.org/wiki?curid=5058828" title="Daniel Felton">
Daniel Felton

Daniel John Felton (ur. 5 lutego 1955 w Portsmouth) – amerykański duchowny katolicki, biskup diecezjalny Duluth od 2021.
Życiorys.
Prezbiterat.
Święcenia kapłańskie otrzymał 13 czerwca 1981 i został inkardynowany do diecezji Green Bay. Pracował przede wszystkim jako duszpasterz parafialny. W latach 1985–1990 współpracował z "Catholic Telecommunications Network of America". W 2014 mianowany wikariuszem generalnym diecezji.
Episkopat.
7 kwietnia 2021 papież Franciszek mianował go biskupem diecezjalnym Duluth. Sakry biskupiej udzielił mu 20 maja 2021 arcybiskup Bernard Hebda.

</doc>
<doc id="5058829" url="https://pl.wikipedia.org/wiki?curid=5058829" title="ULMA Construccion Polska">
ULMA Construccion Polska



</doc>
<doc id="5058834" url="https://pl.wikipedia.org/wiki?curid=5058834" title="Kali nie boi stracha">
Kali nie boi stracha



</doc>
<doc id="5058835" url="https://pl.wikipedia.org/wiki?curid=5058835" title="Bitwa pod Luboniczami">
Bitwa pod Luboniczami

Bitwa pod Luboniczami – walki polskiego 1 pułku ułanów wielkopolskich ppłk. Władysława Andersa z sowiecką 30 Brygadą Strzelców toczone w pierwszym roku wojny polsko-bolszewickiej.
Geneza.
W drugiej połowie lipca 1919 Naczelne Dowództwie WP zakończyło prace nad planem szeroko zakrojonej operacji zaczepnej, której celem było opanowanie Mińska, Borysowa, Bobrujska i oparcie frontu o linię rzek Dźwiny i Berezyny.
W rozkazie operacyjnym Frontu Litewsko-Białoruskiego z 3 sierpnia 1919 przewidziano, że Grupa Wielkopolska gen. Konarzewskiego miała nacierać od południowego zachodu, a jednocześnie 1 pułk Ułanów Wielkopolskich miał wyjść na tyły Mińska i przeciąć drogę oraz linię kolejową Mińsk-Borysów.
Po zajęciu Mińska zaistniała możliwość kontynuowania przez wojska Frontu Litewsko-Białoruskiego działań zaczepnych aż do linii rzeki Berezyny. Gdy czołowe elementy Grupy Wielkopolskiej osiągnęły 24 sierpnia rejon Osipowicz, gen. Stanisław Szeptycki wydał rozkaz opanowania Bobrujska. W czasie walk o Bobrujsk kombinowana Grupa Wielkopolska wyparła z miasta oddziały 8 Dywizji Strzelców i opanowała przyczółek na wschodnim brzegu Berezyny.
Walki pod Luboniczami.
Po opanowaniu Bobrujska dowództwo Grupy Wielkopolskiej postanowiło utworzyć obszerne przedmoście na wschodnim brzegu Berezyny, aby uchronić miasto od ognia sowieckiej artylerii. Zadanie sforsowania Berezyny i opanowania dominujących wzgórz otrzymał 3 pułk strzelców wielkopolskich. Nocą z 30 na 1 września jego bataliony przeprawiły się przez Berezynę i zdobyły przyczółek. 1 września na przyczółek przeprawił się też 1 pułk ułanów wielkopolskich.
Celem zlikwidowania polskiego przyczółka, dowództwo sowieckiej 10 Dywizji Strzelców skierowało do walki „żelazną brygadę” - 30 Brygadę Strzelców. Polacy postanowili nie czekać na sowiecki kontratak i wieczorem 1 pułk ułanów wielkopolskich otrzymał rozkaz opanowania Lubonicz. Pułkownik Anders wyznaczył do tego zadania dwa szwadrony. Rano 2 września 4 szwadron por. Jana Czarneckiego miał zaatakować Lubonicze od północy, a 3 szwadron od zachodu. Jednak wchodzący do działania 3 szwadron napotkał pod Siergiejewiczami sowiecki batalion strzelców, uwikłał się z nim w walkę i nie wsparł 4 szwadronu. 
Po południu wznowiono natarcie. Tym razem do działań weszły wszystkie pododdziały pułku. 1 szwadron realizował obejście stanowisk nieprzyjaciela od wschodu, a pozostałe szwadrony pod dowództwem ppłk. Andersa maszerowały wprost na Lubonicze. W trakcie marszu szpica natknęła się na sowiecką kolumnę. 4 szwadron i szwadron ckm obsadziły skraj lasu, a przy wylocie drogi z lasu zajęła stanowiska bateria artylerii konnej. Gdy kolumna 30 Brygady Strzelców podeszła na odległość 800 m, ogień otworzyła polska artyleria. Sowiecka brygada rozwinęła się w tyraliery i rozpoczęła natarcie. Kiedy strzelcy zbliżyli się do polskich stanowisk, ppłk Anders skierował 4 szwadron do szarży. Jednak głęboki rów porośnięty krzewami uniemożliwiał wyjazd z lasu, a wąski przesmyk koło drogi przykryty został ogniem sowieckiej artylerii. Tylko jedna sekcja z dowódcą szwadronu por. Czarneckim zdołała wydostać się z lasu i przystąpiła do szarży. W tym czasie na polu bitwy pojawił się wracający z rozpoznania pluton ppor. Stanisława Bartlitza i samorzutnie dołączył do szarżującej sekcji. Szarża niewielkiego pododdziału spowodowała nieoczekiwany wybuch paniki w szeregach zmęczonej walką „żelaznej brygady". Jej żołnierze zaczęli wycofywać się w nieładzie. Do pościgu włączył się 3 szwadron i pozostałe sekcje 4 szwadronu. Zapadająca noc i błotnisty teren uchroniły 30 Brygadę Strzelców od zupełnego rozbicia. W tym czasie 1 szwadron po krótkiej walce zajął Lubonicze, nieprzyjaciel zaś wycofał się w kierunku Olsy i Bacewicz. Noc pułk spędził pod Luboniczami.

</doc>
<doc id="5058836" url="https://pl.wikipedia.org/wiki?curid=5058836" title="Kampinoska epopeja (film)">
Kampinoska epopeja (film)



</doc>
<doc id="5058838" url="https://pl.wikipedia.org/wiki?curid=5058838" title="KARD (zespół muzyczny)">
KARD (zespół muzyczny)



</doc>
<doc id="5058842" url="https://pl.wikipedia.org/wiki?curid=5058842" title="Katarzyna Dołgorukowa">
Katarzyna Dołgorukowa



</doc>
<doc id="5058844" url="https://pl.wikipedia.org/wiki?curid=5058844" title="Zdwiżenki">
Zdwiżenki

Zdwiżenki () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest 3,5 km przy drodze regionalnej 66N-0526 (66N-0508 / Zaborje – Troickoje), 7 km od drogi regionalnej 66N-0508 (Zaborje – 66N-0506 / Anosinki), 8 km od centrum administracyjnego osiedla wiejskiego (Zaborje), 18,5 km od centrum administracyjnego rejonu (Diemidow), 81 km od stolicy obwodu (Smoleńsk), 33 km od granicy z Białorusią.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5058848" url="https://pl.wikipedia.org/wiki?curid=5058848" title="Stanisław Tomaszek">
Stanisław Tomaszek

Stanisław Tomaszek (ur. 2 października 1926 w Mirachowie, zm. 23 marca 2021) – polski architekt, prof. dr hab. inż. arch.
Życiorys.
W 1952 ukończył studia na Wydziale Architektury Politechniki Gdańskiej, w 1978 uzyskał tytuł docenta. 18 grudnia 1987 nadano mu tytuł profesora w zakresie nauk technicznych. Został zatrudniony na stanowisku profesora zwyczajnego w Instytucie Ekologii Terenów Uprzemysłowionych, w Katedrze Projektowania Architektonicznego i Sztuk Pięknych, oraz w Katedrze Urbanistyki i Planowania Przestrzennego na Wydziale Architektury Politechniki Śląskiej, w Wyższej Szkole Zarządzania i Nauk Społecznych w Tychach i w Wyższej Szkole Technicznej w Katowicach.
Był rektorem w Wyższej Szkole Technicznej w Katowicach i w Wyższej Szkole Zarządzania i Nauk Społecznych w Tychach.
Zmarł 23 marca 2021.

</doc>
<doc id="5058852" url="https://pl.wikipedia.org/wiki?curid=5058852" title="Ignatienki">
Ignatienki

Ignatienki () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest w dorzeczu Dubrowki, 2 km od drogi regionalnej 66N-0510 (Koriewo – Worobji – Staryj Dwor – 66N-0506 / Pogołka), 15 km od centrum administracyjnego osiedla wiejskiego (Zaborje), 27,5 km od centrum administracyjnego rejonu (Diemidow), 76 km od stolicy obwodu (Smoleńsk), 53 km od granicy z Białorusią.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Ignatienki) zlikwidowanej jednostki administracyjnej Worobjowskoje weszły w skład osiedla wiejskiego Zaborjewskoje.

</doc>
<doc id="5058856" url="https://pl.wikipedia.org/wiki?curid=5058856" title="Granicznik (Wola Baranowska)">
Granicznik (Wola Baranowska)

Granicznik – część wsi Wola Baranowska w Polsce, położona w województwie podkarpackim w powiecie tarnobrzeskim, w gminie Baranów Sandomierski. 
W latach 1975–1998 Granicznik administracyjnie należał do województwa tarnobrzeskiego. 
Miejscowa ludność wyznania katolickiego przynależy do Parafii Najświętszego Serca Pana Jezusa w Woli Baranowskiej. 

</doc>
<doc id="5058857" url="https://pl.wikipedia.org/wiki?curid=5058857" title="Zbigniew Marynowski">
Zbigniew Marynowski



</doc>
<doc id="5058859" url="https://pl.wikipedia.org/wiki?curid=5058859" title="Szusty">
Szusty

Szusty () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest w dorzeczu Dubrowki, 2,5 km od drogi regionalnej 66N-0510 (Koriewo – Worobji – Staryj Dwor – 66N-0506 / Pogołka), 14,5 km od centrum administracyjnego osiedla wiejskiego (Zaborje), 27,5 km od centrum administracyjnego rejonu (Diemidow), 77 km od stolicy obwodu (Smoleńsk), 52 km od granicy z Białorusią.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Szusty) zlikwidowanej jednostki administracyjnej Worobjowskoje weszły w skład osiedla wiejskiego Zaborjewskoje.

</doc>
<doc id="5058860" url="https://pl.wikipedia.org/wiki?curid=5058860" title="Alessandro Trotter">
Alessandro Trotter

Alessandro Trotter (ur. 26 lipca 1874 w Udine, zm. 22 lipca 1967) – włoski botanik, mykolog i entomolog.
Życie i praca naukowa.
Od dzieciństwa Trotter interesował się galasami i znał Carlo Massalongo i innych włoskich entomologów. Swoją pierwszą pracę naukową o galasach opublikował w 1897 roku w wieku 21 lat. W 1899 r. uzyskał stopień doktora na Uniwersytecie Padewskim i rozpoczął pracę jako asystent botaniki. Od 1899 do 1909 roku dużo podróżował po Włoszech, zbierając próbki grzybów i owadów oraz opublikował około 20 publikacji naukowych. 
Alessandro Trotter był żonaty z córką Pierre'a Andrei Saccardo. W 1900 roku zaczął publikować katalog galasów, w którym opisał 575 gatunków występujących we Włoszech. W 1902 roku Trotter założył na Uniwersytecie w Padwie czasopismo Marcellia na cześć Marcello Malpighiego. Został profesorem nauk przyrodniczych i fitopatologii w szkole winiarskiej w Avellino, a także profesorem fitopatologii w Instytucie Rolniczym w Portici. Zmarł w wieku 92 lat. 
Trotter przyczynił się do napisania 24 i 25 tomów "Sylloge fungorum" Pierre'a Saccardo. Okazy zielnika zebrane przez Alessandro Trottera są trzymane w Zielniku Uniwersytetu Portici w Neapolu i Zielniku Uniwersytetu w Padwie. Niektóre próbki zostały przekazane do Uniwersytetu w Helsinkach i budapeszteńskiego. Listy Trottera znajdują się w zbiorach ogrodu botanicznego w Genewie w Szwajcarii.
W naukowych nazwach utworzonych przez niego taksonów dodawane jest jego nazwisko Trotter.

</doc>
<doc id="5058863" url="https://pl.wikipedia.org/wiki?curid=5058863" title="Homôľka (907 m)">
Homôľka (907 m)

Homôľka (907 m n.p.m.) - szczyt w centralnej części Gór Strażowskich w zachodniej Słowacji.
Położenie.
Zaliczany jest do rozległej i bardzo niejednolitej podgrupy Gór Strażowskich, określanej przez słowackich geografów nazwą Zliechovská hornatina. Leży ok. 2 km na wschód od centrum wsi Dolná Poruba, w grzbiecie, stanowiącym dział wodny między Nitricą na wschodzie a Tepličką na zachodzie. Przez szczyt biegnie granica między powiatami Trenczyn i Prievidza.
Geologia i geomorfologia.
Szczyt Homôľki, oglądany z większości kierunków, ma wygląd kształtnej kopy, wznoszącej się ok. 150 m ponad okolicę. Opada ona we wszystkie strony gładkimi zboczami, porośniętymi bukowym lasem, wśród którego jedynie w kilku miejscach widoczne są fragmenty skaliste. Jej kopuła szczytowa, budowana pochodzącymi z triasu szarymi dolomitami (tzw. ramsauskimi) oraz ciemnoszarymi, prawie czarnymi, gruboławicowymi wapieniami (tzw. guttensteinskimi) wystaje z rozległego pola kredowych margli, ilasto-piaszczystych łupków, piaskowców i piaszczystych wapieni, budujących sąsiednie tereny.
Turystyka.
Mniej więcej na wysokości 760 m n.p.m. kopułę szczytową Homôľki obiega od południowego wschodu, południa, zachodu i północy droga nr II/574, biegnąca w poprzek Gór Strażowskich, z Prievidzy w Kotlinie Górnonitrzańskiej przez dolinę Nitricy do Ilavy w dolinie Wagu.
Sam szczyt Homôľki nie jest udostępniony żadnym znakowanym szlakiem turystycznym. Porośnięty lasem, nie oferuje widoków i jest rzadko odwiedzany przez turystów. Natomiast na przełęczy na południe od szczytu, przy wspomnianej drodze, znajduje się schronisko turystyczne Chata Homôľka oraz ważny węzeł znakowanych szlaków turystycznych, prowadzących w różne rejony Gór Strażowskich. W zimie działa przy nim niewielki ośrodek narciarski ("Lyžiarske stredisko Homôľka"), dysponujący 3 wyciągami narciarskimi Tatrapoma i dwoma trasami zjazdowymi na stoku, położonymi na stoku na południe od przełęczy.
Ochrona przyrody.
Część północnych stoków kopuły szczytowej obejmuje rezerwat przyrody Pod Homôľkou.

</doc>
<doc id="5058865" url="https://pl.wikipedia.org/wiki?curid=5058865" title="Prowincja intendenta pałacu">
Prowincja intendenta pałacu



</doc>
<doc id="5058871" url="https://pl.wikipedia.org/wiki?curid=5058871" title="Martinelli">
Martinelli

Martinelli – włoski zespół wykonujący muzykę italo disco, powstały w 1983 roku. W skład grupy wchodzili Simona Zanini oraz Aldo Martinelli. Największa popularność projektu przypada na drugą połowę lat 80. XX wieku, kiedy to wylansowali przeboje „Cenerentola” oraz „Revolution”.
Historia.
Debiutanckim singlem zespołu było nagranie „Voice (In The Night)” wydane w 1983 roku przez włoską wytwórnię Il Discotto Productions, przechodząc na rynku muzycznym bez większego echa (znalazło się jedynie na paru kompilacjach nagrań italo disco spod tego labelu). Skutkiem tego stanu rzeczy było zawieszenie działalności duetu pod szyldem Martinelli i skupienie się na innych projektach.
W 1984 roku duet Martinelli-Zanini odnieśli spory sukces jako Raggio di Luna, lansując przebój „Comanchero”. Kolejnymi singlami tego projektu nie udało się jednak utrzymać popularności co wpłynęło na decyzję powrotu do działalności jako Martinelli.
Powrót ten nastąpił rok później, w roku 1985, kiedy to ukazał się singel „Cenerentola”. Ten odniósł sukces porównywalny do wydanego rok wcześniej „Comanchero”, wchodząc do Top 5 listy w Austrii oraz Top 10 list w Niemczech i Szwajcarii.
W 1986 roku duet wydał kolejne dwa single: „O. Express” przeszedł na rynku bez echa, zaś wydany nieco później w tym roku „Revolution” dotarł do 18. miejsca na liście przebojów w Szwajcarii.
W 1987 roku pod szyldem projektu ukazały się kolejne dwa single: „Summer Lovers” i „Victoria”. Po ich wydaniu, ze względu na spadającą popularność, duet Martinelli-Zanini ponownie podjęli decyzję o zawieszeniu funkcjonowania zespołu.
Po latach, w 2011 roku projekt powrócił na rynek, wydając EP „American Band”. Rok później, w 2012, ukazał się singel „Torero”. Od tego czasu duet występuje na koncertach, wykonując nagrania z repertuaru projektów Martinelli, Raggio di Luna, Topo &amp; Roby, Doctor’s Cat i Radiorama. 

</doc>
<doc id="5058872" url="https://pl.wikipedia.org/wiki?curid=5058872" title="Linia kolejowa Kranj – Tržič">
Linia kolejowa Kranj – Tržič

Linia kolejowa Kranj – Naklo – Tržič () – ślepa, jednotorowa, normalnotorowa linia kolejowa w północnej Słowenii, odchodząca na stacji Kranj od magistrali Ljubljana – Jesenice – Klagenfurt Hbf w kierunku północnym. Zachowana na odcinku Kranj – Naklo. Na odcinku Naklo – Tržič rozebrana.
Historia.
Naklo uzyskało połączenie kolejowe z Kranjem 5 lub 6 lipca 1908 roku (trasa miała 15 kilometrów długości). Linia biegła dalej przez Dupelj i Križevci do Tržiča. Połączenie powstało z inicjatywy przedsiębiorców z Tržiča: Karela Borna, właściciela tartaku i rozległych lasów w okolicy Jelendolu, Andreja Gassnera i Edmunda Glanzmanna, współwłaścicieli przędzalni i tkalni bawełny, Petera Koziny, właściciela fabryki obuwniczej (obecnie "Peko") i burmistrza miasta, Karela Mally'ego (na przełomie XIX i XX wieku Tržič był czwartym miastem w Słowenii pod względem rozwoju przemysłowego, ale jego wzrost ograniczały słabe połączenia komunikacyjne – wraz z otwarciem kolei pozycja ośrodka znacznie się poprawiła). Linia została zbudowana z myślą o niewielkich prędkościach szlakowych i małym nacisku na oś.
W 1936 roku prywatna spółka akcyjna "Lokalna železnica Kranj-Tržič" sprzedała linię Królestwu Jugosławii.
Po II wojnie światowej, z uwagi na słabe parametry techniczne linii, transport zaczął być stopniowo przejmowany przez samochody ciężarowe oraz autobusy. W związku ze zmniejszeniem się przewozów i złym stanem technicznym szlaku (wymagany był kapitalny remont) w grudniu 1965 roku wydano decyzję o zamknięciu odcinka Naklo – Tržič. Ostatni pociąg wyjechał z Tržiča 15 stycznia 1966 roku o godzinie 15:00.
Część linii do Nakla została przeznaczona dla ruchu towarowego. Korzystały z niego firmy "Kmetijska zadruga Naklo", "Gozdno gospodarstvo", "Surovina" i "Sava" z Kranja, które przeładowywały na stacji w Nakle różnego rodzaju ładunki: drewno, ziemniaki, nawozy, złom, szkło, węgiel i trzodę chlewną. Kilka bocznic zostało podłączonych do linii przez żwirownię "Legat" (dziś baza asfaltowa) oraz żwirownię na Policy (dziś "Gradbinec GIP d.o.o."). Na początku lat 80. XX wieku bocznica została zmodernizowana przez przedsiębiorstwo handlowe "Živila" (dziś "Mercator") i "Merkur", a w 2009 roku przez "Dinos".
Na odcinku Kranj – Naklo prowadzone są nieregularne przejazdy pociągów historycznych.
Pozostałości.
Największą budowla na linii był most kolejowy nad Sawą, który znajduje się w Kranju, na czynnym odcinku. Na stacji w Nakle wystawiona jest parowóz muzealny (pomnik) JŻ 53-019. W 2011 roku na budynku stacyjnym widoczny był jeszcze stary, niemieckojęzyczny napis "Naklas". Około 600 metrów na północ od Nakla znajduje się nieużytkowany wiadukt pod dawną główną drogą Kranj – Jesenice. Pierwszą stacją kolejową za Naklem było Duplje. Budynek dworcowy znajduje się po lewej stronie drogi (obecnie stanowi gospodarstwo rolne). Nieco dalej istnieje widoczne starotorze, a potem fragment trasy zamieniony na drogę rowerową. Za Duplje, w zaroślach po prawej stronie istnieje krótki tunel, który zapewne chronił trasę przed osuwiskami. Następny przystanek stanowiło Križe. Dawny dworzec przekształcono w budynek mieszkalny. Za Križe istniał odcinek o dużym spadku w kierunku Tržiča. Obecny most drogowy nad Tržišką Bistricą znajduje się w miejscu dawnego mostu kolejowego. Za nim trasa skręciła w prawo i dochodziła do końcowej stacji Tržič. Budynek stacyjny rozebrano w 2010, kiedy to również część fabryki "Peko" została wyburzona na potrzeby wznoszonego centrum handlowego. Stacja znajdowała się około kilometr od centrum miasta. Od stacji Tržič do przędzalni bawełny istniała bocznica, której pozostałości są nadal widoczne przy centrum handlowym "Mercator".

</doc>
<doc id="5058875" url="https://pl.wikipedia.org/wiki?curid=5058875" title="Piekło (Baranów Sandomierski)">
Piekło (Baranów Sandomierski)

Piekło – część miasta Baranów Sandomierski w Polsce, położona w województwie podkarpackim, w powiecie tarnobrzeskim w gminie Baranów Sandomierski . 
W latach 1975–1998 Piekło administracyjnie należało do województwa tarnobrzeskiego. 
Miejscowa ludność wyznania katolickiego przynależy do Parafii Ścięcia św. Jana Chrzciciela w Baranowie Sandomierskim.

</doc>
<doc id="5058879" url="https://pl.wikipedia.org/wiki?curid=5058879" title="Karcewo (rejon diemidowski)">
Karcewo (rejon diemidowski)

Karcewo () – wieś (ros. деревня, trb. dieriewnia) w zachodniej Rosji, w osiedlu wiejskim Zaborjewskoje rejonu diemidowskiego w obwodzie smoleńskim.
Geografia.
Miejscowość położona jest nad Starką i Połowją (dopływy Kaspli), przy drodze regionalnej 66N-0512 (66N-0504 – Diemidow / 66K-28), 3 km od drogi regionalnej 66K-11 (R120 / Olsza – Wieliż – granica z obwodem pskowskim), 13 km od centrum administracyjnego osiedla wiejskiego (Zaborje), 3,5 km od centrum administracyjnego rejonu (Diemidow), 67 km od stolicy obwodu (Smoleńsk), 35 km od granicy z Białorusią.
W granicach miejscowości znajdują się ulice: Mołodiożnaja, Nabierieżnaja, Sadowaja.
Demografia.
W 2010 r. miejscowość zamieszkiwało 88 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Karcewo) zlikwidowanej jednostki administracyjnej Karcewskoje weszły w skład osiedla wiejskiego Zaborjewskoje.

</doc>
<doc id="5058881" url="https://pl.wikipedia.org/wiki?curid=5058881" title="Septoria digitalis">
Septoria digitalis

Septoria digitalis Pass. – gatunek grzybów z klasy "Dothideomycetes". Pasożyt roślin z rodzaju naparstnica ("Digitalis"). Grzyb mikroskopijny, endobiont rozwijający się w tkankach roślin.
Systematyka i nazewnictwo.
Pozycja w klasyfikacji według Index Fungorum: "Septoria, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Takson ten opisał Giovanni Passerini w 1879 r.
Charakterystyka.
Na obydwu stronach porażonych liści powstają okrągławe lub wielokątne plamy o średnicy do 5 mm. Początkowo są jasnobrązowe, potem brązowe z brązowofioletową obwódką.
W obrębie plam na górnej stronie liści tworzą się pyknidia o średnicy 40–140 μm. Powstają podskórnie, lub mniej lub bardziej zanurzone w warstwie miękiszu palisadowego. Na ich wewnętrznej ścianie na konidioforach powstają proste lub nieco wygięte, nitkowate konidia o wymiarach 12,5–58 × 1,2,2 μm bez przegród lub z 1–4 przegrodami.Wydostają się przez pojedynczą, otoczoną ciemniejszymi komórkami ostiolę o średnicy 20–60 μm.
Znane jest występowanie tego gatunku w niektórych krajach Europy (Belgia, Bułgaria, Czechy, Holandia, dawna Jugosławia, Polska, Portugalia, Rosja, Rumunia, Węgry, Włochy), Azji (Armenia, Chiny, Gruzja, Iran, Turcja), w Ameryce Północnej (Kanada i USA), oraz w Republice Południowej Afryki.

</doc>
<doc id="5058888" url="https://pl.wikipedia.org/wiki?curid=5058888" title="Meczet w Kerczu">
Meczet w Kerczu

Meczet w Kerczu, wł. Meczet Piątkowy – XIX-wieczny meczet w Kerczu, przy ul. Puszkina, jedyna muzułmańska budowla sakralna w mieście. 
Historia.
Po przyłączeniu Krymu do Rosji w 1783 r. podjęto prace nad generalną przebudową Kerczu, który z podupadłej tureckiej fortecy miał stać się miastem w stylu europejskim. W trzeciej dekadzie XIX w. wraz z budową kerczeńskiego portu rozpoczął się dynamiczny rozwój miasta. W 1839 r. gubernator Noworosji Michaił Woroncow zdecydował o wytyczeniu w sąsiedztwie dotychczasowych granic miasta muzułmańskiego przedmieścia, gdzie mogliby osiedlać się Tatarzy, przenoszący się z krymskich wsi do pracy w Kerczu. Osiedlający się na przedmieściu otrzymywali zwolnienie ze służby wojskowej i podatków na 25 lat. Częścią zabudowy przedmieścia miał być również meczet, na budowę którego wydzielono 1428 rubli srebrem z budżetu, z czasem zwiększając tę sumę do 5004 rubli. Budowę meczetu zakończono w 1850 r., natomiast już w 1844 r. w niedokończonym obiekcie odbywały się modlitwy. Meczet nie posiadał minaretu, na wzniesienie którego nie starczyło funduszy. 
W 1938 r. meczet został zamknięty w toku kolejnej antyreligijnej kampanii władz radzieckich. Po deportacji Tatarów krymskich w 1944 r. został zaadaptowany na kino, a następnie na bibliotekę. Został przywrócony do użytku sakralnego na początku lat 90. XX w., po upadku ZSRR. W 2015 r. rozpoczęto generalny remont obiektu, finansowany przez prywatnych darczyńców i sponsorów, zaś w 2018 r. przy meczecie wzniesiono minaret. W toku remontu wygląd meczetu został silnie zmieniony: dobudowano przedsionek, którego budowla pierwotnie nie posiadała. 
Meczet przeznaczony jest dla równoczesnego udziału 300 wiernych w modlitwie. 

</doc>
<doc id="5058894" url="https://pl.wikipedia.org/wiki?curid=5058894" title="Marek Hołda">
Marek Hołda

Marek Hołda (ur. 25 kwietnia 1956 w Miechowie) – polski malarz, rysownik, ilustrator i publicysta.
Edukacja i praca zawodowa.
We wczesnych latach szkolnych kształcił się pod okiem Romana Breitenwalda. Ukończył Liceum Ogólnokształcące im. Tadeusza Kościuszki w Miechowie. W latach 1975–1982 studiował na Politechnice Wrocławskiej i Krakowskiej. Od 1980 roku rozpoczął pracę twórczą w zakresie malarstwa, którą zawodowo łączył ze swoją drugą pasją – jeździectwem. W latach 1998–2012 pracował jako instruktor jazdy konnej w Stadninach Koni Udórz, Moszna i Prudnik. Jednocześnie pracował jako ilustrator i publicysta dla magazynów hipologicznych “Świat Koni” oraz “Hodowca i Jeździec”, natomiast w czasopismach „Gazeta Miechowska” oraz „Ziemia Miechowska” zamieszczał artykuły i rysunki dotyczące jego rodzinnej miejscowości.
Twórczość.
Równolegle kontynuował pracę twórczą uczestnicząc m.in. w kilkudziesięciu międzynarodowych plenerach malarskich takich jak „Barwy Małopolski” organizowanym przez Biuro Wystaw Artystycznych „U Jaksy” w Miechowie, „Sztuka bez granic” w Domu Pracy Twórczej „Reymontówka” w Chlewiskach, “Malarze i Rycerze” w Ośrodku Jeździeckim Furioso w Starych Żukowicach, „Nida Art” na Litwie, a także na Słowacji, Ukrainie i w Holandii.
W swej karierze zrealizował dwadzieścia wystaw indywidualnych, uczestniczył też w kilkudziesięciu wystawach zbiorowych. Prace Marka Hołdy znajdują się w zbiorach prywatnych i muzeach w Polsce, Stanach Zjednoczonych Ameryki, Niemczech, Holandii, Francji, Wielkiej Brytanii oraz Izraelu.
Malarstwo Marka Hołdy tworzy krąg kilku tematów.
Pierwszy z nich to cykl obrazów historycznych i rodzajowych, związanych na ogół z lokalną historią, malowany z widocznym sentymentem do realiów historycznych, detali, mundurów, broni, końskich zaprzęgów, pejzażu dawnej wsi i miasteczek, klimatów, w których żył i się wychował ("U wodopoju, Ostatni jarmark, Przed synagogą w Miechowie, Kuźnia w Pojałowicach, Podjazd – wiosna 1863"). Cykl "Bitwa miechowska" jest częścią stałej ekspozycji w Muzeum Ziemi Miechowskiej.
W swych plenerowych dziełach tworzy nastrojowe, często odrealnione pejzaże, epickie krajobrazy o rozleglej przestrzeni, a także kameralne motywy inspirowane rodzimą przyrodą ("Obłok, Nemunas, Droga do Reymontówki, Miechów z oddali, Czajki").
Główny nurt twórczości Marka Hołdy stanowią prace o złożonej, symboliczno – narracyjnej strukturze i poetyckim, onirycznym klimacie, odwołujące się do historii, wspomnień, ale też i do wydarzeń współczesnych ("Aquamanda, Miechów – À rebours, Zawodzie – Niebieski Młyn, Zaczarowana dorożka, Ulica siedmiu ptaków, Wędrówka – Podlasie").
Jest członkiem grupy artystycznej “Equitas Equitatum” skupiającej artystów, których twórczość związana jest z końmi.
Mieszka i tworzy w Łodzi.
Jest bratem grafika i malarza Zbigniewa Hołdy (ur. 1958) i bratankiem poety, prozaika i reportażysty Edwarda Hołdy (1924- 2016).

</doc>
<doc id="5058906" url="https://pl.wikipedia.org/wiki?curid=5058906" title="Slink Johnson">
Slink Johnson

Gerald „Slink” Johnson, znany również pod pseudonimem „SIink Capone”, (ur. w Arkansas) – amerykański raper, aktor, aktor głosowy i komik. Jest znany ze swojej roli w komediowym sitcomie Black Jesus oraz wcielanie się w postać Lamara Davisa w grze wideo Grand Theft Auto V z 2013 roku.
Mem internetowy.
W 2021 roku Johnson ponownie wcielił się w rolę Lamara i razem z Shawnem Fonteno (który wcielił się w rolę Franklina Clintona) wzięli udział w rekonstrukcji na żywo przerywnika filmowego kończącego misję w grze wideo Grand Theft Auto V o tytule „Franklin i Lamar”, w której Lamar krytykuje („roast”) Franklina. Scena ta stała się virallowym memem internetowym i zdobyła dużą popularność. Powstało dużo parodii przerywnika, które zostały przesłane na YouTube i inne witryny hostingowe wideo, zwykle parodie polegały na zastąpieniu postaci Lamara różnymi ikonami kultury popularnej, takimi jak między innymi Darth Vader, Vegeta i Królewna Śnieżka.

</doc>
<doc id="5058912" url="https://pl.wikipedia.org/wiki?curid=5058912" title="Giuseppe Maria Foppa">
Giuseppe Maria Foppa

Giuseppe Maria Foppa (ur. 12 lipca 1760 w Wenecji, zm. 1 marca 1845 tamże) – włoski librecista, autor ponad 80 librett do oper przełomu XVIII i XIX wieku. Działał głównie w rodzinnym mieście, Wenecji, choć pisał sztuki i libretta dla teatrów w Mediolanie, Genui, Padwie, Reggio Emilia, Pistoi, Bolonii i Florencji.
Autor wielu librett, zwłaszcza z gatunku farsy, najlepiej zapamiętany z tekstów, do których Gioacchino Rossini napisał muzykę dla weneckich teatrów. W tym były trzy farsy: "Szczęśliwe oszukanie" ("L’inganno felice"); "Jedwabna drabinka" ("La scala di seta"); "Signor Bruschino" ("Il signor Bruschino") i dramat "Zygmunt" ("Sigismondo").
Do bardziej znanych jego dzieł należy też libretto do opera seria "Romeo i Julia" z muzyką Nicola Antonio Zingarelliego.

</doc>
<doc id="5058913" url="https://pl.wikipedia.org/wiki?curid=5058913" title="Septoria lycopersici">
Septoria lycopersici

Septoria lycopersici Pass. – gatunek grzybów z klasy "Dothideomycetes". Według Index Fungorum takson niepewny. Pasożyt pomidora ("Solanum lycopersicum"). Grzyb mikroskopijny, endobiont rozwijający się w tkankach roślin. Wywołuje chorobę roślin o nazwie septorioza pomidora.
Systematyka i nazewnictwo.
Pozycja w klasyfikacji według Index Fungorum: "Septoria, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Takson ten opisał Carlo Luigi Spegazzini w 1882 r. na pomidorze zwyczajnym w Buenos Aires w Argentynie.
Morfologia.
Na obydwu stronach porażonych liści powstają okrągławe plamy o średnicy do 5 mm. Początkowo są zielonobrązowe lub brązowe z ciemnobrązową obwódką, potem ich środek staje się szarobrązowy lub żółtobrązowy. Zazwyczaj są bardzo liczne i łączą się z sobą zajmując znaczną część powierzchni liścia. Silnie porażone liście obumierają. 
W obrębie plam tworzą się pyknidia o średnicy 80–160 μm. Powstają na obydwu stronach liści, ale na górnej jest ich dużo więcej. Tworzą się podskórnie, lub są mniej lub bardziej zanurzone w warstwie miękiszu palisadowego. Na ich wewnętrznej ścianie na konidioforach powstają proste lub nieco wygięte, nitkowate konidia o wymiarach 150–108 (–126) × 2–2,5 μm, z 3–8 przegrodami. Wydostają się przez pojedynczą, czasami otoczoną ciemniejszymi komórkami ostiolę o średnicy 58–88 μm.
Znana jest tylko postać bezpłciowa (anamorfa).
Występowanie.
Znane jest występowanie tego gatunku w licznych krajach Europy, w Azji, Ameryce Południowej, Środkowej i Północnej i w Australazji.

</doc>
<doc id="5058916" url="https://pl.wikipedia.org/wiki?curid=5058916" title="Widłogonka bukówka">
Widłogonka bukówka



</doc>
<doc id="5058918" url="https://pl.wikipedia.org/wiki?curid=5058918" title="We Are Superhuman">
We Are Superhuman

We Are Superhuman – czwarty koreański minialbum NCT 127 – podgrupy południowokoreańskiego boysbandu NCT z siedzibą w Seulu (piąty łącznie). Ukazał się 24 maja 2019 roku, był dystrybuowany przez KT Music w Korei Południowej. Płytę promował singel „Superhuman”. W powstaniu albumu uczestniczyło dziewięciu członków – WinWin nie mógł uczestniczyć w comebacku, ponieważ przygotowywał się do debiutu z WayV.
Piosenka „Highway to Heaven” wraz z teledyskiem została wydana przedpremierowo 14 maja 2019 roku.

</doc>
<doc id="5058922" url="https://pl.wikipedia.org/wiki?curid=5058922" title="Flaga gminy Lichnowy">
Flaga gminy Lichnowy



</doc>
<doc id="5058924" url="https://pl.wikipedia.org/wiki?curid=5058924" title="Flaga gminy Malbork">
Flaga gminy Malbork



</doc>
<doc id="5058926" url="https://pl.wikipedia.org/wiki?curid=5058926" title="Flaga Malborka">
Flaga Malborka



</doc>
<doc id="5058929" url="https://pl.wikipedia.org/wiki?curid=5058929" title="Jerzy Szczyt Zabielski">
Jerzy Szczyt Zabielski

Jerzy Szczyt Zabielski herbu Trzaska – koniuszy brasławski w 1674 roku.
Był elektorem Jana III Sobieskiego z województwa połockiego w 1674 roku.

</doc>
<doc id="5058931" url="https://pl.wikipedia.org/wiki?curid=5058931" title="Odlot Dzikich Gęsi">
Odlot Dzikich Gęsi

Odlot Dzikich Gęsi – określenie emigracji do Francji irlandzkich zwolenników Jakuba II Stuarta, na podstawie Traktatu z Limerick zawartego 3 października 1690. Kapitulującym obiecano wybór pomiędzy amnestią jeśli pozostaną w kraju i złożą przysięgę na wierność Wilhelmowi Orańskiemu, a swobodnym wyjazdem do Francji. Wtedy to, po zakończeniu Wojny Irlandzkiej odpłynęło około 10 000 żołnierzy jakobickich pod dowództwem Patricka Sarsfielda. W szerszym znaczeniu, termin Dzikie Gęsi ("Wild Geese", irl. "Na Géanna Fiáine)", potocznie i w wyobraźni popularnej używany jest w odniesieniu do wszystkich żołnierzy, którzy opuścili wyspę, by służyć w armiach europejskich od XVI po co najmniej XVIII w.
Według królestw.
Armia hiszpańska.
Pierwszym oddziałem irlandzkim, który służył w armii kontynentalnej był regiment armii hiszpańskiej z bazą we Flandrii, walczący podczas Wojny Osiemdziesięcioletniej w ostatnim dziesięcioleciu XVI w. Utworzenie tego rodzaju oddziału za pozwoleniem rządu w Londynie było pierwszą, ale nie ostatnią akcją pozbywania się z Irlandii niepożądanych prawdziwych lub potencjalnych przeciwników władz centralnych. Regiment został utworzony przez angielskiego katolika, Williama Stanleya. Stanley otrzymał do tego uprawnienia od Elżbiety I, której zamierzeniem było aby wojsko zostało użyte jako wsparcie holenderskiej Republiki Zjednoczonych Prowincji. Jednakże w 1585 Stanley wraz ze swoim regimentem przeszedł na stronę hiszpańską. W 1598 Diego Brochero de Anaya pisał do króla Hiszpanii Filipa III:
..każdego roku Wasza Królewska Mość powinien rekrutować żołnierzy irlandzkich, którzy są twardzi i mocni, i niestraszne im zimno ni podłe jedzenie, które zabijają Hiszpanów, gdyż na wyspie swojej daleko zimniejszej niż Hiszpania chodzą ci oni niemal nadzy, śpią na gołej ziemi a takoż jedzą czerstwy chleb, mięso i wodę piją, nie zaś wino.
Oddział walczył w Niderlandach aż do 1600, kiedy został rozwiązany z powodu wysokich strat spowodowanych zarówno walką, jak i chorobami.
Po klęsce w Irlandzkiej wojnie dziewięcioletniej (1593-1603) miała miejsce w 1607 tak zwana „Ucieczka Hrabiów”. Opuścili wtedy Irlandię hrabia Tyrone Hugh O’Neill, hrabia Tyrconnell Rory O’Donnell oraz lordowie Beare i Bantry, Donal O’Sullivan, wraz z innymi przywódcami klanów i ich wojskami z Ulsteru oraz gallowglasami (zaciężnymi żołnierzami z północnej Szkocji, językiem i kulturą podobnymi do Irlandczyków). Oczekiwali wsparcia króla Hiszpanii dla wznowienia powstania w Irlandii, jednakże król Filip III nie chcąc powrotu do wojny z Anglią, odmówił ich żądaniom.
Przybycie ich doprowadziło do powstania nowego irlandzkiego regimentu we Flandrii pod komendą celtyckiej szlachty irlandzkiej, w którym służyli ich dawni członkowie klanów. Nastroje tego oddziału były wyraźnie wrogie wobec angielskiego i protestanckiego panowania w Irlandii. Przywódcą regimentu był syn Hugona O’Neilla John, a oficerami - inni przedstawiciele rodu – Owen Roe O’Neill i Hugh Dubh O’Neill.
Na początku XVII w., kiedy zabroniono katolikom służby w armii brytyjskiej oraz działalności politycznej, do oddziałów w Hiszpanii zaczęli napływać nowi rekruci. Dołączali do nich także irlandzcy katolicy pochodzenia anglo-normańskiego tacy jak Thomas Preston czy Garret Barry. Jako że ich poglądy były bardziej pro-angielskie niż autochtonów celtyckich, zdarzały się między nimi spory, zwłaszcza dotyczące planów inwazji Irlandii w 1627. Podczas rozejmu w Wojnie Osiemdziesięcioletniej trwającego 1609-1621 regiment miał swoją siedzibę w Brukseli. Nawiązane w tym czasie kontakty z brukselskim duchowieństwem katolickim przyczyniły się do utworzenia Kolegium Irlandzkiego w Lowanium.
Wielu żołnierzy służących w Hiszpanii powróciło do Irlandii podczas Wielkiej Rebelii 1637-1652 i walczyło w armii katolickiej Konfederacji z Kilkenny. Kiedy powstanie zostało krwawo stłumione przez armię Cromwella, około 34 tys. żołnierzy konfederackich opuściło kraj, aby szukać służby w Hiszpanii. Niektórzy z nich później zamienili służbę na francuską.
W XVIII w irlandzkie regimenty Hiszpanii służyły także za oceanem. Na przykład Regiment Irlanda (stworzony w 1698) stacjonował w Hawanie od 1770 to 1771, Regiment Ultonia (powstały w 1709) w Meksyku od 1768 do 1771, zaś Regiment Hibernia (utworzony w 1709) w Hondurasie od 1782 do 1783.
Podczas wojen napoleońskich wszystkie wyżej wymienione oddziały piechoty irlandzkiej były częścią armii Hiszpanii. Straty i problemy z rekrutacją spowodowały zmniejszenie liczby żołnierzy z Irlandii, choć oficerowie byli pochodzenia irlandzkiego. Regiment Hibernia otrzymał w 1811 rekrutów z Galicji i zakończył wojnę jako oddział całkowicie hiszpański. Wszystkie trzy regimenty rozwiązano w 1818 z powodu niewystarczającej liczby rekrutów, irlandzkich lub innych.
Armia francuska.
Od polowy XVII w. Francja zastąpiła Hiszpanię jako główny cel emigracji katolickich Irlandczyków pragnących służyć w wojsku. Było to związane z rosnącą zgodnością interesów francuskich i irlandzkich, znaczenie miała jednak też łatwość migracji do Francji i Flandrii z Irlandii.
Francja prowadziła zaciągi żołnierzy z wielu obcych krajów – w jej armii służyli Niemcy, Włosi, Waloni i Szwajcarzy. Zarówno irlandzkie, jak i szwajcarskie regimenty w służbie francuskiej nosiły czerwone mundury.
Punktem zwrotnym stały się warunki Traktatu z Limerick kończącego Wojnę Irlandzką (1688–91), kiedy to Ludwik XIV przyjął irlandzkich jakobitów, którym pozwolono na ewakuację. W 1690, w zamian za 6 tys. żołnierzy francuskich wcześniej wysłanych do Irlandii, Ludwik otrzymał 6 tys. irlandzkich rekrutów do walki w Wojnie Francji z Ligą Augsburską. Rok później w 1691, po tym jak jakobici irlandzcy pod dowództwem Patricka Sarsfielda zgodzili się na korzystne warunki kapitulacji zawarte w Traktacie z Limerick, armia irlandzka z pełnym wyposażeniem i ekwipunkiem wycofała się do Francji.
Sarsfield odpłynął do Francji 22 grudnia 1691 na czele 19 tys. rodaków. Exodus obejmował 14 tys. żołnierzy wraz z 6 tys. kobiet i dzieci. Wydarzenie to zapamiętano w Irlandii jako Odlot Dzikich Gęsi.
W 1692 olbrzymia armia francusko-irlandzka czekała na wybrzeżu francuskim na sygnał inwazji na Anglię w 1692, jednakże inwazję odwołano z powodu klęski Francji w powiązanych ze sobą bitwach morskich koło Barfleur i La Hogue. Dzikie Gęsi Sarsfielda musiały zatem zostać przegrupowane na tej samej zasadzie co Brygada Irlandzka Mountcashela.
W 1745 duża ilość żołnierzy i oficerów irlandzkich wzięła ochotniczo udział w ostatnim powstaniu jakobickim w Szkocji wywołanym przez Karola Edwarda Stuarta.Wywodzili się oni z różnych Brygad Irlandzkich we Francji i innych krajach. Finansowego wsparcia udzielili im irlandzcy kupcy żyjący we Francji. Część z nich nigdy nie dotarła do celu, bo z okrętów francuskich zatrzymanych przez brytyjskie dostali się od razu do więzień w Wielkiej Brytanii. Pozostali odznaczyli się w bitwach pod Falkirk i pod Culloden, gdzie dobrze wyszkoleni „pikinierzy irlandzcy” osłaniali odwrót głównych sił. Wzięci do niewoli Irlandczycy, o ile mieli poddaństwo francuskie, mieli szansę na zwolnienie; jeśli jednak odkryto że byli formalnie poddanymi brytyjskimi, czekała ich egzekucja. Ostatecznie, udaną ewakuację Karola Edwarda pięć miesięcy po klęsce pod Culloden przeprowadzili oficerowie irlandzcy pod dowództwem pułkownika Richarda Warrena na statku Le Conti, należącym do irlandzkiego armatora z Francji.
Aż do 1745, irlandzkim ziemianom nie zabraniano werbunku do oddziałów francuskich, gdyż władze widziały w tym sposób na pozbycie się z kraju młodych mężczyzn pozostających bez zajęcia, jako potencjalnego elementu niebezpiecznego. Jednakże masowy udział Irlandczyków z armii francuskiej w powstaniu Karola Edwarda sprawił, iż Brytyjczycy zdali sobie sprawę z ryzyka i zabronili rekrutacji do obcych armii na terenie Irlandii. Od tego czasu zaczęła spadać liczba prostych żołnierzy irlandzkich w brygadach irlandzkich we Francji, choć oficerowie wciąż byli Irlandczykami.
Podczas Wojny Siedmioletniej Francuzi próbowali werbować wśród irlandzkich jeńców wojennych lub dezerterów z Armii Brytyjskiej. Poza tym, zaciąg ograniczał się do tych ochotników którzy zdołali dostać się do Francji, lub synów żołnierzy irlandzkich, którzy pozostali we Francji. Istniały wówczas następujące regimenty irlandzkie: Bulkeley, Clare, Dillon, Rooth, Berwick i Lally, oraz regiment kawalerii Fitzjames. Do końca XVIII w nawet oficerów Regimentów Irlandzkich rekrutowano z rodzin francuskich Irlandczyków – potomków emigrantów od pokoleń. Będąc Francuzami we wszystkim, prócz nazwisk, zachowali oni pamięć irlandzkiego dziedzictwa.
Po wybuchu Rewolucji Francuskiej, odrębność oddziałów irlandzkich została zlikwidowana i 21 lipca 1791 wraz z 12 innymi nie-szwajcarskimi regimentami zostały włączone w skład piechoty liniowej Armii Francuskiej, choć wciąż były znane nieformalnie pod dawnymi nazwami. Wielu oficerów francusko-irlandzkich porzuciło służbę w 1792 po detronizacji Ludwika XVI, gdyż składali przysięgę na wierność królowi, a nie narodowi francuskiemu.
W 1803 Napoleon Bonaparte powołał oddział piechoty irlandzkiej złożony głównie z weteranów Rewolucji Irlandzkiej 1798 lez także dawnych oficerów królewskich. Legion Irlandzki początkowo był batalionem, lecz później został powiększony do regimentu składającego się z czterech batalionów i kwatery głównej. W zamierzeniu, miał mieć charakter wyłącznie irlandzki i miał zostać użyty do inwazji na Irlandię, wraz z armią francuską. Do oddziału zaciągnęło się wielu oficerów z czasów monarchii francuskiej. Po klęsce Prus pod Jeną w 1806 przyłączyło się 300 Irlandczyków i 1200 Polaków (liczba trudna do zweryfikowania, kwestionowana niekiedy), wcześniej przymusowo wcielonych do armii pruskiej (Irlandczycy byli powstańcami z 1798 których Wielka Brytania oddała na mocy porozumienia Prusom do przymusowej pracy, Prusacy zaś później wcielili ich do własnej armii). Regiment zyskał uznanie podczas walk na terenie Niderlandów, a także podczas Wojny na Półwyspie Iberyjskim, iw szczególności podczas Oblężenia Astorgi (1810) gdzie obrona hiszpańska została przełamana dzięki szturmowi Irlandczyków. 3 sierpnia 1811 Legion w którym służyło wiele narodowości został przemianowany na Regiment Cudzoziemski, jednocześnie zachowując irlandzką kadrę oficerską, sztandary i mundury; był też wciąż nieformalnie zwany Legionem. W 1813 wziął udział w kampanii śląskiej Napoleona, będącej częścią Wojny VI koalicji zakończonej klęską; wtedy to, po dwóch bitwach nad Bobrem, ponad 1000 żołnierzy Legionu dostało się do niewoli pruskiej pod Lwówkiem Śląskim. Ostatnie dni chwały oddziału na kontynencie miały miejsce podczas oblężenia Antwerpii (1814) kiedy to Legion przez trzy miesiące bronił miasta przed siłami brytyjskimi. Oblężenie zakończyła abdykacja Napoleona. Niedługo potem Legion rozwiązano, i tak zakończyła się 125-letnia tradycja militarnej obecności Irlandczyków we Francji.
Armie na terenie Włoch.
Irlandczycy służyli także w armiach różnych państw na terenie podzielonych i rozdrobnionych politycznie Włoch. "„Tercio”" Lucasa Tafa (około 500 żołnierzy) służyła w Mediolanie około 1655. Irlandczycy służyli także w armii Sabaudii. W 1702, kompania irlandzkich grenadierów pod dowództwem Francisa Terry wstąpiła na służbę Wenecji; powstałym wtedy Weneckim Regimentem Dragonów rodzina Terry kierowała aż po 1797. Jednakże większość Irlandczyków służyła w oddziałach hiszpańskich we Włoszech. W hiszpańskiej Armii Mediolanu gdzie oddział irlandzki utworzono w 1694 około 3–4% z 20,000 wszystkich żołnierzy było Irlandczykami. Znaczącą postacią był uważający się za Irlandczyka, dowodzący oddziałami irlandzkimi w służbie Hiszpanii James Francis Fitz-James Stuart (1696–1739) (syn 1 księcia Berwick oraz Irlandki, Honory Burke) książę Berwick i Lirii. Służył on między innymi Elżbiecie Farnese, królowej Hiszpanii, walczącej o odzyskanie z rąk austriackich dóbr włoskich na rzecz kraju jej małżonka.. Mianowany Grandem Hiszpanii oraz marszałkiem polnym w 1724 służył później w dyplomacji, jako ambasador nadzwyczajny w Rosji 1726-1730, minister pełnomocny w Austrii w latach 1730–1733, potem ambasador w Królestwie Neapolu, 1733-1738, gdzie zmarł.
Armia Monarchii Habsburgów.
Harman Murtagh, irlandzki historyk wojskowości napisał, że monarchia habsburska była głównym pracodawcą dla Irlandczyków w Europie Środkowej. Sprzyjał temu wielonarodowy jej charakter, i szerokie możliwości awansu dla utalentowanych cudzoziemców, których ponad 100 osiągnęło stopień feldmarszałka, generała lub admirała. Franciszek I Lotaryński powiedział o nich:
„Im więcej Irlandczyków w służbie austriackiej, tym lepiej, nasze wojska będą zawsze utrzymywały dyscyplinę. Irlandzki tchórz jest bardzo rzadkim zjawiskiem i nawet kiedy Irlandczycy czegoś nie lubią, zrobią to w swoim pragnieniu zdobycia sławy.”
Irlandzcy żołnierze po raz pierwszy zasłynęli w armii austriackiej podczas Wojny Trzydziestoletniej. W tym czasie oficerowie irlandzcy pod dowództwem Waltera Butlera i Waltera Deveraux stali się znani z powodu uczestnictwa w zabójstwie Wallensteina na rozkaz cesarza Ferdynanda II. Irlandczycy uczestniczyli też w obronie Wiednia 1683, gdzie wsławił się szczególnie marszałek polny Francis Taaffe, walczący pod komendą Karola Lotaryńskiego. Także w czasach Marii Teresy i wojen śląskich odznaczyli się dowódcy tacy jak feldmarszałek Maksymilian Ulisses Browne oraz marszałek polny Franz Moritz de Lacy.
Wielu otrzymało za zasługi posiadłości, osiedliło się i dało początek arystokracji austriackiej, jak panowie de Lacy, O’Donnell, Browne czy Wallis (Walsh). Ostatnim znanym wydarzeniem, w którym brali udział austriaccy Irlandczycy było uratowanie życia cesarza Franciszka Józefa I przez hrabiego Maximiliana Karla Lamoral O’Donnell w 1853.
Irlandczycy służyli także w innych krajach niemieckich, choć jako katolicy częściej w monarchiach katolickich lub powiązanych sojuszami z Wiedniem.
Armia Rzeczypospolitej Obojga Narodów.
Polska jest odległa od Irlandii, jednakże żołnierze z tego kraju trafiali do Rzeczypospolitej poprzez służbę w innych armiach, rzadziej przez bezpośredni zaciąg. Niezbadany jeszcze dokładnie z polskiej strony epizod z początku XVII we wskazuje na moment, kiedy duża grupa Irlandczyków znalazła się w I Rzeczypospolitej po raz pierwszy. Po zakończeniu irlandzkiej Wojny Dziewięcioletniej (zwanej też Powstaniem Tyrone’a) i emigracji jej przywódców, w Irlandii wciąż pozostały tysiące żołnierzy bez zajęcia. Anglicy obawiali się ich, zwłaszcza z uwagi na rozpoczynającą się intensywną kolonizację północnej części wyspy zwaną Plantacją Ulsteru. Około 1609 podjęto decyzję o pozbyciu się nadmiaru mężczyzn zdolnych do walki, co miało zapobiec nawrotowi walk i uniemożliwić opór przeciw kolonizacji. W tym celu Jakub I zawarł porozumienie z królem Szwecji Karolem IX w sprawie pozyskania żołnierzy irlandzkich dla cara Wasyla Szujskiego na wojnę z Rzecząpospolitą; Szwedzi zapewniali transport morski.
W opracowaniach na temat sposobu pozyskiwania tych żołnierzy pojawiają się różne metody: podczas gdy byli ochotnicy, choć stopień ich dobrowolności trudno ocenić, dla wielu istniał tylko wybór między więzieniem lub deportacją. Trudno jest ocenić ich liczbę we wszystkich transportach, zwłaszcza że wielu zbiegło po drodze pomiędzy Anglią a Szwecją; w cytowanym niżej artykule podawane są ilości od około 2000 w górę. Irlandczycy uciekali na różnych etapach; nie chcąc służyć przeciwko innym katolikom, jedni zbiegli w okolicach Flandrii aby dołączyć do swoich rodaków w armii hiszpańskiej, inni zaś przeszli później na stronę polską, wspomagając Zygmunta III w bitwie pod Kłuszynem. Nie przeprowadzono dotąd polskich badań na temat ich dalszych losów – część z nich mogła szukać zajęcia w innych armiach Europy a część zostać w Rzeczypospolitej.
Wiek XVII był okresem ciągłych wojen dla Rzeczypospolitej, i w 1621 kiedy rozpoczął się konflikt z Turcją, Zygmunt III wysłał do Londynu Jerzego Ossolińskiego by ten uzyskał pozwolenie Jakuba I na rekrutację poddanych brytyjskich do walki z Imperium Ottomańskim. Jakub II tym razem nie widział problemu z wysłaniem Irlandczyków i innych żołnierzy do Polski pod warunkiem że nie będą walczyć przeciwko protestantom. Ossoliński uważał, że Irlandczycy są najlepsi a jako katolicy najbardziej godni zaufania; rekrutacją dla niego zajmował się katolik angielski, Arthur Aston. Z powodu sprzeciwu króla Danii nie udało się w porę dowieść wszystkich najemników, lecz i tak wiemy, że pod Chocimiem walczyli również Irlandczycy. Później Aston walczył przeciwko Szwedom w Inflantach razem z irlandzkim oficerem Jamesem Butlerem który już wcześniej brał udział w wojnie z Moskwą. Butler wiele lat służył w wojsku polskim, w wojnach tureckich, rosyjskich i szwedzkich, osiągając rangę pułkownika oraz indygenat, który otrzymał w 1627. W Rzeczypospolitej służyło jednak więcej Butlerów. Niektórzy byli Szkotami, zatem trudno ocenić ich liczby.
Temat żołnierzy irlandzkich w armii Rzeczypospolitej Obojga Narodów podejmowany był kilkakrotnie przez badaczy. O Irlandczykach pisano jednak zwykle na marginesie prac poświęconych Szkotom, których było więcej. Pisali o nich w ten sposób Wacław Borowy, Robert I. Frost, oraz Peter Paul Bajer który w rozdziale poświęconym szlachcie wymienia także Irlandczyków, którzy otrzymali indygenaty. Należą do nich d’Obyrnowie (nazwisko pierwotne O’Byrne), Butlerowie i O’Donnellowie.
Już po zaborach pojawiły się w Polsce także inne rodziny pochodzenia irlandzkiego, których protoplaści służyli wcześniej w armiach innych państw, a potomkowie się spolonizowali – O’Brienowie de Lacy i O’Rourke’owie.
Koniec epoki Dzikich Gęsi.
Rekrutacja Irlandczyków do armii kontynentalnych znacznie zmniejszyła się po 1745 kiedy została całkowicie zdelegalizowana na wyspie. We wciąż istniejących oddziałach irlandzkich we Francji i innych krajach służyło odtąd coraz więcej potomków emigrantów irlandzkich, później uzupełniano skład ochotnikami, którzy nie byli pochodzenia irlandzkiego.
W 1732, Charles Wogan napisał w liście do Jonathana Swifta, że 120,000 „w ciągu tych czterdziestu lat” 120 000 Irlandczyków zostało zabitych lub rannych w obcej służbie, na co Swift odpowiedział:
Wyjść nie mogę z podziwu nad tymi dżentelmenami z Irlandii, którzy pomimo wszelkich niedogodności życia cudzoziemców i wygnańców byli w stanie wyróżnić się swoim zachowaniem i męstwem w tak wielu krajach Europy, jak sądzę, ponad wszystkie inne narody.
W czasie wojen napoleońskich w armiach Francji i Hiszpanii służyły oddziały irlandzkie przynajmniej z nazwy. Podczas wojny francusko-pruskiej służył w armii francuskiej.oddział medyczny Franco-Irish Ambulance Brigade. Na czele wojsk Francji stał wtedy Marszałek MacMahon, potomek Dzikich Gęsi.
Pod koniec XVIII w Anglicy zaczęli stopniowo odwoływać Prawa Krane, i w latach 1790 zniesiono zakaz służenia katolików w armii. Wtedy zaczęła się rekrutacja oddziałów irlandzkich dla armii Korony Brytyjskiej, nie nazywano ich jednak Dzikimi Gęsiami.
W literaturze i kulturze.
Termin „dzikie gęsi” na określenie mężczyzn emigrujących na kontynent do obcych armii spotykany jest w literaturze irlandzkiej co najmniej od początku 18w, i prawdopodobnie narodził się jako jedna z irlandzkich metafor poetyckich, używanych na określenie politycznie niebezpiecznych tematów. Dzikie gęsi to ptaki wędrowne, które odlatują i wracają, określenie więc mogło symbolizować nadzieję na powrót. Z czasem w języku irlandzkim termin „dzika gęś” zaczął być używany jako synonim wędrowca. Dodatkowo, pojęcie „dzikich gęsi” wpisało się w etos emigranta irlandzkiego, jako że kraj ten doświadczył wielu fal emigracji z powodów nie tylko politycznych, lecz także ekonomicznych.
Wydarzenia masowej emigracji żołnierzy za morze i etos „dzikich gęsi” inspirowały wielu poetów piszących w języku irlandzkim, później angielskim.
Cała Irlandia teraz załogą małego okrętu
Co gna na zachód, w morze, już skały Beare minął
Ponad odpływu falą śnieżna piana rozpięta
Cala duma Irlandii w tym kruchym stateczku płynie. (Fearghal Óg Mac an Bhaird, Z odlotu earlów, XVII w., tł. E. Bryll)
Po to z przypływem od południa
Ciągnęły dzikich gęsi klucze,
Potoki krwi wzbierały w studniach,
Emmet, Fitzgerald śmierci nie uszedł (William Butler Yeats, Wrzesień 1913, XX w., tł. M. Kłobukowski)

</doc>
<doc id="5058934" url="https://pl.wikipedia.org/wiki?curid=5058934" title="Koło (Dymitrów Mały)">
Koło (Dymitrów Mały)

Koło – część wsi Dymitrów Mały w Polsce, położona w województwie podkarpackim w powiecie tarnobrzeskim, w gminie Baranów Sandomierski. Dawniej osobna miejscowość.
W latach 1975–1998 Koło administracyjnie należało do województwa tarnobrzeskiego.
Miejscowa ludność wyznania katolickiego przynależy do Parafii Ścięcia św. Jana Chrzciciela w Baranowie Sandomierskim.

</doc>
<doc id="5058936" url="https://pl.wikipedia.org/wiki?curid=5058936" title="Ranking Samorządów „Rzeczpospolitej”">
Ranking Samorządów „Rzeczpospolitej”

Ranking Samorządów „Rzeczpospolitej” – ranking samorządów terytorialnych sporządzany corocznie od 2004 roku przez dziennik „Rzeczpospolita”. Ranking ma na celu wyłonienie samorządów najlepiej dbających o zrównoważony rozwój na zarządzanym przez nie obszarze, poprzez weryfikację skuteczności działań samorządu w kształtowaniu rozwoju w kategoriach: trwałości ekonomicznej, trwałości środowiskowej, trwałości społecznej oraz w zakresie jakości zarządzania.
Metodologia.
Badaniu poddawane są wszystkie (z wyłączeniem Warszawy) polskie gminy, miasta i miasta na prawach powiatu. W 2020 roku w czterech kategoriach oceniane było ok. 50 wskaźników, w tym:
Ogółem do zdobycia w czterech kategoriach było 100 punktów (lub 102).
Ranking samorządów jest przygotowywany osobno dla trzech kategorii jednostek terytorialnych. Osobne kategorie stanowią:
Kapituła.
Kapituła zarządzająca Rankingiem Samorządów składa się z polityków, prawników, działaczy samorządowych oraz redaktorów Rzeczpospolitej. Należą do niej:

</doc>
<doc id="5058937" url="https://pl.wikipedia.org/wiki?curid=5058937" title="Septorioza pomidora">
Septorioza pomidora

Septorioza pomidora (, ), biała plamistość pomidora – grzybowa choroba pomidora wywołana przez "Septoria lycopersici". Ten sam patogen powoduje także septoriozę liści ziemniaka.
Występowanie i szkodliwość.
Choroba występuje powszechnie we wszystkich rejonach uprawy pomidora na świecie. Powoduje zmniejszenie ilości zawiązywanych owoców oraz zmniejszenie ich wielkości.
Objawy chorobowe.
Objawy chorobowe pojawiają się na starszych, dolnych liściach i w miarę rozwoju choroby rozprzestrzeniają się na młode liście. Występują głównie na blaszkach liścia, ale także na ogonkach liściowych, działkach kielicha i na szypułkach owoców. Mają postać brunatnych plam otoczonych wąską, chlorotyczną obwódką. Na liściach plamy osiągają średnicę do 5 mm, ale zwykle są liczne i zlewają się z sobą, często zajmując znaczną część powierzchni liści. Z czasem środkowa część plam staje się białoszara, i z tego powodu choroba ta czasami nazywana jest białą plamistością pomidora. Zewnętrzne części plam ciemnieją i stają się brunatne. Na wewnętrznej części plam powstają drobne czarne punkciki. Są to pyknidia, w których powstają zarodniki grzyba. Silnie porażone liście przedwcześnie obumierają, a kwiaty opadają nie tworząc owoców. Owoce pozostają nieporażone.
Epidemiologia.
Głównym źródłem infekcji pierwotnej są zarodniki konidialne wytwarzane w pyknidiach na obumarłych częściach porażonych roślin pozostających w glebie po poprzednim sezonie wegetacyjnym. Później następują infekcje wtórne powodowane przez zarodniki wytwarzane w tym sezonie wegetacyjnym. Roznoszone są podczas deszczu wraz z kropelkami wody, lub przez owady.
Rozwojowi choroby sprzyja temperatura otoczenia 20–22 °C, wilgotność powietrza powyżej 85% i długie okresy nawilżenia roślin. Gdy rośliny rosną w zwartych plantacjach, czasami wystarczy długotrwałe zaleganie na nich rosy.
Ochrona.
Zapobiega się chorobie przez usuwanie z plantacji resztek pożniwnych i staranne ich przyorywanie, oraz stosowanie 3–4 letnich przerw w uprawie pomidora na tym samym polu. W okresie wegetacyjnym opryskuje się rośliny fungicydami ditiokarbaminianowymi (mankozeb) lub chloronitrylowymi (chlorotalonil). Skuteczne są także fungicydy stosowane przeciwko zarazie ziemniaka. Opryskiwanie nie uleczy porażonych roślin, ale zapobiegnie rozszerzaniu się choroby.

</doc>
<doc id="5058941" url="https://pl.wikipedia.org/wiki?curid=5058941" title="Ranking Samorządów &quot;Rzeczpospolitej&quot;">
Ranking Samorządów &quot;Rzeczpospolitej&quot;



</doc>
<doc id="5058942" url="https://pl.wikipedia.org/wiki?curid=5058942" title="Chranitieli">
Chranitieli

Chranitieli (ros. Хранители) – radziecki film telewizyjny, wyprodukowany w 1991 r. Ekranizacja "Drużyny Pierścienia" – pierwszej części powieści "Władca Pierścieni" J.R.R. Tolkiena.
Film był emitowany w telewizji (na antenie Telewizji Leningradzkiej) jedynie w dniu premiery (13 kwietnia 1991 r.) i był uznawany za zaginiony. W marcu 2021 r. został odnaleziony i opublikowany na kanale YouTube stacji telewizyjnej Piatyj Kanał (będącej następcą prawnym Telewizji Leningradzkiej).

</doc>
<doc id="5058947" url="https://pl.wikipedia.org/wiki?curid=5058947" title="Mafilindo">
Mafilindo

Mafilindo, Wielka Konfederacja Malajska lub Maphilindo – proponowane państwo, które miałoby powstać poprzez zjednoczenie Malezji, Filipin i Indonezji.
Nazwa.
Nazwa państwa pochodzi od początkowych liter w nazwach ewentualnych krajów składowych (Malezja, Filipiny, Indonezja; po angielsku Malaysia, Philippines, Indonesia). 
Historia.
Pierwsza plany utworzenia państwa pojawiły się pod koniec lat 50. XX wieku. Jednak przełomowym momentem stał się szczyt w Manili, w którym uczestniczyli prezydent Filipin Diosdado Macapagal, prezydent Indonezji Sukarno oraz premier Malezji Tunku Abdul Rahman (szczyt został zorganizowany z inicjatywy Filipin). Szczyt odbył się w dniach 31 lipca – 5 sierpnia 1963 roku. W czasie szczytu przyjęto między innymi porozumienie z 31 lipca, deklaracje z 3 sierpnia oraz wspólne oświadczenie z 5 sierpnia. W tych dokumentach rządzący Malezją, Filipinami oraz Indonezją zobowiązali się do poszerzenia współpracy międzypaństwowej oraz zadeklarowali zamiar utworzenia konfederacji Mafilindo; strony jednak nie podały daty ani sposobu w jakich państwo miałoby powstać. Po szczycie nastąpiły jednak spory o kształt państwa; Sukarno zarządzał w nim przewodniej roli Indonezji, na co nie zgadzały się Filipiny i Malezja. Niedługo potem prezydent Sukarno przyjął tzw. politykę "Konfrontasi" (po indonezyjsku słowo oznacza "Konfrontacja"). Po tych wydarzeniach wszystkie strony zaniechały dalszych działań mających na celu utworzenie Mafilindo. Obecnie Mafilindo to termin pojawiający się głównie jako nazwa dla różnego rodzaju inicjatyw, projektów gospodarczych, zawodów sportowych, wydarzeń lub ćwiczeń wojskowych z udziałem Malezji, Indonezji oraz Filipin.

</doc>
<doc id="5058950" url="https://pl.wikipedia.org/wiki?curid=5058950" title="EHF Liga Mistrzów 2017/2018 – turniej kwalifikacyjny">
EHF Liga Mistrzów 2017/2018 – turniej kwalifikacyjny



</doc>
<doc id="5058952" url="https://pl.wikipedia.org/wiki?curid=5058952" title="Krajowy Festiwal Folklorystyczny w Gjirokastrze">
Krajowy Festiwal Folklorystyczny w Gjirokastrze

Krajowy Festiwal Folklorystyczny w Gjirokastrze (alb. "Festivali Folklorik Kombëtar i Gjirokastrës") – ludowy festiwal artystyczny odbywający się co pięć lat niedaleko zamku w Gjirokastrze na południu Albanii. Po raz pierwszy odbył się w 1968 roku i jest uważany za najważniejsze wydarzenie kulturalne w kraju. Można na nim usłyszeć albańską muzykę ludową, zobaczyć tradycyjne stroje i tańce. Festiwal w Gjirokastrze kontynuował tradycję festiwali folklorystycznych zapoczątkowanych w stolicy Albanii, Tiranie w 1949 roku.
Historia.
Krajowy Festiwal Folklorystyczny w Gjirokastrze poprzedził "Krajowy Festiwal Pieśni, Muzyki i Tańca, który" odbył się w Tiranie w 1949 roku, a następnie w dniach 25–27 listopada 1959. Dziesięć lat później, w dniach 8–16 października 1968 w Gjirokastrze odbył się pierwszy Ogólnokrajowy Festiwal Folklorystyczny z okazji urodzin Envera Hoxhy, komunistycznego przywódcy Albanii, który urodził się właśnie w tym mieście. Początkowo koncerty i pokazy festiwalowe odbywały się co pięć lat w 1973, 1978, 1983 i 1988 roku. Po kilkuletniej przerwie spowodowanej prawdopodobnie przemianami ustrojowymi w kraju, festiwal wznowiono. W 1995 roku odbył się w Beracie, a od września 2000 roku ponownie gości w Gjirokastrze.
Dziewiąta edycja tego festiwalu odbyła się we wrześniu 2009 roku. Ogólnym zwycięzcą został zespół ludowy z obwodu Szkodra, natomiast nagrodę za najlepszy indywidualny występ otrzymali Sherif Dervishi i Myfterin Uka.

</doc>
<doc id="5058956" url="https://pl.wikipedia.org/wiki?curid=5058956" title="Młodzieżowa Unia Młodych Socjalistów">
Młodzieżowa Unia Młodych Socjalistów



</doc>
<doc id="5058958" url="https://pl.wikipedia.org/wiki?curid=5058958" title="Black Jesus">
Black Jesus

Black Jesus to amerykański serial komediowy stworzony przez Aarona McGrudera i Mike'a Clattenburga, jest emitowany w Adult Swim. W serialu występują Gerald „Slink” Johnson, Charlie Murphy, Corey Holcomb, Kali Hawk, King Bach i Andra Fuller. Serial miał swoją premierę 7 sierpnia 2014 r. Drugi sezon miał premierę 18 września 2015 roku. Trzeci sezon miał premierę 21 września 2019 roku.
Fabuła.
Komedia przedstawia Jezusa Chrystusa żyjącego we współczesnych czasach i mieszkającego w Compton w Kalifornii, posiada on misję szerzenia miłości i życzliwości w okolicy. Robi to wraz ze swoją małą grupą wyznawców.

</doc>
<doc id="5058960" url="https://pl.wikipedia.org/wiki?curid=5058960" title="Francesca Woodman">
Francesca Woodman

Francesca Stern Woodman (ur. 3 kwietnia 1958 w Denver, zm. 19 stycznia 1981 w Nowym Jorku) – amerykańska fotografka, autorka czarno-białych portretów, aktów, autoportretów i martwych natur.
Życiorys.
Francesca Woodman urodziła się 3 kwietnia 1958 w Denver. Była córką pary artystów-ceramików: George’a Woodmana i Betty Woodman z domu Abrahams. Matka była Żydówką, a ojciec pochodził z rodziny protestantów. Jej starszy brat – Charles; również zajął się sztuką, obecnie jest wykładowcą akademickim specjalizującym się w sztuce elektronicznej.
Woodman zaczęła wykonywać swoje pierwsze autoportrety fotograficzne w wieku trzynastu lat. Będzie to jej stały motyw twórczości aż do przedwczesnej śmierci. W latach 1963–1971 uczęszczała do szkoły podstawowej w Boulder. Drugą klasę zaliczyła we Włoszech, gdzie jej rodzina wielokrotnie spędzała letnie wakacje. W 1972 rozpoczęła edukację w prywatnej szkole z internatem w Abbot Academy. Tam zaczęła doskonalić swoje umiejętności fotograficzne i rozwijać swoje artystyczne zainteresowania. W 1973 Abbot Academy została połączona z Phillips Academy i zamieniona na , którą to Woodman ukończyła w 1975. Lato spędziła razem z rodziną znowu we Włoszech, w miejscowości Florentine. Woodmanowie zamieszkali na terenie starego, opuszczonego gospodarstwa. Tam, w opuszczonych pomieszczeniach powstało sporo, tych najbardziej charakterystycznych dla jej twórczości, zdjęć – martwych natur, portretów, aktów i auto-portretów. Zaczęła też eksperymentować z kamerą wideo.
Po wakacjach rozpoczęła edukację w Rhode Island School of Design (RISD). Następnie w latach 1977–1978 studiowała w Rzymie na stypendium; będącym oddziałem szkoły RISD przeznaczonym dla wyróżnionych studentów. Woodman władała biegle włoskim, co pozwoliło jej w tamtym czasie nawiązać kontakty z włoskimi artystami i intelektualistami. W po powrocie do Ameryki ukończyła Rhode Island School of Design. Lato tego roku spędziła w miejscowości Stanwood, gdzie odwiedziła swojego chłopaka.
W 1979 przeniosła się do Nowego Jorku, w celu rozpoczęcia profesjonalnej drogi artystycznej. Starała się o zatrudnienie w branży zajmującej się fotografią mody. Niestety jej usilne starania nie przyniosły jej oczekiwanego zatrudnienia i zainteresowania. Latem 1980 przebywała na rezydencji artystycznej w MacDowell Colony w Peterborough. W tym samym roku zaczęła zmagać się z depresją wynikłą z powodu nieudanego związku z chłopakiem, rozstania oraz brakiem należytego zainteresowania jej twórczością fotograficzną. Jesienią 1980 przeżyła próbę samobójczą. Po wypadku zamieszkała z rodzicami na Manhattanie; podjęła też terapię.
19 stycznia 1981 Francesca Woodman wyskoczyła z okna w budynku znajdującego się we wschodniej części Nowego Jorku. W chwili śmierci miała 22 lata. Już rok później krytyka zaczęła interesować się jej twórczością i pozytywnie wypowiadała się o jej zdjęciach.
Francesca Woodman pozostawiła po sobie ponad dziesięć tysięcy negatywów, w tym osiemset odbitek, które wielokrotnie od jej śmierci były eksponowane na pokazach i wystawach. Jej prace znacząco wpłynęły na twórczość wielu artystek i artystów.

</doc>
<doc id="5058961" url="https://pl.wikipedia.org/wiki?curid=5058961" title="Linia kolejowa Ljutomer – Gornja Radgona">
Linia kolejowa Ljutomer – Gornja Radgona

Linia kolejowa Ljutomer – Gornja Radgona () – jednotorowa, normalnotorowa linia kolejowa w północno-wschodniej Słowenii, odchodząca na stacji Ljutomer od magistrali Ljubljana – Budapeszt (odcinek Pragersko – Hodoš) w kierunku północnym, ku granicy austriackiej. Linia jest pozostałością po transgranicznym odcinku Spielfeld-Straß "–" Bad Radkersburg (Austria) "–" Gornja Radgona "–" Ljutomer.
Historia.
Linia została zbudowana przez przedsiębiorstwo "Družba Južne železnice" w dwóch częściach. Pierwszą z nich, pomiędzy Spielfeld-Straß (słow. "Špilje") i Radgoną otwarto w 1885 roku, a drugą, do Ljutomera, w 1890 roku. Ljutomer był początkowo ostatnim przystankiem tej linii i do 1924 roku nie miał połącenia z innymi drogami żelaznymi. W okresie monarchii austro-węgierskiej nie istniał odcinek Ormož – Hodoš. Po zakończeniu I wojny światowej i utworzeniu Królestwa Jugosławii oraz Republiki Austrii, Ljutomer został na pewien czas odcięty od innych części Słowenii. Według dostępnych danych po I wojnie światowej pasażerski ruch kolejowy z Mariboru do Ljutomera odbywał się przez Spielfeld-Straß i Bad Radkersburg (słow. "Radgona"), bez przystanków na terenie Austrii. W 1924 roku wybudowano linię Ormož "–" Ljutomer "–" Murska Sobota, tworząc w ten sposób węzeł w Ljutomerze i wiążąc linię z siecią kolejową Królestwa Jugosławii. 
Linia była ważnym szlakiem logistycznym podczas II wojny światowej. Most na rzece Murze (odcinek Gornja Radgona w Słowenii "–" Bad Radkersburg w Austrii) został wysadzony przez wojska niemieckie pod koniec wojny, 17 kwietnia 1945 roku. Do dnia dzisiejszego nie został odbudowany, choć istnieją plany w tym zakresie.
Ruch pasażerski na linii w części słoweńskiej (jugosłowiańskiej) odbywał się do 1968 roku. 
Dworzec w Gornjej Radgonie pochodzi z 1888 roku i jest wpisany do rejestru zabytków pod numerem ewidencyjnym RKD EŠD: 6746.
Parametry.
Trasa jest w większości poprowadzona po płaskim terenie i ma wiele niezabezpieczonych skrzyżowań z drogami kołowymi. Długość w Austrii, pomiędzy Spielfeld-Straß (słow. "Špilje"), a Bad Radkersburg (słow. "Radgona") wynosi 33 kilometry. Długość linii w Słowenii między Gornją Radgoną, a Ljutomerem to 23 kilometry. Szacunkowa długość brakującego odcinka granicznego wynosi trzy kilometry w Austrii i jeden kilometr na terenie Słowenii.

</doc>
<doc id="5058965" url="https://pl.wikipedia.org/wiki?curid=5058965" title="Zyli">
Zyli

Zyli (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina, nad Rudzieją.

</doc>
<doc id="5058966" url="https://pl.wikipedia.org/wiki?curid=5058966" title="Kamienka (sielsowiet Kadzina)">
Kamienka (sielsowiet Kadzina)

Kamienka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina, nad Rudzieją.

</doc>
<doc id="5058969" url="https://pl.wikipedia.org/wiki?curid=5058969" title="Bitwa pod Bortnikami">
Bitwa pod Bortnikami

Bitwa pod Bortnikami – walki polskiej grupy ppłk. Arnolda Szyllinga z oddziałami sowieckiej 10 Dywizji Strzelców toczone w pierwszym roku wojny polsko-bolszewickiej.
Geneza.
W drugiej połowie lipca 1919 Naczelne Dowództwie WP zakończyło prace nad planem szeroko zakrojonej operacji zaczepnej, której celem było opanowanie Mińska, Borysowa, Bobrujska i oparcie frontu o linię rzek Dźwiny i Berezyny.
W rozkazie operacyjnym Frontu Litewsko-Białoruskiego z 3 sierpnia 1919 przewidziano, że Grupa Wielkopolska gen. Konarzewskiego miała nacierać od południowego zachodu, a jednocześnie 1 pułk Ułanów Wielkopolskich miał wyjść na tyły Mińska i przeciąć drogę oraz linię kolejową Mińsk-Borysów.
Po zajęciu Mińska zaistniała możliwość kontynuowania przez wojska Frontu Litewsko-Białoruskiego działań zaczepnych aż do linii rzeki Berezyny. Gdy czołowe elementy Grupy Wielkopolskiej osiągnęły 24 sierpnia rejon Osipowicz, gen. Stanisław Szeptycki wydał rozkaz opanowania Bobrujska. W czasie walk o Bobrujsk kombinowana Grupa Wielkopolska wyparła z miasta oddziały 8 Dywizji Strzelców i opanowała przyczółek na wschodnim brzegu Berezyny.
W połowie września w rejon Bobrujska przybyły pozostałe oddziały 1 Dywizji Strzelców Wielkopolskich. Przyczółek stał się doskonałą bazą dla wypadów organizowanych na tyły wojsk sowieckich.
Walki pod Małymi Bortnikami.
Sowieci nie pogodzili się z utratą Bobrujska i 28 września rozpoczęli koncentrację swoich wojsk nad Ołą. Aby utrudnić przygotowania nieprzyjaciela do działań ofensywnych i uzyskać informacje o jego zamierzeniach, dowództwo 1 Dywizji Strzelców Wielkopolskich organizowało szereg wypadów. Jednym z większych był wypad na Małe Bortniki. Dowódca 1 Dywizji Strzelców Wielkopolskich gen. Filip Dubiski nakazał ppłk. Arnoldowi Szyllingowi zorganizować wypad i stanąć na jego czele. Do jego dyspozycji oddał dwa bataliony 3 pułku strzelców wielkopolskich, dwie kompanie 4 pułku strzelców wielkopolskich, dwie baterie (w tym jedna ciężka) i pluton artylerii lekkiej. Łącznie grupa liczyła około tysiąca strzelców, posiadała 14 dział, 24 ckm-y.
28 września grupa ruszyła do działania. Przełamała sowiecką obronę pod Rynią i pierwszorzutowymi pododdziałami przeprawiła się przez Ołę. W Ryni pozostawiono ubezpieczenie w składzie dwóch plutonów piechoty i plutonu ckm z 4 pułku strzelców. W wiosce zorganizowano też gniazdo rannych, z kilkunastoma rannymi. Stanowiska ogniowe zajęła tu też bateria artylerii ciężkiej. 
Gdy główne siły grupy wypadowej rozpoczęły walkę o Małe Bortniki, na Rynię uderzyły silne oddziały nieprzyjaciela. Ppłk Szylling, zaniepokojony odgłosami walki na tyłach grupy, wydał rozkaz odwrotu. W tym czasie obronę Ryni organizował przybyły właśnie z plutonem jazdy dowódca 1 pułku ułanów wielkopolskich ppłk Władysław Anders. 
Do Ryni także jechał samochodem dowódca dywizji gen. Filip Dubiski, który chciał być bliżej walczących wojsk. Niestety, przypłacił to życiem. Oceniając położenie jako groźne, ppłk Anders ściągnął w rejon walk dywizjon swojego pułku pod dowództwem rtm. Alberta Traegera. Wkrótce po tym zdarzeniu, wracająca spod Małych Bortnik, grupa ppłk. Szyllinga uderzyła na tyły nieprzyjaciela i odblokowała walczących w półokrążeniu Polaków.
&lt;br&gt;Komunikat prasowy Sztabu Generalnego z 30 września 1919 donosił:
Bilans walk.
Wypad na Bortniki nie przyniósł oczekiwanych rezultatów. Do historii wojny polsko-sowieckiej przeszedł głównie z uwagi na śmierć dowódcy 1 Dywizji Strzelców Wielkopolskich gen. Filipa Dubiskiego. Przeciwnik stracił kilkudziesięciu poległych oraz 250 jeńców. Straty polskie to około 50 żołnierzy.

</doc>
<doc id="5058971" url="https://pl.wikipedia.org/wiki?curid=5058971" title="Nitrické vrchy">
Nitrické vrchy

Nitrické vrchy (pol. Nitrickie Wierchy) – pasmo górskie w Karpatach Zachodnich w zachodniej Słowacji, jedna z jednostek niższego rzędu, na jakie słowaccy geografowie dzielą Góry Strażowskie. Z kolei ona dzieli się na trzy główne, jeszcze mniejsze jednostki (idąc od północy): Suchý, Rokoš i Drieňov, nazywane od dominujących w nich szczytów. W grupie Rokoša czasem wydziela się jego zachodnią, niższą część w osobną jednostkę, zwaną Rokošské predhorie.
Położenie.
Pasmo ciągnie się z północy na południe na długości ok. 28 km przy maksymalnej szerokości ok. 12-14 km. Na północy jego granicę wyznacza mało wybitny szczyt Kamenistá (też: Kremenište, 878 m n.p.m.), a na zachodzie Závadský vrch (717 m n.p.m.), w których pasmo łączy się z grzbietami zaliczanymi już do Zliechovskej Hornatiny. Granicę północno-wschodnią i wschodnią stanowi dolina Nitricy, która na znacznym odcinku płynie tu dnem wydłużonej w osi północ-południe Kotliny Rudniańskiej. Na południu pasmo opada ku Kotlinie Górnonitrzańskiej. Na południowym zachodzie przechodzi w ciągi wzgórz – tzw. Nitrianska pahorkatina. Od zachodu ogranicza je dolina Radišy, której górne piętro, wyraźnie rozszerzone w rejonie wsi Kšinná, nosi nawę Kšinianska kotlina (zaliczana również do Nitrickich Wierchów).
Geologia.
Południową część pasma, Drieňov, budują w większości szare, warstwowane lub bardziej masywne dolomity triasowe, tzw. dolomity ramsauskie. W części wschodniej tej jednostki występują również pochodzące ze starszego triasu piaskowce oraz ilaste i ilasto-piaszczyste łupki tzw. serii benkovskiej, a lokalnie starsze, czerwono-fioletowe łupki, piaskowce i zlepieńce z okresu permu.
Fragment doliny Nitricy (tzw. Vestenická brána), oddzielający Drienov od reszty pasma, długi na ok. 10 km, pokrywają holoceńskie sedymenty rzeczne, głównie piaszczyste i kamieniste gliny.
Część pasma na północ od doliny Nitricy, mniej więcej po linię Nitrianske Rudno – Omastiná, budują ponownie triasowe dolomity, których warstwy osiągają tu grubość 200-300 m, z masywną wyspą (na zachodnich stokach masywu Rokoša) szarych i ciemnoszarych, marglistych wapieni, margli i marglistych łupków z przełomu jury i kredy. Zaliczane są do płaszczowiny choczańskiej. Dalej na północ, po linię Rudnianska Lehota – Závada pod Čiernym vrchom, występuje pas młodych brekcji, zlepieńców i piaskowców tzw. serii terchowskiej, pochdzących z paleogenu. Północną część pasma, zwaną grupą Suchego, budują hercyńskie (karbon-perm) granitoidy – leukogranity i granity z żyłami aplitów i gniazdami pegmatytów, a także starsze, paleozoiczne skały metamorficzne, głównie paragnejsy.
Roślinność.
Praktycznie całe pasmo jest zalesione. Przeważającym gatunkiem jest buk, któremu w niższych położeniach towarzyszy grab. W północnej części pasma znajdziemy fragmenty drzewostanów szpilkowych ze świerkiem pospolitym, modrzewiem i sosną zwyczajną. W południowych częściach pasma, w niższych położeniach, spotkamy fragmenty lasów, w których rośnie dąb burgundzki na północnym zakresie swego występowania. Godnym uwagi gatunkiem jest dąb omszony, który rośnie tu również na północnej granicy swego występowania. Jego stanowiska na skalistych miejscach pod szczytem Rokoša, na których rośnie wraz z reliktową sosną, są najwyższymi na terenie całej Słowacji. Podnóża, lokalnie do wysokości ok. 500 m n.p.m., pokrywają łąki kośne i pastwiska, w wielu przypadkach urządzone na miejscu dawnych pól ornych. Wyżej, aż po grzbiety, miejscami spotkamy niezbyt rozległe polany, często już też zarastające lasem – ślady dawnego pasterstwa.
Ochrona przyrody.
Pasma Nitrickich Wierchów nie obejmuje CHKO Strážovské vrchy. Leży ono natomiast w granicach specjalnego obszaru ochrony ptaków, utworzonego w ramach sieci Natura 2000.
Na obszarze Nitrickich Wierchów znajdują się trzy rezerwaty przyrody: rezerwat przyrody Veľký vrch na południowym skraju Drieňova, koło wsi Malé Kršteňany, rezerwat przyrody Rokoš w części środkowej, pod równoimiennym szczytem oraz prywatny rezerwat pezyrody Rysia w północno-zachodniej części pasma, na północnych stokach szczytu Demovec (845 m n.p.m.).
Turystyka.
W Nitrickich Wierchach nie ma żadnego schroniska turystycznego. Całe pasmo pokrywa stosunkowo gęsta sieć znakowanych szlaków turystycznych. Wzdłuż głównego grzbietu pasma w obrębie jednostek Suchý i Rokoš biegnie czerwony szlak, prowadzący od Chata pod Homôlkou na północy aż do Uhrovca na południu. W kilku miejscach pasmo przecina w poprzek kilka szlaków łączących dolinę Nitricy na wschodzie z doliną Radišy na zachodzie. Jedynie południowa jednostka (Drieňov) pozbawiona jest prawie znakowanych szlaków (jedyny krótki szlak w formie pętli we wschodniej części prowadzi na przełęcz Sedlo pod Drieňovým; 568 m n.p.m.).
Pasmo jest często odwiedzane przez turystów. Szczególnie uczęszczany jest masyw Rokoša, oferujący urozmaicony relief, bogatą roślinność i wiele interesujących widoków.

</doc>
<doc id="5058975" url="https://pl.wikipedia.org/wiki?curid=5058975" title="Kanstancinauka (obwód mohylewski)">
Kanstancinauka (obwód mohylewski)

Kanstancinauka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina.

</doc>
<doc id="5058976" url="https://pl.wikipedia.org/wiki?curid=5058976" title="Richard Nový">
Richard Nový

Richard Nový (ur. 3 kwietnia 1937 w Pradze) – czeski wioślarz, medalista olimpijski w barwach Czechosłowacji.
Podczas letnich igrzysk olimpijskich w Tokio (1964) zdobył brązowy medal w wioślarstwie – w konkurencji ósemek. Był również uczestnikiem zawodów wioślarskich na olimpiadzie w Rzymie (1960) – w konkurencji czwórek ze sternikiem nie awansował do finału.
Był brązowym medalistą wioślarskich mistrzostw Europy, także w ósemkach (Kopenhaga 1963).

</doc>
<doc id="5058979" url="https://pl.wikipedia.org/wiki?curid=5058979" title="Czarny Las (powiat lubliniecki)">
Czarny Las (powiat lubliniecki)



</doc>
<doc id="5058981" url="https://pl.wikipedia.org/wiki?curid=5058981" title="Flaga gminy Miłoradz">
Flaga gminy Miłoradz



</doc>
<doc id="5058984" url="https://pl.wikipedia.org/wiki?curid=5058984" title="Flaga gminy Pszczółki">
Flaga gminy Pszczółki



</doc>
<doc id="5058986" url="https://pl.wikipedia.org/wiki?curid=5058986" title="EHF Liga Mistrzów 2015/2016 – turniej kwalifikacyjny">
EHF Liga Mistrzów 2015/2016 – turniej kwalifikacyjny



</doc>
<doc id="5058988" url="https://pl.wikipedia.org/wiki?curid=5058988" title="Flaga gminy Przodkowo">
Flaga gminy Przodkowo



</doc>
<doc id="5058989" url="https://pl.wikipedia.org/wiki?curid=5058989" title="Kaczuryna">
Kaczuryna

Kaczuryna (; ; pol. hist. Kaczuryno) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina, nad Rudzieją.
Wieś Kaczuryno ekonomii mohylewskiej w drugiej połowie XVII wieku. 
Do 1917 położona była w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5058990" url="https://pl.wikipedia.org/wiki?curid=5058990" title="Flaga gminy Nowa Karczma">
Flaga gminy Nowa Karczma



</doc>
<doc id="5058991" url="https://pl.wikipedia.org/wiki?curid=5058991" title="Kaczuryno">
Kaczuryno



</doc>
<doc id="5058993" url="https://pl.wikipedia.org/wiki?curid=5058993" title="Flaga gminy Nowy Staw">
Flaga gminy Nowy Staw



</doc>
<doc id="5058996" url="https://pl.wikipedia.org/wiki?curid=5058996" title="Flaga Nowego Stawu">
Flaga Nowego Stawu



</doc>
<doc id="5058998" url="https://pl.wikipedia.org/wiki?curid=5058998" title="Flaga gminy Stare Pole">
Flaga gminy Stare Pole



</doc>
<doc id="5059004" url="https://pl.wikipedia.org/wiki?curid=5059004" title="Łatroszcza">
Łatroszcza

Łatroszcza (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina.

</doc>
<doc id="5059005" url="https://pl.wikipedia.org/wiki?curid=5059005" title="Katastrofa autobusu w Peru">
Katastrofa autobusu w Peru



</doc>
<doc id="5059007" url="https://pl.wikipedia.org/wiki?curid=5059007" title="Norbert Janzon">
Norbert Janzon

Norbert Janzon (ur. 21 grudnia 1950 w Berlinie) – niemiecki piłkarz grający na pozycji napastnika, trener.
Kariera piłkarska.
Norbert Janzon karierę piłkarską rozpoczął w 1960 roku juniorach Herthy Berlin, z którą w 1969 roku podpisał profesjonalny kontrakt, jednak debiut zaliczył dopiero 30 września 1970 roku w rewanżowym meczu 1/32 finału Pucharu Miast Targowych z duńskim Boldklubben 1901.
Następnie w latach 1971–1974 reprezentował barwy klubu Regionalligi południowo-zachodniej – Wormatii Worms, w której rozegrał 82 mecze ligowe, w których zdobył 48 goli, a w latach 1974–1976 był zawodnikiem klubu Bundesligi – Kickers Offenbach, w barwach którego zadebiutował w Bundeslidze 24 sierpnia 1974 roku, kiedy to jego klub sensacyjnie wygrał na Waldstadion we Frankfurcie z naszpikowanym gwiazdami Bayernem Moanchium (w tym 6 mistrzów świata 1974) aż 6:0, w którym Janzon zaliczył dwie asysty, natomiast pierwszego gola w tych rozgrywkach zdobył 11 września 1974 roku w przegranym 4:1 meczu wyjazdowym z Herthą Berlin, w którym Janzon w 73. minucie pokonał bramkarza "Starej Damy" – Thomasa Zandera, zdobywając gola na 2:1.
W sezonie 1976/1977 reprezentował barwy SC Karlsruher, w którym rozegrał 34 mecze, w których zdobył 16 goli, w tym trzykrotnie po dwa gole w meczach wyjazdowych: 18 września 1976 roku z Rot-Weiss Essen (2:3), 29 stycznia 1977 roku z Borussią Dortmund (2:7) oraz 19 marca 1977 roku z Eintrachtem Brunszwik (3:3).
W latach 1977–1981 był zawodnikiem Bayernu Monachium, z którym osiągnął największe sukcesy w karierze: dwukrotne mistrzostwo Niemiec (1980, 1981). Po sezonie 1980/1981 przeniósł się do Schalke Gelsenkirchen, który wówczas spadł do 2. Fußball-Bundesligi, w którym w sezonie 1981/1982 z 13 golami był najlepszym strzelcem "Królewsko-Niebieskich" oraz znacząco przyczynił się do powrotu do Bundesligi, w której 30 kwietnia 1983 roku rozegrał swój ostatni mecz, w przegranym 3:1 meczu wyjazdowym z Bayerem Leverkusen, w którym w 81. minucie został zastąpiony przez İlyasa Tüfekçiego. Po sezonie 1982/1983 odszedł z klubu.
Następnie został zawodnikiem grającego w Bayernlidze TSV Ampfing, w którym w 1985 roku zakończył piłkarską karierę. Łącznie w Bundeslidze rozegrał 200 meczów, w których zdobył 59 gole, w 2. Bundeslidze rozegrał 37 meczów, w których zdobył 13 goli, natomiast w Regionallidze rozegrał 82 mecze ligowe, w których zdobył 48 goli.
Kariera reprezentacyjna.
Norbert Janzon 25 kwietnia 1975 roku w Offenbach rozegrał jedyny mecz w reprezentacji RFN B, która wygrała 6:0 w meczu towarzyskim z pierwszą reprezentacją Finlandii, a Janzon został zastąpiony przez Ronalda Worma.
Kariera trenerska.
Norbert Janzon po zakończeniu kariery piłkarskiej rozpoczął karierę trenerską. W okresie od maja do czerwca 1989 roku był trenerem klubu Bayernligi – TSV Ampfing. Następnie trenował: FC Deisenhofen (1990–1993), amatorską drużynę SpVgg Unterhaching (1993–1994) oraz TSV 1860 Ebersberg (1995–1998). W latach 1999–2012 kierował Szkołą Sportową w Oberhaching, która jest jednostką DFB.
Sukcesy.
Zawodnicze.
Bayern Monachium
Schalke Gelsenkirchen

</doc>
<doc id="5059009" url="https://pl.wikipedia.org/wiki?curid=5059009" title="Kawetczyzna">
Kawetczyzna



</doc>
<doc id="5059014" url="https://pl.wikipedia.org/wiki?curid=5059014" title="Hans-Jürgen Wallbrecht">
Hans-Jürgen Wallbrecht

Hans-Jürgen Wallbrecht (ur. 8 sierpnia 1943 w Neubrandenburgu, zm. 7 grudnia 1970) – niemiecki wioślarz (RFN), medalista olimpijski.
Największe sukcesy odnosił w ósemce. W 1964 sportowcy RFN i NRD startowali na letnich igrzyskach olimpijskich w Tokio pod jedną flagą i Wallbrecht wspólnie z kolegami zdobył srebrny medal. Wielokrotnie był mistrzem RFN, zdobywał medale wioślarskich mistrzostw świata (złoto w 1962) oraz Europy (złoto 1963, 1964 i 1965).

</doc>
<doc id="5059015" url="https://pl.wikipedia.org/wiki?curid=5059015" title="Martinelli (zespół muzyczny)">
Martinelli (zespół muzyczny)



</doc>
<doc id="5059021" url="https://pl.wikipedia.org/wiki?curid=5059021" title="Withania somnifera">
Withania somnifera



</doc>
<doc id="5059022" url="https://pl.wikipedia.org/wiki?curid=5059022" title="Mistrzostwa Albanii w piłce nożnej kobiet">
Mistrzostwa Albanii w piłce nożnej kobiet

Mistrzostwa Albanii w piłce nożnej kobiet () – rozgrywki piłkarskie kobiet w Albanii. Pierwsza oficjalna edycja mistrzostw, rozegrana pod egidą Albańskiego Związku Piłki Nożnej, odbyła się w styczniu 2009 roku i miała formę turnieju rozegranego systemem pucharowym. Pierwszym mistrzem kraju została drużyna Tirana AS. Od drugiej edycji (sezon 2010/2011) mistrzostwa mają formę rozgrywek ligowych odbywających się w systemie jesień-wiosna. Najbardziej utytułowanym zespołem (stan na rok 2021) jest Vllaznia Szkodra.
Zwycięzcy.
Lista zwycięzców rozgrywek sezon po sezonie:

</doc>
<doc id="5059023" url="https://pl.wikipedia.org/wiki?curid=5059023" title="Ashwagandha">
Ashwagandha



</doc>
<doc id="5059026" url="https://pl.wikipedia.org/wiki?curid=5059026" title="Sławi Trifonow">
Sławi Trifonow

Sławi Trifonow, właśc. Stanisław Todorow Trifonow (bułg. Слави Трифонов, właśc. Станислав Тодоров Трифонов; ur. 18 października 1966 w Plewenie) – bułgarski polityk, piosenkarz, producent i prezenter telewizyjny. Wykonywał czałgę, hip-hop, pop-rock i punk. Założyciel i lider partii Jest Taki Lud (ITN).
Życiorys.
Młodość i edukacja.
Jego ojciec pochodził z Gornej Mitropoliji w gminie Dołna Mitropolia, a matka z Todorowa w gminie gminie Plewen. W 1985 ukończył szkołę muzyczną w Plewenie (w klasie altówki). Odbył służbę wojskową, później został absolwentem Bułgarskiego Konserwatorium Państwowego w Sofii. W trakcie nauki w szkole średniej był działaczem Komsomołu.
Kariera artystyczna i telewizyjna.
Na początku lat 90. zajął się działalnością artystyczną. W trakcie swojej kariery nagrał ponad 20 albumów muzycznych (m.in. w zespołem „Ku-Ku bend”). W 1992 zadebiutował w telewizji; wystąpił wówczas w programie telewizyjnym "Ku-ku" w skeczu parodiującym zespół heavymetalowy. W latach 1995–1997 był producentem i gospodarzem programu "Kanaleto" w BNT, w 1997 krytykował w nim premiera Żana Widenowa. W latach 90. m.in. z Lubenem Diłowem współtworzył firmę producencką. W 1998, po wyemitowaniu pierwszego odcinka nowego programu Slawiego Trifonowa pt. "Chyszowe", telewizja publiczna zrezygnowała z dalszej współpracy (rzekomo na żądanie premiera Iwana Kostowa). W latach 1998–2000 program ten, obejmujący głównie satyrę polityczną i występy zespołu „Ku-Ku bend”, był emitowany przez kanał 7 Dni TV.
W 2000 Sławi Trifonow nawiązał współpracę z telewizją bTV. 27 listopada tegoż roku został w niej wyemitowany pierwszy odcinek programu rozrywkowego "Szouto na Sławi". Show przez prawie 19 lat emisji zyskał znaczną popularność, należąc do najchętniej oglądanych programów rozrywkowych w Bułgarii. Ostatni (4176.) odcinek wyemitowano 31 lipca 2019.
W międzyczasie w 2005 Sławi Trifonow brał udział w krajowych kwalifikacjach do Eurowizji (w duecie z Sofią Marinową). Para wycofała się z konkursu, zarzucając nadawcy publicznemu, że głosowanie zostało zmanipulowane na korzyść innego wykonawcy.
Po odejściu z bTV wraz z współpracownikami założył telewizję 7/8 TV, która zaczęła nadawanie 4 listopada 2019.
Działalność polityczna.
W lipcu 2015 w swoim programie "Szouto na Sławi" ogłosił zainicjowanie zbiórki podpisów pod wnioskiem o przeprowadzenie referendum, a w październiku tegoż roku stanął na czele komitetu referendalnego. Przedstawiono sześć pytań dotyczących głównie kwestii ordynacji wyborczej i finansowania partii politycznych. W lutym 2016 jego grupa złożyła ponad 670 tys. podpisów (z których około 100 tys. okazało się nieważnych). Liczba ważnych podpisów o ponad 200 tys. przekraczała minimum wymagane do przeprowadzenia głosowania. Ostatecznie doszło do referendum z trzema pytaniami (pozostałe trzy zablokowano na wniosek prezydenta Rosena Plewneliewa). Odbyło się ono w listopadzie 2016 i okazało się niewiążące z uwagi na nieco zbyt niską frekwencję. Sławi Trifonow zarzucał państwowej komisji wyborczej manipulacje w trakcie ustalania wyników.
Bezskutecznie próbował zarejestrować partię pod nazwą "Njama takawa dyrżawa" (pol. "Nie ma takiego państwa"). 16 lutego 2020 ogłosił utworzenie ugrupowania Jest Taki Lud, która została zarejestrowana w czerwcu tegoż roku. Partia, określona jako formacja antyestablishmentowa, przyłączyła się do zapoczątkowanych w tym samym roku protestów przeciwko rządowi Bojka Borisowa.
W przeprowadzonych w kwietniu 2021 wyborach parlamentarnych ugrupowanie Sławiego Trifonowa z wynikiem 17,7% głosów zajęło drugie miejsce za koalicją GERB-SDS. Uzyskało 51 mandatów w Zgromadzeniu Narodowym 45. kadencji, z których jeden przypadł jej liderowi. Parlament został wkrótce rozwiązany wobec niemożności wyłonienia rządu. Ugrupowanie Jest Taki Lud wygrało kolejne wybory z lipca 2021 z wynikiem 24,1% głosów; sam Sławi Trifonow nie ubiegał się wówczas o mandat poselski. Nie kandydował także w przedterminowych wyborach z listopada 2021, w których jego ugrupowanie uzyskało znacznie słabszy rezultat.

</doc>
<doc id="5059032" url="https://pl.wikipedia.org/wiki?curid=5059032" title="Anass Lamrabat">
Anass Lamrabat

Anass Lamrabat (arab. أنس لمرابط; ur. 13 lipca 1993 w Tetuanie) – marokański piłkarz grający na pozycji lewego obrońcy w sezonie 2020/2021 w Moghrebie Tétouan. Reprezentant kraju.
Kariera.
Kariera klubowa.
Pierwszym klubem Anassa Lamrabata był Moghreb Tètouan. Zadebiutował tam 21 października 2012 roku w meczu przeciwko Raji de Beni Mellal, wygranym przez jego drużynę 4:2. Pierwszą asystę zaliczył dopiero w kolejnym sezonie, dokładnie 10 listopada 2013 roku w meczu przeciwko Hassanii Agadir, zremisowanym 1:1. W sezonie 2013/2014 zdobył z tym klubem mistrzostwo kraju. 1 lipca 2016 roku podpisał kontrakt z Wydadem Casablanca. Debiut zaliczył tam 14 października przeciwko FARowi Rabat, wygranym przez jego drużynę 0:5. W sezonie 2016/2017 zdobył tam 2 trofea: po raz drugi w karierze krajowe mistrzostwo i Afrykańską Ligę Mistrzów. 21 sierpnia 2017 roku wypożyczono go do FARu Rabat, powrócił rok później, a dokładnie 30 czerwca 2018 roku. W zespole ze stolicy kraju zadebiutował w meczu z Rapide Oued Zem, który zakończył się bezbramkowym remisem. Łącznie w tym zespole rozegrał 15 meczów. W zespole z Casablanki Anass Lamrabat rozegrał 24 mecze. 9 lipca 2018 roku Anass Lamrabat przeniósł się z Wydadu do Mouloudii Wadżda. Swój debiut zawodnik zaliczył tam 28 sierpnia 2018 roku w meczu przeciwko Renaissance de Berkane, który zakończył się wynikiem 1:1. Jedyną asystę w tym zespole Anass Lamrabat zaliczył 5 czerwca 2019 roku, kiedy to jego zespół zremisował z FARem Rabat, zaś łącznie rozegrał 16 meczów. Od 1 lipca 2019 roku piłkarz pozostawał bez klubu, do czasu aż 14 stycznia 2020 roku został zawodnikiem KAC Kénitra. 28 października 2020 roku powrócił do Moghrebu, ponownie debiutując w tych barwach 8 grudnia 2020 roku w meczu przeciwko FARowi Rabat, który został wygrany przez jego drużynę 2:3. Łącznie w tym zespole zaliczył 5 meczów.
Kariera reprezentacyjna.
Anass Lamrabat wystąpił w trzech meczach ojczystej reprezentacji do lat 20 i dwa do lat 23. Rozegrał też 2 spotkania w seniorskiej reprezentacji.

</doc>
<doc id="5059034" url="https://pl.wikipedia.org/wiki?curid=5059034" title="Anas Lemrabet">
Anas Lemrabet



</doc>
<doc id="5059046" url="https://pl.wikipedia.org/wiki?curid=5059046" title="Flaga gminy Nowy Dwór Gdański">
Flaga gminy Nowy Dwór Gdański



</doc>
<doc id="5059047" url="https://pl.wikipedia.org/wiki?curid=5059047" title="Flaga Nowego Dworu Gdańskiego">
Flaga Nowego Dworu Gdańskiego



</doc>
<doc id="5059048" url="https://pl.wikipedia.org/wiki?curid=5059048" title="Flaga gminy Ostaszewo">
Flaga gminy Ostaszewo



</doc>
<doc id="5059049" url="https://pl.wikipedia.org/wiki?curid=5059049" title="Flaga gminy Stegna">
Flaga gminy Stegna



</doc>
<doc id="5059050" url="https://pl.wikipedia.org/wiki?curid=5059050" title="Flaga gminy Sztutowo">
Flaga gminy Sztutowo



</doc>
<doc id="5059058" url="https://pl.wikipedia.org/wiki?curid=5059058" title="Kościół Matki Bożej Wspomożycielki w Lublanie">
Kościół Matki Bożej Wspomożycielki w Lublanie

Kościół Matki Bożej Wspomożycielki (słoweń. "Cerkev Device Marije pomočnice", "Križevniška cerkev") – dawny kościół rzymskokatolicki znajdujący się w Lublanie, obecnie część kompleksu kulturalnego Križanke.
Historia.
W 1268 na miejscu obecnego kościoła stał kościół wczesnogotycki należący do zakonu Krzyżaków. W 1700 Guido von Starhemberg polecił architektowi Domenico Martinelliemu opracowanie projektu zespołu budynków, gdzie pośrodku miał znajdować się kościół (model gipsowy kościoła znajduje się obecnie w Muzeum Miejskim w Lublanie). Prace rozbiórkowe gotyckiego kościoła zaplanowano na 1709, jednakże Domenico Martinelli wrócił wcześniej do Włoch (1705). 
Po zawarciu pokoju utrechckiego Guido von Starhemberg powrócił do Lublany. W 1714 zatrudnił kolejnego architekta Domenico Rossiego z Wenecji, który przerobił projekt Martinellego. Rossi zaprojektował na nowo fasadę kościoła na wzór weneckiego kościoła San Cassiano. Budowę nowej świątyni prowadził lublański architekt Carlo Martinuzzi i budowniczy Gregor Maček. Budowę ukończono w 1715 roku.
W 1949 cały kompleks klasztorny wraz z kościołem został znacjonalizowany. W latach 1952-1956 roku architekt Jože Plečnik o przekształcił klasztor wraz z kościołem na miejsce wydarzeń kulturalnych.
Wyposażenie.
Trzy późnobarokowe ołtarze to dzieło wiedeńskiego stolarza Marco Prodiego
Ołtarz główny, ufundowany przez cesarzową Elżbietę, wykonany w latach 1715-1716, uszkodzony na skutek pożaru w 1857, obecnie znajduje się w nim obraz wiedeńskiego malarza Hansa Canona z 1859 roku.
Ołtarze boczne z lat 1715-1716. Po prawej ołtarz z obrazem "Św. Jerzy walczący ze smokiem" autorstwa Martina Altomonte, po lewej obraz "Elżbieta Węgierska rozdaje biednym jałmużnę" dzieło Antona Schoonjansa.
W kościele zachowały się również barokowe ławki, balustrada chóru zdobiona intarsjami i kredens w zakrystii. W bocznej kaplicy znajduje się epitafium zmarłego w 1714 roku hrabiego Augusta Wildensteina, dowódcy Lublany.

</doc>
<doc id="5059062" url="https://pl.wikipedia.org/wiki?curid=5059062" title="Roman Ignatowski">
Roman Ignatowski

Roman Ignatowski (ur. 1805, zm. 2 kwietnia 1889 w Warszawie) – polski lekarz, pionier balneologii, uczestnik powstania listopadowego.
Życiorys.
Urodził się w 1805 w okolicach Lublina w niezamożnej rodzinie Wojciecha i Marianny z Dziewulskich. W Lublinie ukończył szkołę elementarną oraz średnią i w 1825 przybył do Warszawy gdzie zapisał się na wydział lekarski Królewskiego Uniwersytetu. W 1830 ukończył studia, uzyskał absolutorium i przyłączył się do powstania w ramach służby medycznej. W grudniu 1830 służył w pułku jazdy Krakowskiej jako lekarz sztabowy. Za męstwo otrzymał Złoty Krzyż Virtuti Militari.
Wraz z generałem Rybińskim w październiku 1831 przeszedł do Prus. Po upadku powstania powrócił do Warszawy, złożył końcowy egzamin i uzyskał dyplom doktora medycyny.
W 1839 prowadził praktykę lekarską w Lipnie. W tym samym roku wraz z dr Karolem Reinhardtem (radcą dworu i pomocnikiem głównego inspektora służby zdrowia Królestwa Polskiego) przedstawili projekt urządzenie zakładu wód mineralnych w Ciechocinku. 
W 1841 został uruchomiony zakład leczniczy i Roman Ignatowski, który zamieszkał Ciechocinku, został lekarzem przy warzelniach oraz lekarzem zdrojowym.
Rozbudowa ciechocińskich zakładów leczniczych dokonana w 1842, 1849 oraz w 1870 była z wniosku dr Ignatowskiego. Od 1851 był lekarzem szpitala Św. Tadeusza w Ciechocinku. Doktor Ignatowski dbał nie tylko o zdrowie fizyczne przyjeżdżających ale aktywnie uczestniczył w organizacji życia kulturalnego w mieście. To dzięki jego znacznemu zaangażowaniu powstał Teatr Letni. W 1873 został prezesem Rady Lekarskiej przy Zarządzie Wód Mineralnych. Był autorem publikacji przedstawiających wyniki swoich badań o wpływie słonych wód mineralnych na zdrowie i sposobach zastosowania lekarskiego.
Zasłużonemu lekarzowi zwanemu "Księciem na Ciechocinku" wystawiono w 1987 pomnik.
Żonaty z Zofią z d. Kowalską, mieli jednego syna Stanisława. Zmarł 2 kwietnia 1889 w Warszawie.

</doc>
<doc id="5059064" url="https://pl.wikipedia.org/wiki?curid=5059064" title="EHF Liga Mistrzów 2014/2015 – kwalifikacje">
EHF Liga Mistrzów 2014/2015 – kwalifikacje



</doc>
<doc id="5059066" url="https://pl.wikipedia.org/wiki?curid=5059066" title="CONSUR Women’s Sevens 2020">
CONSUR Women’s Sevens 2020

CONSUR Women’s Sevens 2020 – dziewiętnaste mistrzostwa strefy CONSUR w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Sudamérica Rugby mające na celu wyłonienie najlepszej żeńskiej reprezentacji narodowej w tej dyscyplinie sportu w strefie CONSUR, które odbyły się w dniach 28–29 listopada 2020 roku na boiskach Carrasco Polo Club w Montevideo.
Informacje ogólne.
Zgodnie z pierwotnym harmonogramem mistrzostwa w roku 2020 miały odbyć się w postaci trzech turniejów, z uwagi na pandemię COVID-19 odbył się jednak tylko jeden. Zawody ponownie rozegrano w ramach dorocznego "Torneo Valentín Martínez" w ośmiozespołowej obsadzie. Podstawą do ich rozstawienia były wyniki poprzedniej edycji. W pierwszym dniu reprezentacje rywalizowały w ramach dwóch czterozespołowych grup systemem kołowym o rozstawienie przed zaplanowaną na drugi dzień trzyrundową fazą pucharową. Harmonogram meczów został opublikowany kilka dni przed zawodami.
Turniej zdominowała reprezentacja Brazylii, która w swych sześciu meczach oddała rywalkom jedynie dziesięć punktów, najlepszą zawodniczką została zaś wybrana Peruwianka Michella Ríos.
Zawody były transmitowane w oficjalnej aplikacji regionalnego związku, a po nich karierę sportową zakończyła gwiazda brazylijskiej reprezentacji, Beatriz Futuro.

</doc>
<doc id="5059069" url="https://pl.wikipedia.org/wiki?curid=5059069" title="Flaga gminy Jastarnia">
Flaga gminy Jastarnia



</doc>
<doc id="5059070" url="https://pl.wikipedia.org/wiki?curid=5059070" title="Flaga Jastarni">
Flaga Jastarni



</doc>
<doc id="5059072" url="https://pl.wikipedia.org/wiki?curid=5059072" title="Flaga Władysławowa (województwo pomorskie)">
Flaga Władysławowa (województwo pomorskie)



</doc>
<doc id="5059073" url="https://pl.wikipedia.org/wiki?curid=5059073" title="Flaga gminy Władysławowo">
Flaga gminy Władysławowo



</doc>
<doc id="5059079" url="https://pl.wikipedia.org/wiki?curid=5059079" title="Wiceprezydenci Kazachstanu">
Wiceprezydenci Kazachstanu

Wiceprezydent Republiki Kazachstanu – stanowisko, które istniało od 1991 do 1996 roku w Republice Kazachstanu. Pierwszą i jedyną osobą, która zajmowała takie stanowisko, był Jeryk Asanbajew. Został on powołany na ten urząd 16 grudnia 1991 r. przez pierwszego prezydenta Kazachstanu Nursułtana Nazarbajewa, a 22 lutego 1996 r. został odwołany ze stanowiska.

</doc>
<doc id="5059082" url="https://pl.wikipedia.org/wiki?curid=5059082" title="Thomas James Holden">
Thomas James Holden

Thomas James Holden (ur. 1896, zm. 1953) – amerykański gangster, jeden z dwóch przywódców gangu Holden-Keating. W 1949 zamordował żonę i dwóch szwagrów. Z tego powodu w 1950 został pierwszą osobą umieszczoną na nowo utworzonej liście 10 Najbardziej Poszukiwanych Zbiegów FBI.
Działalność gangsterska.
W 1926 razem z Francisem Keatingem założył gang Holden-Keating. Napadali na ciężarówki, pociągi oraz banki. Łącznie ukradli setki tysięcy dolarów. Zostali zatrzymani w marcu 1928, po tym jak ich wspólnik zeznał w sprawie napadu na pociąg w Evergreen Park w stanie Illinois. Holden oraz Keating zostali uznani za winnych, skazani na 25 lat więzienia i osadzeni w federalnym zakładzie karnym w Leavenworth w Kansas. W 1930 uciekli, dzięki fałszywym przepustkom. Udali się do Saint Paul w Minnesocie, gdzie ponownie założyli gang i dokonywali napadów. Dodatkowo szmuglowali broń i amunicję do Leavenworth w Kansas i pomogli uciec innym skazańcom. Zostali zatrzymani przez Federalne Biuro Śledcze razem z dwójką wspólników w lipcu 1931, kiedy grali w golfa w Kansas. Holden został osadzony na Alcatraz"". Wyszedł z więzienia warunkowo 28 listopada 1947"" z powodu choroby reumatycznej serca, po czym powrócił do rodzinnego Chicago.
Zabójstwo żony i jej braci.
Zarzuty i śledztwo.
5 czerwca 1949 o godzinie 3:15 rano policja otrzymała zgłoszenie krzyków i strzałów na czwartym piętrze w budynku mieszkalnym w Chicago. Po przybyciu na miejsce znaleźli martwą kobietę i dwóch martwych mężczyzn, a na komodzie rewolwer kalibru .38 zawierający cztery zużyte naboje. Ofiarami byli żona Thomasa Jamesa Holdena, Lillian, i jej dwaj bracia, rodzony Ray Griffin i przyrodni John Archer. Żona Raya Griffina, Elva, została postrzelona, ale przeżyła i wieczorem tego samego dnia złożyła zeznania. Według niej bracia Lillian pili w saloonie, kiedy 54-letni Thomas James Holden kłócił się z żoną, bo chciała od niego odejść. Gdy bracia wrócili do mieszkania Holdena, ten bił Lillian, więc ruszyli jej na pomoc. Wtedy Holden strzelił do żony, szwagrów oraz Elvy i uciekł z miejsca zbrodni"".
Przez ponad rok Holden pozostawał zbiegiem. 14 marca 1950 Federalne Biuro Śledcze po raz pierwszy przedstawiło publicznie listę 10 Najbardziej Poszukiwanych Zbiegów, zawierającą zdjęcia, opisy i szczegóły dotyczące zbiegów uważanych za najbardziej niebezpiecznych. Holden był pierwszą osobą umieszczoną na liście ze względu na brutalność dokonanego w 1947 morderstwa i swoją przeszłość kryminalną"". Agencja prasowa The International News Service, wyznaczona przez Biuro do wypromowania listy, opisała Holdena słowami "człowiek, którego wolność w społeczeństwie jest zagrożeniem dla każdego mężczyzny, kobiety i dziecka w Ameryce".
Zatrzymanie i więzienie.
W czerwcu 1951 Holden został rozpoznany w Beaverton w Oregonie przez osobę, która widziała jego zdjęcie w gazecie "The Oregonian". Pracował jako tynkarz i posługiwał się imieniem John Roger McCullough"". Agenci federalni zastali go przy ulicy Scholls Ferry Road, kiedy razem z ekipą był w trakcie przebudowy domu na zlecenie. Początkowo składał fałszywe zeznania, ale odciski palców potwierdziły jego tożsamość"". W końcu przyznał się do stawianych mu zarzutów"". Został skazany i osadzony w zakładzie karnym, gdzie spędził resztę życia. Zmarł dwa lata później w wieku 57 lat.

</doc>
<doc id="5059085" url="https://pl.wikipedia.org/wiki?curid=5059085" title="Biała plamistość pomidora">
Biała plamistość pomidora



</doc>
<doc id="5059087" url="https://pl.wikipedia.org/wiki?curid=5059087" title="Septoria geranii">
Septoria geranii

Septoria geranii Roberge ex Desm. – gatunek grzybów z klasy "Dothideomycetes". Grzyb mikroskopijny, pasożyt, endobiont rozwijający się na liściach różnych gatunków bodziszków ("Geranium").
Systematyka i nazewnictwo.
Pozycja w klasyfikacji według Index Fungorum: "Septoria, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Takson ten opisali Michel Robert Roberge i Jean Baptiste Henri Joseph Desmazières w 1853 r. Synonim: "Rhabdospora geranii" (Roberge ex Desm.) Petr. 1958.
Morfologia.
Na obydwu stronach porażonych liści powstają wielokątne, okrągławe lub elipsoidalne, ograniczone nerwacją plamy o wymiarach 2-5 (-10) x 2-4 mm. Początkowo są zielonobrązowe lub brązowe, potem czarnobrązowe i mają cienką, purpurową obwódkę oraz purpurowofioletowe halo. 
W obrębie plam tworzą się pyknidia o średnicy (50–) 70–180 μm. Powstają na obydwu stronach liści i są zagłębione w jego tkankach, później bardziej widoczne stają się na górnej stronie blaszki. Wydostają się przez pojedynczą, czasami otoczoną ciemniejszymi komórkami Ostiola o średnicy 28–50 μm. Konidia podzielone 1–3 septami. Są dwa ich rodzaje:
Znana jest tylko postać bezpłciowa (anamorfa).
Występowanie.
Znane jest występowanie tego gatunku w licznych krajach Europy, w Azji, Ameryce Północnej, w Afryce i Australazji.

</doc>
<doc id="5059088" url="https://pl.wikipedia.org/wiki?curid=5059088" title="Jan Macherski">
Jan Macherski

Jan Macherski (ur. 1 kwietnia 1902 r. w Warszawie, zm. 27 listopada 1995 w Sosnowcu) – polski farmaceuta.
Życiorys.
Był synem maszynisty kolejowego Jana Macherskiego i nauczycielki Saturniny z domu Sodajtys. Ukończył w 1921 r. Liceum Ogólnokształcące im. Bolesława Prusa w Skierniewicach. Podjął studia na Uniwersytecie Warszawskim, na Wydziale Lekarskim, ale po dwóch latach przeniósł się na Wydział Farmaceutyczny. Dyplom magistra farmacji uzyskał w 1928 r. Pracę zawodową rozpoczął w aptece Jerzmanowskiego w Warszawie przy ulicy Miedzianej, a następnie pracował w aptece mgra Heinricha przy Placu Teatralnym. Następnie zatrudnił się w Składnicy Sanitarnej DOKP oraz pracował jako nauczyciel i kierownik apteki Kasy Chorych. W 1936 r. został kierownikiem apteki i Laboratorium Galenowego Ubezpieczalni Społecznej w Grodnie. Pobierał nauki w Oficerskiej Szkole Sanitarnej.
Po wybuchu II wojny światowej dołączył do oddziału Korpusu Ochrony Pogranicza, z którym został 12 września 1939 r. internowany na Łotwie. Po wkroczeniu do tego kraju wojsk radzieckich, w czerwcu 1940 r. został aresztowany i na przełomie sierpnia i września 1940 r. osadzony w obozie w Kozielsku II, a potem w Pawliszczew Borze. Następnie przeszedł gehennę pracy w tundrze i uwięzienia w kolejnych obozach, ostatecznie 13 lipca 1941 r. dotarł do Archangielska. W sierpniu 1941 r. wstąpił do organizującej się Armii Polskiej w ZSRR, z którą ewakuował się do Iranu. Powołany do apteki dywizyjnej i Polowej Składnicy Sanitarnej, przeszedł wraz z Drugim Korpusem cały szlak bojowy, w tym brał udział w walkach o Monte Casino.
Po zakończeniu wojny, 10 lutego 1947 r. wrócił do Polski, trafiając do obozu przejściowego we Wrzeszczu. Przeniósł się na Górny Śląsk i podjął pracę w aptece, równocześnie działając w Polskim Towarzystwie Farmaceutycznym w Katowicach. W sierpniu 1947 r. został powołany na inspektora farmaceutycznego. W 1948 r. Minister Zdrowia nominował go na stanowisko Prezesa Okręgowej Izby Aptekarskiej w Katowicach. Funkcję tę pełnił do likwidacji izb aptekarskich w 1951 r. Od 1949 r. był również członkiem Naczelnej Izby Aptekarskiej w Warszawie.
Po rozwiązaniu samorządu aptekarskiego został kierownikiem Laboratorium Galenowego w Sosnowcu, wykładowcą farmakologii i receptury w szkole felczerskiej, zastępcą dyrektora ds. aptek w Katowickim Zarządzie Aptek w Katowicach. Od 1 września 1965 r. piastował stanowisko inspektora farmaceutycznego Katowickiego Zarządu Aptek.
Otrzymał liczne odznaczenia: Medal Wojny, Srebrny Krzyż Zasługi z Mieczami, Krzyż Pamiątkowy Monte Cassino, Medal za udział w wojnie obronnej 1939 r., Krzyż Orderu Odrodzenia Polski, Złoty Krzyż Zasługi, Medal im. Ignacego Łukasiewicza.
Jest pochowany na cmentarzu przy ul. Smutnej w Sosnowcu.

</doc>
<doc id="5059090" url="https://pl.wikipedia.org/wiki?curid=5059090" title="Sukkallu">
Sukkallu

Sukkallu (akad. "sukkallu, šukkallu"; sum. SUKKAL) – jedna z najważniejszych godności urzędniczych w starożytnej Asyrii i Babilonii, tłumaczona zazwyczaj jako „wezyr” lub „minister”. Tytuł ten wywodzi się z języka sumeryjskiego, gdzie słowo SUKKAL oznaczało właśnie wezyra lub ministra, najważniejszego urzędnika po królu, pełniącego rolę królewskiego wysłannika i emisariusza. 
W Asyrii królewscy "sukkallu" pełnili podobną rolę, bliską funkcji ministra lub ambasadora, a do ich obowiązków należało wypełnianie misji powierzonych im przez króla. Najważniejszym asyryjskim dostojnikiem sprawującym urząd "sukkallu" był „wielki wezyr” ("sukkallu rabû", "sukkallu rabiu"), zwany też „potężnym wezyrem” ("sukkallu dannu"). Był on osobą z najbliższego otoczenia króla i pełnił na dworze asyryjskim rolę bliską funkcji premiera. Jego zastępca nosił dla odróżnienia tytuł „drugiego wezyra” ("sukkallu šanû", "sukkallu šaniu").
O urzędzie wezyra wspominają już teksty z okresu średnioasyryjskiego (2 połowa II tys. p.n.e.), z których wynika, iż urzędnicy noszący tytuł "sukkallu" byli bardzo wpływowi i pod względem ważności ustępowali jedynie królowi. W okresie tym tytuł ten był dziedziczny, a uczonym udało się zrekonstruować całą dynastię średnioasyryjskich urzędników "sukkallu", której członkowie należeli do bocznej linii rodziny panującej. Założycielem tej dynastii był Ibaszi-ili, brat króla Salmanasara I (1273-1244 p.n.e.) i syn króla Adad-nirari I (1305-1274 p.n.e.), choć nie ma pewności czy on sam już nosił tytuł "sukkallu". Wiadomo jednak, że tytuł "sukkallu" („wezyra”) i "sukkallu rabiu" („wielkiego wezyra”) nosili jego potomkowie: syn Qibi-Aszur, wnuk Aszur-iddin i prawnuk Ili-pada. Qibi-Aszur i Ili-pada poza tytułem „wielkiego wezyra” noszą dodatkowo w inskrypcjach bardzo prestiżowy tytuł „króla Hanigalbatu”. Kraina Hanigalbat została zaanektowana i przekształcona w asyryjską prowincję za rządów Adad-nirari I i Salmanasara I, a ten ostatni przekazał zarząd nad nią swemu bratu Ibaszi-ili i jego następcom. Sam tytuł „króla Hanigalbatu” nie był dziedziczny i jego przyznanie zależało od woli króla asyryjskiego. Ninurta-apil-Ekurowi (1191-1179 p.n.e.), synowi „wielkiego wezyra” Ili-pady i potomkowi Ibaszi-ili, udało się zasiąść na tronie Asyrii. W przejęciu władzy na pewno dopomógł mu fakt, iż wywodził się z dynastii wpływowych urzędników "sukkallu", zajmujących najważniejszy po królu urząd i zarządzających najważniejszą prowincją w państwie. Po zostaniu królem Ninurta-apil-Ekur wyznaczył na urząd „wielkiego wezyra” Eru-apla-usura, który również należał do tej samej dynastii co on. 
Poza członkami dynastii Ibaszi-ili z okresu średnioasyryjskiego znanych jest jeszcze dwóch innych urzędników "sukkallu": Risz-Aszur i Ninurta-nadin-apli. Pierwszy z nich sprawował swój urząd jeszcze przed nastaniem dynastii Ibaszi-ili, będąc wezyrem za rządów Adad-nirari I lub Tukulti-Ninurty I (1243-1207 p.n.e.), natomiast drugi sprawował swój urząd już po dynastii Ibaszi-ili, będąc wezyrem i eponimem za rządów Tiglat-Pilesera I (1114-1076 p.n.e.).
Pewien tekst z okresu średnioasyryjskiego opisujący przebieg rytuału koronacyjnego wskazuje, że poza urzędem głównego wezyra królewskiego, zwanego „wielkim wezyrem” lub „naczelnym wezyrem” ("sukkallu rabiu"), istniał już wówczas również urząd jego zastępcy, zwanego „drugim wezyrem” ("sukkallu šaniu"). Obaj "sukkallu" wyróżniają się zdecydowanie spośród innych dostojników królewskich wspomnianych w tekście, będąc pierwszymi, którzy w trakcie rytuału kładą(?) przed królem buławy, oznaki swego urzędu. Określenie „jeden z wezyrów” ("iltēn ina sukkallē") użyte w jednym z fragmentów średnioasyryjskiego kodeksu praw również zdaje się sugerować, że w okresie tym urząd wezyra sprawowały jednocześnie dwie osoby.
Z czasem urząd "sukkallu" stracił mocno na znaczeniu i w tekstach z początku okresu nowoasyryjskiego pojawia się już bardzo rzadko. Zgodnie z dekretem Adad-nirari III (810-783 p.n.e.) „wielki wezyr” dostarczyć miał dary dla świątyni boga Aszura w przestępnym miesiącu "addaru" w roku 809 p.n.e., czyli w roku w którym Adad-nirari III wstąpił na tron. O dużym spadku jego znaczenia świadczy fakt, iż wymieniany jest on dopiero mniej więcej w połowie długiej listy dworzan, pomiędzy dwoma gubernatorami prowincji, a jego dary są takie same jak ich. Najprawdopodobniej z czasów Adad-nirari III pochodzi również pieczęć z chalcedonu, która zgodnie z umieszczoną na niej inskrypcją należeć miała do sługi „wielkiego wezyra” (lúSUKKAL GAL-"e") Mannu-ahu-iddiny. Z kolei najprawdopodobniej z czasów Tiglat-Pilesera III (744-727 p.n.e.) pochodzi list niejakiego Nergal-uballita, w którym jest mowa o posiadłości "sukkallu". W końcu dwaj słudzy "sukkallu", złotnik i tkacz, wymieniani są jako świadkowie w dokumencie datowanym na rok 734 p.n.e.
Począwszy od rządów Asarhaddona krolewscy "sukkallu" zaczynają być wymieniani jako urzędnicy "limmu" w "Asyryjskiej liście eponimów":
"Sukkallu" pełnili rolę najwyższej sądowej instancji odwoławczej rozstrzygając w imieniu króla poważne spory prawne. W dokumentach prawnych z Asyrii "sukkallu" wymieniany jest często obok „naczelnego sędziego” ("sartennu") jako sędzia wydający wyroki. W jednym z takich tekstów można na przykład przeczytać: „Król wyznaczył "sukkallu" i "sartennu" w kraju mówiąc: Wydawajcie sprawiedliwe i słuszne wyroki w mym kraju”. W tekstach babilońskich również często mowa jest o "sukkallu" i sędziach wydających wyroki. Jeden z nich wspomina np. o oskarżycielach, którzy „wnieśli oskarżenie przed "sukkallu", urzędnikami i sędziami Nabonida, króla Babilonu”.

</doc>
<doc id="5059091" url="https://pl.wikipedia.org/wiki?curid=5059091" title="Jan macherski">
Jan macherski



</doc>
<doc id="5059092" url="https://pl.wikipedia.org/wiki?curid=5059092" title="Bitwa pod Bartnikami">
Bitwa pod Bartnikami



</doc>
<doc id="5059096" url="https://pl.wikipedia.org/wiki?curid=5059096" title="Przemysław Adamczewski">
Przemysław Adamczewski

Przemysław Adam Adamczewski (ur. 1981) – polski politolog i historyk, doktor habilitowany nauk społecznych, adiunkt w Instytucie Studiów Politycznych Polskiej Akademii Nauk (ISP PAN). Specjalista w zakresie historii i polityki Kaukazu. 
Kariera naukowa.
W 2005 r. ukończył studia magisterskie na kierunku stosunki międzynarodowe na Wydziale Historycznym Uniwersytetu im. Adama Mickiewicza. Następnie odbył na tym samym wydziale studia doktoranckie, zakończone uzyskaniem w dniu 15 listopada 2010 r. stopnia doktora nauk humanistycznych w zakresie historii na podst. pracy "Problem karabachski w polityce Azerbejdżanu po 1991 roku", której promotorem był Andrzej Furier. 
W latach 2011-2013 pracował w Wyższej Szkole Humanistyczno-Ekonomicznej w Sieradzu, gdzie był adiunktem, prorektorem, w końcu rektorem. Od 2013 do 2015 przebywał w Gruzji, gdzie był adiunktem w Instytucie Historii i Etnologii w Tbilisi. W 2016 r. przez pół roku wykładał na Dalekowschodnim Uniwersytecie Federalnym we Władywostoku. W październiku 2016 dołączył do kadry ISP PAN, gdzie należy do zespołu Zakładu Badań nad Pamięcią i Historią Europy Wschodniej. W dniu 30 października 2020 r. uzyskał w ISP PAN stopień doktora habilitowanego nauk społecznych w dyscyplinie nauk o polityce i administracji na podst. dorobku naukowego i rozprawy "Polski mit etnopolityczny i Kaukaz". 
Jest członkiem Polskiego Towarzystwa Ludoznawczego. 

</doc>
<doc id="5059097" url="https://pl.wikipedia.org/wiki?curid=5059097" title="Patson Daka">
Patson Daka

Patson Daka (ur. 9 października 1998 w Kafue) – zambijski piłkarz występujący na pozycji napastnika w angielskim klubie Leicester City oraz w reprezentacji Zambii.
Kariera klubowa.
Liefering.
1 stycznia 2017 przeszedł do Liefering. W dniu 1 lipca 2017 został wypożyczony z powrotem do Liefering, aby zagrać przez cały sezon Bundeslidze austriackiej.
Red Bull Salzburg.
Daka podpisał pięcioletni kontrakt z Red Bull Salzburg i początkowo grał w drużynie młodzieżowej, z którą wygrał Lige Młodzieżową UEFA w sezonie 2016/2017, strzelając 2 gole w 2 meczach. Sezon później 24 sierpnia 2017 r., zadebiutował w seniorskiej drużynie, przeciwko Viitorul Konstanca w Lidze Europy. Trzy dni później zadebiutował w lidze w przegranym meczu z Sturm Graz. Swojego pierwszego gola dla seniorskiej drużyny zdobył 11 sierpnia 2018, w wygranym meczu ligowym przeciwko Austrii Wiedeń. W dniu 27 listopada 2019 Daka zdobył gola przeciwko Genk w Lidze Mistrzów i stał się pierwszym zambijskim piłkarzem, który strzelił gola w fazie grupowej tych rozgrywkach.
18 grudnia 2019 r. Daka przedłużył kontrakt z Red Bull Salzburg do 2024. 30 wrześnie 2021 r. strzelił dwa gole w wygranym meczu 3-1 przeciwko Maccabi Tel Awiw i wraz z drużyną zakwalifikował się do fazy grupowej Ligi Mistrzów.
Leicester City.
30 czerwca 2021 roku przeszedł do angielskiego Leicester City podpisując pięcioroczny kontrakt.
Kariera reprezentacyjna.
W 2017 został wybrany najlepszym młodym zawodnikiem CAF.
Statystyki.
Klubowe.
"Aktualne na dzień 15 sierpnia 2021"

</doc>
<doc id="5059098" url="https://pl.wikipedia.org/wiki?curid=5059098" title="Flaga gminy Krokowa">
Flaga gminy Krokowa



</doc>
<doc id="5059099" url="https://pl.wikipedia.org/wiki?curid=5059099" title="Flaga Pucka">
Flaga Pucka



</doc>
<doc id="5059100" url="https://pl.wikipedia.org/wiki?curid=5059100" title="Dywizja Pancerna Müncheberg">
Dywizja Pancerna Müncheberg

Dywizja Pancerna Müncheberg (niem. "Panzer-Division Müncheberg") – niemiecka dywizja pancerna pospiesznie sformowana dwa miesiące przed zakończeniem II wojny światowej.
Historia.
Dywizję sformowano 8 marca 1945 r. pod Münchebergiem na bazie rozwiązanej 103 Brygady Pancernej. Była to słaba jednostka, liczyła 12 marca 6836 żołnierzy, posiadała niewiele czołgów i pojazdów mechanicznych. Walczyła pod Kostrzynem na Odrą próbując utrzymać „korytarz”, łączący twierdzę z zapleczem własnego frontu, na wzgórzach Seelow i w Münchebergu. Ostatecznie utknęła w południowej części okrążonego Berlina, gdzie ok. 4 maja jej resztki zostały rozproszone. 

</doc>
<doc id="5059102" url="https://pl.wikipedia.org/wiki?curid=5059102" title="MG 5 (Chile)">
MG 5 (Chile)



</doc>
<doc id="5059104" url="https://pl.wikipedia.org/wiki?curid=5059104" title="MG 5 (2009)">
MG 5 (2009)



</doc>
<doc id="5059105" url="https://pl.wikipedia.org/wiki?curid=5059105" title="Marcin Zbyszyński">
Marcin Zbyszyński

Marcin Zbyszyński (ur. 25 sierpnia 1992 w Warszawie) – polski reżyser, scenarzysta teatralny i filmowy. Autor sztuk teatralnych i scenariuszy filmowych. Założyciel niezależnego warszawskiego teatru Potem-o-tem.
Życiorys.
Ukończył studia na Wydziale Reżyserii Akademii Teatralnej im. Aleksandra Zelwerowicza w Warszawie. Ponadto ukończył Wiedzę o kulturze na Uniwersytecie Warszawskim oraz reżyserię filmową na Akademii Filmu i TV w Warszawie.
W 2016 roku powołał do życia teatr Potem-o-tem, w którym reżyseruje spektakle na podstawie własnych tekstów dramatycznych.
W 2019 roku jego film "Powrót" został zakwalifikowany do sekcji Short Film Corner na Festiwalu Filmowym w Cannes.

</doc>
<doc id="5059109" url="https://pl.wikipedia.org/wiki?curid=5059109" title="Septoria leontodontis">
Septoria leontodontis

Septoria leontodontis A.L. Sm. – gatunek grzybów z klasy "Dothideomycetes". Grzyb mikroskopijny, pasożyt, endobiont rozwijający się na liściach brodawnika jesiennego ("Leontodon autumnalis").
Systematyka i nazewnictwo.
Pozycja w klasyfikacji według Index Fungorum: "Septoria, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Takson ten opisała Annie Lorrain Smith w 1915 r.
Morfologia.
Na obydwu stronach porażonych liści powstają bardzo małe, koliste plamki o średnicy do 1 mm, białe z brązową obwódką.
W obrębie plam na górnej tworzą się pyknidia o średnicy 100–120 μm. Konidia podzielone 1–3 septami. Mają wymiary 30–38 × 1–1,5 μm. Wydostają się przez pojedyncze ostiolum o średnicy 28–50 μm.
Znana jest tylko postać bezpłciowa (anamorfa).

</doc>
<doc id="5059113" url="https://pl.wikipedia.org/wiki?curid=5059113" title="Obiekt transferu danych">
Obiekt transferu danych

Obiekt transferu danych ("DTO", ang. "Data transfer object") − w programowaniu obiektowym, obiekt który przechowuje tylko pola publiczne, bez metod. Często używany do komunikacji z bazami danych np. w bibliotekach ORM.

</doc>
<doc id="5059116" url="https://pl.wikipedia.org/wiki?curid=5059116" title="DTO">
DTO



</doc>
<doc id="5059120" url="https://pl.wikipedia.org/wiki?curid=5059120" title="Stary budynek Uniwersytetu w Valletcie">
Stary budynek Uniwersytetu w Valletcie



</doc>
<doc id="5059122" url="https://pl.wikipedia.org/wiki?curid=5059122" title="Zamek w Marczycach">
Zamek w Marczycach



</doc>
<doc id="5059124" url="https://pl.wikipedia.org/wiki?curid=5059124" title="Środki oddziaływania wychowawczego">
Środki oddziaływania wychowawczego

Środki oddziaływania wychowawczego – przewidziane w rozdziale III części ogólnej kodeksu wykroczeń pozakarne środki reakcji na wykroczenie podejmowane poza postępowaniem w sprawach o te czyny, prowadzonym na podstawie przepisów kodeksu postępowania w sprawach o wykroczenia. Zgodnie z art. 41 Kodeksu wykroczeń w stosunku do sprawcy czynu można poprzestać na zastosowaniu pouczenia, zwróceniu uwagi, ostrzeżeniu lub na zastosowaniu innych środków oddziaływania wychowawczego.
Art. 41 Kodeksu wykroczeń wyraża zasadę preferencji środków pozakarnych, która zastępuje w sprawach o wykroczenie zasadę legalizmu. Zgodnie z zasadą preferencji środków pozakarnych uprawniony podmiot ma obowiązek zareagować na ujawnione wykroczenie, ale niekoniecznie ścigać sprawcę wykroczenia. Może ograniczyć się do zastosowania środka oddziaływania wychowawczego. Nie jest to czysty oportunizm procesowy, czyli nieściganie zaistniałego wykroczenia z uwagi na niecelowość, ale zareagowanie na wykroczenie zastosowaniem przewidzianego prawem środka pozakarnego, jeżeli w konkretnym przypadku jest to wystarczająca reakcja na wykroczenie. Chodzi tu przede wszystkim o przypadki niewielkiego stopnia szkodliwości społecznej danego wykroczenia, uzasadniającego wniosek, że środek natury wychowawczej będzie wystarczający do wdrożenia sprawcy do poszanowania prawa. Należy ponadto uwzględniać okoliczności popełnionego czynu oraz warunki i właściwości osobiste sprawcy, które wskazują, że zastosowanie środków oddziaływania wychowawczego wystarczy do realizacji celów prawa wykroczeń.
Nie oznacza to, że zastosowanie środka oddziaływania wychowawczego nie jest dla sprawcy dolegliwe. Z brzmienia normy z art. 41 Kodeksu wykroczeń wynika, że katalog takich środków jest otwarty. Innymi środkami wychowawczymi są wszelkie pozostałe środki mające na celu wdrożenie sprawcy wykroczenia do poszanowania prawa i zasad współżycia społecznego. Wskazuje się, że może wchodzić tutaj w grę zawiadomienie szkoły, do której uczęszcza sprawca, zakładu pracy, w którym jest zatrudniony, lub stowarzyszenia, którego jest członkiem.
Zgodnie z art. 61 § 1 pkt 2 Kodeksu postępowania w sprawach o wykroczenia można odmówić wszczęcia postępowania, a wszczęte umorzyć, także wtedy, jeżeli wobec sprawcy zastosowano środek oddziaływania w postaci pouczenia, zwrócenia uwagi lub ostrzeżenia albo środek przewidziany w przepisach o odpowiedzialności dyscyplinarnej lub porządkowej, a środek ten jest wystarczającą reakcją na wykroczenie.

</doc>
<doc id="5059132" url="https://pl.wikipedia.org/wiki?curid=5059132" title="Karl Diebitsch">
Karl Diebitsch

Karl Diebitsch (ur. 3 stycznia 1899 w Hanowerze, zm. 6 sierpnia 1985 w Kreuth) – niemiecki artysta, dyrektor i współzałożyciel fabryki porcelany Allach oraz oficer Schutzstaffel, odpowiedzialny za zaprojektowanie kordzika SS i czarnego munduru Allgemeine-SS.
Życiorys.
Diebitsch urodził się 3 stycznia 1899 w Hanowerze, gdzie też ukończył szkołę. Po zakończeniu nauki rozpoczął praktykę malarską, jednak nie mógł jej kontynuować do czasu zakończenia I wojny światowej ze względu na zwerbowanie do Cesarskiej marynarki wojennej. Po zakończeniu wojny przeniósł się do Monachium, by studiować na tamtejszej Akademii Sztuk Pięknych. W latach 1927-1931 obejmował stanowisko kierownika pracowni malarstwa porcelany.
Nazistowska działalność.
1 maja 1920 roku, Karl Diebitsch dołączył do NSDAP. W latach 1920-1923 należał do Freikorps. W 1921 brał udział w walkach we Wrocławiu. Po dojściu Adolfa Hitlera do władzy w 1933 roku przeniósł się do Berlina i tam dołączył do (Krajowego Stowarzyszenia Niemieckich Artystów Wizualnych). W 1932 Karl Diebitsch wraz z Waltherem Heckiem zaprojektowali czarny mundur dla Allgemeine-SS. Diebitsch ubiegał się o dołączenie do SS we wrześniu 1933 roku, ale wstąpił w szeregi organizacji dopiero 9 września 1934 roku, pod numerem członkowskim 141 990. Tego samego dnia Himmler awansował go do stopnia SS-Untersturmführera. Pełnił funkcję osobistego doradcy w sprawach artystycznych w biurze Heinricha Himmlera pod tytułem profesora. Od 1939 dowodził 11 batalionem SS-Totenkopfverbände w Poznaniu. 1 marca 1940 został wcielony do Waffen-SS. Tytuł „Kierownika Wydziału ds. Artystyczno-Architektonicznych” otrzymał od Reichführera-SS w 1942 roku.
Lata wojenne i dalsze losy.
Poza byciem artystą, Diebitsch służył jako oficer rezerwy w Waffen-SS. Został przydzielony do SS-Totenkopfverbände, 5 Dywizji Pancernej SS „Wiking” oraz Pułku SS Germania. Po II wojnie światowej pracował w fabryce porcelany Heinrich &amp; Co w Selb. Zmarł w sierpniu 1985 roku w Kreuth w Bawarii.
Działalność artystyczna.
Karl Diebitsch był dyrektorem fabryki porcelany Allach, aż do 1936 roku, kiedy to fabryka została przeniesiona do Dachau. Tego samego roku zaprojektował on model kordzika SS M36 oraz rękojeść do honorowej szabli SS „Ehrendegen Reichsführer-SS”. Oprócz produkowania porcelany zajmował się też tworzeniem znaczków pocztowych dla Deutsche Reichspost oraz gobelinów dla wysoko postawionych nazistów w tym m.in. Heinircha Himmlera i Rudolfa Heßa. W 1938 roku, otrzymał jedną z największych nagród w Domu Sztuki w Monachium za jego obraz „"Mutter"” (Matka). W 1939 Diebitsch zaprojektował logo dla Ahnenerbe. Będąc w Monachium, zaprojektował wszystkie cztery klasy Odznaki za Służbę w SS.

</doc>
<doc id="5059133" url="https://pl.wikipedia.org/wiki?curid=5059133" title="Grodna (wzgórze)">
Grodna (wzgórze)



</doc>
<doc id="5059134" url="https://pl.wikipedia.org/wiki?curid=5059134" title="Grodna (województwo wielkopolskie)">
Grodna (województwo wielkopolskie)



</doc>
<doc id="5059139" url="https://pl.wikipedia.org/wiki?curid=5059139" title="Książę Henryk XXXVIII von Reuss">
Książę Henryk XXXVIII von Reuss



</doc>
<doc id="5059142" url="https://pl.wikipedia.org/wiki?curid=5059142" title="MG 5 (2006)">
MG 5 (2006)



</doc>
<doc id="5059144" url="https://pl.wikipedia.org/wiki?curid=5059144" title="Rubrorum">
Rubrorum

Rubrorum (Seminarium generalne, słow. "Generálny seminár") – zabytkowy (nr zabytku 207-1043/7) budynek w centrum starego miasta w Trnawie w zachodniej Słowacji. Przez długi czas siedziba seminarium duchownego archidiecezji ostrzyhomskiej.
Położenie.
Budynek znajduje się w północno-wschodniej części starego miasta, zajmowanej od XVII w. przez przeróżne instytucje kościelne, przy ulicy Jána Hollého 9. Od północy przylega do niego Adalbertínum (seminarium św. Wojciecha), zaś od południa Marianum (seminarium mariańskie).
Historia.
Seminarium założył w 1649 r. arcybiskup ostrzychomski i prymas Węgier Jerzy Lippay dla węgierskich kandydatów na duchownych na wzór podobnego seminarium w Rzymie. W tym samym czasie podjęto budowę jego siedziby. Nazwę wzięło ono od czerwonych rewerend, noszonych przez kleryków. Niedługo po powrocie prymasów Węgier do Ostrzyhomia (1820 r.) przeniesiono tam również z Trnawy seminarium. Od 1835 r. w budynku mieściło się arcybiskupie, a następnie państwowe gimnazjum (Gymnázium Jána Hollého).
Obecnie (2020 r.) mieszczą się w nim gimnazjum arcybiskupie (słow. "Arcibiskupské gymnazium biskupa P. Jantauscha") oraz liceum pedagogiczne ("Pedagogická a sociálna Akadémia bl. Laury").
Architektura.
Budynek murowany na rzucie litery „L”, z bocznym skrzydłem biegnącym w głąb posesji. Pierwotnie jednopiętrowy, na wysokim podpiwniczeniu, utrzymany w stylu barokowym. Na początku XX w. podwyższony o drugie piętro. Wtedy również fasady otrzymały nowy, neorenesansowy wystrój. Główna fasada od strony ulicy 13-osiowa, z bramą wejściową na 7 (centralnej) osi. Rytmiczność fasady utrwalają płaskie pilastry z jońskimi głowicami, rozdzielające poszczególne osie. Zachował się pierwotny, wczesnobarokowy portal z okolicznościowym napisem w języku łacińskim, wspominającym założyciela seminarium arcybiskupa Lippaya oraz z herbem arcybiskupa Jánosa Csernocha, prymasa Węgier (1912 - 1927) i inicjatora przebudowy budynku. Motto widoczne na kartuszu poniżej tarczy herbowej („Coniungere Deo et sustine”) należy jednak również do arcybiskupa Lippaya.
Na fasadzie znajdują się pamiątkowe tablice z brązowymi podobiznami dwóch postaci, które upamiętniają. Pierwsza poświęcona jest Jánowi Hollý'emu (1785-1849), poecie, wybitnej postaci słowackiego przebudzenia narodowego, druga – przypomina księdza Augustína Raškę (1893-1953), prefekta seminarium w latach II wojny światowej, który zmarł w więzieniu w Brnie jako ofiara komunistycznego totalitaryzmu.

</doc>
<doc id="5059148" url="https://pl.wikipedia.org/wiki?curid=5059148" title="Batalion Piński">
Batalion Piński



</doc>
<doc id="5059150" url="https://pl.wikipedia.org/wiki?curid=5059150" title="Budynek przy ul. Kościuszki 85 w Toruniu">
Budynek przy ul. Kościuszki 85 w Toruniu

Budynek przy ul. Kościuszki 85 w Toruniu – dawna fabryka spirytusu, obecnie budynek mieszkalny w Toruniu.
Lokalizacja.
Budynek znajduje się w zachodniej części miasta, w dzielnicy Mokre, przy ul. Kościuszki 85 (dawniej Lindenstrasse 73), w sąsiedztwie Młynów Richtera, dworca kolejowego Toruń Wschodni oraz wiaduktu Kościuszki. 
Budynek wpisany jest do gminnej ewidencji zabytków (nr 1716).
Historia.
Budynek powstał w 1900 roku i pierwotnie znajdowała się w nim fabryka spirytusu prowadzona przez Johanna Gottlieba Adolpha, toruńskiego kupca towarów kolonialnych. W 1922 zakład ten przejął Adam Barski, urządzając tu swoją firmę "Świteź", w której produkowano m.in. mydła żywiczne i toaletowe.

</doc>
<doc id="5059151" url="https://pl.wikipedia.org/wiki?curid=5059151" title="James Knox (kolarz)">
James Knox (kolarz)

James Knox (ur. 4 listopada 1995 w Kendal) – brytyjski kolarz szosowy.
Osiągnięcia.
Opracowano na podstawie:

</doc>
<doc id="5059155" url="https://pl.wikipedia.org/wiki?curid=5059155" title="Demografia Nowej Rudy">
Demografia Nowej Rudy

Demografia Nowej Rudy
Ludność Nowej Rudy wynosiła według stanu z 30 czerwca 2020 roku 21 752 mieszkańców. Od końca XX wieku miasto notorycznie odnotowuje spadki ludności. Ludność Nowej Rudy w latach 2002–2019 zmalała o 12,4%, co czyni ją 38. najszybciej wyludniającym się miastem w kraju.
Gęstość zaludnienia wynosiła w 2019 r. 591 osób na 1 km².
Struktura mieszkańców.
Struktura mieszkańców miasta w podziale na ekonomiczne grupy wiekowe jest zbliżona do struktury mieszkańców województwa dolnośląskiego. Ludność w wieku produkcyjnym stanowi 63,8% ogółu ludności, natomiast w wieku nieprodukcyjnym 36%. Zaobserwować można niekorzystne zmiany świadczące o starzeniu się społeczeństwa. 17% noworudzkiego społeczeństwa to osoby w wieku 60–70 lat. Następuje zmniejszenie udziału dzieci i młodzieży (0–17 lat) w ogólnej liczbie ludności miasta, przy jednoczesnym wzroście osób w wieku poprodukcyjnym.

</doc>
<doc id="5059156" url="https://pl.wikipedia.org/wiki?curid=5059156" title="Marija Lucija Stupica">
Marija Lucija Stupica

Marija Lucija Stupica (ur. 13 grudnia 1950 w Lublanie, zm. 28 maja 2002 tamże) – słoweńska ilustratorka i malarka.
Życiorys.
Urodziła się 13 grudnia 1950 roku w Lublanie. Jej matką była ilustratorka Marlenka Stupica. Marija Lucija studiowała malarstwo na Akademii Sztuk Pięknych w Lublanie. Podczas studiów zaczęła zajmować się ilustracją i już w 1973 roku otrzymała Nagrodę im. Levstika za ilustracje do "Księżniczki na ziarnku grochu" Hansa Christiana Andersena. To wyróżnienie przyznano jej jeszcze dwukrotnie: w 1983 i 1985 roku. Od końca lat 70. XX wieku jej twórczość była prezentowana na krajowych i zagranicznych wystawach ilustracji i targach książki. W 1984 roku zdobyła Złote Jabłko na Biennale Ilustracji Bratysława za ilustracje do baśni "Pastereczka i kominiarczyk" Andersena. Z kolei w 1989 roku została laureatką słoweńskiej Nagrody Fundacji Prešerna, a dekadę później otrzymała nominację do Nagrody im. Hansa Christiana Andersena na 2002 rok.
Jej twórczość charakteryzowała się silnym emocjonalnym ładunkiem przedstawiającym pełną skalę emocji: od czułości, przez radość, aż po strach. Jednocześnie jej prace nie popadały w sentymentalizm. Potrafiła także przywołać atmosferę nostalgii za odległymi czasami. Ilustrowała tak klasykę, tworząc prace do baśni Andersena czy braci Grimm, jak i współczesną twórczość słoweńskich poetów i prozaików, takich jak Svetlana Makarovič, czy Jože Snoj. Była uważana za jedną z najważniejszych słoweńskich ilustratorek.
Zmarła 28 maja 2002 roku w Lublanie.
Piąta edycja Biennale Słoweńskiej Ilustracji Książkowej była dedykowana Stupicy.

</doc>
<doc id="5059157" url="https://pl.wikipedia.org/wiki?curid=5059157" title="Mieczysław Estkowski">
Mieczysław Estkowski

Mieczysław Estkowski (ur. 5 stycznia 1883 w Hucie Skorzęckiej k. Gniezna, zm. 11 stycznia 1958 w Chorzowie) – polski farmaceuta
Był stryjecznym wnukiem Ewarysta Estkowskiego. W latach gimnazjalnych należał do tajnego Towarzystwa Tomasza Zana. Po ukończeniu szkoły średniej w Gnieźnie został przyjęty w 1901 r. na praktykę w aptece w Kruszwicy, następnie pracował w aptekach w Krotoszynie i we Wrocławiu. W procesie gnieźnieńskim TTZ 8–9 czerwca1903 odmówił składania zeznań, za co otrzymał karę trzech dni więzienia. W 1909 r. uzyskał na Uniwersytecie w Würzburgu dyplom aprobowanego aptekarza. Podczas studiów pełnił funkcję prezesa Akademickiego Koła Polaków w Bawarii.
Po powrocie do kraju podjął pracę w Wirku, następnie przez krótki czas pracował w aptekach w Gdańsku i Berlinie. W latach 1910–1922 pracował w Poznaniu, w grudniu 1922 r. przeniósł się na Górny Śląsk, gdzie po śmierci wuja Michała Wolskiego przejął na własność największą i najstarszą w Chorzowie aptekę „Pod Lwem”, założoną w 1863 r. przez G. J. Krauzego. W lipcu 1923 r. został powołany do działającej pod przewodnictwem dra Józefa Rostka Wojewódzkiej Komisji Egzaminacyjnej dla aptekarskich egzaminów wstępnych. 
Lata okupacji spędził w Krakowie, pracując w jednej z tamtejszych aptek. W marcu 1945 r. powrócił do Chorzowa i ponownie podjął pracę w aptece „Pod Lwem”, kierując nią do czasu przejścia na emeryturę w 1954 r. W latach 1946–1948 był prezesem Okręgowej Izby Aptekarskiej w Katowicach, mianowanym po śmierci w wypadku jej pierwszego prezesa z wyboru doktora Józefa Degórskiego. Był farmaceutą o głębokiej wiedzy i etyce zawodowej, nauczycielem wielu pracowników aptecznych. 
Jest pochowany na cmentarzu przy ul. Cmentarnej w Chorzowie.

</doc>
<doc id="5059158" url="https://pl.wikipedia.org/wiki?curid=5059158" title="Lubuż">
Lubuż

Lubuż (; ; pol. hist. "Lubuż") – wieś na Białorusi, w obwodzie mohylewskim, w rejonie mohylewskim, w sielsowiecie Kadzina, nad Dnieprem i w pobliżu granic Mohylewa.
Lubuż położony jest przy drodze republikańskiej R96, w pobliżu zjazdu z drogi magistralnej M8
Historia.
W XIX w. dwa majątki ziemskie, z których jeden należał do Bartołomejów (od 1866), drugi do Zienkowiczów. Do 1917 położony był w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5059161" url="https://pl.wikipedia.org/wiki?curid=5059161" title="Marian Nałęcz (1901-1972)">
Marian Nałęcz (1901-1972)



</doc>
<doc id="5059167" url="https://pl.wikipedia.org/wiki?curid=5059167" title="Wyrwidąb (film 1952)">
Wyrwidąb (film 1952)



</doc>
<doc id="5059170" url="https://pl.wikipedia.org/wiki?curid=5059170" title="José Carlos Martínez">
José Carlos Martínez

José Carlos „Flaco” Martínez Navas (ur. 10 października 1997 w Bethanii) – gwatemalski piłkarz występujący na pozycji napastnika, reprezentant kraju, obecnie zawodnik Municipal.
Kariera klubowa.
Martínez pochodzi ze wsi Bethania pod miastem Moyuta, w departamencie Jutiapa. Jego ojciec był amatorskim piłkarzem. Swoją karierę Martínez rozpoczynał w lokalnej drużynie Deportivo Bethania w lidze regionalnej. W wieku 16 lat, po pomyślnym przejściu testów, dołączył do akademii juniorskiej stołecznego potentata, CSD Municipal. Początkowo codziennie dojeżdżał 130 kilometrów na treningi do miasta Gwatemala, równolegle uczęszczając do szkoły w Moyucie.
Do pierwszej drużyny Municipalu został włączony jako dziewiętnastolatek przez trenera Gustavo Machaína i w gwatemalskiej Liga Nacional zadebiutował 15 stycznia 2017 w zremisowanym 0:0 spotkaniu z Suchitepéquez. Pierwszego gola strzelił natomiast 1 lutego w wygranym 2:0 meczu z Mictlán. Z Municipalem wywalczył dwa mistrzostwa Gwatemali (Clausura 2017, Apertura 2019) i dwa wicemistrzostwa Gwatemali (Apertura 2017, Apertura 2020).
Kariera reprezentacyjna.
W lipcu 2016 Martínez został powołany przez Ericka Gonzáleza do reprezentacji Gwatemali U-20 na środkowoamerykańskie kwalifikacje do Mistrzostw CONCACAF U-20. Strzelił podczas nich gola z rzutu karnego w meczu z Salwadorem (2:2). Jego kadra awansowała na kontynentalny czempionat, jednak nie wzięła w nim udziału, gdyż krajowa federacja została zdyskwalifikowana przez FIFA.
W czerwcu 2019 Martínez w barwach reprezentacji Gwatemali U-23 wziął udział w Turnieju w Tulonie. Wystąpił wówczas we wszystkich trzech meczach jako rezerwowy. Podopieczni Ericka Gonzáleza zakończyli swój udział w turnieju na fazie grupowej.
W seniorskiej reprezentacji Gwatemali Martínez zadebiutował za kadencji selekcjonera Waltera Claverí, 15 sierpnia 2018 w wygranym 3:0 meczu towarzyskim z Kubą. Pierwszego gola strzelił 5 września 2019 w wygranej 10:0 konfrontacji z Anguillą w ramach Ligi Narodów CONCACAF.

</doc>
<doc id="5059174" url="https://pl.wikipedia.org/wiki?curid=5059174" title="Heinrich Reuss-Köstritz">
Heinrich Reuss-Köstritz



</doc>
<doc id="5059176" url="https://pl.wikipedia.org/wiki?curid=5059176" title="Tobias Foss">
Tobias Foss

Tobias Svendsen Foss (ur. 25 maja 1997 w Vingrom) – norweski kolarz szosowy.
Osiągnięcia.
Opracowano na podstawie:

</doc>
<doc id="5059183" url="https://pl.wikipedia.org/wiki?curid=5059183" title="Specjalności harcerskie">
Specjalności harcerskie

Specjalności harcerskie – wybrana dziedzina harcerskiego programu wychowawczego, którą w sposób szczególny i pogłębiony zajmują się harcerze w drużynach i klubach.
Niektóre specjalności (np. wodna) wyróżniają się odmiennym niż inne drużyny umundurowaniem lub tzw. plakietką specjalnościową umieszczaną na prawym rękawie koszuli mundurowej.
W pracy drużyny specjalnościowej pojawiają się różne problemy. Jednym z najczęstszych jest pogodzenie specjalności z tradycyjną aktywnością harcerską. Można też powiedzieć, że harcerstwa nie trzeba godzić ze specjalnością, bo program specjalnościowy jest tylko uzupełnieniem klasycznego programu harcerskiego.
Specjalności Harcerskie w ZHP.
W ZHP wyróżnia się następujące specjalności:
Oznaczenia funkcji w drużynach Specjalnościowych.
W drużynach specjalnościowych oznaczenia funkcji są takie same jak w drużynach, które nie posiadają specjalności.
Jedynym wyjątkiem jest funkcja pod załogowego (pod przyboczny) w drużynach wodnych wielopoziomowych, taka osoba posiada sznur podstawowej funkcji z zielonym suwakiem.
Istnieją też harcerskie kluby specjalnościowe, gdzie funkcja oznaczana jest w sposób następujący:
Specjalności harcerskie w ZHR.
W ZHR również występują drużyny specjalnościowe.

</doc>
<doc id="5059186" url="https://pl.wikipedia.org/wiki?curid=5059186" title="Kupon gruziński">
Kupon gruziński

Kupon (gruz. "k'up'oni") był walutą Gruzji w latach 1993-1995. Został wprowadzony 5 kwietnia 1993 r., zastępując rubla rosyjskiego w stosunku 1:1. Ta waluta była tymczasowa, bez monet ani jednostek drobnych. Doświadczyła również hiperinflacji.
Banknoty.
Banknoty kuponu zostały wyemitowane w pięciu seriach: czterech w 1993 roku i jednej w 1994 roku. Każdy nominał został wprowadzony w nie więcej niż dwóch seriach.
Denominacja.
2 października 1995 r. rząd Eduarda Szewardnadze zastąpił tymczasową walutę na lari, w stosunku 1:1 000 000. Od tego czasu utrzymuje się na dość stabilnym poziomie.

</doc>
<doc id="5059189" url="https://pl.wikipedia.org/wiki?curid=5059189" title="Vera Bergkamp">
Vera Bergkamp

Vera Alida Bergkamp (ur. 1 czerwca 1971 w Amsterdamie) – holenderska polityk, działaczka społeczna i samorządowa, parlamentarzystka, od 2021 przewodnicząca Tweede Kamer.
Życiorys.
Córka Marokańczyka i Holenderki. Kształciła się w Hogeschool van Amsterdam (1990–1994), następnie do 1996 studiowała administrację publiczną na Wolnym Uniwersytecie w Amsterdamie. Pracowała jako konsultantka do spraw zarządzania, a także w Centraal Bureau Rijvaardigheidsbewijzen, instytucji publicznej zajmującej się kwestiami bezpieczeństwa ruchu drogowego. Pełniła m.in. funkcję zastępczyni jej dyrektora (2001–2004). W 2008 została dyrektorem do spraw zasobów ludzkich w Sociale Verzekeringsbank, instytucji odpowiedzialnej za zabezpieczenie społeczne. Była wiceprzewodniczącą (2008–2010) oraz przewodniczącą (2010–2012) organizacji LGBT COC Nederland.
Przystąpiła do ugrupowania Demokraci 66. W 2010 zasiadła w radzie dzielnicy Amsterdam-Centrum. W wyborach w 2012 po raz pierwszy uzyskała mandat posłanki do Tweede Kamer. Z powodzeniem ubiegała się o ponowny wybór w 2017 i 2021. 7 kwietnia 2021 została wybrana na nową przewodniczącą niższej izby Stanów Generalnych, pokonując w głosowaniu m.in. Khadiję Arib.
Życie prywatne.
Vera Bergkamp jest lesbijką. Zawarła związek małżeński, ma dwoje dzieci.

</doc>
<doc id="5059197" url="https://pl.wikipedia.org/wiki?curid=5059197" title="I skrzypce przestały grać">
I skrzypce przestały grać

I skrzypce przestały grać () – amerykańsko-polski film wojenny z 1988 roku w reżyserii Alexandra Ramatiego na podstawie powieści jego autorstwa.
Fabuła.
Akcja filmu dzieje się w Warszawie w 1942 roku. Romski muzyk Dymitr Mirga (Horst Buchholz), gra na skrzypcach w restauracjach przeznaczonych dla Niemców. Zaniepokojony sytuacją wyjeżdża do Brześcia, aby ostrzec rodzinny tabor i namówić ich do wyjazdu na Węgry. Popada w konflikt z przywódcą, którego syn rywalizuje z synem Dymitra Romanem (Piotr Polk) o względy tej samej dziewczyny. Obóz odwiedza miejscowy komendant niemiecki, pułkownik Krüger (Jan Machulski), który namawia Romów do przejęcia domów pozostałych po „przesiedlonych” Żydach. Po otrzymaniu wiadomości o wywożeniu Cyganów z warszawskiego getta, tabor decyduje się na ucieczkę na Węgry. Po wkroczeniu tam Niemców, grupa Dymitra zostaje rozpoznana jako polska Roma i wywieziona do obozu w Auschwitz-Birkenau.

</doc>
<doc id="5059201" url="https://pl.wikipedia.org/wiki?curid=5059201" title="Alenka Sottler">
Alenka Sottler

Alenka Sottler (ur. 24 października 1958 w Lublanie) – słoweńska ilustratorka i malarka.
Życiorys.
Urodziła się 24 października 1958 roku w Lublanie. Jej ojciec był rzeźbiarzem, a matka pracowała w branży wydawniczej. Podstaw rysunku i rzeźby nauczyła się w pracowni ojca. W 1983 roku ukończyła malarstwo w Akademii Sztuk Pięknych w Lublanie. Choć z początku skupiła się na malarstwie, już w 1986 roku zaczęła tworzyć ilustracje do magazynu „Kekec”. Od 1988 roku w pełni poświęciła się ilustracji, tworząc dla krajowych i zagranicznych czasopism i wydawnictw, w tym dla największego słoweńskiego wydawnictwa Mladinska knjiga. Na jej dorobek składają się ilustracje do przeszło 45 książek. Zilustrowała twórczość takich autorów, jak bracia Grimm, Maria Gripe, Svetlana Makarovič, Oton Župančič czy Anja Štefan.
Tworzy przede wszystkim ilustracje do baśni, a także do tomików poetyckich. Ceni sobie wolność artystyczną, ciągle eksperymentując. Jej prace charakterem przypominają późny gotyk i wczesny renesans, lecz wykonane są we współczesnej stylistyce z elementami tradycji malarskich modernizmu. Tworzy także grafiki, dla których inspirację znajduje w literaturze.
Laureatka Nagrody Hinko Smrekara przyznanej podczas Biennale Słoweńskiej Ilustracji oraz pięciu wyróżnień na Annual Exhibition w Nowym Jorku. W 2008 roku jej twórczość znalazła się na Liście Honorowej Międzynarodowej Izby ds. Książek dla Młodych. W 2007 roku zdobyła Złote Jabłko na Biennale Ilustracji Bratysława za ilustracje do baśni "Kopciuszek" braci Grimm. W 2010 roku otrzymała nominację do Nagrody im. Astrid Lindgren, dwukrotnie była nominowana do Nagrody im. Hansa Christiana Andersena (2012, 2014).
Mieszka i tworzy w Lublanie.

</doc>
<doc id="5059202" url="https://pl.wikipedia.org/wiki?curid=5059202" title="Mokradnik argentyński">
Mokradnik argentyński

Mokradnik argentyński ("Pseudocolopteryx dinelliana") – gatunek małego ptaka z rodziny tyrankowatych (Tyrannidae). Występuje plamowo w środkowej części Ameryki Południowej. Obecnie znany jest ze stanowisk w Argentynie, Boliwii i Paragwaju. Bliski zagrożenia wyginięciem.
Systematyka.
Takson ten jako pierwszy opisał argentyński przyrodnik Miguel Lillo w 1905 roku, nadając mu nazwę "Pseudocolopteryx dinellianus". Epitet gatunkowy upamiętnia Luísa M. Dinellego, aktywnego w pierwszej połowie XX wieku argentyńskiego przyrodnika i kolekcjonera okazów, który urodził się we Włoszech. Nie wyróżnia się podgatunków.
Morfologia.
Długość ciała około 11,5 cm. Wierzch ciała oliwkowobrązowy z brązowym wierzchem głowy, spód ciała żółty. Dziób czarny, oczy czarno-brązowe.
Występowanie i środowisko.
Mokradnik argentyński zamieszkuje obszary okresowo zalewanych mokradeł z szuwarami, wysokimi trawami i krzewami w okolicach nizinnych cieków wodnych.
Występuje głównie w niewielkich obszarach północnej Argentyny (w prowincjach: Tucumán, Santiago del Estero, Santa Fe, Córdoba i być może w prowincji Salta). Poza sezonem lęgowym migruje na niewielkie odległości na północ po argentyńską prowincję Formosa oraz przyległe obszary w południowej Boliwii (2 okazy odłowione w 1926 roku) i Paragwaju (19 potwierdzonych stwierdzeń z 9 stanowisk według stanu na rok 2013).
Rozród.
Rozmnaża się tylko na stanowiskach położonych w Argentynie. Gniazduje w krzakach, szuwarach i wysokich trawach. W jednym lęgu samica składa średnio 3 jaja.
Status i ochrona.
W Czerwonej księdze gatunków zagrożonych IUCN mokradnik argentyński od 2000 roku klasyfikowany jest jako gatunek bliski zagrożenia (NT, "Near Threatened"); wcześniej, od 1994 roku miał status gatunku narażonego (VU, "Vulnerable"), a od 1988 roku uznawano go za gatunek najmniejszej troski. Liczebność populacji wstępnie szacowana jest na około 6700 dorosłych osobników, rozmieszczonych plamowo. Szacuje się, że populacja systematycznie maleje z powodu zawężania się i zanikania jego naturalnego siedliska oraz melioracji bagien.
BirdLife International wymienia 20 ostoi ptaków IBA, w których ten gatunek występuje, są to m.in.: w Argentynie Reserva Natural Loro Hablador, Reserva Natural Formosa, Reserva El Bagual, Reserva Provincial de Usos Múltiples Federico Wildermuth, Park Narodowy Ansenuza, Park Narodowy Chaco, w Paragwaju Park Narodowy Defensores del Chaco, Park Narodowy Tinfunqué i w Boliwii Reserva Nacional de Flora y Fauna Tariquía.

</doc>
<doc id="5059203" url="https://pl.wikipedia.org/wiki?curid=5059203" title="Jan Kazimierz Snarski">
Jan Kazimierz Snarski

Jan Kazimierz Snarski (Śniarski) herbu Murdelio – podstoli brasławski w latach 1674-1690.
Był elektorem Jana III Sobieskiego z województwa połockiego w 1674 roku.

</doc>
<doc id="5059204" url="https://pl.wikipedia.org/wiki?curid=5059204" title="Elena Tsangrinu">
Elena Tsangrinu

Elena Tsagrinou (gr. Έλενα Τσαγκρινού; ur. 16 listopada 1994 w Atenach) – grecka piosenkarka, aktorka oraz prezenterka telewizyjna.
Życiorys.
W 2009 wystąpiła w "Greece Got Talent". W latach 2013–2018 występowała w zespole OtherView. W 2018 wydała pierwszy, solowy singel – „Pame ap’ tin arhi”.
W listopadzie 2020 została ogłoszona przez nadawcę CyBC reprezentantką Cypru w 65. Konkursie Piosenki Eurowizji. 21 lutego 2021 zaprezentowała konkursowy utwór „El Diablo”. Piosenka tuż po premierze spotkała się ze sporą krytyką ze strony Kościoła Prawosławnego na Cyprze, który zarzucał wykonawczyni promocję satanizmu. Mimo kontrowersji została dopuszczona do udziału w konkursie, a 18 maja wystąpiła w pierwszym półfinale Eurowizji i z szóstego miejsca awansowała do rozgrywanego cztery dni później finału, w którym zajęła 16. miejsce po zdobyciu 94 punktów, w tym 44 pkt od telewidzów (15. miejsce) i 50 pkt od jurorów (16. miejsce).

</doc>
<doc id="5059205" url="https://pl.wikipedia.org/wiki?curid=5059205" title="Deportivo San Francisco">
Deportivo San Francisco

Deportivo San Francisco – nieistniejący już gwatemalski klub piłkarski z siedzibą w mieście San Francisco, w departamencie Petén. Funkcjonował do 2013 roku. Swoje domowe mecze rozgrywał na obiekcie Estadio Pablo Sixto Ochaeta.
Historia.
Przez całą swoją historię klub występował w niższych ligach gwatemalskich. Był kontynuatorem tradycji lokalnego klubu Deportivo Aurora. W maju 2012 wykupił licencję beniaminka drugiej ligi, zespołu Santo Tomás, dołączając do rozgrywek drugoligowych. Na zapleczu najwyższej klasy rozgrywkowej grał w latach 2012–2013, po czym w grudniu 2013 sprzedał swoją licencję klubowi Deportivo Carchá i zakończył działalność.

</doc>
<doc id="5059212" url="https://pl.wikipedia.org/wiki?curid=5059212" title="Ark (album Brendana Perry’ego)">
Ark (album Brendana Perry’ego)

Ark – drugi album Brendana Perry’ego, wydany 7 lipca 2010 roku przez wytwórnię muzyczną Cooking Vinyl.
Muzyka albumu.
Na swoim drugim, solowym albumie Brendan Perry powraca do mrocznego synth-rocka. Na płycie znalazły się jedne z jego najbardziej zorientowanych na techno nagrań. W warstwie muzycznej starannie nagrane utwory, o bogatej fakturze cechują rozedrgane beaty i kaskadowo brzmiące syntezatory z dźwięcznym klawesynem i wibrującymi, ręcznymi bębenkami. Ich akustyczne elementy przypominają styl Dead Can Dance: wersje dwóch z tych utworów, „Babylon” i „Crescent”, były wykonywane podczas pożegnalnej trasy grupy w 2005 roku. W warstwie tekstowej takich piosenek, jak: „The Bogus Man”, „This Boy” i „Inferno” pojawia się krytyka polityków, podżegaczy wojennych i uzależnionych od telewizji.
Lista utworów.
Zestaw utworów na płycie CD:
Odbiór krytyczny.
Zdaniem Alexandra Cordasa z laut.de „Ark łączy w sobie dobrze napisane i wykonane piosenki, które w wielu momentach przypominają dawne DCD. Świetnie wyważone i zaaranżowane, osiem utworów przepływa przez ucho przez 55 minut, [choć] poza „Babylon”, żaden inny utwór nie wybija się na pierwszy plan.
W opinii Thoma Jurka z AllMusic Ark to „głęboki, mroczny, nastrojowy i elegijny zbiór, w którym Perry wykonuje wszystko, a także skutecznie i szeroko wykorzystuje elektronikę”. Z utworów recenzent wyróżnia: „Babylon”, „Bogus Man”, „Wintersun”, „This Boy”, „The Devil and the Deep Blue Sea” oraz „Utopia”. Podsumowując wyraża przekonanie, iż „fani Dead Can Dance bez wątpienia będą zachwyceni tą propozycją”.
„Dzięki umiejętnościom Perry'ego jako kompozytora i producenta, muzyka [albumu] urzeka”, uważa Mark Jenkins z The Washington Post.

</doc>
<doc id="5059217" url="https://pl.wikipedia.org/wiki?curid=5059217" title="Paulina Uścinowicz">
Paulina Uścinowicz

Paulina Uścinowicz (ur. 16 października 1999) – polska piłkarka ręczna grająca we francuskim klubie Fleury Loiret Handball oraz w polskiej reprezentacji narodowej. Wcześniej grała w polskim klubie Arka Gdynia i duńskim København Håndbold.
Reprezentowała Polskę w Mistrzostwach Europy w Piłce Ręcznej Kobiet 2020. Na tym turnieju pierwszy raz wystąpiła w meczu seniorskiej reprezentacji swojego kraju (zastąpiła w kadrze Joanne Wołoszyk (7 grudnia 2020 w spotkaniu z Niemcami)

</doc>
<doc id="5059224" url="https://pl.wikipedia.org/wiki?curid=5059224" title="Bogna Sobiech">
Bogna Sobiech

Bogna Sobiech (ur. 25 marca 1990 w Chorzowie) – polska piłkarka ręczna grająca w niemieckim klubie Borussia Dortmund Handball oraz w polskiej reprezentacji narodowej. Wcześniej grała w klubie HSG Bensheim/Auerbach.
Reprezentowała Polskę w Mistrzostwach Europy w Piłce Ręcznej Kobiet 2018. 
Życie prywatne.
Jej mężem jest Artur Sobiech, piłkarz; para pobrała się w czerwcu 2017. Mają córkę Alicję (ur. 2021).

</doc>
<doc id="5059234" url="https://pl.wikipedia.org/wiki?curid=5059234" title="Paulina Uscinowicz">
Paulina Uscinowicz



</doc>
<doc id="5059239" url="https://pl.wikipedia.org/wiki?curid=5059239" title="Osiedle Kabaty">
Osiedle Kabaty

Osiedle Kabaty – osiedle w dzielnicy Ursynów w Warszawie.
Położenie i charakterystyka.
Osiedle Kabaty położone jest na stołecznym Ursynowie, w północno-wschodniej części obszaru Miejskiego Systemu Informacji Kabaty. Znajduje się wewnątrz kwartału ograniczonego ulicami: Kazimierza Jeżewskiego, Melchiora Wańkowicza, Jana Kiepury, Stefana Dembego, Jana Rosoła i Wąwozową. Dodatkowo przez osiedle przebiega ulica Ksawerego Bronikowskiego.
Wschodnia część osiedla (Kabaty Wschód) została zaprojektowana przez Jacka Nowickiego jako część południowego pasma rozwojowego w dzielnicy Mokotów o nazwie Ursynów-Natolin. Budowa trwała od 1987 do 1990 roku, zastosowano technologię wielkopłytową. Projekt zakładał pięć oddzielnych, półotwartych kolonii z ogólnodostępnymi terenami zielonymi oraz przydomowymi ogródkami.
Część zachodnia (Kabaty Zachód) powstała w latach 1997–2002. Jej projekt został wykonany przez Pracownię Projektową „Architekt &amp; Co.” (Michał Jeleń z zespołem: Monika Szumna-Tatol, Barbara Kapturkiewicz, Paweł Matarewicz). Zabudowa jest tu znacznie bardziej zwarta, dąży do maksymalizacji powierzchni użytkowej. Jest znacznie mniej zieleni. Wyznaczono dwa centralne punkty: skwer z oczkiem wodnym oraz plac koncentrujący funkcję usługową. Siatkę dróg wewnętrznych tworzą trójkąty. Z ulicami zewnętrznymi trakty łączą się ukośnie. Zaprojektowano siedem kwartałów na planie litery „L” z zabudową o wysokości od czterech do pięciu kondygnacji z garażami podziemnymi. Dodatkowo, przy ul. Bronikowskiego, zlokalizowano dwadzieścia domów szeregowych ułożonych w dwa rzędy. Projekt tej części osiedla był nominowany do Nagrody Architektonicznej Prezydenta m.st. Warszawy za 2006 rok w kategorii „architektura mieszkaniowa – zespół”.
Łącznie osiedle zostało wybudowane na obszarze 12,6 ha. W jego skład wchodzi 2449 mieszkań (na ok. 4850 mieszkańców) o łącznej powierzchni użytkowej 152.840,36 m². Jego zarządcą jest Spółdzielnia Mieszkaniowo-Budowlana „Osiedle Kabaty”, która powstała w 1994 roku w wyniku podziału Spółdzielni Budowlano-Mieszkaniowej „Natolin”. Zarządzający określa charakter osiedla jako „zamknięte z całodobową kontrolą ruchu osób i pojazdów oraz uporządkowanym ruchem kołowym i pieszym”.
Według stanu na 2020 rok na terenie Osiedla Kabaty znajduje się 1380 drzew, 23.557 m² powierzchni trawników, a także 11.526 m² zieleni urządzonej. Na północ od osiedla znajduje się park Przy Bażantarni, a na wschodzie park Natoliński.

</doc>
<doc id="5059241" url="https://pl.wikipedia.org/wiki?curid=5059241" title="Fikile Ntshangase">
Fikile Ntshangase

Fikile Ntshangase (zm. 22 października 2020) – południowoafrykańska aktywistka na rzecz środowiska.
Była rzeczniczką organizacji Mfolozi Community Environmental Justice Organisation (MCEJO), która protestuje oraz podejmuje kroki prawne przeciwko planowanej rozbudowie kopalni odkrywkowej węgla kamiennego w okolicach Somkhele w Republice Południowej Afryki. Kopalnia ta położona jest w pobliżu parku Hluhluwe-Imfolozi – najstarszego rezerwatu przyrody w Afryce.
Ntshangase została zastrzelona 22 października 2020 przez czterech uzbrojonych mężczyzn, którzy wtargnęli do jej domu. Zginęła w wieku 65 lat.
Działalność.
Ntshangase była czołową aktywistką w organizacji "Mfolozi Community Environmental Justice Organisation" (MCEJO). Organizacja ta protestuje przeciwko rozbudowie jednej z największych w kraju kopalni odkrywkowej węgla kamiennego, położonej w prowincji Kwa-Zulu Nata. Rozbudowa ta według członków MCEJO zaszkodzi położonemu w pobliżu najstarszemu rezerwatowi przyrody w Afryce – parkowi Hluhluwe-Imfolozi. MCEJO postuluje i domaga się sądownie wstrzymania prac rozbudowy z powodu łamania przez właściciela kopalni, firmę Tendele Coal, przepisów dotyczących ochrony środowiska. Złożyło także wniosek o cofnięcie Tendele Coal uprawnień do wydobywania węgla na tym terenie. Firma odpiera zarzuty twierdząc, że postępuje zgodnie z przepisami prawa, ponadto brak możliwości ekspansji spowoduje utratę 1600 miejsc pracy, gdyż na obecnych terenach kopalni surowiec jest bliski wyczerpaniu.
Według aktywistów i prawników reprezentujących lokalne społeczności, w miesiącach poprzedzających śmierć Ntshangase mieszkańcy tych okolic byli regularnie zastraszani i padali ofiarami przemocy. Pojawiały się również doniesienia o zabijaniu rodzin, które sprzeciwiały się relokacji z terenów objętych planami rozbudowy kopalni. Samej aktywistce kilkukrotnie grożono śmiercią.
Ntshangase odmawiała podpisania ugody, która wiązałaby się z wycofaniem złożonych w sądzie zarzutów przeciwko Tendele Coal. Na kilka dni przed śmiercią zapowiedziała, że zamierza złożyć zeznania w sprawie prób przekupienia jej w zamian za podpisanie tejże ugody.
Reakcje po zabójstwie.
Tendele Coal wydała oświadczenie, w którym potępiła akty przemocy i złożyła kondolencje rodzinie Ntshangase, odcinając się od zarzutów o związek z jej śmiercią. Dyrektor Tenderele Coal, Jan du Preez, zasugerował, że przyczynami zabójstwa mogły być niepokoje społeczne w związku z perspektywą utraty miejsc pracy.
Według Arnolda Tsunga, doradcy ds. strategii w Southern Africa Human Rights Defenders’ Network, pomimo iż brak dowodów na bezpośrednie powiązanie Tendele Coal ze sprawą zabójstwa, sposób działania firmy wystawia aktywistów na niebezpieczeństwo i zagrożenie życia.
Południowoafrykańska Komisja ds. Obrony Praw Człowieka (The South African Human Rights Commission – SAHRC) potępiła morderstwo Ntshangase wskazując, że nie dokonano w tej sprawie żadnych aresztowań. Wezwała też rząd do stworzenia bezpiecznego środowiska, w którym aktywiści mogliby dochodzić swoich praw, poprzez takie kroki, jak przeprowadzenie dokładnego śledztwa w sprawie śmierci Ntshangase, większe pilnowanie przestrzegania obecnych przepisów prawa dotyczących kopalni oraz podejmowanie działań w przypadkach zastraszania aktywistów.
Na przełomie lutego i marca 2021 Mary Lawlor, niezależna ekspertka ds. praw człowieka przedstawiła Radzie Praw Człowieka ONZ raport pt. "Final warning: death threats and killings of human rights defenders". Raport ten zaczyna się od opisania historii Ntshangase, opisując następnie problematykę zagrożenia życia aktywistów i obrońców praw człowieka. Według raportu tego w 2019 w 35 krajach śmierć poniosło przynajmniej 281 aktywistów i aktywistek, w tym 38 kobiet.

</doc>
<doc id="5059244" url="https://pl.wikipedia.org/wiki?curid=5059244" title="Lebiedziowo">
Lebiedziowo

Lebiedziowo (; ) – wieś na Białorusi, w obwodzie witebskim, w rejonie miorskim, w sielsowiecie Przebrodzie.
Dawniej używana nazwa – Lebiedziów, Lebiedziewo.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja, a następnie w gminie Przebrodzie.
Według Powszechnego Spisu Ludności z 1921 roku zamieszkiwały tu 202 osoby, 198 były wyznania rzymskokatolickiego, 4 prawosławnego. Jednocześnie 191 mieszkańców zadeklarowało polską przynależność narodową, 9 białoruską a 2 rosyjską. Było tu 40 budynków mieszkalnych. W 1931 w 38 domach zamieszkiwało 208 osób.
Wierni należeli do parafii rzymskokatolickiej w Ikaźni i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5059250" url="https://pl.wikipedia.org/wiki?curid=5059250" title="Kościół św. Rocha w Lublanie">
Kościół św. Rocha w Lublanie

Kościół św. Rocha (słoweń. "cerkev sv. Roka v Dravljah") – kościół filialny, rzymskokatolicki znajdujący się w Lublanie, w dzielnicy Dravlje.
Historia.
Kościół wybudowany został jako wotum za ustąpienie zarazy w 1644. Budowę rozpoczęto w 1646, trwała ona co najmniej do 1650. Według protokołu wizytacyjnego z 1668 wynika, że kościół posiadał zaokrąglone prezbiterium, drewniany strop nad nawą, dzwonnicę i kruchtę. Wewnątrz znajdowały się dwa ołtarze: główny i boczny poświęcony Matce Bożej. 
W 1730 w miejscu starego kościoła powstał nowy, barokowy. Przypuszcza się, że projekt wykonał architekt Johann Georg Schmidt. W 3. ćwierci XVIII wieku do zachodniej fasady dostawiono wieżę - dzwonnicę.
Kościół był miejscem pielgrzymkowym, główne uroczystości miały miejsce 16 sierpnia (św. Rocha). Pielgrzymki zostały zakazane w 1761 przez Józefa II, tradycja procesji odrodziła się w 1888 i trwała do wybuchu I wojny światowej.
W 1895 nawa kościoła została zniszczona przez trzęsienie ziemi.
Był kościołem filialnym parafii Šentvid do czasu ustanowienia w Dravlje samodzielnej parafii (1961). Wtedy też przeprowadzono remont kościoła, m.in. wymieniono ławki, odrestaurowano ołtarze, odnowiono dzwonnicę. Do kościoła doprowadzono prąd. Od 1985 siedzibę parafii przeniesiono do nowego kościoła Wcielenia Chrystusa. 
Architektura i wyposażenie.
Kościół jest salowy o nawie zbliżonej kształtem do ośmiokąta, z prezbiterium na planie kwadratu o ściętych narożach. Po południowej stronie znajduje się baptysterium ozdobione współczesną mozaiką przedstawiającą Ducha Świętego (dzieło Stane'a Kregara) oraz zakrystia.
Z pierwotnego wyposażenia w kościele znajduje się rzeźba przedstawiająca św. Rocha, której powstanie łączy się z założeniem w 1761 Bractwa św. Rocha, oraz późnobarokowa ambona z końca XVIII wieku z malowanymi przedstawieniami ewangelistów.
Ołtarze wykonane zostały w latach 1870-1873 przez rzeźbiarza Mateja Tomca ze Šentvid. Ołtarz główny z przedstawieniem św. Rocha, ołtarze boczne z obrazami Wniebowzięcia Najświętszej Marii Panny (po lewej) i świętych Kosmy i Damiana (po prawej).
Droga krzyżowa namalowana jest w większości przez malarza Janeza Potočnika.

</doc>
<doc id="5059255" url="https://pl.wikipedia.org/wiki?curid=5059255" title="Lipówka (rejon brasławski)">
Lipówka (rejon brasławski)

Lipówka – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie brasławskim, w sielsowiecie Druja.
Dawniej używana nazwa – Lepówka.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należał do dóbr Kozakowo, własność Mirskich.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 3 domach zamieszkiwało 11 osób.
Wierni należeli do parafii rzymskokatolickiej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.

</doc>
<doc id="5059262" url="https://pl.wikipedia.org/wiki?curid=5059262" title="Antoni Pański">
Antoni Pański

Antoni Ludwik Pański (ur. 1895 w Warszawie – zm. 9 stycznia 1942 w Wilnie) – polski publicysta, tłumacz, filozof i działacz społeczny.
Życiorys.
Najstarszy syn łódzkiego neurologa Aleksandra Pańskiego i Róży Pańskiej (1875–1942?) z domu Seideman. Studiował filozofię na Uniwersytecie Warszawskim, uczeń Tadeusza Kotarbinskiego. Był związany z ruchem robotniczym, przez pewien czas (1932) był wydawcą i redaktorem wydawanego w Warszawie (Koszykowa 51 m 22) dwutygodnika „Przegląd Socialistyczny”. Pracownik wydziału statystycznego magistratu Warszawy . Znawca języka i literatury angielskiej. Przełożył prace Bertranda Russella, Davida Lloyda George’a. Po wybuchu wojny znalazł się w Wilnie gdzie przez 9 miesięcy był sekretarzem generalnym Komitetu Pomocy Uchodźcom w Wilnie. Współpracował z przedstawicielami Misji Hoovera (Commision for Polish Relief) w Polsce. Po zajęciu Wilna przez Niemców w czerwcu 1941 roku został aresztowany przez Gestapo. Zmarł przypuszczalnie w 9 stycznia 1942 roku w więzieniu na Łukiszkach.
Jego pierwszą żoną była Elza Aftergut. W różnych okresach życia był związany ze swoja daleką kuzynką Janiną Hosiasson, przypuszczalnie był jej mężem po śmierci Adolfa Lindenbauma w 1941 roku. Jest opisany w jednym z rozdziałów książki Antoniego Marianowicza. Jego braćmi byli Wacław Solski i Jerzy Pański.

</doc>
<doc id="5059271" url="https://pl.wikipedia.org/wiki?curid=5059271" title="Cmentarz Bożego Ciała we Wrocławiu – przykościelny">
Cmentarz Bożego Ciała we Wrocławiu – przykościelny

Cmentarz Bożego Ciała we Wrocławiu (przykościelny) – niezachowany średniowieczny cmentarz we Wrocławiu założony około 1320, a zlikwidowany około 1540 roku.
Cmentarz służył klasztorowi joannitów oraz prowadzonemu przez nich pobliskiemu szpitalowi i ich kościołowi Bożego Ciała. Grzebani tam byli zapewne nie tylko zmarli zakonnicy, ale także pacjenci szpitala oraz miejscowa ludność należąca do parafii Bożego Ciała. Po rozbudowie kościoła w II połowie XIV wieku cmentarz prawdopodobnie położony był na terenie przylegającym do powstałych w tym okresie fortyfikacji ziemnych (biegnących wzdłuż południowej linii obecnej ulicy Bożego Ciała, ) przy Bramie Świdnickiej. Zachodnią granicę pola grzebalnego stanowiła ul. Świdnicka, natomiast granicę wschodnią linia przy wschodnim zamknięciu prezbiterium kościoła.
Cmentarz funkcjonował w tym miejscu do około 1520 roku, kiedy zabudowania klasztorne oraz teren zakonu przejęła gmina miejska.
Pomiędzy listopadem 2005 a marcem 2006 roku archeolodzy przebadali część terenu dawnego cmentarza, położoną pomiędzy skrzyżowaniem ulicy Bożego Ciała z ulicą Świdnicką a prezbiterium kościoła, odsłaniając 274 groby. Znaleziska potwierdziły datowanie pochówków. Stwierdzono, że przez blisko dwieście lat istnienia w tym miejscu cmentarza nastąpiło na nim nawarstwianie się pochówków: można było tam wyróżnić aż do sześciu poziomów grobów. Natrafiono podczas tych prac na dotąd nigdzie nieodnalezione we Wrocławiu średniowieczne pochówki zbiorowe (cztery groby zawierające szczątki co najmniej 10, 5, 4 i 3 osób). Badacze przypuszczają, że mogły być to bądź ofiary chorób zmarłe w szpitalu joannitów, bądź po prostu osoby ubogie, których nie było stać na własne groby, lub nawet osoby zmarłe z głodu.

</doc>
<doc id="5059283" url="https://pl.wikipedia.org/wiki?curid=5059283" title="Socjalkonserwatyzm">
Socjalkonserwatyzm



</doc>
<doc id="5059331" url="https://pl.wikipedia.org/wiki?curid=5059331" title="Eliasz Arciszewski Młodszy">
Eliasz Arciszewski Młodszy

Eliasz Arciszewski (ur. w 1590 w Rogalinie lub Śmiglu, zm. 1647) – żołnierz, działacz polityczny, teolog i obrońca braci polskich.
Pochodzenie.
Był najprawdopodobniej drugim synem Eliasza Arciszewskiego i jego żony Heleny z Zakrzewskich. Miał dwóch braci – Krzysztofa (słynnego żołnierza) i Bogusława, oraz kilka sióstr.
Rodzina Arciszewskich była bardzo związana z wyznaniem braci polskich – jego kuzynem był wybitny teolog tego wyznania Jonasz Szlichtyng. Ojciec Eliasz uczynił z posiadanego Śmigla jego główną siedzibę w Wielkopolsce, sam będąc kaznodzieją i pastorem tamtejszego zboru.
O ile wiadomo, Eliasz Młodszy sam nie założył rodziny.
Życiorys i działalność polityczno-wojskowa.
Nauki pobierał w Gimnazjum Rakowskim, a potem na dworze Krzysztofa II Radziwiłła.
Eliasz Arciszewski Senior był kiepskim gospodarzem i doprowadził do zadłużenia majątku u współwyznawcy Kacpra Jaruzela Brzeźnickiego. Gdy w 1623 roku wyniku procesów sądowych Śmigiel na własność przejął Brzeźnicki, Eliasz razem z bratem urządzili na niego zasadzkę, w wyniku której Brzeźnicki zginął. Synod braci polskich ekskomunikował obu braci, którzy skazani za zabójstwo uciekli z Rzeczypospolitej.
Obaj bracia udali się do Republiki Niderlandów, skąd jednak Eliasz Młodszy wyjechał po kilku miesiącach. Powrócił do Polski, gdzie próbował doprowadzić do ugody z wdową po Brzeźnickim (katoliczką), która doprowadziła do upadku zborów braci polskich i luterańskiego w tym mieście.
W 1627 roku zaciągnął się do wojska duńskiego. Do Polski powrócił w 1632 roku i wziął udział w kampanii smoleńskiej i wojnie polsko-rosyjskiej. Potem związał się z hetmanem Stanisławem Koniecpolskim, znanym z osobistej tolerancji wyznaniowej. Pod jego dowództwem walczył z Tatarami, biorąc udział m.in. w bitwie pod Ochmatowem. W 1637 roku posłował z ramienia Władysława IV do króla Danii Chrystiana III, a w 1642 roku do Niderlandów.
Działalność teologiczna.
Początkowo raczej nie przejawiał zainteresowań religijnych, brat Krzysztof pisał o jego gwałtownym i okrutnym charakterze. Sam Eliasz pisał, że nie należał do żadnego wyznania.
Około 1644 roku, jak sam pisał, pod wpływem „zawiści kleru” opuścił dwór królewski, doszło do niego do przemiany duchowej i ponownie nawiązał kontakt z kościołem swoich rodziców. W 1649 roku wydał polemiczną broszurę "Scriptum Cuiusdam Ill. Equitis Polonii Aulici Regi, quo Regi ipsi rationem reddit conscientiae suae, quod relictis aliis religionibus uni, quam vocant, Arianicae se addixerit," w której poddał krytyce katolicyzm oraz luteranizm i kalwinizm, biorąc w obronę doktrynę braci polskich, która jego zdaniem niesłusznie spotyka się z powszechnym potępieniem i jest tak naprawdę najbliższa katolickiej.
Jego dzieło, wydane anonimowo w małym nakładzie, zostało wymienione z nim jako autorem z imienia i nazwiska w 1684 roku w "Bibliotheca Antitrinitariourm".

</doc>
<doc id="5059347" url="https://pl.wikipedia.org/wiki?curid=5059347" title="Verversingskanaal">
Verversingskanaal

Verversingskanaal (do 2016 Afvoerkanaal) – kanał w Holandii, przepływający przez Hagę.
Historia.
Wzrost liczby ludności Hagi spowodował, że miejscowe kanały zostały mocno zanieczyszczone. 21 października 1879 rada miasta Haga zatwierdziła projekt budowy kanału, który miał na celu odprowadzać wodę do Morza Północnego w porcie Scheveningen. W latach 1886-1888 roku zbudowano śluzę oraz przepompownię na Houtrustweg. Instalacje te zaprojektował John van der Vegt. Obecnie dawny budynek obsługujący śluzę służy jako biuro portowe.
Przebieg.
Kanał swój bieg rozpoczyna w centrum miasta, w pobliżu budynku elektrowni miejskiej, gdzie wpływa do niego jeden z kanałów miejskich. Przecina go most nad odcinkiem drogi, który łączy Chasséstraat i Newtonstraat. Po około 150 metrach nad kanałem przerzucony jest most nad Weimarstraat. Po 300 metrach Laan van Meerdervoort wraz z torami tramwajowymi przechodzą nad Verversingskanaalem następnym mostem. Kolejne mosty znajdują się nad Groot Hertoginnelaan, Segbroeklaan, Duindorpdam oraz Kranenburgweg, gdzie wpada do basenów portu Scheveningen, które łączą go z Morzem Północnym.

</doc>
<doc id="5059365" url="https://pl.wikipedia.org/wiki?curid=5059365" title="Joseph Wohlfart">
Joseph Wohlfart

Joseph (Jos) Wohlfart (ur. 5 czerwca 1920 w Helmdange, zm. 5 lipca 2000 tamże) – luksemburski polityk i samorządowiec, w latach 1974–1979 minister, wieloletni poseł do Izby Deputowanych i Parlamentu Europejskiego.
Życiorys.
Podczas drugiej wojny światowej przymusowo wcielony do Wehrmachtu, został wiceszefem organizacji Ons Jongen zrzeszającej takich rekrutów. W 1948 zaangażował się w działalność polityczną w ramach Luksemburskiej Socjalistycznej Partii Robotniczej. Od 1950 przez ponad 20 lat zasiadał w radzie miejskiej Lorentzweiler, w tym w latach 1961–1974 jako burmistrz. W latach 1954–1974 i 1979–1984 zasiadał w Izbie Deputowanych, a od 1964 do 1979 w Parlamencie Europejskim; należał też do rady doradczej krajów Beneluksu. W rządzie Gastona Thorna zajmował stanowiska ministra spraw wewnętrznych (1974–1979) i sprawiedliwości (1976–1979).
W kolejnych latach kierował organizacjami UCCRE (zrzeszającą regiony stołeczne państw UE) i Aktioun Ëffentlechen Transport (zajmującej się sprawami transportu). W 1988 powrócił do Europarlamentu w miejsce zmarłej Lydie Schmit. Został wiceprzewodniczącym frakcji socjalistycznej i Delegacji ds. stosunków z ZSRR. Od 1991 do 1997 był szefem AMIPERAS, organizacji wspierającej integrację emerytów i rencistów.
Życie prywatne.
Ojciec polityka Georgesa i karykaturzysty Rogera.

</doc>
<doc id="5059368" url="https://pl.wikipedia.org/wiki?curid=5059368" title="Shamrock (filipiński zespół muzyczny)">
Shamrock (filipiński zespół muzyczny)

Shamrock – filipiński zespół muzyczny grający rock alternatywny. Został założony w 2002 roku.
W skład formacji wchodzą: wokalista Marc Tupaz, perkusista Harald Huyssen, basista Sam Santos oraz gitarzysta Nico Capistrano. Wylansowali takie utwory jak „Alipin”, „Nandito Lang Ako Haplos” i „Pagkakataon”.
Grupa nagrała podkład muzyczny do czołówek wielu seriali telewizyjnych, w tym "Captain Barbel", "Jumong" i "Jewel in the Palace".

</doc>
<doc id="5059376" url="https://pl.wikipedia.org/wiki?curid=5059376" title="Septoria veronicae">
Septoria veronicae

Septoria veronicae Roberge ex Desm. – gatunek grzybów z klasy "Dothideomycetes". Według Index Fungorum takson niepewny. Grzyb mikroskopijny, pasożyt, endobiont rozwijający się na liściach przetaczników ("Veronica"). 
Systematyka i nazewnictwo.
Pozycja w klasyfikacji według Index Fungorum: "Septoria, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi". 
Takson ten opisali Michel Roberge i Jean Baptiste Henri Joseph Desmazières w 1849 r. Synonim: "Septoria veronicae" var. "major" Died. 1914.
Morfologia.
Na obydwu stronach porażonych liści powstają małe, koliste, jasnobrązowe lub ółtobrązowe plamki z bardzo cienka, ciemnobrązową obwódką. Mają średnicę do 3 mm. Po uschnięciu liści plamki stają się niewidoczne i cały liść pokrywa się owocnikami. 
W obrębie plam na obydwu stronach liścia tworzą się pyknidia o średnicy 66–132 μm. Konidia proste lub nieco wygięte, o wymiarach 20-56 × 1-1,5 μm, podzielone 0–3 septami. Mają wymiary 30–38 × 1–1,5 μm. Wydostają się przez pojedyncze, otoczone ciemniejszymi komórkami ostiolum o średnicy 10–44 μm.
Znana jest tylko postać bezpłciowa (anamorfa).
Występowanie.
Występuje w Europie (Belgia, Bułgaria, dawna Czechosłowacja, Dania, Francja, Litwa, Łotwa, Niemcy, Polska, Rosja, Rumunia, Ukraina, Węgry, Wielka Brytania, Włochy), w Azji (Chiny, Kazachstan, Rosja) i w Ameryce Północnej (USA, Kanada).
W Polsce stwierdzono występowanie "Septoria veronica" na przetaczniku ożankowym ("Veronica chamaedrys") i przetaczniku górskim ("Veronica montana") – obydwa stanowiska w Słowińskim Parku Narodowym (1993 i 2001 r.). 

</doc>
<doc id="5059384" url="https://pl.wikipedia.org/wiki?curid=5059384" title="Kościół św. Wawrzyńca w Berlinie-Köpenicku">
Kościół św. Wawrzyńca w Berlinie-Köpenicku

Kościół św. Wawrzyńca – parafialna świątynia protestancka w Berlinie, w dzielnicy Köpenick. 
Kościół zaprojektowano w 1838, konsekrowano w 1841 roku w obecności cesarza Fryderyka Wilhelma IV. W 1947 roku założono chór parafialny, do którego obecnie należy około 75 osób.
Świątynia neorenesansowa, jednonawowa. W nawie, po obu stronach znajdują się drewniane empory. Wieża kościoła przykryta jest ośmiospadzistym dachem namiotowym, ma wysokość 65 metrów.

</doc>
<doc id="5059388" url="https://pl.wikipedia.org/wiki?curid=5059388" title="Topory">
Topory



</doc>
<doc id="5059389" url="https://pl.wikipedia.org/wiki?curid=5059389" title="Grzybówka dębowa">
Grzybówka dębowa

Grzybówka dębowa ("Mycena polyadelpha" (Lasch) Kühner) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson ten opisał w 1828 r. Wilhelm Gottlob Lasch nadając mu nazwę "Agaricus polyadelphus". Obecną, uznaną przez Index Fungorum nazwę nadał mu Robert Kühner w 1938 r.
Synonimy:
Polską nazwę grzybówka dębowa nadała mu Maria Lisiewska w 1987 r.
Morfologia.
Średnica 0,5–2,5 (–4) mm, półkulisty, paraboliczny lub wypukły, czasami na środku nieco zagłębiony, bruzdowany, prawie żłobiony, bardzo cienki, częściowo prześwitujący. Powierzchnia owłosiona lub ziarnisto- owłosiona, mniej lub bardziej błyszcząca, biała.
W liczbie 0–8 (–11) dochodzących do trzonu, prawie równe lub lekko łukowate, często bardzo wąskie, szeroko przyrośnięte, ale nie zawsze dochodzące do trzonu, białe.
Wysokość 5–50 mm, grubość 0,1–0,2 mm, nitkowaty, giętki, równy. Powierzchnia oprószona, w większej części jedwabista, u podstawy owłosiona, wodniście biała, czasem przy podstawie brązowawa.
Bez zapachu.
Podstawki 15–18 × 8–10 µm, szeroko maczugowate, 2-zarodnikowe lub 4-zarodnikowe. Zarodniki na podstawkach 4-zarodnikowych 9–11,8 × 3,5–5 µm, Q=2,2–23,2, Qav =2,6, pipetowate, wydłużone, czasem prawie cylindryczne, gładkie, amyloidalne. Cheilocystydy 15–27 × 8–15,5 µm, maczugowate, grudkowate, prawie cylindryczne do spółkulistych, pokryte licznymi, równomiernie rozmieszczonymi brodawkami lub krótkimi naroślami o długości 1-2 µm. Pleurocystyd brak. Trama blaszek dekstrynoidalna, w odczynniku Melzera winna. Strzępki włosków kapelusza o szerokości 2,5–20 µm, gęsto pokryte brodawkami, z mniej lub bardziej rozdętymi komórkami końcowymi. Strzępki warstwy korowej trzonu o szerokości 1,8–5 µm, pokryte cylindrycznymi naroślami o długości 1–5 µm. Kaulocystydy o szerokości 5–16 µm, maczugowate, pokryte wąskimi, cylindrycznymi naroślami. Sprzążki obecne w strzępkach wszystkich części grzyba w postaci 4-zarodnikowej, w postaci 2-zarodnikowej nieobecne.
Występowanie i siedlisko.
Grzybówka dębowa występuje w niektórych krajach Europy. Władysław Wojewoda w zestawieniu grzybów wielkoowocnikowych Polski w 2003 r. przytacza 10 stanowisk z uwagą, że prawdopodobnie gatunek ten nie jest zagrożony. Bardziej aktualne stanowiska podaje internetowy atlas grzybów. Zaliczony w nim jest do gatunków rzadkich, wartych objęcia ochroną.
Grzyb saprotroficzny. Rośnie w lasach liściastych pod grabami, dębami i bukami, Rozwija się na opadłych liściach, zwłaszcza dębu, rzadziej na liściach olszy i grabu, obserwowano ją także na liściach buka. Owocniki pojawiają się późną jesienią, od października do grudnia.
Gatunki podobne.
Grzybówka dębowa charakteryzuje się niewielkimi rozmiarami, białym kolorem całego owocnika, odległymi, szeroko przylegającymi blaszkami, cheilocystydami pokrytymi brodawkami oraz występowaniem na butwiejących liściach dębu. Może być pomylona z grzybówką włoskowatotrzonową ("Mycena capillaris"), od której różni się bardzo niewiele. "M. capillaris" zwykle zmienia kolor na szarawy do blado szarobrązowego w środku kapelusza, blaszki ma węższe, trzon jest dość ciemnoszarobrązowy do czarniawego u bardzo młodych okazów, a zarodniki są węższe.
Istnieje kilka gatunków rosnących na opadłych liściach dębu. "Mycena bertaultiana", "Mycena catalaunica" i grzybówka bladoszara ("Mycena smithiana") charakteryzują się różowawym kolorem. Dwa pierwsze gatunki w Polsce nie występują. W południowej Europie występuje "Mycena quercus-ilicis" różniąca się od "M. polyadelpha" między innymi tym, że ma zarodniki od szerokich do pipetowatych i prawie kulistych. Znana z Hiszpanii "Mycena querciphila" różni się bladym, oliwkowo-żółtym, żółtawo-brązowym do ciemnoszarego oliwkowo-szarym kapeluszem i gładkimi cheilocystydami.
Na liściach dębu rośnie jeszcze jedna mała grzybówka pofałdowana ("M. mucor"). Charakteryzuje się trzonkiem z małym dyskiem w podstawie trzonu, oddzielną, elastyczną błonką, a jej cheilocystydy mają nieliczne, długie narośla.

</doc>
<doc id="5059392" url="https://pl.wikipedia.org/wiki?curid=5059392" title="Mycena polyadelpha">
Mycena polyadelpha



</doc>
<doc id="5059397" url="https://pl.wikipedia.org/wiki?curid=5059397" title="Okręty rakietowe projektu 660M">
Okręty rakietowe projektu 660M



</doc>
<doc id="5059398" url="https://pl.wikipedia.org/wiki?curid=5059398" title="Osu!">
Osu!

osu! – darmowa komputerowa gra rytmiczna stworzona w języku C# głownie przez Deana „Peppy'ego” Herberta. 16 września 2007 roku wydana na komputery osobiste z systemem windows, później także na macOS i Linux. 
Gra została zainspirowana grami takimi jak: Osu! Tatakae! Ouendan, Taiko no Tatsujin, Elite Beat Agents, Beatmania IIDX, O2Jam oraz DJMax.
Rozgrywka.
"Osu!" posiada cztery tryby gry – osu!, osu!taiko, osu!catch i osu!mania.
osu! – Podstawowy tryb gry składa się z trzech elementów – kół, które trzeba w odpowiednim tempie kliknąć, sliderów, które trzeba kliknąć i odpowiednio przesunąć kursor oraz spinnerów, które trzeba jak najszybciej kręcić. Pojawiają się one w różnych miejscach na ekranie i w różnych odstępach czasu zależnie od rytmu danej piosenki.
"osu!taiko" – tryb gry naśladujący grę na bębnie, gracz może używać klawiatury lub zestawu perkusyjnego do uderzania w koła w różnych kolorach, które przesuwają się na pojedynczym pasku.
"osu!catch" – tryb polegający na przesuwaniu postaci trzymającej talerz w taki sposób, aby złapać spadające z góry owoce.
"osu!mania" – tryb naśladujący granie na fortepianie za pomocą klawiatury. Elementy w nim poruszają się z góry na dół, a gracz musi w odpowiednim momencie nacisnąć odpowiedni klawisz. Zależnie od mapy trzeba wciskać od czterech do dziewięciu klawiszy w trybie dla jednego gracza lub do osiemnastu klawiszy w trybie dla dwóch graczy.
Odbiór gry.
Jeuxvideo.com pozytywnie oceniło o"su!", wystawiając ocenę 18/20. W 2010 roku Daniel Ball z MMOGames.com, powiedział, że mimo iż gra jest bardzo podobna do Elite Beat Agents, wyróżnia ją duża biblioteka wysokiej jakości treści tworzonych przez społeczność. "Osu!" jest używane i zalecane przez graczy e-sportowych, takich jak Ninja i EFFECT, jako sposób na rozgrzewkę i ćwiczenie celowania.

</doc>
<doc id="5059423" url="https://pl.wikipedia.org/wiki?curid=5059423" title="Leśne (rejon miorski)">
Leśne (rejon miorski)

Leśne – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie miorskim, w sielsowiecie Powiacie.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwało 9 osób.
Wierni należeli do parafii rzymskokatolickiej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.

</doc>
<doc id="5059429" url="https://pl.wikipedia.org/wiki?curid=5059429" title="Lipnice">
Lipnice



</doc>
<doc id="5059432" url="https://pl.wikipedia.org/wiki?curid=5059432" title="Raquel González (wrestlerka)">
Raquel González (wrestlerka)

Victoria González (ur. 12 stycznia 1991, w La Feria, Teksas) – amerykańska, profesjonalna wrestlerka pochodzenia meksykańskiego. Obecnie związana jest kontraktem z federacją WWE, występując w brandzie SmackDown pod pseudonimem ringowym Raquel Rodriguez. 
González jest zawodniczką drugiego pokolenia, ponieważ jej ojcem jest Ricky González, również wrestler. Podczas swojej kariery, w WWE została drugą kobietą, która posiadała zarówno NXT Women's Tag Team Championship oraz NXT Women's Championship, zaraz po Ember Moon oraz pierwszą, która zdołała wygrać oba mistrzostwa kobiet tag team w federacji, zdobywając WWE Women’s Tag Team Championship w sierpniu 2022. Wraz z Dakotą Kai, Raquel jest również pierwszą zwyciężczynią kobiecego turnieju Dusty Rhodes Tag Team Classic, zorganizowanego dla zawodniczek brandu NXT, w 2021 roku. 
Kariera profesjonalnej wrestlerki.
WWE (2016-2018; od 2020).
Mae Young Classic (2016–2018).
25 października 2016 González podpisała kontrakt z WWE, zostając przypisana do placówki szkoleniowej WWE Performance Center. 20 stycznia 2017 pod swoim prawdziwym imieniem wzięła udział w battle royal, którego nie zdołała wygrać. 3 maja miała swój pierwszy występ w telewizji, podczas odcinka "NXT", w kolejnym battle royal tym razem o miano pretendenckie do mistrzostwa kobiet NXT, gdzie odniosła kolejną porażkę. 
W sierpniu, pod pseudonimem Reina González, brała udział w kobiecym turnieju Mae Young Classic, gdzie została wyeliminowana w pierwszej rundzie przez Nicole Savoy. Niecały rok później została przedstawiona jako zawodniczka drugiej edycji tego turnieju, ponownie zostając wyeliminowana w pierwszej rundzie przez Kacy Catanzaro.
NXT Women's Champion (2020–2021).
16 lutego 2020 González pojawiła się po raz pierwszy od jej występu w drugiej edycji Mae Young Classic, pomagając Dakocie Kai wygrać mecz z Tegan Nox na gali NXT TakeOver: Portland. Przez następne tygodnie Raquel służyła jako ochroniarz Kai, pomagając jej wygrywać walki. Podczas jej pierwszej walki na gali pay-per-view NXT TakeOver: In Your House, 7 czerwca 2020, drużyna składająca się z González, Kai i Candice LeRae poniosła porażkę, w walce z drużyną Mii Yim, Nox i Shotzi Blackheart.
Po powrocie z krótkiej przerwy, 19 sierpnia 2020 Raquel pomogła Kai w ataku na mistrzynię kobiet NXT Io Shirai, po czym na NXT TakeOver: XXX Kai przegrała z Shirai o mistrzostwo, podczas gdy González rozpoczęła rywalizację z Rheą Ripley. Na NXT: Halloween Havoc Raquel została pokonana przez Ripley. González sprzymierzyła się z Kai, Candice LeRae oraz Toni Storm, aby wygrać WarGames match przeciwko Blackheart, Ember Moon, mistrzyni kobiet NXT Io Shirai i Ripley. 6 stycznia 2021, na Raquel pokonała Rheę Ripley, w meczu promowanym jako Last Woman Standing, kończąc rywalizację. 
Na przełomie stycznia Dakota Kai i González wzięły udział w pierwszym kobiecym turnieju Dusty Rhodes Tag Team Classic, docierając do finałów, gdzie 14 lutego 2021 pokonały Ember Moon i Shotzi Blackheart, aby przejść do historii jako pierwsze zwyciężczynie. Zwyciężając, otrzymały mecz o WWE Women's Tag Team Championship, z mistrzyniami Nią Jax i Shayną Baszler. 3 marca 2021 Jax i Baszler nieczysto pokonały Kai i González, aby obronić tytuły. Tydzień później generalny menedżer NXT, William Regal ustanowił nowe mistrzostwa NXT Tag Team Women's, przyznając je dla Raquel i Dakoty. Chwilę później nowe mistrzynie przyjęły wyzwanie od Ember Moon i Shotzi Blackheart o mistrzostwa, gdzie Moon i Blackheart odebrały im tytuły. 
Tego samego dnia mistrzyni kobiet NXT Io Shirai wyzwała ją na pojedynek o mistrzostwo na gali . Na gali González pokonała Shirai, zdobywając mistrzostwo kobiet NXT po raz pierwszy w karierze. Dzięki zwycięstwu została drugą w historii kobietą, która posiadała mistrzostwa kobiet NXT oraz mistrzostwa kobiet NXT Tag Team. Następnie nowa mistrzyni wdała się w krótką rywalizację przeciwko Mercedes Martinez. 11 maja Martinez rzuciła jej wyzwanie o mistrzostwo, gdzie mistrzyni wyszła zwycięsko. 
25 maja połączyła siły ze swoją przyjaciółką Dakotą Kai, przegrywając mecz drużynowy przeciwko Ember Moon i Shotzi Blackheart. Po walce Raquel brutalnie zaatakowała Shotzi i jak się później okazało, kontuzjowała ją. Doprowadziło to do walki o NXT Women's Championship przeciwko Moon na gali , gdzie González odniosła zwycięstwo. 27 lipca na "NXT" Kai zaatakowała González, zrywając przyjaźń. Ich spór został rozwiązany na NXT TakeOver 36, gdzie Kai uległa swojej byłej przyjaciółce w pojedynku z mistrzostwem na szali. Po 202 dniach panowania utraciła mistrzostwo na rzecz Mandy Rose, przez interwencje powracającej Dakoty Kai, 26 października na . Nie udało jej się go odzyskać w rewanżu, który był Triple Threat matchem z udziałem Cory Jade, która została przypięta przez Rose, na , 4 stycznia 2022. 
Ponowny sojusz z Dakotą Kai (2022).
W lutym sprzymierzyła się z Corą Jade, swoją dawną rywalką. Razem uczestniczyły w drugim turnieju Dusty Rhodes Tag Team Classic dla kobiet, jednak zostały wyeliminowane w półfinałach. 29 marca na "NXT" pomogła ona odeprzeć atak ze strony Toxic Attraction (Mandy Rose, Jacy Jayne i Gigi Dolin) na Wendy Choo i Dakotę Kai, ponownie sprzymierzając się z Kai. Na NXT Stand &amp; Deliver González i Kai pokonały Jayne i Dolin, wyrywając NXT Women’s Tag Team Championship rekordowo po raz drugi. Wszystko jednak sprowadziło się do rewanżu trzy dni później, na następnym odcinku "NXT", gdzie Toxic Attraction, za sprawą ingerencji Mandy Rose, odzyskały tytuły. 
SmackDown (od 2022).
8 kwietnia na "SmackDown" González pojawiła się podczas wywiadu za kulisami, przybierając pseudonim Raquel Rodriguez. 29 kwietnia, w swoim debiutanckim meczu dla brandu pokonała lokalną zapaśniczkę, Cat Cardozę. 13 maja przyjęła otwarte wyzwanie od mistrzyni Rondy Rousey z jej WWE SmackDown Women’s Championship na szali, ponosząc porażkę. W następnym miesiącu na Money in the Bank była częścią Money in the Bank ladder matchu, którego zwyciężczyni miałaby szansę na walkę o dowolne mistrzostwo kobiet w wyznaczonym przez nią miejscu i czasie. Starcie zwyciężyła Liv Morgan. 
WWE Women’s Tag Team Champion (od 2022).
W sierpniu przystąpiła do turnieju, mającego na celu wyłonienie nowych posiadaczek WWE Women’s Tag Team Championship. Połączyła w nim siły z Aliyah i wraz z nią zdołały zwyciężyć Shotzi i Xię Li w ćwierćfinałach, pokonać Natalyę i Sonyę Deville w półfinałach, kwalifikując się do finałów, które miały miejsce na odcinku "Raw" z 29 sierpnia. Tam duet zatriumfował nad Dakotą Kai i Iyo Sky, dając im pierwsze mistrzowskie panowanie jako mistrzynie kobiet tag team WWE. Uczyniło to Rodriguez pierwszą osobą, która kiedykolwiek trzymała NXT Women’s Tag Team Championship oraz mistrzostwa kobiet tag team głównego składu. Dwa tygodnie utraciły tytuły w starciu rewanżowym. 

</doc>
<doc id="5059434" url="https://pl.wikipedia.org/wiki?curid=5059434" title="Bert Bushnell">
Bert Bushnell

Bert Bushnell (ur. 3 września 1921, zm. 10 stycznia 2010) – brytyjski wioślarz, medalista olimpijski.
Podczas letnich igrzysk olimpijskich w Londynie (1948) zdobył, wspólnie z Dickiem Burnellem, złoty medal w wioślarskiej konkurencji dwójek podwójnych (M2x).
Po turnieju olimpijskim zrezygnował z kariery sportowej i powrócił do pracy w rodzinnym biznesie, został też przewodniczącym "British Hire Cruiser Federation". Po przejściu na emeryturę zamieszkał w Portugalii, ale po śmierci żony powrócił do Wielkiej Brytanii, gdzie zmarł.

</doc>
<doc id="5059438" url="https://pl.wikipedia.org/wiki?curid=5059438" title="Thomas Holden">
Thomas Holden



</doc>
<doc id="5059443" url="https://pl.wikipedia.org/wiki?curid=5059443" title="Zakriuczje">
Zakriuczje



</doc>
<doc id="5059445" url="https://pl.wikipedia.org/wiki?curid=5059445" title="Waccabuc">
Waccabuc



</doc>
<doc id="5059448" url="https://pl.wikipedia.org/wiki?curid=5059448" title="Koniecpol (Ślęzaki)">
Koniecpol (Ślęzaki)

Koniecpol – część wsi Ślęzaki w Polsce, położona w województwie podkarpackim, w powiecie tarnobrzeskim, w gminie Baranów Sandomierski. Dawniej folwark.
W latach 1975–1998 Koniecpol administracyjnie należał do województwa tarnobrzeskiego.
W okolicach Koniecpola przepływa rzeka Koniecpólka.
Pod koniec XIX wieku w Koniecpolu wraz z Dąbrowicą, Kaczakami, Ślęzakami i Józefowem mieszkało 1987 mieszkańców, we wioskach znajdowały się 343 domostwa.

</doc>
<doc id="5059449" url="https://pl.wikipedia.org/wiki?curid=5059449" title="Lipnice (rejon miorski)">
Lipnice (rejon miorski)

Lipnice (; ) – chutor na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego
W latach 1921–1945 zaścianek a następnie wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwały tu 45 osób, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych. W 1931 w 7 domach zamieszkiwały 44 osoby.
Wierni należeli do parafii rzymskokatolickiej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5059451" url="https://pl.wikipedia.org/wiki?curid=5059451" title="Pietro Carmignani">
Pietro Carmignani

Pietro Carmignani (ur. 22 stycznia 1945 w Altopascio) – włoski piłkarz, grający na pozycji bramkarza, trener piłkarski.
Kariera piłkarska.
Wychowanek klubu Stella Rossa Viareggio. W 1964 roku rozpoczął karierę piłkarską w drużynie Como. W 1967 został piłkarzem Varese. W sezonie 1971/72 bronił barw Juventusu. Potem występował w Napoli. W 1977 przeniósł się do Fiorentiny. W 1979 przeszedł do Rhodense, w którym zakończył karierę piłkarską w roku 1980.
Kariera trenerska.
W 1982 roku rozpoczął pracę trenerską w klubie Parma, w którym zajmował różne stanowiska do 2007 roku. Jedynie od 1989 do 1999 pomagał trenować bramkarzy Milan, reprezentacji Włoch i Atlético Madryt. Jesienią 1999 prowadził Livorno, a potem wrócił do Parmy. W latach 2007-2017 pracował jako asystent i trener w Varese. 

</doc>
<doc id="5059461" url="https://pl.wikipedia.org/wiki?curid=5059461" title="Koło Bóżnicy">
Koło Bóżnicy

Koło Bóżnicy – część miasta Baranów Sandomierski w Polsce, położona w województwie podkarpackim, w powiecie tarnobrzeskim w gminie Baranów Sandomierski . 
W latach 1975–1998 Koło Bóżnicy administracyjnie należało do województwa tarnobrzeskiego. 
Miejscowa ludność wyznania katolickiego przynależy do Parafii Ścięcia św. Jana Chrzciciela w Baranowie Sandomierskim.
Nazwa tej części miasta prawdopodobnie pochodzi od znajdującej się niegdyś w pobliżu bóżnicy.

</doc>
<doc id="5059463" url="https://pl.wikipedia.org/wiki?curid=5059463" title="Werner Janik">
Werner Janik



</doc>
<doc id="5059474" url="https://pl.wikipedia.org/wiki?curid=5059474" title="Roman Koch">
Roman Koch

Roman Józef Koch (ur. 26 lutego 1920 w Kobylnicy Ruskiej, zm. 16 marca 2021) – polski chemik, prof. zw. dr hab. inż.
Życiorys.
W 1950 ukończył studia inżynierii chemicznej w Politechnice Wrocławskiej, w 1961 uzyskał doktorat za pracę "Niektóre zagadnienia kinetyki chemisorpcji w obszarze emulgowania na przykładzie absorpcji CO2 w roztworach wodnych NaCH", w 1964 został docentem. W 1970 nadano mu tytuł profesora w zakresie nauk technicznych, a w 1975 tytuł profesora zwyczajnego. Pracował na Wydziałowym Zakładzie Aparatury Procesowej na Wydziale Mechanicznym i Energetycznym Politechniki Wrocławskiej.
Był przewodniczącym rady naukowej Instytutu Inżynierii Chemicznej PAN i Ośrodka Badawczo-Rozwojowego Budowy Urządzeń Chemicznych „Cebea”, a także członkiem Komitetu Inżynierii Chemicznej i Procesowej PAN. W latach 1980 – 2011 był redaktorem naczelnym kwartalnika PAN "Inżyniera Chemiczna i Procesowa".
Zmarł 16 marca 2021.
Brat prof. Jana Kocha.
Przypisy.
 

</doc>
<doc id="5059476" url="https://pl.wikipedia.org/wiki?curid=5059476" title="Łupowszczyzna">
Łupowszczyzna

Łupowszczyzna (; ) – wieś na Białorusi, w obwodzie witebskim, w rejonie miorskim, w sielsowiecie Powiacie.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja, a następnie w gminie Leonpol.
Według Powszechnego Spisu Ludności z 1921 roku zamieszkiwały tu 36 osób, wszystkie były wyznania rzymskokatolickiego i zadeklarowały polską przynależność narodową. Było tu 6 budynków mieszkalnych. W 1931 w 8 domach zamieszkiwały 43 osoby.
Wierni należeli do parafii rzymskokatolickiej w Leonpolu. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Leonpolu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5059493" url="https://pl.wikipedia.org/wiki?curid=5059493" title="Wołodymyr Saszuk">
Wołodymyr Saszuk

Wołodymyr Saszuk () – ukraiński chemik, dr hab. nauk chemicznych, profesor nadzwyczajny Instytutu Chemii Fizycznej Polskiej Akademii Nauk.
Życiorys.
23 lutego 2007 obronił pracę doktorską "Badania metatezy związków zawierających wiązanie potrójne C-C: nowe katalizatory i zastosowania w syntezie organicznej", 19 czerwca 2017 habilitował się na podstawie rozprawy zatytułowanej "Synteza nanocząstek i ich organizacja na granicach faz płynnych". Jest zatrudniony na stanowisku profesora nadzwyczajnego w Instytucie Chemii Fizycznej Polskiej Akademii Nauk.

</doc>
<doc id="5059497" url="https://pl.wikipedia.org/wiki?curid=5059497" title="Kościół w Oslo-Sofienbergu">
Kościół w Oslo-Sofienbergu

Kościół w Oslo-Sofienbergu – protestancka świątynia w Oslo, stolicy Norwegii. Znajduje się w Sofienbergparken, na osiedlu Sofienberg. 
Historia i wyposażenie.
Kościół konsekrował 5 października 1877 biskup Oslo Carl Peter Parelius Essendrop. Świątynię wzniesiono według projektu Jakoba Wilhelma Nordana. W 1879 roku zainstalowano ołtarz główny, który stworzył malarz Otto Sinding. Wszystkie witraże wykonał Enevold Thømt, również malarz. 
Pierwotnie kościół oświetlały lampy gazowe, w 1914 roku zamontowano oświetlenie elektryczne. Podczas renowacji w latach 1967-1968 wymieniono posadzkę oraz zainstalowano przewody grzewcze, a w 2014 roku wymieniono organy.
W 2001 roku kościół wpisano do rejestru dziedzictwa kulturowego.
Architektura.
Świątynia eklektyczna, trójnawowa, posiada drewnianą emporę organową oraz neogotycki strop, również wykonany z drewna.

</doc>
<doc id="5059516" url="https://pl.wikipedia.org/wiki?curid=5059516" title="Wielbowno">
Wielbowno



</doc>
<doc id="5059518" url="https://pl.wikipedia.org/wiki?curid=5059518" title="Ura-Harajuku">
Ura-Harajuku

 – kwartał uliczek w tokijskiej dzielnicy Shibuya, w Japonii.
Ura-Harajuku lub w skrócie Ura-Hara to potoczna nazwa sieci wąskich uliczek młodzieżowej dzielnicy Harajuku.
Na Ura-Harajuku znajdują się głównie sklepy i lokale gastronomiczne. Cat Street, jest główną trasą prowadzącą przez ten region.

</doc>
<doc id="5059536" url="https://pl.wikipedia.org/wiki?curid=5059536" title="Lipnice (województwo łódzkie)">
Lipnice (województwo łódzkie)



</doc>
<doc id="5059539" url="https://pl.wikipedia.org/wiki?curid=5059539" title="Sądowa Wisznia (hromada)">
Sądowa Wisznia (hromada)

Sądowa Wisznia – hromada miejska w rejonie jaworowskim obwodu lwowskiego Ukrainy. Siedzibą hromady jest miasto Sądowa Wisznia.
Hromadę utworzono 8 września 2016 roku w ramach reformy decentralizacji.
Miejscowości hromady.
Hromada obejmuje miasto (Sądowa Wisznia) i 18 wsi:

</doc>
<doc id="5059549" url="https://pl.wikipedia.org/wiki?curid=5059549" title="A Bathing Ape">
A Bathing Ape

A Bathing Ape (lub BAPE) – japońska marka odzieżowa założona przez Nigo (Tomoaki Nagao) w Ura-Harajuku w 1993 roku. Marka specjalizuje się w tworzeniu odzieży codziennej i ulicznej dla mężczyzn, kobiet i dzieci, posiada 19 sklepów w Japonii, w tym Bape Stores, Bape Pirate Stores, Bape Kids Stores, Bapexclusive Aoyama i Bapexclusive Kyoto. W sklepie Kioto znajduje się również Galeria Bape, wykorzystywana jest do różnych wydarzeń i pokazów sztuki sponsorowanych przez Bape. Marka posiada również sklepy zlokalizowane w Hongkongu, Tajpej, Pekinie, Szanghaju, Kantonie, Chengdu, Qingdao, Shenyang, Seulu, Singapurze, Nowym Jorku, Londynie, Paryżu, Miami i Los Angeles.
Wcześniej firma prowadziła (Busy Work Shop), salon fryzjerski Bape Cuts, Bape Cafe, BABY MILO i The cay Soldier. Nigo założył również drugorzędne linie AAPE (skrót od A Bathing Ape) i BAPY (skrót od Busy Working Lady). W 2011 roku firma została sprzedana konglomeratowi modowemu I.T Group z Hongkongu za około 2,8 miliona dolarów. Nigo opuścił markę w 2013 roku.

</doc>
<doc id="5059552" url="https://pl.wikipedia.org/wiki?curid=5059552" title="Lutomia (rzeka)">
Lutomia (rzeka)



</doc>
<doc id="5059556" url="https://pl.wikipedia.org/wiki?curid=5059556" title="Bitwa pod Kliczewem">
Bitwa pod Kliczewem

Bitwa pod Kliczewem – walki polskiego 1 pułku strzelców wielkopolskich ppłk. Gustawa Paszkiewicza z oddziałami sowieckiej 8 Dywizji Strzelców Władimira Smirnowa toczone w pierwszym roku wojny polsko-bolszewickiej.
Geneza.
W drugiej połowie lipca 1919 Naczelne Dowództwie WP zakończyło prace nad planem szeroko zakrojonej operacji zaczepnej, której celem było opanowanie Mińska, Borysowa, Bobrujska i oparcie frontu o linię rzek Dźwiny i Berezyny.
W rozkazie operacyjnym Frontu Litewsko-Białoruskiego z 3 sierpnia 1919 przewidziano, że Grupa Wielkopolska gen. Konarzewskiego miała nacierać od południowego zachodu, a jednocześnie 1 pułk Ułanów Wielkopolskich miał wyjść na tyły Mińska i przeciąć drogę oraz linię kolejową Mińsk-Borysów.
Po zajęciu Mińska zaistniała możliwość kontynuowania przez wojska Frontu Litewsko-Białoruskiego działań zaczepnych aż do linii rzeki Berezyny. Gdy czołowe elementy Grupy Wielkopolskiej osiągnęły 24 sierpnia rejon Osipowicz, gen. Stanisław Szeptycki wydał rozkaz opanowania Bobrujska. W czasie walk o Bobrujsk kombinowana Grupa Wielkopolska wyparła z miasta oddziały 8 Dywizji Strzelców i opanowała przyczółek na wschodnim brzegu Berezyny.
W połowie września w rejon Bobrujska przybyły pozostałe oddziały 1 Dywizji Strzelców Wielkopolskich. Przyczółek stał się doskonałą bazą dla wypadów organizowanych na tyły wojsk sowieckich.
Walki pod Kliczewem.
Aby przeszkodzić nieprzyjacielowi w przygotowaniach do uderzenia na Bobrujsk, oddziały polskie zajmujące przyczółek na wschodnim brzegu Berezyny dokonywały wielu wypadów na jego tyły. 
W grudniu 1919 rozpoznanie ustaliło, że w oddalonym o około 50 km od Bobrujska Kliczewie kwateruje sztab sowieckiego 68 „żelaznego” pułku strzelców, batalion piechoty i bateria artylerii, a w odległej o kilka kilometrów od Kliczewa wsi Niesieta stoi inny batalion tego pułku. Pułk ten przygotowywał się do wypadu na Świsłocz, broniony przez pododdziały 4 pułku strzelców wielkopolskich, i do wysadzenia mostów na linii kolejowej łączącej Bobrujsk z Mińskiem. Uspokojone dużą odległością od linii frontu dowództwo 68 pułku strzelców nie przejawiało zbytniej czujności.
Dowództwo polskiej 1 Dywizji Strzelców Wielkopolskich gen. Daniela Konarzewskiego postanowiło uprzedzić przeciwnika i zorganizować wypad na Kilczew siłami 1 pułku strzelców wielkopolskich ppłk. Gustawa Paszkiewicza. Dowódca pułku do grupy wypadowej wyznaczył sześć kompanii piechoty, dwie kompanie ckm-ów i osobiście objął dowództwo nad grupą. Lewe skrzydło oddziału ubezpieczać miał 4 szwadron 1 pułku ułanów wielkopolskich z plutonem karabinów maszynowych.
Oddział wypadowy wyruszył 12 grudnia przed świtem. Pod osłoną mroku kolumna przekroczyła linię frontu i posuwając się bocznymi drogami doszła do skrzyżowania drogi Kliczew – Niesieta z drogą Wojewicze – Turzec. Stąd grupa boczna: 11 i 12 kompania oraz 3 kompania ckm, pod ogólnym dowództwem por. Franciszka Rataja, skierowała się na Niesietę. Po opanowaniu wioski grupa miała wysłać patrol na Kliczew, nawiązać łączność z siłami głównymi, a po rozpoczęciu odwrotu przejąć zadanie osłony. 
Kolumna główna, prowadzona przez por. Mieczysława Zajączkowskiego, w składzie 2, 8, 9 i 10 kompania oraz 4 kompania ckm, nad ranem 13 grudnia podeszła pod Kliczew. Jedna kompania obeszła miasteczko od północy, a pozostałe rozwinęły się do natarcia od zachodu i południa. Po zlikwidowaniu ubezpieczeń, około 7.00 uderzono na miasto. Po ciężkich walkach z sowiecką piechotą, wspartą baterią artylerii, zdobyto Kliczew, a przeciwnik próbował wycofywać się przez zamarzniętą Olsę. Jednak lód załamał się i kilkudziesięciu czerwonoarmistów utonęło. Szturm przypłacił życiem dowódca grupy atakującej por. Zajączkowski. Już około 8.00 od północy i wschodu polskie pozycje zaatakował batalion 68 pułku strzelców kwaterujący w pobliskich Bacewiczach. Natarcie zostało zatrzymane ogniem karabinów maszynowych, a kontratak „na bagnety” polskich 2 i 9 kompanii zmusił nieprzyjaciela do odwrotu. 
W tym czasie grupa por. Rataja, nie napotkawszy nieprzyjaciela, opanowała bez walki Niesietę. O 9.00 dowodzący wypadem ppłk Paszkiewicz wydał rozkaz odwrotu. Nie niepokojeni przez Sowietów Polacy wycofali się z miasteczka. Z uwagi na odwilż i błoto na drogach, powrót okazał się nad wyraz uciążliwy. Na przebycie pierwszych piętnastu kilometrów stracono około dwunastu godzin, a piechurzy wielokrotnie musieli wspierać zaprzęgi konne przy zdobycznych armatach.
Bilans walk.
14 grudnia w godzinach popołudniowych grupa ppłk. Gustawa Paszkiewicza wróciła do Bobrujska. Przy minimalnych stratach własnych – dwóch poległych i trzech rannych - Polacy wzięli 65 jeńców, zdobyli 2 działa, 3 jaszcze, 27 koni, 30 wozów, 2 kuchnie polowe i 4 ckm-y. Rozbito sztab 68 pułku strzelców, a straty sowieckie oszacowano na około 250 ludzi.

</doc>
<doc id="5059557" url="https://pl.wikipedia.org/wiki?curid=5059557" title="Koniecpólka">
Koniecpólka

Koniecpólka – struga; dopływ Trześniówki. Koniecpólka wpływa do Trześniówki w okolicach Ślęzaków. Jej źródło znajduje się w okolicach Nowej Dęby i Majdanu Królewskiego. 
15 października 2020 roku w Ślęzakach oddano most znajdujący się na rzece.

</doc>
<doc id="5059558" url="https://pl.wikipedia.org/wiki?curid=5059558" title="Andruszówka (hromada)">
Andruszówka (hromada)

Andruszówka – hromada miejska w rejonie berdyczowskim obwodu żytomierskiego Ukrainy. Siedzibą hromady jest miasto Andruszówka.
Hromadę utworzono 12 czerwca 2020 r. w ramach reformy decentralizacji.

</doc>
<doc id="5059562" url="https://pl.wikipedia.org/wiki?curid=5059562" title="Jacek Tomasz Lelek">
Jacek Tomasz Lelek

Jacek Tomasz Lelek (ur. 5 stycznia 1970 w Lesku) – polski samorządowiec, menedżer, nauczyciel, działacz sektora NGO, od roku 2012 burmistrz Starego Sącza. Absolwent Liceum Ogólnokształcącego w Lesku (1985-89), Wyższej Szkoły Pedagogicznej w Krakowie (1989-95), Studium Podyplomowego Informatyki na Uniwersytecie Wrocławskim (1997-98) oraz studiów Master of Business Administration w Wyższej Szkole Biznesu – National Louis University w Nowym Sączu.
Kariera zawodowa i samorządowa.
W latach 1995–1999 pracował jako nauczyciel matematyki i informatyki w Liceum Ogólnokształcącym im. M. Skłodowskiej-Curie w Starym Sączu, następnie był menadżerem w firmach Optimus S.A. oraz Xtrade S.A. (od 1999 do 2003). Przez lata związany z sektorem organizacji pozarządowych – założył i był prezesem Fundacji Rozwoju Ziem Górskich oraz Stowarzyszenia Lokalna Grupa Działania „Brama Beskidu” (od 2007 do 2011). Obecnie jest członkiem Rady Związku Euroregion Tatry na lata 2019–2022. Wcześniej zasiadał w tym gremium w latach 2015–2016. Od 2018 roku jest przewodniczącym Zgromadzenia Związku Gmin Krynicko-Popradzkich.
W latach 2003–2007 piastował stanowisko zastępcy burmistrza Starego Sącza. Po przerwie w latach 2007-2010 wrócił do samorządu i został radnym Rady Miejskiej w Starym Sączu – przewodniczącym Komisji Budżetu i Rozwoju Gospodarczego (do 2011). 22 stycznia 2012 roku wybrany na Burmistrza Starego Sącza (82,69% i 5379 głosów) w przedterminowych wyborach, po tym, jak burmistrz Marian Cycoń uzyskał mandat poselski. Zaprzysiężony 30 stycznia 2012 r. Wcześniej decyzją Premiera RP pełnił obowiązki burmistrza. Zastępcą Jacka Lelka został Kazimierz Gizicki, pełniący wówczas funkcję przewodniczącego Rady Miejskiej w Starym Sączu . W 2014 r. po wyborach samorządowych ponownie został burmistrzem z 73,40% poparciem zdobywając 6504 głosy. W 2018 r. powtórzył wyborczy sukces i znów został wybrany w pierwszej turze. Otrzymał wówczas 6751 głosów i 69,70% poparcia. W wyborach samorządowych startował z Komitetu Wyborczego Wyborców Gminne Porozumienie Wyborcze.

</doc>
<doc id="5059563" url="https://pl.wikipedia.org/wiki?curid=5059563" title="Gianluigi Savoldi">
Gianluigi Savoldi

Gianluigi Savoldi, zwany Titti (ur. 9 czerwca 1949 w Gorlago; zm. 13 kwietnia 2008 w Bergamo) – włoski piłkarz, grający na pozycji pomocnika, trener piłkarski.
Kariera piłkarska.
Wychowanek klubu Atalanta, w barwach którego rozpoczął karierę piłkarską, ale ani razu nie wyszedł na boisko w składzie podstawowym drużyny i w sezonie 1967/68 został wypożyczony do Trevigliese, a w następnym do Viareggio, po czym wrócił do Atalanty. W latach 1970-1976 bronił barw Juventusu. W sezonie 1973/74 występował na zasadach wypożyczenia w Cesenie, a w 1974/75 w Lanerossi Vicenza, a potem wrócił do Turynu, ale już nie odzyskał miejsce w podstawowym składzie i w 1976 został piłkarzem Sampdorii. W 1979 przeniósł się do Giulianovy. W 1980 przeszedł do Livorno, w którym zakończył karierę piłkarską w roku 1981.
Kariera trenerska.
Po zakończeniu kariery piłkarza rozpoczął pracę trenerską w klubie Atalanta, w którym szkolił drużyny juniorskie. W sezonie 1994/95 poprowadził drużynę do zwycięstwa w Campionato Giovanissimi Nazionali.
Zmarł w 2008 roku w wieku 58 lat po długiej chorobie.

</doc>
<doc id="5059565" url="https://pl.wikipedia.org/wiki?curid=5059565" title="Nigo">
Nigo

, urodzony jako – japoński projektant mody, DJ, producent muzyczny i przedsiębiorca. Twórca marki odzieżowej A Bathing Ape (Bape). Jest didżejem japońskiej grupy hip hopowej Teriyaki Boyz.
Kariera.
Nigo swoją przygodę z modą rozpoczął w małym sklepie gdzie sprzedawał T-shirty i bluzy marki Bape, które stały się bardzo popularne wśród lokalnych nastolatków. W 2002 roku Nigo wypuścił tenisówki Bapesta, które według prezentera BBC Jonathana Rossa stały się później „uosobieniem kolekcjonerskiego obuwia”. But przypomina wyglądem Nike Air Force 1. W 2005 roku Nigo nawiązał współpracę z Pharrellem Williamsem w celu stworzenia i wprowadzenia na rynek marek odzieżowych Billionaire Boys Club i Ice Cream. W 2014 roku Nigo został dyrektorem marki Uniqlo UT oraz jego nowej marki Human Made.
W 2020 roku Nigo nawiązał współpracę z marką Louis Vuitton.

</doc>
<doc id="5059567" url="https://pl.wikipedia.org/wiki?curid=5059567" title="Lucyna Mirosława Falkowska">
Lucyna Mirosława Falkowska



</doc>
<doc id="5059573" url="https://pl.wikipedia.org/wiki?curid=5059573" title="Marie">
Marie



</doc>
<doc id="5059579" url="https://pl.wikipedia.org/wiki?curid=5059579" title="Wang Rong (ujednoznacznienie)">
Wang Rong (ujednoznacznienie)



</doc>
<doc id="5059581" url="https://pl.wikipedia.org/wiki?curid=5059581" title="Stewart Morris">
Stewart Morris

Stewart Morris (ur. 25 maja 1909, zm. 4 lutego 1991) – brytyjski żeglarz sportowy, medalista olimpijski.
Podczas letnich igrzysk olimpijskich w Londynie (1948) zdobył, wspólnie z Davidem Bondem, złoty medal w żeglarskiej klasie Swallow.
Stewart Morris zaczął żeglować już jako nastolatek. Był rezerwowym w drużynie olimpijskiej w 1936, podobnie w 1952. W 1932 odniósł swoje pierwsze zwycięstwo w Pucharze Księcia Walii, a jego rekordowe 12. i ostatnie zwycięstwo miało miejsce 33 lata później. Odniósł liczne zwycięstwa w ważnych wydarzeniach, w tym zwycięstwo w mistrzostwach Europy. Był także mistrzem Wielkiej Brytanii w klasach Swallow i Firefly. Był członkiem wielu klubów żeglarskich, w tym Royal Yacht Squadron. W 1944 został odznaczony OBE za udział w lądowaniu w Normandii, pełniąc funkcję dowódcy w RNVR (Royal Naval Volunteer Reserve).

</doc>
<doc id="5059582" url="https://pl.wikipedia.org/wiki?curid=5059582" title="Marie (ujednoznacznienie)">
Marie (ujednoznacznienie)



</doc>
<doc id="5059583" url="https://pl.wikipedia.org/wiki?curid=5059583" title="I.T">
I.T

I.T – konglomerat modowo-inwestycyjny z Hongkongu, został założony w listopadzie 1988 r. Jest właścicielem wielu marek z Hongkongu, a także dystrybuuje europejskie i japońskie marki, takie jak French Connection i A Bathing Ape.

</doc>
<doc id="5059593" url="https://pl.wikipedia.org/wiki?curid=5059593" title="Liga Sprawiedliwości (ujednoznacznienie)">
Liga Sprawiedliwości (ujednoznacznienie)



</doc>
<doc id="5059601" url="https://pl.wikipedia.org/wiki?curid=5059601" title="Pochodzenie języka buruszaskiego">
Pochodzenie języka buruszaskiego

Pochodzenie języka buruszaskiego – przedmiot spekulacji od początku pierwszych wzmianek o języku buruszaskim pod koniec XIX w. i temat badań naukowych, szczególnie intensywnych od lat 90. XX w. Wobec trudności w ustaleniu pokrewieństwa genetycznego (historycznego) z innymi językami, lub rodziną językową, zaliczono buruszaski do grupy języków odosobnionych (izolatów językowych). Język buruszaski jest mową ojczystą grupy etniczej Buruszowie i ma ok. 100 tys. rodzimych użytkowników zamieszkujących wysokogórskie doliny w zachodniej części Karakorum (obecnie w północnym Pakistanie) lub żyjących w diasporze. Najwcześniejsze opisy buruszaskiego i próby klasyfikacji sięgają lat 80. XIX w., pierwszy szerszy opis gramatyczny jego głównych odmian dialektalnych ukazał się w połowie lat 30. XX w., kolejne opracowania dopiero od lat 70. XX w. Hermann Berger, autor jednego z najobszerniejszych z nich, przeprowadzał historyczną analizę buruszaskiego, m.in. szukając powiązań z baskijskim. W literaturze przedmiotu dominuje obecnie (2021 r.) co najmniej pięć głównych hipotez usiłujących przedstawić genealogię buruszaskiego; rozpatrują one jego ewentualne łączności genetyczne z językiem praindoeuropejskim, ale i z językami jenisejskimi czy kaukaskimi. Jedną z najnowszych i obszernie ugruntowanych jest teza łącząca buruszaski z językami kartwelskimi, zaproponowana i opisana przez J.H. Holsta w książce "Die Herkunft des Buruschaski", wydanej w 2017 r. Żadna jednak z wysuwanych hipotez nie zyskuje pełnej akceptacji językoznawców, a większość z nich pozostaje przy klasyfikowaniu buruszaskiego jako języka odosobnionego.
Trudności metodologiczne.
Podstawową trudnością, jaką napotkali pierwsi badacze języka buruszaskiego był brak formy pisanej – aż do lat 90. XX w. był on wyłącznie językiem mówionym. Zarówno John Biddulph, jak i Gottlieb Wilhelm Leitner w opracowaniach publikowanych pod koniec XIX w. posłużyli się do zapisu buruszaskiego ortografią opartą na angielskiej – często niekonsekwentną i nierzetelną, a David Lorimer w przełomowej dla badań nad buruszaskim pracy nie uchwycił w swoim zapisie wielu istotnych różnic fonologicznych i morfologicznych. Hermann Berger mówi, że pierwsze znane mu literackie zapisy buruszaskiego to pisma pochodzącego z Hunzy poety i pisarza Nasira al-Din Nasira Hunzai, z którym współpracował na początku lat 90. XX w. Hermann Kreutzmann mówi o bardziej regularnym przedstawianiu buruszaskiego w formie pisanej od połowy lat 80. XX w., od kiedy z Gilgitu zaczęto nadawać pierwsze audycje radiowe w tym języku.
Inną trudnością ogólnej natury, z którą konfrontowani są badacze języków o małej liczbie użytkowników żyjących w odległych i trudnodostępnych regionach, jest nikła ilość rzetelnych, sprawdzalnych i regularnych informacji na temat danej populacji. W badaniach statystycznych bywają one umieszczane w rubryce „Inne”, a doniesienia na temat sytuacji społecznej, historycznej, politycznej i językowej są przeważnie nieaktualne. Trudność ta narasta o dodatkowy aspekt w przypadku takich grup etnicznych jak te z północnego Pakistanu, które w całej swojej historii były wielojęzyczne.
Przy ustalaniu genealogicznej przynależności danego języka (lub jej braku) J.H. Holst podkreśla konieczność zachowania naukowej ostrożności: zasadnicze jego zdaniem pytanie dotyczy kwestii, czy status pewnej jednostki genealogicznej jest jej cechą inherentną, czy też jest jedynie wynikiem aktualnego stanu badań. Tym samym określenie danego języka jako izolowanego, albo przypisanie go do jakiejś grupy językowej, odpowiada stanowi wiedzy i badań w momencie wygłaszania tego sądu. Stąd sformułowanie dotyczące statusu języka musi zawierać zastrzeżenie co do jego relatywności względem równoczesnego poziomu udokumentowanych badań.
Osobnym zagadnieniem jest metodologia stosowana w ramach lingwistyki diachronicznej do dociekań nad ustalaniem pokrewieństw między językami. Niebezpieczeństwo wyciągnięcia zbyt szybkich lub łatwych wniosków może wynikać ze złej jakości danych wyjściowych i/lub nierzetelnych dotychczasowych analiz i/lub z zawężenia obszaru analizy (np. jedynie do słownictwa i jego etymologii).
Inny komentarz Holsta zwraca uwagę na zbieżność genealogicznych dociekań językoznawczych ze studiami etnologicznymi, w tym tymi dotyczącymi wędrówki ludów. „Gdy uda się, pomimo niesprzyjających temu często okoliczności, ustalić jakieś nowe pokrewieństwo między językami, do mozaiki historii ludzkości dodany zostaje kolejny kamyczek”. Podobny pogląd wyraził w połowie lat 30. XX w. norweski językoznawca : „Jeśli uda nam się kiedykolwiek połączyć buruszaski z jakąś grupą języków, będzie to miało rozstrzygające znaczenie dla zrozumienia wczesnej historii Azji Zachodniej”. Dotychczasowa niemożność wykazania genetycznej proweniencji buruszaskiego wiąże się zatem z brakiem wiedzy naukowej na temat pochodzenia samych Buruszów.
Podsumowując omówienie rozległych hipotez dotyczących pochodzenia buruszaskiego, Alexander D. Smyth wskazuje na prawdopodobną niemożność wykazania genealogii tego języka z przyczyn metodologicznych jeszcze innego rodzaju: jeżeli rzeczywiście istniało jakieś powiązanie między buruszaskim a jakąś rodziną językową, to było ono tak odległe w czasie, że nie da się już odtworzyć dowodów na istnienie takiego związku genetycznego.
Odmiany buruszaskiego.
Językiem buruszaskim jako rodzimym (pierwszym) posługują się Buruszowie, lud zamieszkujący doliny rzeki Hunza i rzeki Yasin w zachodniej części Karakorum. Ma on trzy odmiany dialektalne: yasin (w dolinie Yasinu), hunza (ukształtowany w obrębie dawnego państewka Hunza na północnym brzegu rzeki Hunza) i nagir (ukształtowany w dawnym państewku Nagir na południowym brzegu Hunzy), przy czym te dwa ostatnie są bardzo do siebie zbliżone, pod wieloma względami identyczne. Analizy porównawcze dialektów z doliny Hunzy z dialektem z doliny Yasinu zdają się potwierdzać, że wzmiankowane w ustnych przekazach wywędrowanie grupy Buruszów do jednej z sąsiednich dolin na zachód od Hunzy w ok. XVI w. mogło rzeczywiście dać początek wyodrębnieniu się odmiany dialektalnej buruszaskiego. Badanie porównawcze tych dialektów prowadzi do historycznej analizy buruszaskiego i teoretycznych prób rekonstrukcji „pra-buruszaskiego” (wg Holsta "Ur-Buruschaski"), pierwotnego języka Buruszów. Ze względu jednak na niewielkie różnice między nimi na wszystkich poziomach analizy językoznawczej (fonologicznym, morfologicznym i semantycznym) odtwarzania praburuszaskiego nie da się zbyt daleko odsunąć w przeszłość.
Teorie pochodzenia języka buruszaskiego.
Najwcześniejsze.
Od pierwszych kontaktów badaczy z językiem buruszaskim przyjmowano – przy braku innych konkretnych ustaleń naukowych – odosobniony charakter buruszaskiego i nie potrafiono przekonująco wykazać ani podobieństwa do żadnego z sąsiadujących z nim języków, ani przynależności do większej rodziny językowej. Niemniej jednak wysuwano hipotezy co do jego pochodzenia. Biddulph, który jako jeden z pierwszych obszernie pisał o ludach zamieszkujących Hindukusz i zachodnie doliny Karakorum, twierdził stanowczo, że buruszaski (zwany przez niego „Boorishki”) jest tak odosobniony, tak wyjątkowy, że nie da się go połączyć z żadnym z okolicznych języków dardyjskich („It stands by itself and cannot be classed with any other Dard language.”), acz wspomina o próbach kojarzenia jego pochodzenia z Azją Centralną lub z językami turkijskimi. Leitner w "Dardistan in 1866, 1886 and 1893" (wyd. 1893) określa buruszaski (zwany przez niego „Khajuna”, por. polskie Kandżut) pozostałością prehistorycznego języka („a remnant of a prehistoric language”) w sensie kolebki myśli ludzkiej wyrażonej poprzez język („the cradle, therefore, of human thought as expressed in language”). Morgenstierne ostrzegał w 1935 r. we wstępie do trzytomowego dzieła Lorimera, że usiłowania ustalenia genealogicznych powiązań między buruszaskim a innymi językami napotkają wielkie, może i niedające się pokonać trudności („great, perhaps insurmontable difficulties”).
Hipoteza ibero-kaukaska.
Jedna z najwcześniejszych genealogii buruszaskiego, ta zaproponowana przez Roberta Bleichsteinera w 1930 r., zawierała porównania buruszaskiego z językami kaukaskimi, z baskijskim, iberyjskim, etruskim i sumeryjskim. Bleichteiner uznawał obowiązującą wówczas dość powszechnie, ale wkrótce zarzuconą, teorię istnienia ibero-kaukaskiej rodziny językowej. Teoria ta usiłowała dowieść przynależności tych wszystkich języków do wspólnej rodziny językowej, upadła jednak m.in. wobec nieprzystającego słownictwa podstawowego i zasobu morfemów, a to, co wcześni badacze widzieli jako istotne cechy wspólne (m.in. ergatywność, obecność spółgłosek ejaktywnych) okazało się przy poszerzeniu pola badań właściwością powszechniejszą wśród języków świata. Bleichsteiner oparł swoją tezę o pokrewieństwie buruszaskiego z „językami ibero-kaukaskimi” („eine Verwandschaft des Bur. mit dem „Ibero-Kaukasischen” nachweisen”) na podobieństwach z tak licznymi innymi językami, że zbieżności wyniknęły (jak mówi Holst) choćby w czysto statystycznej konsekwencji. John D. Bengston zaznacza, że porównania gramatyczne przedstawione przez Bleichsteinera były przede wszystkim typologiczne, a zatem nie prowadziłyby do udowodnienia genealogii, a z jego 73 porównań leksykalnych (morfologii, odpowiedniości) tylko kilka przetrwało próbę nowszych badań. Tezę Bleichsteinera skrytykował w 1935 r. Morgienstierne, powątpiewając przy tym, czy jakiekolwiek niepodważalne stwierdzenia na temat języków w obrębie Kaukazu byłyby możliwe przy ówczesnym stanie badań nad nimi. Holst ponadto zarzuca metodologii Bleichsteinera brak jakichkolwiek badań fonologicznych.
Hipoteza baskijska.
Z językiem baskijskim dzieli buruszaski takie cechy istotne typologicznie jak ergatywność i oznaczanie w czasowniku więcej niż jednego argumentu (aktantu) syntaktycznego, ale nie wystarczają one do wniosków genealogicznych. O niemożności przynależenia tych dwóch języków do wspólnej rodziny językowej świadczy odmienność podstawowego słownictwa. Niemniej jednak zwolennikiem tej hipotezy przez kilka dekad był wybitny znawca buruszaskiego i autor kanonicznego opracowania gramatyki i dwujęzycznego słownika buruszaskiego Hermann Berger. Znał on także język baskijski i w opublikowanych w latach 50. XX w. artykułach opowiadał się za pokrewieństwem tych dwóch języków. W poszukiwaniu podobieństw leksykalnych zestawiał z buruszaskim jednostki z różnych języków indoeuropejskich i innych z basenu Morza Śródziemnego, a wykazane zbieżności miałyby wskazywać na istnienie jakiegoś wspólnego im substratu. Ich liczba okazała się jednak zbyt nikła. We wstępie do tomu I "Die Burushaski Sprache" przyznał Berger, że nie udało się jak dotąd ustalić genealogicznej łączności buruszaskiego z jakimś innym językiem lub rodziną języków na świecie. Holst ujmując najkrócej powiązania między baskijskim a buruszaskim stwierdza, że ich jedyna wspólna cecha to obecny status języka izolowanego. Natomiast lingwiści kojarzący baskijski z niektórymi językami azjatyckimi często włączali do tak powstałych grup także buruszaski, jak w przypadku pewnych hipotez omówionych poniżej.
Hipoteza jenisejska.
Zaproponowana na przełomie lat 60. i 70. XX w. przez Vladimira Toporova teza o zbieżności buruszaskiego i języków jenisejskich (z których w użyciu jest obecnie już tylko ketyjski) i możliwości genetycznego pokrewieństwa między nimi opiera się jedynie na typologicznych cechach wspólnych. Ku tej hipotezie zwraca się także George van Driem w dwutomowym opracowaniu "Languages of the Himalayas" i podtrzymuje twierdzenie o genetycznym pokrewieństwie buruszaskiego z tą rodziną języków używanych na Syberii. Bliższa analiza zawartych w nim argumentów, miejscami opartych na wręcz fałszywych danych i błędnych interpretacjach, okazuje się jednak niewystarczająca do podtrzymania tej hipotezy.
Hipoteza (dene-)chińsko-kaukaska.
Wysuniętą w 1984 r. przez Siergieja Starostina tezę o pokrewieństwie języków: chińsko-tybetańskiech, jenisejskich i tzw. północnokaukaskich podjął w 1991 r. John D. Bengtson i rozwinął dodając buruszaski, baskijski, sumeryjcki, języki na-dene i inne, także martwe, języki; tak poszerzona hipoteza bywa nazywana też dene-chińsko-kaukaską. Teza ta spotkała się z krytycznym przyjęciem zarówno przez badaczy baskijskiego i buruszaskiego, jak i przez językoznawców nieuznających istnienia takich super rodzin języków jak ta, mieszcząca się zresztą w hipotetycznym polu języków nostratycznych. Holst, powołując się na Georgija A. Klimowa, odrzuca jej ogólne założenie już w tym, że nie istnieje jednostka „języki północnokaukaskie”, ponieważ obie rodziny języków używanych w północnym Kaukazie, języki abchasko-adygijskie i języki nachsko-dagestańskie, nie są ze sobą spokrewnione. Szczegółowej krytyce odnośnie do buruszaskiego poddaje tę teorię Holst i cytowany przez niego Étienne Tiffou, zarzucając Bengtsonowi przede wszystkim to, że nie podbudował swoich wcześniejszych tez istniejącymi badaniami naukowymi nad buruszaskim. Materiał językowy pochodzi u niego jedynie z prac Lorimera z połowy lat 30., a w zakresie dotychczasowych studiów bądź je ignoruje bądź, jak w przypadku pewnych idei Bergera, nie recypuje ich w dostatecznym stopniu. W wielu prezentowanych przez Bengtsona etymologiach obecne są błędy zarówno formalne (np. nieprawidłowy zapis), jak i merytoryczne (np. zła segmentacja, niedokładności semantyczne), a w sumie analiza morfologiczna usunięta jest na dalszy plan przez zestawienia leksykalne. Bengtson wielokrotnie poprawiał i ulepszał swój wkład w tę teorię, także we współpracy z badaczami tzw. szkoły moskiewskiej ("“Moscow School”", jak ją nazywa): Georgijem Starostinem, Alexejem Kassianem, Václavem Blažekiem, i w artykule z 2014 r. przywołał następującą kwalifikację Starostina:
Bengtson jako reprezentant tezy dene-chińsko-kaukaskiej uznaje ją za najlepsze wyjaśnienie wyliczonych przez niego ok. 100 kognatów (wyrazów pokrewnych), natomiast zdaniem Holsta badania nad buruszaskim idące w tę stronę podążają fałszywym tropem. Większość językoznawców badających diachroniczne związki języków tamtego regionu odrzuca w ogóle istnienie makrorodziny dene-kaukaskiej. 
Hipoteza nachsko-dagestańska.
Tę hipotezę rozważał Kevin Tuite, ale wykład przedstawiony przez niego w 1996 r. na sympozjum nt. badań archeologicznych w Azji Środkowej zajmuje się w większej części zagadnieniami etnologicznymi, a językoznawczym poświęca mniej miejsca. Nie analizując głębiej kwestii, czy związki buruszaskiego z nachsko-dagestyńskim wynikają ze wspólnej genealogii czy bezpośredniego kontaktu, przytaczał jako zbieżności typologiczne: ergatywność, pewne cechy zaimków i podobny, poczwórny system rodzajów gramatycznych. Nie wystarczają one jednak do wyciągania wniosków o wspólnym pochodzeniu tych języków.
Hipoteza indoeuropejska.
Teorie proponujące genetyczne powiązania między językami buruszaskim a praindoeuropejskim zasługują zdaniem A. D. Smitha na uwagę, mimo że nie ma zgody wśród ich autorów co do natury sugerowanych „buruszasko-indo-europejskich” powiązań. Eric Hamp, jeden z wiodących na świecie autorytetów w dziedzinie językoznawstwa indoeuropejskiego, oznaczył w 2012 r. buruszaski jako język siostrzany praindoeuropejsko-hetyckiego („a sister language relationship between Proto-Indo-Eoropean-Hittite and Burushaski”), sugerując jednocześnie (bez przedstawiania na to dowodów) prawdopodobnie kreolski charakter buruszaskiego.
Twórcą innej, wysuniętej w ostatnich latach XX w. tezy o buruszaskim jako języku indoeuropejskim jest Ilija Čašule. Jego liczne publikacje mające tę tezę podbudowywać zajmują się zasobami słownymi (leksyką) liczącej kilkaset języków i dialektów rodziny języków indoeuropejskich; jego hipoteza przedstawia podobieństwa ze słowami w buruszaskim, ale nie odwołuje się do analiz gramatycznych. Materiał, na którym Čašule oparł badania pochodzi w przeważającej mierze z dzieł Lorimera, pomija przy tym późniejsze dekady badań. Dominującym wątkiem jego dociekań jest postulowany związek buruszaskiego z martwymi językami obszaru bałkańskiego. Jego tezy zostały odrzucone przez takich badaczy buruszaskiego jak Begtson i Blažek (2012), (2011) oraz Holst (2014), (2017), znalazły natomiast poparcie Alonso de la Fuente. Holst udowadnia na przykładach niedostateczną dla wysuwania hipotez językowych znajomość przez Čašule nie tylko samego buruszaskiego i jego odmian dialektalnych, ale i języków indoeuropejskich. Również Bengtson i Blažek po przedstawieniu szczegółowych analiz stwierdzają, że w zakresie fonologii i morfologii buruszaski jest odległy („far removed”) i od praindoeuropejskiego, i od większości języków indoeuropejskich. Ponadto stwierdzają, że wysunięte przez Čašule korelacje nie mają charakteru systematycznego, są sporadyczne i niewystarczające, a w niektórych przypadkach wręcz nieistniejące. Brak językoznawczego uzasadnienia hipotezy Čašule podkreśla również Ernst Kausen w monografii rodzin językowych na świecie. Wielokrotnie krytykowana jest niniejsza hipoteza za niedokładność i brak spójności, a nawet wewnętrznie sprzeczne twierdzenia autora (ich systematyczne zestawienie sporządził A.D. Smith). Co więcej, mimo różnorodności postulowanych powiązań ogólna idea związku buruszaskiego i językami indoeuropejskimi nie znajduje poparcia w środowisku lingwistów („all lack mainstream acceptance”).
Teoria kartwelska.
We wcześniejszych hipotezach próbujących dojść genealogii buruszaskiego wskazywali – chociażby pobieżnie – na języki południowego Kaukazu, języki kartwelskie, Bleichsteiner i Heinz-Jürgen Pinnow. Rozbudowaną teorię kartwelską, dowodzącą, że języki kartwelskie, buruszaski i nihalski są genetycznie pokrewne („verwandt”), zaprezentował w 2017 r. Jan Henrik Holst w dziele "Die Herkunft des Buruschaski". Według niego buruszaski wraz z językiem nihalskim tworzą odrębną jednostkę językową, nazwaną przez niego "Ineisch" (ang. "Inean"), będącą z kolei równoległą gałęzią do języków kartwelskich, z którymi wspólnie tworzy wyższą jednostkę "Kartwelo-Ineisch" – wspólne źródło zarówno języków kartwelskich, buruszaskiego, jak i nihali. Smith przyznaje, że jest to hipoteza prawdopodobna („plausible”), wymaga jednak bogatszego materiału dowodowego.
Języki kartwelskie.
Rodzina języków kartwelskich, zwanych też południowokaukaskimi, jest jedną trzech rodzin językowych obejmujących języki autochtoniczne Kaukazu (pozostałe dwie to rodzina abchasko-adygejska i nachsko-dagestańska). W skład tej rodziny wchodzą cztery języki (swański, gruziński, megrelski i lazyjski), a bywa też uwzględniany dialekt judeo-gruziński. Pokrewieństwo genealogiczne języków kartwelskich z innymi rodzinami językowymi pozostaje nieustalone, postulowane jest natomiast ich pochodzenie ze wspólnego pnia – języka prakartwelskiego. Jako przedmiot karwelistyki, nauki filologicznej o długiej tradycji i bogatym dorobku, języki kartwelskie zostały gruntownie opisane i przeanalizowane.
Język nihalski.
Nihali mający ok. 2–3 tys. użytkowników, skupionych w wielojęzycznych społecznościach w centralnej części Indii, ma status języka zagrożonego wymarciem; według niektórych badaczy nie ma już użytkowników, dla których byłby jedynym językiem rodzimym. Nie zdołano ustalić jego pokrewieństwa genetycznego z innymi językami, ma więc status języka izolowanego. Wykazano natomiast, że co najmniej 3/4 jego słownictwa ma charakter zapożyczeń z języków sąsiadujących. Przeprowadzono jedynie kilka bardziej systematycznych badań tego języka z udziałem jego ojczystych użytkowników i opublikowano na jego temat jak dotąd (2017 r.) zaledwie trzy znaczniejsze prace.
Hipoteza przedstawiona przez J.H. Holsta.
Holst przedstawia materiał dowodowy powstały w wyniku analiz fonologicznych, morfologicznych, syntaktycznych i leksykalnych, tj. obejmujących wszystkie poziomy językowe oraz oparty na ustalonych wcześniej rekonstrukcjach języka prekartwelskiego. Na jego podstawie argumentuje, że języki kartwelskie, buruszaski i nihalski wywodzą się ze wspólnego pnia. Każdy z tych języków rozwijał się potem odmiennie i w różnym stopniu odosobnienia od pozostałych. Buruszaski tak znacznie oddalił się od swego źródła, że działające w nim prawa głosowe doprowadziły do zmian fonetycznych w podstawowym (niegdyś wspólnym) zasobie leksykalnym. W odosobnieniu przetrwał także język nihali, ale porównania i analizy przeprowadzone przez Holsta pomiędzy buruszaskim (i jego odmianami dialektalnymi tam, gdzie ma to uzasadnienie) a dostępnymi materiałami w języku nihali doprowadziły go do stwierdzenia, że buruszaski i nihalski są bliżej spokrewnione ze sobą niż z którymś z języków kartwelskich. Tworzą one zdaniem Holsta wspólnotę genetyczną – grupę językową („Sprachgruppe”). Proponuje dla niej nazwę „Ineisch” (brak polskiego odpowiednika), wywodząc ją z uderzającego podobieństwa zaimków osobowych w tych dwóch językach, np. w 3. osobie l.poj. nihalskie "inē" (‘on’) i buruszaskie "iné". Tak powstała grupa „inejską” wykazuje podobieństwa pozwalające włączyć ją do wspólnej jednostki wyższego rzędu – grupy języków kartwelsko-„inejskich”. Przedstawiony obok diagram obrazuje proponowane przez Holsta drzewo genealogiczne języków kartwelskich, buruszaskiego i nihalskiego.
Na paralele typologiczne między buruszaskim a językami kartwelskimi zwracano już wcześniej uwagę, np. cytowany przez Holsta np. G. Deeters. Nihali z powodu szczupłości danych nie jest w porównaniach ujmowany. Holst odnośnie do typologicznych zbieżności między buruszaskim a kartwelskimi wymienia: predykację – czasowniki mogą wykazywać oznaczenia więcej niż jednego argumenty syntaktycznego (aktantu); istnienie w buruszaskim, gruzińskim i swańskim czasowników, których tematem jest jedna jedyna spółgłoska; wszystkim im jest wspólny rozległy system spółgłoskowy; liczebniki funkcjonują w dwudziestkowym systemie liczbowym; struktury ergatywno-absolutywne. O pokrewieństwie języków nie świadczą jednak same zbieżności typologiczne, lecz konieczne są odpowiedniości leksykalne i morfologiczne oparte na regularnych prawach głosowych. Praca Holsta wykazuje istnienie takich regularnych odpowiedniości, które przemawiają za pokrewieństwem genealogicznym tych języków. Ze względu na niewielki zakres dostępnego materiału w języku nihali argumenty i dowody dotyczące tego języka zajmują w dziele Holsta niewiele miejsca w porównaniu z obszerną i szczegółową analizą porównawczą z językami kartwelskimi. Wykazane przez niego odpowiedniości leksykalne (ok. 110 etymologii) dają się często doprowadzić do rekonstrukcji prekarwelskich. Jednakowoż odnośnie do argumentacji mającej wykazać praźródła grupy językowej ostrzega Holst przed jej nadzwyczaj złożoną strukturą, porównując ją do wielce skomplikowanej, wielopłaszczyznowej budowli, gdzie przechodzenie z poziomu na poziom nie przebiega ustalonymi i banalnymi drogami. Jednocześnie ostrzega, że zaproponowana przez niego „kartweloineistyka” („Kartwelo-Ineistik”) wymaga dalszych, szeroko zakrojonych badań, np. nad językiem nihalskim.

</doc>
<doc id="5059605" url="https://pl.wikipedia.org/wiki?curid=5059605" title="Kościół Trójcy Świętej w Luksemburgu">
Kościół Trójcy Świętej w Luksemburgu

Kościół Trójcy Świętej w Luksemburgu (luks.: "Dräifaltegkeetskierch)" – kościół znajdujący się w Luksemburgu, używany od 1817 roku do nabożeństw protestanckich. Znajduje się na Starym Mieście.
W 1333 roku na miejscu dzisiejszego kościoła Fryderyk von Meysenburg wybudował kaplicę. Podczas oblężenia miasta przez wojska Ludwika XIV kościół został zniszczony; w 1737 roku go odbudowano. W 1817 roku kościół stał się kościołem protestanckim.

</doc>
<doc id="5059606" url="https://pl.wikipedia.org/wiki?curid=5059606" title="David Bond">
David Bond

David Bond (ur. 27 marca 1922, zm. 23 marca 2013) – brytyjski żeglarz sportowy, medalista olimpijski.
Podczas letnich igrzysk olimpijskich w Londynie (1948) zdobył, wspólnie ze Stewartem Morrisem, złoty medal w żeglarskiej klasie Swallow.
Jako żeglarz nie miał wcześniej znaczących osiągnięć. Do załogi Stewarta Morrisa dołączył zaledwie kilka miesięcy przed olimpiadą (w wyniku kłótni Morrisa z dotychczasowym partnerem), ale po zdobyciu medalu olimpijskiego wciąż nie był znanym sportowcem, a jego nazwisko było często pomijane w prasie.
Bond kształcił się w Harrow i służył jako lotnik RAF podczas II wojny światowej, a po jej zakończeniu pracował dla British Aircraft Corporation. Sukcesy finansowe przyniosło mu konstruowanie jachtów w Kornwalii. Bond był jedynym żyjącym brytyjskim mistrzem olimpijskim z igrzysk z 1948, kiedy igrzyska olimpijskie powróciły do stolicy Wielkiej Brytanii w 2012 i dopiero wówczas otrzymał znaczny rozgłos, którego pozbawiono go w 1948.

</doc>
<doc id="5059615" url="https://pl.wikipedia.org/wiki?curid=5059615" title="Fialoforoza goździka">
Fialoforoza goździka

Fialoforoza goździka () – grzybowa choroba goździków wywołana przez "Phialophora cinerescens". Powoduje plamistość liści.
Objawy chorobowe.
Na dolnych liściach roślin powstają nieregularne plamy, które z czasem łączą się ze sobą. Silniej porażone liście przebarwiają się, więdną i obumierają, a objawy chorobowe przesuwają się coraz bardziej ku górze rośliny. Atakujący rośliny grzyb powoduje, że wiosną i latem u odmian kwitnących na żółto plamy mają zabarwienie rdzawo-żółty, a u kwitnących na czerwono są czerwonawe. System korzeniowy roślin pozostaje nienaruszony. Po oderwaniu kory lub pobraniu podłużnych lub poprzecznych odcinków łodygi widoczne są zbrązowiałe wiązki przewodzące. To przebarwienie jest zwykle zlokalizowane w wielu małych grupach drewna i łyka w postaci podłużnych brązowych pasków po usunięciu kory. Nie ma rozległego gnicia rdzenia ani kory.
Źródłem choroby są głównie zakażone sadzonki oraz zakażone podłoże. Choroba ma duże znaczenie gospodarcze na wielu obszarach uprawy goździków, a "P. cinerescens" uważany jest za jednego z dwóch najważniejszych patogenów goździków (drugi to "Fusarium oxysporum"). Ponieważ sadzonki mogą być siedliskiem utajonych infekcji, grzyb ten jest łatwo wprowadzany na nowe obszary, a po zasiedleniu niezwykle trudno jest go wyplenić, gdyż potrafi bardzo długo przeżyć w glebie. Biorąc pod uwagę względnie stałe i sprzyjające warunki panujące w szklarni, fuzarioza goździka rozprzestrzenia się w nich szybko i powoduje duże straty. 
Ochrona.
Zdrowe sadzonki goździków sadzi się do nieskażonego podłoża. Jeśli jest podejrzenie co do jego skażenia, należy go odkazić. Gdy na rosnących już sadzonkach pojawią się objawy choroby, należy nie czekając na dalszy jej rozwój, jak najszybciej opryskiwać rośliny fungicydami (np. Topsinem M 500 SC w stężeniu 0,2%). Porażone rośliny należy zniszczyć.
Ogólnoustrojowe fungicydy, takie jak: benomyl, karbendazym, tiofanat metylowy i tiabendazol, całkowicie zawodzą w zwalczaniu fialoforozy goździka. W praktyce choroba jest zwalczana głównie przez użycie wolnego od choroby materiału nasadzeniowego, który można uzyskać z sadzonek sporządzonych z wierzchołków łodyg zakażonych roślin. Dobre wyniki daje sterylizacja gleby przez ogrzewanie (powyżej 66° C) lub fumigację (bromkiem metylu przy 100 g/m3) oraz zanurzanie korzeni sadzonek w preparatach grzybobójczych.

</doc>
<doc id="5059629" url="https://pl.wikipedia.org/wiki?curid=5059629" title="Kościół św. Piusa X w Rzymie">
Kościół św. Piusa X w Rzymie

Kościół św. Piusa X (wł. "Chiesa di San Pio X") – rzymskokatolicki kościół tytularny oraz parafialny w zachodniej części Rzymu, na osiedlu Balduina. Obecnym prezbiterem jest dominikański kardynał Nicolás de Jesús López Rodriguez.
Historia.
Parafię powołał 28 września 1957 kardynał Clemente Micara w imieniu papieża Piusa XII. Kościół zaprojektował włoski architekt Alberto Ressa. Ukończoną świątynię konsekrowano 30 kwietnia 1961. 16 lutego 1964 do kościoła z wizytą apostolską przyjechał papież Paweł VI, 31 stycznia 1993 roku również z wizytą apostolską przybył Jan Paweł II.
Architektura.
Świątynia modernistyczna, jednonawowa, z rzędem kaplic po obu jej stronach, wzniesiona z cegieł. Wnętrze kościoła jest pomalowane na zielono – w nawie oraz na czerwono – w prezbiterium. Dwa z witraży przedstawiają różne sceny z życia papieża Piusa X, patrona kościoła.

</doc>
<doc id="5059631" url="https://pl.wikipedia.org/wiki?curid=5059631" title="Rejon Binəqədi">
Rejon Binəqədi

Binəqədi rayonu – jeden z 12 rejonów miasta Baku, położony w północno-zachodniej części półwyspu Apszerońskiego. Graniczy z rejonami miejskimi: Yasamal, Nəsimi, Qaradağ, Nərimanov oraz z rejonem Azerbejdżanu Apszeron. W 2020 r. rejon zamieszkiwało na stałe 267 551 osób.
Historia.
Rejon Binəqədi w Baku ustanowiono w 1920 r. pod nazwą Kirov rayonu (Rejon Kirowski). 29 kwietnia 1992 r. decyzją Zgromadzenia Narodowego zmieniono nazwę rejonu na Binəqədi.
Podział administracyjny.
W ramach rejonu funkcjonują osiedla:
Poza tym rejon Binəqədi dzieli się na 4 mikrorejony: nr 6, nr 7, nr 8 i nr 9, a także na 6 gmin.
Transport.
Przez rejon przebiega linia nr 2 i linia nr 3 bakijskiego metra. Na obszarze rejonu leżą stacje Dərnəgül, Azadlıq prospekti, Avtovağzal i Memar Əcəmi 2.

</doc>
<doc id="5059633" url="https://pl.wikipedia.org/wiki?curid=5059633" title="Eleazar de Carvalho">
Eleazar de Carvalho

Eleazar de Carvalho (ur. 28 lipca 1912 w Iguatu, zm. 12 września 1996 w São Paulo) – brazylijski dyrygent i kompozytor.
Życiorys.
Jego ojciec był z pochodzenia Holendrem, matka po części była Indianką. Ukończył szkołę morską w Fortalezie, następnie odbył 8-letnią służbę w marynarce brazylijskiej jako marynarz i członek wojskowej orkiestry dętej. Po demobilizacji studiował w konserwatorium w Rio de Janeiro u Paulo Silvy, w 1940 roku uzyskując dyplom z dyrygentury i kompozycji. W 1941 roku został asystentem dyrygenta Orquestra sinfônica brasileira. W 1946 roku wyjechał do Stanów Zjednoczonych, gdzie studiował w Berkshire Music Center w Tanglewood u Siergieja Kusewickiego. W 1947 roku zadebiutował jako asystent Kusewickiego z Bostońską Orkiestrą Symfoniczną. W kolejnych latach występował z czołowymi orkiestrami amerykańskimi i europejskimi, od 1963 do 1968 roku był dyrektorem artystycznym Saint Louis Symphony Orchestra. W latach 1969–1973 prowadził orkiestrę Hofstra University w Hempstead. Był żonaty z pianistką i kompozytorką Jocy de Oliveira.
Skomponował m.in. opery "Descuberta do Brasil" (wyst. Rio de Janeiro 1939) i "Tiradentes" (wyst. Rio de Janeiro 1941), "Sinfonia branca" (1943), poematy symfoniczne "A Traicão" (1941), "Batalha Naval de Riachuelo" (1943) i "Guararapes" (1945), 3 uwertury, 2 kwartety i 2 tria smyczkowe, pieśni.

</doc>
<doc id="5059639" url="https://pl.wikipedia.org/wiki?curid=5059639" title="Adriano Novellini">
Adriano Novellini

Adriano Novellini (ur. 2 września 1948 w Mariana Mantovana) – włoski piłkarz, grający na pozycji napastnika, trener piłkarski.
Kariera piłkarska.
Kariera klubowa.
Wychowanek klubu Atalanta, w barwach którego w 1967 rozpoczął karierę piłkarską. W latach 1970-1972 bronił barw Juventusu, z którym zdobył mistrzostwo Włoch. Potem przeszedł do Bologni. W 1974 został piłkarzem Cagliari, a po roku przeniósł się do Palermo. W sezonie 1978/79 występował w Monteponi Iglesias. Następnym klubem była Carbonia, w której zakończył karierę piłkarską w roku 1981.
Kariera reprezentacyjna.
W 1970 roku rozegrał jeden mecz w młodzieżowej reprezentacji Włoch.
Kariera trenerska.
W 2001 roku prowadził Villaggio 88.

</doc>
<doc id="5059640" url="https://pl.wikipedia.org/wiki?curid=5059640" title="Aleja akacjowa w Dukli">
Aleja akacjowa w Dukli

Aleja akacjowa w Dukli – aleja robinii akacjowej znajdująca się przy drodze krajowej nr 19 na terenie miejscowości Dukla i Zboiska.
Aleję ze względu na jej wartości historyczne, krajobrazowe i przestrzenne w 2013 wpisano do rejestru zabytków. Aleja wraz z pałacem i parkiem stanowi unikatowe w skali kraju założenie. Na terenie Podkarpacia to jedyna tak długa aleja robinii akacjowej.
Historia.
Aleja powstała w pierwszej połowie XIX w. W tym okresie Dukla była miastem prywatnym. Pałac w Dukli był jednym z ważniejszych w ówczesnej Polsce ośrodków kulturalnych. W XVIII w. dla podkreślenia rangi rezydencji umieszczano w pewnej odległości od niej obiekty funkcjonalno-architektoniczne stanowiące motywy krajobrazowe połączone promieniście z centrum za pomocą dróg ujętych w szpalery drzew. Taka tendencja architektoniczna została zrealizowana w Dukli. Potwierdza to mapa katastralna z połowy XIX w. z oznaczonymi szpalerami drzew przy drogach dojazdowych do Dukli wychodzących w trzy strony świata; na południe w kierunku Przełęczy Dukielskiej, na zachód w stronę Nowego Żmigrodu i na północ do Krosna. Mapa Miega z końca XVIII informuje, że przebieg drogi na odcinku alei nie zmienił się od tamtego okresu do obecnych czasów.
Opis.
Aleja składa się z dwóch szpalerów ograniczających pobocza drogi krajowej nr 19 prowadzącej z Dukli w kierunku północnym. Rozciąga się na długości około 1280 m. Początek bierze na wysokości parku otaczającego pałac, a kończy w okolicy dawnej przeprawy przez rzekę Jasiołkę w miejscowości Zboiska. Szpalery składają się z drzew wyłącznie jednego gatunku: robinii akacjowej, rozstawionych w odległości przeciętnie 8 m. Poszczególne drzewa mają wysokość około 19–22 m i zasięg korony około 8–10 m. Szpalery oddalone są względem siebie o około 15 m. Są lekko nachylone ku osi drogi, tworząc w ten sposób wnętrze krajobrazowe porównywalne w kontekście architektury do korytarza. Według inwentaryzacji z 2011 aleja liczyła 247 drzew, a nasadzenia określono na około 100 lat.

</doc>
<doc id="5059644" url="https://pl.wikipedia.org/wiki?curid=5059644" title="Kościół św. Floriana w Lublanie">
Kościół św. Floriana w Lublanie

Kościół św. Floriana (słoweń. "cerkev sv. Florijana, Šentflorjanska cerkev)" – kościół filialny, rzymskokatolicki znajdujący się w Lublanie.
Historia.
Kościół wybudowany został jako wotum za ocalenie po pożarze Lublany w 1660. Budowę rozpoczęto w 1672, w cztery lata później była już ukończona nawa, w 1680 dzwonnica, a w 1696 kościół wzmiankowany jest jako poświęcony. Do świątyni dobudowano kaplice: w 1698 kaplicę Matki Bożej Bolesnej, w 1737 kaplicę Rany Ramienia Chrystusa.
Kościół od 1693 jest miejscem pielgrzymkowym, ze względu na znajdujący się w nim obraz Matki Bożej Bolesnej, uważany za cudowny.
W 1862 przy ścianie dzwonnicy wybudowano fontannę.
Na początku XX wieku kościół został przekształcony przez architekta Jože Plečnika. Wówczas to wejście boczne przejęło funkcję wejścia głównego, a wejście główne zamieniono w niszę, w której umieszczono rzeźbę Francesca Robby z 1727, przedstawiającą św. Jana Nepomucena, która to rzeźba została tu przeniesiona z kaplicy przy moście Črnuška.
Architektura i wyposażenie.
Kościół wybudowany jest w stylu barokowym, jednonawowy, z prostokątnymi kaplicami tworzącymi z nawą i prezbiterium plan krzyża łacińskiego. Portal (obecnie obramienie niszy z rzeźbą) pochodzi z drugiej ćwierci XVIII wieku. W fasadzie umieszczone są rzeźby św. Karola Boromeusza i cesarza Karola VI Habsburga z 1727 (powstała z okazji wizyty władcy w Lublanie). Nad bocznym wejściem znajduje się malowidło z przedstawieniem obrazu Matki Bożej Bolesnej, wykonane przez Janeza Potočnika.
Ołtarze:
W kościele znajduje się też barokowa rzeźba przedstawiająca św. Antoniego Padewskiego, z pierwszej połowy XVIII wieku, przeniesiona w 1841 z Mostu Szewskiego.

</doc>
<doc id="5059646" url="https://pl.wikipedia.org/wiki?curid=5059646" title="Billionaire Boys Club">
Billionaire Boys Club

Billionaire Boys Club – marka odzieżowa założona w 2003 roku przez Pharrella Williamsa i Nigo.
Historia.
W 2003 roku piosenkarz Pharrell Williams nawiązał współpracę z projektantem mody i twórcą marki A Bathing Ape Nigo i razem stworzyli Billionaire Boys Club.
W 2004 roku ICECREAM, pierwotnie spółka zależna Billionaire Boys Club, zaprezentowała linię obuwia skoncentrowaną na skateboardzie. Rok później Billionaire Boys Club otworzyło pierwszy sklep w Tokio w Japonii, później mark rozszerzyła działalność na miasta Nowy Jork i Londyn.
Dalszym krokiem było powstanie Billionaire Girls Club, jest to siostrzana marka dla kobiet, wprowadzona na rynek w 2011 roku.
W sierpniu 2011 r. Raper Jay-Z nawiązał współpracę z Billionaire Boys Club. Później raper, poprzez spółkę joint venture z Iconix, zainwestował w markę.
Lokacje.
Billionaire Boys Club ma sklepy w Nowym Jorku w USA, w Londynie w Wielkiej Brytanii i w Tokio w Japonii. Kilka innych sklepów sprzedających odzież Billionaire Boys Club i Ice Cream istnieje w Ameryce Północnej, Europie, Azji i na Bliskim Wschodzie.

</doc>
<doc id="5059659" url="https://pl.wikipedia.org/wiki?curid=5059659" title="Massimo Piloni">
Massimo Piloni

Massimo Piloni (ur. 21 sierpnia 1948 w Anconie) – włoski piłkarz, grający na pozycji bramkarza, trener piłkarski.
Kariera piłkarska.
Wychowanek Juventusu, w barwach którego w 1968 rozpoczął karierę piłkarską. W debiutanckim sezonie 1968/69 został wypożyczony do Casertany. W 1975 przeszedł do Pescary. W 1978 przeniósł się do Rimini. W sezonie 1980/81 występował w klubie Fermana. W 1981 został piłkarzem Chieti, w którym zakończył karierę piłkarską w roku 1982.
Kariera trenerska.
W 2000 roku rozpoczął pracę trenerską w klubie Catania, pomagając szkolić bramkarzy. Potem szkolił bramkarzy w klubach Sambenedettese, Livingston i Perugia.

</doc>
<doc id="5059660" url="https://pl.wikipedia.org/wiki?curid=5059660" title="Phialophora cinerescens">
Phialophora cinerescens

Phialophora cinerescens (Wollenw.) J.F.H. Beyma – gatunek grzybów z rodziny "Herpotrichiellaceae". U goździków ("Dianthus") powoduje chorobę o nazwie fialoforoza goździka. Jest organizmem kwarantannowym.
Systematyka i nazewnictwo.
Pozycja w klasyfikacji według Index Fungorum: "Phialophora, Herpotrichiellaceae, Chaetothyriales, Chaetothyriomycetidae, Eurotiomycetes, Pezizomycotina, Ascomycota, Fungi".
Takson ten utworzył w 1930 r. Hans Wilhelm Wollenweber nadając mu nazwę "Verticillium cinerescens". Obecną, uznaną przez Index Fungorum nazwę nadał mu J.F.H. Beyma w 1940 r.
Rozwój.
"Phialophora cinerescens" może przetrwać w glebie saprotroficznie przez wiele lat. W szklarni w Holandii po tym, jak wystąpiła w niej fialoforoza goździka, zaprzestano uprawy tej rośliny, uprawiano natomiast inne. Gdy po 13 latach znów wprowadzono goździki, zostały one zaatakowane przez "P. cinerescens". Stwierdzono, że zarodniki tego patogenu pozostają żywotne w wodach powierzchniowych przez około 8 tygodni. Sporulacja osiąga maksimum w temperaturach około 18–23° C. W niskich temperaturach powstaje więcej zarodników, ale w dłuższym czasie, a zarodniki są zwykle większe niż te wytwarzane w wyższych temperaturach. Rozwój choroby jest zwykle większy od listopada do maja, po czym zostaje zatrzymany przez wysokie letnie temperatury
Eksperymentalne infekcje wykazały, że zarodniki "P. cinerescens" dostają się do naczyń ksylemu bezpośrednio przez rany na korzeniach. Grzyb rozprzestrzenia się w roślinie, która może wykazywać widoczne oznaki infekcji lub nie. Okres inkubacji choroby jest dość długi i wynosi od 45 do 106 dni odpowiednio dla odmian wrażliwych i odpornych.
Morfologia.
Konidiofory proste lub rozgałęzione, septowane, początkowo szkliste, potem bladobrązowe, gładkościenne, głównie o wymiarach 8–20 × 2–3 μm. Fialidy kolbowate, ułożone w gęste pęczki na konidioforach, 8–12 × 2,5–3,5 μm, zakończone ciemniejszym, bardzo krótkim, ale wyraźnym collarette z drobnym rozszerzającym się brzegiem. Konidia bez przegród, szkliste do bladobrązowych, cylindryczne, jajowate lub elipsoidalne, gładkościenne, zawierające jedną lub dwie gutule. Mają wymiary 3–6 × 1,5–2,6 μm. Strzępki z przegrodami, szkliste do bladobrązowych, o szerokości 1–3 μm; na starszych często rozwijają się nieregularnie rozdęte komórki pokryte płaskimi brodawkami o szerokości do 6 μm. Komórki te zostały błędnie zidentyfikowane jako chlamydospory.
Hodowla i wykrywanie patogenu.
Na agarze z ekstraktem słodowym kolonie "P. cinerescens" rozwijają się dobrze. Są charakterystycznie wełniste, jasnoszare w środku, a ich brzeg o szerokości 0,7 cm jest dymno-szary i głęboko oliwkowy. Chlamydospory i sklerocja nie powstają.
Patogen wykrywa się głównie poprzez izolację lub inkubację wycinków łodyg roślin. Szybką i wczesną diagnozę można uzyskać dzięki mikroskopii fluorescencyjnej, która pokazuje obszary zainfekowane przez "P. cinerescens" jako jasne fluorescencyjne plamy na poziomie zdrewniałych naczyń. Podobne objawy daje porażenie przez "Fusarium oxysporum". Obydwa te gatunki mogą występować jednocześnie, a jedyną metodą ich rozróżnienia jest zbadanie izolacji czystej kultury.

</doc>
<doc id="5059661" url="https://pl.wikipedia.org/wiki?curid=5059661" title="Port lotniczy Dniepropetrowsk">
Port lotniczy Dniepropetrowsk



</doc>
<doc id="5059662" url="https://pl.wikipedia.org/wiki?curid=5059662" title="Towarzystwo Słoweńskie">
Towarzystwo Słoweńskie

Towarzystwo Słoweńskie, znane również jako Macierz Słoweńska (słoweń. "Slovenska matica", M"atica slovenska") – słoweńska narodowa organizacja kulturalno-oświatowa powstała w 1864. Została założona jako druga w kolejności po Macierzy Słowackiej (1863). Siedziba Macierzy mieści się przy Placu Kongresowym 8 w Lublanie. Obecnie prezesem instytucji jest Aleš Gabrič. W 140 rocznicę istnienia została uhonorowana Orderem Wolności Republiki Słowenii. 
Historia.
Towarzystwo Słoweńskie powstało wskutek rosnących potrzeb kulturalnych i oświatowych dziewiętnastowiecznego społeczeństwa słoweńskiego. Chciano utworzyć instytucję mogącą publikować zaawansowaną literaturę naukową w języku słoweńskim, oraz wspierającą rozwój terminologii naukowej w języku słoweńskim. W 1864 roku w Lublanie założono więc Macierz Słoweńską. Profil jej działalności był tożsamy z profilem podobnych instytucji, założonych w innych krajach słowiańskich, takich jak macierze: Chorwacka, Serbska, Czeska i Słowacka. Towarzystwo powstało wraz z kilkoma innymi stowarzyszeniami kulturalnymi. Cesarz Austrii Franciszek Józef I również wniósł znaczny wkład finansowy w jego założenie.
Szczytowe lata rozwoju placówki datuje się na początek XX wieku. W tym czasie działała ona jako zwykłe wydawnictwo na wolnym rynku, publikując książki dla szerokiej publiczności, z których wiele stało się bestsellerami; jednocześnie pełniła również rolę Akademii Nauk, pielęgnując kulturę elitarną i utrzymując bliskie kontakty z Chorwacką Akademią Nauki i Sztuki w Zagrzebiu, Serbską Akademią Nauk i Sztuk w Belgradzie oraz podobnymi instytucjami w Pradze, Krakowie, Londynie i Peterburgu.
W czasie I wojny światowej Macierz Słoweńska została zamknięta, a jej majątek skonfiskowany przez władze Austro-Węgier. Domniemaną przyczyną była publikacja książki "Gospodin Franjo" („Pan Franjo”) słoweńskiego autora i oficera armii austro-węgierskiej Fran Maselja (pseudonim: "Podlimbarski"), będącej silną satyryczną krytyką austro-węgierskiej okupacji Bośni i Hercegowiny.
W okresie Królestwa Jugosławii Towarzystwo Słoweńskie rozszerzyło swoją działalność wydawniczą, a w 1938 było jednym ze współzałożycieli Słoweńskiej Akademii Nauki i Sztuki. Podczas okupacji włoskiej w czasie II wojny światowej kierownictwo Towarzystwa Słoweńskiego współpracowało z Frontem Wyzwolenia Ludu Słoweńskiego. W 1944 towarzystwo zostało zamknięte przez nazistowskie władze niemieckie. Pod koniec 1945 komunistyczne władze Socjalistycznej Republiki Słowenii pozwoliły na wznowienie jego działalności, chociaż nowy reżim uznał jego politykę redakcyjną za „zbyt konserwatywną”. Większość dóbr została znacjonalizowana przez państwo, ale instytucja uzyskała pozwolenie na dalsze funkcjonowanie, a później otrzymywała znaczne dotacje na swój rozwój.
Działalność instytucji ponownie odżyła w latach 80., kiedy zaczęła systematycznie publikować tłumaczenia dzieł filozofów i politologów, w tym autorów uważanych za wywrotowych wobec ideologii socjalistycznej, takich jak Martin Heidegger, Niccolò Machiavelli, Jan Patočka, Miguel de Unamuno, José Ortega. y Gasset, Augustyn z Hippony, czy Friedrich Nietzsche.
Prezesi.
Od momentu powstania Towarzystwo Słoweńskie było kierowane przez ważne osobistości słoweńskiego życia kulturalnego i publicznego. Na podstawie materiału źródłowego:

</doc>
<doc id="5059668" url="https://pl.wikipedia.org/wiki?curid=5059668" title="Włodzimierz Sobkowiak">
Włodzimierz Sobkowiak

Włodzimierz Sobkowiak (ur. 1 maja 1955 w Poznaniu, zm. 30 marca 2021 tamże) – polski językoznawca, prof. dr hab, ekspert w dziedzinie fonetyki i fonologii języka angielskiego.
Życiorys.
Obronił pracę doktorską, w 1991 habilitował się na podstawie rozprawy zatytułowanej "Metaphonology of English Paronomasic Puns". 28 kwietnia 2000 nadano mu tytuł profesora w zakresie nauk humanistycznych. Został zatrudniony na stanowisku profesora w Laboratorium Innowacji Edukacyjnych i Technologii Językowych na Wydziale Anglistyki Uniwersytetu im. Adama Mickiewicza w Poznaniu.
Był profesorem zwyczajnym w Instytucie Filologii Angielskiej na Wydziale Neofilologii Uniwersytetu im. Adama Mickiewicza, oraz w Instytucie Neofilologii na Wydziale Społecznym i Technicznym Państwowej Wyższej Szkole Zawodowej w Koninie.
Zmarł 30 marca 2021, pochowany na poznańskim cmentarzu Miłostowo.

</doc>
<doc id="5059676" url="https://pl.wikipedia.org/wiki?curid=5059676" title="Kalyi Jag (zespół muzyczny)">
Kalyi Jag (zespół muzyczny)

Kalyi Jag (rom. "Czarny ogień") – węgierski romski zespół muzyczny.
Grupa została założona w latach 70. XX wieku w Budapeszcie przez wołoskich Romów pochodzących z Nagyecsed z dawnego komitatu Szatmár (obecnie Komitat Szabolcs-Szatmár-Bereg). Jej powstanie miało związek z rozwojem ruchu Táncház na Węgrzech. Ten nurt kulturalny młodego pokolenia mieszkańców miast o podtekście lekko politycznym nie miał dużego odzewu w mediach a działalność zespołów romskich nazywano "ruchem folklorystycznym". Grupa „Kalyi Jag” została szybko dostrzeżona i wyróżniona w 1979 roku tytułem „Young Masters of Folk Art”. Niestety przez 10 lat od tego czasu nie udało im się nagrać płyty aż do 1987 roku, kiedy powstał pierwszy album.
Styl muzyczny zespołu stał się inspiracją dla innych grup romskich na Węgrzech a także dla zespołów czerpiących z muzyki romskiej z innych krajów. Grupa grała na koncertach i festiwalach na Węgrzech, w krajach sąsiednich i w wielu krajach europejskich, m.in. występowała kilkakrotnie w Polsce.
Styl muzyczny zespółu z Węgier - utwory, aranżacje, nietypowe instrumentarium (dzban i drewniane łyżki) oraz idea nowych opracowań muzycznych tradycyjnych pieśni cygańskich - zainspirował polską romską pieśniarkę Teresę Mirgę do założenia polskiego romskiego zespołu Kałe Bała. 

</doc>
<doc id="5059679" url="https://pl.wikipedia.org/wiki?curid=5059679" title="Menyhért Lakatos">
Menyhért Lakatos

 Menyhért Lakatos (ur. 11 kwietnia 1926 w Vésztő, zm. 21 sierpnia 2007 w Budapeszcie) – węgiersko-romski pisarz.
Urodził się 11 kwietnia 1926 roku w węgierskiej miejscowości Vésztő. Studiował na Uniwersytecie Techniczno-Ekonomicznym w Budapeszcie. W 1976 i 1993 roku otrzymał Nagrodę im. Attili Józsefa. Od 1988 roku był prezesem "Węgierskiego Stowarzyszenia Kultury Romskiej" (węgierski: "Magyarországi Cigányok Kulturális Szövetsége"). Zmarł w 2007 roku w Budapeszcie. Obecnie jedna ze szkół znajdujących się w Budapeszcie nosi jego imię. Jego najsłynniejsza książka to "Krajobraz widziany przez dym"; książka to bildungsroman opowiadający o życiu w wiosce romskiej w północno-wschodnich Węgrzech od 1940 do 1944 roku.

</doc>
<doc id="5059691" url="https://pl.wikipedia.org/wiki?curid=5059691" title="Fernando Viola">
Fernando Viola

Fernando Viola (ur. 14 marca 1951 w Torrazza Piemonte; zm. 5 lutego 2001 w Rzymie) – włoski piłkarz, grający na pozycji pomocnika.
Kariera piłkarska.
Wychowanek Juventusu, w barwach którego w 1971 rozpoczął karierę piłkarską. W sezonie 1972/73 został wypożyczony do Mantovy. W 1975 przeszedł do Cagliari. Potem występował w klubach Lazio, Bologna, Genoa i Barletta. W 1985 został piłkarzem Subiaco, w którym zakończył karierę piłkarską w roku 1986.
Zmarł w Rzymie w wieku 50 lat po wypadku drogowym w dzielnicy Parioli podczas jazdy skuterem.

</doc>
<doc id="5059692" url="https://pl.wikipedia.org/wiki?curid=5059692" title="Rejon Nərimanov">
Rejon Nərimanov

Nərimanov rayonu – jeden z 12 rejonów miasta Baku, położony w południowej części półwyspu Apszerońskiego. Graniczy z rejonami miejskimi: Binəqədi, Nəsimi, Nizami, Sabunçu i Xətai. W 2020 r. rejon zamieszkiwało na stałe 179 800 osób.
Historia.
Rejon Nərimanov w Baku ustanowiono w 1941 r. pod nazwą Keşlə rayonu. W 1957 r. zmieniono nazwę rejonu na Nərimanov na cześć Nərimana Nərimanova – polityka azersko-radzieckiego, powieściopisarza, dramaturga, publicysty.
Transport.
Przez rejon przebiega linia nr 1 i linia nr 2 bakijskiego metra. Na obszarze rejonu leżą stacje Gənclik, Nəriman Nərimanov, Bakmil, Ulduz oraz zajezdnia Nərimanova.

</doc>
<doc id="5059696" url="https://pl.wikipedia.org/wiki?curid=5059696" title="Apm">
Apm

apm – centrum handlowe w Kwun Tong w Hongkongu, zostało otwarte w kwietniu 2005 roku. Znajduje się na terenie Millennium City 5, nieruchomości komercyjnej zrealizowanej przez Sun Hung Kai Properties. apm znajduje się obok stacji Kwun Tong.
Budowa.
apm jest przykładem „pionowego centrum handlowego”. Ma powierzchnię użytkową około 630 000 stóp kwadratowych (59 000 m2), na którą składa się płyta podłogowa o powierzchni około 50 000 stóp kwadratowych (5 000 m2). Posiada ekspresowe schody ruchome które znajdują się pośrodku centrum handlowego.
Sklepy.
Najbardziej znane sklepy to:
PALACE apm.
CookingDeli, międzynarodowy lokal gastronomiczny należący do c!ty'super.
Muji
Uniqlo
H&amp;M
Apple Inc.
Transport.
MTR:
Linia Kwun Tong: stacja Kwun Tong
Autobus:
Lekki autobus publiczny,
Publiczny lekki autobus Kowloon,
Publiczny lekki autobus New Territories.
24-godzinny ekspres transgraniczny:
Linia Kwun Tong - stacja kolei MTR Lam Tin ↔ Shenzhen Huanggang

</doc>
<doc id="5059698" url="https://pl.wikipedia.org/wiki?curid=5059698" title="Todor Krystew">
Todor Krystew

Todor Krystew (bułg. "Тодор Кръстев"; ur. 8 listopada 1865 w Peruszticy, zm. 22 lipca 1914) – bułgarski polityk i prawnik, minister sprawiedliwości (1908-1910), minister rolnictwa i handlu (1910–1911), deputowany do Zwyczajnego Zgromadzenia Narodowego 14. (1908–1911) i 15. (1911-1913) kadencji.
Życiorys.
Ukończył studia prawnicze na Wolnym Uniwersytecie Brukselskim. Po powrocie do kraju pracował jako adwokat w Sofii i w Płowdiwie. Działał w Partii Demokratycznej, był redaktorem naczelnym pisma "Narodna Duma", wydawanego w Płowdiwie. W latach 1908-1913 reprezentował Partię Demokratyczną w Zgromadzeniu Narodowym. W 1908 objął stanowisko ministra sprawiedliwości w gabinecie Aleksandra Malinowa i sprawował je przez dwa lata. W 1910 kierował resortem rolnictwa i handlu.

</doc>
<doc id="5059701" url="https://pl.wikipedia.org/wiki?curid=5059701" title="Christopher Boardman">
Christopher Boardman

Christopher Boardman (ur. 11 czerwca 1903, zm. 29 września 1987) – brytyjski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Milesem Bellville'em, Russellem Harmerem, Charlesem Leafem i Leonardem Martinem, złoty medal w żeglarskiej klasie 6 metrów.
Po ukończeniu Royal Naval College, Dartmouth and Trinity College w Cambridge, Christopher Boardman dołączył do rodzinnej firmy Colman’s Mustard w Norwich. Nominacja do Rady Dyrektorów zapewniła mu wystarczającą ilość czasu na żeglowanie, a po zdobyciu tytułu kapitana w Cambridge, został członkiem wielu czołowych klubów, w tym Royal Yacht Squadron. Boardman był asystentem sternika na pokładzie jachtu "Endeavour" podczas regat o Puchar Ameryki w 1934. Podczas II wojny światowej służył jako dowódca korwety w konwojach atlantyckich, natomiast po jej zakończeniu wrócił do interesów w rodzinnej firmie. 
Jego młodszy brat Humphrey Boardman również był olimpijczykiem – startował w zawodach wioślarskich na igrzyskach w Amsterdamie (1928).

</doc>
<doc id="5059703" url="https://pl.wikipedia.org/wiki?curid=5059703" title="Emo hip-hop">
Emo hip-hop



</doc>
<doc id="5059705" url="https://pl.wikipedia.org/wiki?curid=5059705" title="Jonas Mendes">
Jonas Mendes

Jonas Mendes (ur. 20 listopada 1989 w Cabienque) – gwinejski piłkarz pochodzący z Portugalii, występujący na pozycji bramkarza w południowoafrykańskim klubie Black Leopards FC oraz w reprezentacji Gwinei Bissau.
Kariera reprezentacyjna.
Dnia 16 listopada 2010 roku Mendes zadebiutował w reprezentacji Gwinei Bissau. Trzykrotnie wystąpił w Pucharze Narodów Afryki.

</doc>
<doc id="5059714" url="https://pl.wikipedia.org/wiki?curid=5059714" title="The Ride (singel Rafała Brzozowskiego)">
The Ride (singel Rafała Brzozowskiego)

The Ride – singel polskiego piosenkarza Rafała Brzozowskiego, wydany cyfrowo 15 marca 2021 pod szyldem wytwórni ArtiStars oraz szwedzkiej piosenkarki Clary Rubensson wydany cyfrowo 11 marca 2021 roku jako przeciek zaś oficjalnie 16 lipca 2021 roku pod szyldem wytwórni muzycznej Softwall Music AB.
Autorami piosenki są Thomas Karlsson, Clara Rubensson, Johan Mauritzson i Joakim Övrenius, który odpowiadał również za jej produkcję. Wraz z utworem opublikowany został teledysk pod reżyserią Mikołaja Dobrowolskiego. W 2021 roku został uznany za 34. najczęściej wyświetlane wideo w Konkursie Piosenki Eurowizji.
„The Ride” został zaprezentowany 12 marca 2021 w programie "Pytanie na śniadanie". Utwór reprezentował Polskę w 65. Konkursie Piosenki Eurowizji odbywającym się w maju tego samego roku, zdobywając w jego drugim półfinale nie premiowane awansem do finału 14. miejsce z liczbą 35 punktów.
Wersja Clary Rubensson.
Równolegle z wersją „The Ride” Rafała Brzozowskiego istnieje różniąca się inną aranżacją alternatywna wersja tego utworu w wykonaniu jego współautorki, szwedzkiej piosenkarki Clary Rubensson. Wersja ta pojawiła się w sieci 11 marca 2021, czyli tuż przed publikacją wersji polskiego wokalisty jako wyciek dokonany przez jedną ze stron muzycznych.
W opublikowanym 23 kwietnia 2021 wywiadzie dla portalu eurowizja.org, należącego do stowarzyszenia OGAE Polska, twórcy piosenki ujawnili, że piosenka powstała w 2020, a gotowa była już na początku października z pierwotnym przeznaczeniem dla Clary Rubensson (której to miał być czwarty w dorobku singiel), ale z myślą o Konkursie Piosenki Eurowizji utwór przejął Rafał Brzozowski.
16 lipca 2021 na szwedzkim rynku muzycznym został wydany „The Ride” w wykonaniu Clary Rubensson jako bonus do jej singla „Love in Siberia”, będącej coverem duńskiego zespołu Laban, którego to oryginalna wersja piosenki została wydana w 1985.

</doc>
<doc id="5059715" url="https://pl.wikipedia.org/wiki?curid=5059715" title="Silvio Longobucco">
Silvio Longobucco

Silvio Longobucco (ur. 5 czerwca 1951 w Scalea, zm. 2 kwietnia 2022) – włoski piłkarz, grający na pozycji obrońcy.
Kariera piłkarska.
Kariera klubowa.
W 1969 rozpoczął karierę piłkarską w drużynie Ternana. W latach 1971–1975 bronił barw Juventusu. Potem przeszedł do Cagliari. W 1982 został piłkarzem Cosenzy, w której zakończył karierę piłkarską w roku 1983.
Kariera reprezentacyjna.
W 1973 roku rozegrał jeden mecz we włoskiej reprezentacji B.

</doc>
<doc id="5059720" url="https://pl.wikipedia.org/wiki?curid=5059720" title="Zakaria Melhaoui">
Zakaria Melhaoui

Zakaria Melhaoui (arab. زكرياء الملحاوي ur. 18 lipca 1984 w Wadżdzie) – marokański piłkarz grający na pozycji prawego obrońcy. Reprezentant kraju.
Kariera.
Kariera klubowa.
Zakaria Melhaoui rozpoczynał karierę w klubie Mouloudia Wadżda w sezonie 2003/2004. 1 lipca 2010 roku został zawodnikiem Moghrebu Tètouan. Debiut zaliczył tam 26 sierpnia 2011 roku w meczu przeciwko FUSowi Rabat, który zakończył się bezbramkowym remisem. Pierwszą asystę zaliczył 6 kwietnia 2013 w meczu przeciwko OC Safi, przegranym przez jego drużynę 2:1. Jedyna bramka w tym zespole padła 14 kwietnia 2014 roku w meczu przeciwko MAS Fez, który zakończył się wynikiem 1:1. W sezonach 2011/2012 zdobył z tym klubem mistrzostwo kraju. Łącznie w tym klubie Zakaria Melhaoui zagrał w 34 meczach, strzelił 1 bramkę i zanotował 2 asysty. Kolejnym klubem w karierze zawodnika był Kawkab Marrakesz, do którego dołączył 7 lipca 2014 roku. Zadebiutował tam 24 sierpnia 2014 roku w meczu przeciwko Hassanii Agadir, wygranym przez jego zespół 4:0. Pierwszą (i jedyną) bramkę strzelił 19 września 2014 roku w meczu przeciwko KAC Kénitra, wygranym przez jego zespół 4:0. Łącznie w tym zespole rozegrał 5 spotkań i strzelił 1 bramkę. Od 1 grudnia 2014 do 11 stycznia 2015 roku pozostawał bez klubu, kiedy to został zawodnikiem Ittihadu Tanger. Debiut zaliczył tam 5 września 2015 roku w meczu przeciwko MAS Fez, który został wygrany przez jego zespół 1:0. Łącznie w tym zespole rozegrał 22 mecze, bez strzelenia bramki. 23 września 2017 roku ponownie został zawodnikiem Mouloudii Wadżda, zaś 1 lipca 2018 roku dołączył do MAS Fez. Nieznane są jego występy w tych klubach. 1 lipca 2019 roku zakończył karierę.
Kariera reprezentacyjna.
Zakaria Melhaoui wystąpił w dwóch meczach ojczystej reprezentacji pod egidą FIFA.
Sukcesy.
Mistrzostwo Maroka:

</doc>
<doc id="5059724" url="https://pl.wikipedia.org/wiki?curid=5059724" title="Synagoga w Trzcianie na Orawie">
Synagoga w Trzcianie na Orawie

Synagoga w Trzcianie na Orawie – została zbudowana w Trzcianie (w północnej Słowacji, niedaleko granicy z Polską) w latach 1822–1839 w pobliżu rynku. Do budynku synagogi dobudowano część, w której mieściła się szkoła żydowska (1894–1942). Budynek odbudowany po II wojnie światowej służył jako magazyn, a obecnie na dwóch piętrach mieszczą się sklepy. Wewnątrz cztery żeliwne filary wskazują na babiniec.

</doc>
<doc id="5059735" url="https://pl.wikipedia.org/wiki?curid=5059735" title="Stijn Steels">
Stijn Steels

Stijn Steels (ur. 21 sierpnia 1989 w Gandawie) – belgijski kolarz szosowy i torowy.
Steels jest wielokrotnym medalistą mistrzostw Belgii w kolarstwie torowym.
Osiągnięcia.
Kolarstwo szosowe.
Opracowano na podstawie:&lt;ref&lt;/ref&gt;

</doc>
<doc id="5059736" url="https://pl.wikipedia.org/wiki?curid=5059736" title="Kościół św. Trójcy w Luksemburgu">
Kościół św. Trójcy w Luksemburgu



</doc>
<doc id="5059739" url="https://pl.wikipedia.org/wiki?curid=5059739" title="Malejeuka">
Malejeuka

Malejeuka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina.

</doc>
<doc id="5059740" url="https://pl.wikipedia.org/wiki?curid=5059740" title="Petyr Dżidrow">
Petyr Dżidrow

Petyr Spiridonow Dżidrow (bułg. "Петър Спиридонов Джидров"; ur. 20 maja 1876 w Sztipie, zm. 3 stycznia 1952 w Sofii) – bułgarski polityk i prawnik, minister sprawiedliwości (1908–1910), minister rolnictwa i handlu (1910–1911), deputowany do Zwyczajnego Zgromadzenia Narodowego 16. (1913), 17. (1914–1919), 18. (1919–1920), 19. (1920–1923), 21. (1923–1927) i 22. (1927–1931) kadencji.
Życiorys.
Syn Spiridona Dżidrowa. Po ukończeniu szkoły pedagogicznej do 1896 pracował jako nauczyciel w Sofii. W tym czasie związał się z ruchem socjaldemokratycznym i za to został zwolniony z pracy. W 1900 ukończył studia prawnicze na uniwersytecie berlińskim, w tym samym roku obronił pracę doktorską na uniwersytecie w Zurychu. Po powrocie do kraju pracował jako adwokat i redaktor czasopisma "Rabotniczeska borba". Od 1913 reprezentował partię socjaldemokratyczną w Zgromadzeniu Narodowym. W listopadzie 1918 objął stanowisko ministra sprawiedliwości w gabinecie Teodora Teodorowa.
W latach 20. zaangażowany w działalność na rzecz Macedonii, współpracował z przywódcą WMRO Iwanem Michajłowem. 
Po przewrocie 19 maja 1934 Dżidrow został internowany w mieście Elena. Po przejęciu władzy przez komunistów we wrześniu 1944 aresztowany i skazany przez Trybunał Ludowy na 7 lat więzienia. Zmarł w więzieniu, w czasie odbywania kary. 4 kwietnia 1994 Dżidrow został zrehabilitowany, a jego imieniem nazwano jedną z ulic w Sofii. W 1996 ukazały się w Sofii wspomnienia Dżidrowa, które pozostawił w rękopisie.
Był żonaty (żona Marija), miał pięcioro dzieci.

</doc>
<doc id="5059744" url="https://pl.wikipedia.org/wiki?curid=5059744" title="Hasan Abu´l">
Hasan Abu´l



</doc>
<doc id="5059749" url="https://pl.wikipedia.org/wiki?curid=5059749" title="Jannik Steimle">
Jannik Steimle

Jannik Steimle (ur. 4 kwietnia 1996 w Weilheim an der Teck) – niemiecki kolarz szosowy.
Osiągnięcia.
Opracowano na podstawie:

</doc>
<doc id="5059756" url="https://pl.wikipedia.org/wiki?curid=5059756" title="Bert Van Lerberghe">
Bert Van Lerberghe

Bert Van Lerberghe (ur. 29 września 1992 w Kortrijk) – belgijski kolarz szosowy i górski.
Van Lerberghe jest medalistą mistrzostw Belgii w kolarstwie górskim.
Osiągnięcia.
Kolarstwo szosowe.
Opracowano na podstawie:&lt;ref&lt;/ref&gt;

</doc>
<doc id="5059759" url="https://pl.wikipedia.org/wiki?curid=5059759" title="Mumble rap">
Mumble rap

Mumble rap (często określany jako „SoundCloud rap”) – podgatunek hip-hopu, który w 2010 roku rozprzestrzenił się na internetowej platformie do dystrybucji dźwięku SoundCloud.
Charakterystyka.
Mumble raperzy w swoich piosenkach "mamroczą lub bełkoczą" swój tekst przez co podgatunek charakteryzuje się trudnym do zrozumienia tekstem utworu. Większość tekstów ma charakter egocentryczny czy nihilistyczny. Teksty są proste i odnoszą się do: pieniędzy, biżuterii, narkotyków, ekskluzywnych marek czy seksu. W mumble rapie często używa się auto-tune.
Krytyka.
Mumble rap był często krytykowany przez styl rapowania mumble raperów oraz ich teksty. Podgatunek był często porównywany do boom bapu, a raperzy tacy jak Eminem czy Joyner Lucas skrytykowali mumble rap w swoich piosenkach. Artyści tworzący mumble rap Kodak Black i Lil Xan byli krytykowani za obrażanie ikon hip-hopu takich jak 2pac, Sticky Fingaz czy Biggie. Pomimo tego niektórzy artyści bronili podgatunku oraz nowej szkoły rapu.

</doc>
<doc id="5059761" url="https://pl.wikipedia.org/wiki?curid=5059761" title="Molier">
Molier



</doc>
<doc id="5059774" url="https://pl.wikipedia.org/wiki?curid=5059774" title="D' no junjō">
D' no junjō



</doc>
<doc id="5059775" url="https://pl.wikipedia.org/wiki?curid=5059775" title="Emmanuel-Dieudonné d' Hautefort">
Emmanuel-Dieudonné d' Hautefort



</doc>
<doc id="5059778" url="https://pl.wikipedia.org/wiki?curid=5059778" title="Miadzwiodauka (rejon mohylewski)">
Miadzwiodauka (rejon mohylewski)

Miadzwiodauka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina, nad Rudzieją.
Odnaleziono tu kultowego kamiennego niedźwiedzia z okresu przedchrześcijańskiego. Obecnie kamień znajduje się w zbiorach Mohylewskiego Regionalnego Muzeum Historii Lokalnej im. Eudakima Ramanawicza Ramanaua.
Wieś Niedźwiadówka ekonomii mohylewskiej w drugiej połowie XVII wieku. 

</doc>
<doc id="5059781" url="https://pl.wikipedia.org/wiki?curid=5059781" title="Puchar Albanii w piłce nożnej kobiet">
Puchar Albanii w piłce nożnej kobiet

Puchar Albanii w piłce nożnej kobiet () – kobiece rozgrywki piłkarskie o charakterze pucharowym, organizowane co roku systemem jesień-wiosna przez Albański Związek Piłki Nożnej dla albańskich kobiecych drużyn klubowych. Pierwszy raz rozgrywki odbyły się w sezonie 2009/2010, a pierwszym zwycięzcą został zespół Tirana AS.
Mecze finałowe.
Lista meczów finałowych kobiecego Pucharu Albanii:

</doc>
<doc id="5059783" url="https://pl.wikipedia.org/wiki?curid=5059783" title="Genci Çakçiri">
Genci Çakçiri

Genci Çakçiri (ur. 26 maja 1982) – albański tenisista, reprezentant w Pucharze Davisa, lekarz.
Kariera tenisowa.
Çakçiri zaczął grać w tenisa w wieku 14 lat. Był jednym z najlepszych albańskich juniorów. Występował w kilku międzynarodowych turniejach, jednak nie odnosił tam sukcesów. Przez kilka lat z rzędu był mistrzem kraju.
W latach 1996–1998 jego trenerem był Fatos Nallbani. W 2000 roku został asystentem trenera. W latach 2000–2008, po ukończeniu kursów trenerskich, pracował w Tennis Club Tirana. Był również trenerem albańskiej kadry narodowej juniorów. W latach 2003–2013 był komentatorem tenisowym. Po zakończeniu pracy jako trener został sekretarzem generalnym w Albańskiej Federacji Tenisowej i zajmował się organizacją turniejów międzynarodowych.
Brał udział w dwóch uniwersjadach: w Izmirze (2005) oraz w Bangkoku (2007). W stolicy Tajlandii osiągnął trzecią rundę singla.
W 2010 roku reprezentował Albanię w Pucharze Davisa. Rozegrał pięć spotkań – jedno w grze pojedynczej i cztery w grze podwójnej – wszystkie przegrał.

</doc>
<doc id="5059784" url="https://pl.wikipedia.org/wiki?curid=5059784" title="Genci Cakciri">
Genci Cakciri



</doc>
<doc id="5059787" url="https://pl.wikipedia.org/wiki?curid=5059787" title="Kościół św. Wojciecha w Wągrowcu">
Kościół św. Wojciecha w Wągrowcu

Kościół świętego Wojciecha w Wągrowcu – rzymskokatolicki kościół parafialny należący do parafii pod tym samym wezwaniem (dekanat wągrowiecki archidiecezji gnieźnieńskiej).
W dniu 17 maja 1983 roku został poświęcony plac pod budowę kościoła. Wkrótce rozpoczęto wykopy pod fundamenty świątyni. W dniu 20 czerwca 1983 roku papież Jan Paweł II w czasie drugiej pielgrzymki do Polski poświęcił w Poznaniu kamienie węgielne pod nowo wznoszone świątynie w Polsce; wśród nich był również kamień pod kościół parafii św. Wojciecha w Wągrowcu. W dniu 3 listopada 1983 roku
pierwszą oficjalną wizytę w parafii św. Wojciecha złożył ksiądz kardynał Józef Glemp. Wtedy ks. prymas poświęcił Dom Katechetyczny oraz wmurował kamień węgielny pod świątynię poświęcony przez papieża. W dniu 5 sierpnia 1991 roku rozpoczęto prace związane z budową wieży świątyni. 12 lutego 1992 roku została zakończona budowa wieży. 17 sierpnia 1992 roku rozpoczęto zakładanie tynków w świątyni. W dniu 4 listopada 1993 roku kościół został poświęcony przez księdza arcybiskupa Fenryka Muszyńskiego Metropolitę Gnieźnieńskiego. 23 kwietnia 1995 roku kościół został uroczyście poświęcony (konsekrowany) przez tegoż samego Księdza arcybiskupa. 23 kwietnia 1998 roku zostały poświęcone dzwony parafialne przez księdza arcybiskupa Henryka Muszyńskiego. W dniu 10 października 20000 zostały poświęcone nowe organy kościelne przez tegoż samego księdza arcybiskupa.

</doc>
<doc id="5059788" url="https://pl.wikipedia.org/wiki?curid=5059788" title="Jožica Puhar">
Jožica Puhar

Jožica Puhar (ur. 19 marca 1942 w Kranju) – słoweńska socjolog i polityk.
Życiorys.
Ukończyła szkołę muzyczną w Kranju i potem przez kilka lat grała na flecie w lokalnej orkiestrze symfonicznej. W 1963 roku ukończyła studia I stopnia na Wydziale Prawa w Lublanie, a potem już w latach 70. XX wieku studiowała socjologię na Wydziale Socjologii, Nauk Politycznych i Dziennikarstwa. W latach 1964–1978 pracowała w urzędzie pracy ("Zavod za zaposlovanje"). Po ukończeniu socjologii prowadziła badania w Instytucie Socjologii w Lublanie. W latach 1979–1983 pracowała w Kranju w Radzie Miejskiej. Potem była zastępcą dyrektora ds. pozamedycznych w Instytucie Chorób Płuc i Gruźlicy. Od 16 maja 1990 roku do 25 stycznia 1993 była ministrem pracy w I i II rządzie Republiki Słowenii. W trzecim rządzie Republiki Słowenii 25 stycznia 1993 została mianowana ministrem pracy, rodziny i spraw społecznych. Funkcję tę pełniła do 21 czerwca 1994 roku.
Od 1994 do września 1999 roku była ambasadorem Słowenii w Macedonii, a od 2002 do 2006 była ambasadorem Słowenii w Grecji. Po powrocie przeszła na emeryturę. Opiekuje się wnukami, działa w organizacjach skupiających emerytów. Jest aktywnym członkiem klubu byłych ambasadorów Słowenii.

</doc>
<doc id="5059790" url="https://pl.wikipedia.org/wiki?curid=5059790" title="Julian Dennison">
Julian Dennison

Julian Dennison (ur. 26 października 2002 w Lower Hutt) – nowozelandzki aktor, który wystąpił m.in. w filmach: "Dzikie łowy", "Deadpool 2" i "Godzilla vs. Kong".

</doc>
<doc id="5059792" url="https://pl.wikipedia.org/wiki?curid=5059792" title="Phytophthora fragariae">
Phytophthora fragariae

Phytophthora fragariae Hickman – gatunek organizmów należący do grzybopodobnych lęgniowców. Organizm mikroskopijny, saprotrof i pasożyt atakujący truskawkę i wywołujący u niej chorobę zwaną czerwoną zgnilizną korzeni truskawki. Jest to jeden z najgroźniejszych patogenów truskawki. Jest organizmem kwarantannowym podlegającym obowiązkowemu zwalczaniu.
Systematyka i nazewnictwo.
Pozycja w klasyfikacji według Index Fungorum: "Phytophthora, Peronosporaceae, Peronosporales, Peronosporidae, Peronosporea, Incertae sedis, Oomycota, Chromista".
Synonim: "Phytophthora fragariae" var. "oryzobladis" J.S. Wang &amp; J.Y. Lu 1978. 
Rozwój.
Oospory "Phytophthora fragariae" mogą w glebie przetrwać do 4 lat, ale istnieją doniesienia o przetrwalnikach, które pozostają żywotne przez 13–15 lat. W obecności wody kiełkują tworząc zarodnie, a w nich ruchliwe pływki (zoospory), zdolne do aktywnego poruszania się w kierunku przeciwnym do przyciągania ziemskiego. Gromadzą się one w wodzie przy powierzchni gleby lub w sączkach drenarskich, co sprzyja ich szybkiemu rozprzestrzenianiu się na polu, zwłaszcza w obniżeniach terenu. Pływki atakują korzenie zwykle późną jesienią lub wczesną wiosną. Rozwój choroby następuje głównie na łodydze i korzeniu. Strzępki wystają z korzenia i wytwarzają nowe, wtórne zarodnie. Zarodnie wtórne powstają zwykle w miesiącach zimowych, a proces ten trwa kilka dni. Zarodnie powstają szybciej w niskich temperaturach. Przemieszczają się za pomocą wody glebowej i rozprzestrzeniają chorobę.
"Phytophthora fragariae" dobrze rozwija się w temperaturze 10–15 °C. Infekcja następuje jednak już w temperaturze powyżej 2 °C, natomiast nie dochodzi do niej w temperaturze 25 °C i wyższej. Przy temperaturze poniżej 10 °C i w dłuższych okresach z taką temperaturą nasila się zagrożenie za strony tego patogenu, dlatego po mokrej i ciepłej zimie następuje bardziej intensywny rozwój wywołanej przez niego choroby. Infekcja przebiega szybciej przy wilgotnej i chłodnej pogodzie, typowej dla późnej jesieni lub wczesnej wiosny. "P. fragariae" może przetrwać i rozwijać się w glebach o odczynie pH od 4,0 do 7,6. Najlepsze warunki dla jej rozwoju stwarzają ciężkie, gliniaste gleby. W sprzyjających warunkach może przeżyć w glebie nawet 17 lat bez obecności rośliny żywicielskiej.
Infekcja może być przenoszona z pola na pole za pomocą zanieczyszczonych patogenem narzędzi lub sprzętu rolniczego, wody powodziowej lub jakiejkolwiek innej czynności, która spowoduje przemieszczenie zainfekowanej gleby. Również przesadzanie zakażonego materiału szkółkarskiego spowoduje rozprzestrzenienie się infekcji "P. fragariae".
Morfologia.
Dojrzałe oogonia są zwykle złotobrązowe, mają średnicę 28–46 (średnio 39) μm i zawierają pojedyncze oospory o średnicy 22–44 μm średnicy, przeważnie kuliste, ale czasami beczkowate, w miejscu zwężenia przez komórkę żywiciela podczas ich rozwoju. Zarodnie wtórne bez brodawek mają kształt kostkowaty i wymiary 32–90 × 22–52 μm. Oospory najczęściej występują w młodych, miękkich, zgniłych korzeniach u podstawy sadzonki.

</doc>
<doc id="5059794" url="https://pl.wikipedia.org/wiki?curid=5059794" title="Padbielle">
Padbielle

Padbielle (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina.
Padbielle leży przy drodze republikańskiej R122. W pobliżu znajduje się przystanek kolejowy Dary, położony na linii Mohylew – Krzyczew.

</doc>
<doc id="5059795" url="https://pl.wikipedia.org/wiki?curid=5059795" title="Staydom">
Staydom

Staydom – drugi single album południowokoreańskiej grupy STAYC, którego głównym utworem jest „ASAP”. Został wydany 8 kwietnia 2021 roku.
W pierwszym miesiącu single album sprzedał się w ponad 50 tys. egzemplarzy.
Historia wydania.
High Up Entertainment ogłosiło 24 marca 2021 roku, że STAYC powrócą po raz pierwszy 8 kwietnia z drugim single albumem. Podobnie jak w przypadku promocji poprzedniego single albumu "Star To A Young Culture", po raz kolejny zdecydowano się ujawnić mieszankę krótkich kawałków śpiewanych a cappella. High Up Entertainment zapowiadając nowe wydawnictwo grupy opublikowało dwa zwiastuny na kontach w mediach społecznościowych w dniach 22 i 23 marca. W drugim zwiastunie ujawniono datę premiery i tytuł wydawnictwa. 25 marca pojawił się zwiastun konceptu jaki przyjęła grupa. Lista utworów z płyty została ujawniona następnego dnia, a utwór „ASAP” został ogłoszony jako główna piosenka. Na płycie znajdą się trzy nowe oryginalne piosenki oraz remiks ich debiutanckiego utworu „So Bad”. 5 kwietnia pojawiła się kolejna zapowiedź piosenki „ASAP”, natomiast dzień później pojawił się zwiastun do jej teledysku.

</doc>
<doc id="5059798" url="https://pl.wikipedia.org/wiki?curid=5059798" title="Taranawa">
Taranawa

Taranawa (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina, przy drodze magistralnej M8.

</doc>
<doc id="5059802" url="https://pl.wikipedia.org/wiki?curid=5059802" title="Ernest Bour">
Ernest Bour

Ernest Bour (ur. 20 kwietnia 1913 w Thionville, zm. 20 czerwca 2001 w Strasburgu) – francuski dyrygent.
Życiorys.
W latach 1930–1933 studiował filologię klasyczną na Uniwersytecie w Strasburgu. Uczył się też w konserwatorium strasburskim u Fritza Müncha. Kształcił się ponadto u Hermanna Scherchena. Od 1935 do 1939 roku prowadził orkiestrę radia strasburskiego, następnie od 1940 do 1941 roku był wykładowcą klasy fortepianu w konserwatorium. W latach 1941–1947 dyrygował orkiestrą miejską w Miluzie. Od 1950 do 1955 roku pełnił funkcję dyrektora muzycznego opery w Strasburgu. W latach 1959–1964 współpracował z teatrami operowymi w Hamburgu i Berlinie Zachodnim. Był dyrygentem Sinfonieorchester des Südwestrundfunks w Baden-Baden (1964–1979) i orkiestry kameralnej radia holenderskiego w Hilversum (1976–1987). Zasłynął jako interpretator utworów muzyki współczesnej.

</doc>
<doc id="5059806" url="https://pl.wikipedia.org/wiki?curid=5059806" title="Czaromuszki (obwód mohylewski)">
Czaromuszki (obwód mohylewski)

Czaromuszki (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina, w pobliżu Dniepru i granic Mohylewa.

</doc>
<doc id="5059816" url="https://pl.wikipedia.org/wiki?curid=5059816" title="Elton John (piłkarz)">
Elton John (piłkarz)

Elton John (ur. 8 kwietnia 1987 w Arimie) – trynidadzki piłkarz, występujący na pozycji obrońcy i pomocnika, reprezentant kraju.
Kariera klubowa.
John rozpoczął profesjonalną karierę w klubie San Juan Jabloteh w 2007 roku. W latach 2007–2008 zdobył wraz z klubem mistrzostwo kraju. W 2009 roku rozegrał cztery mecze i zdobył dwa gole w CFU Club Championship, a jego drużyna zajęła wówczas w rozgrywkach trzecie miejsce. Ponadto w sezonie 2009/2010 San Juan Jabloteh zakwalifikował się do fazy grupowej Ligi Mistrzów CONCACAF. John wystąpił w obu meczach kwalifikacyjnych oraz czterech meczach fazy grupowej.
W sezonie 2010/2011 John występował w Ma Pau SC, po czym wrócił do San Juan Jabloteh. W 2012 roku dołączył do North East Stars, z którym wygrał Trinidad and Tobago Classic. 3 września 2013 roku podpisał kontrakt z Central FC. W październiku wystąpił w finale Pucharu Ligi, w którym Central FC wygrał 2:1 z Defence Force; był to pierwszy triumf klubu w Pucharze Ligi w historii. W kwietniu 2014 roku zdobył wraz z klubem Goal Shield. Po zakończeniu sezonu został przez kibiców Central FC wybrany piłkarzem sezonu. W sierpniu 2014 roku John został piłkarzem trzecioligowego belgijskiego CS Visé. W klubie tym rozegrał siedem ligowych meczów i zdobył jednego gola. W październiku został zwolniony z Visé.
W styczniu 2015 przeszedł do Central FC na zasadzie wolnego transferu. Zdobył z tym klubem mistrzostwo kraju w sezonie 2014/2015. W półfinale CFU Club Championship 2015 przeciwko Don Bosco FC wykorzystał rzut karny w serii rzutów karnych, dzięki czemu jego klub awansował do finału. W finale rozgrywek Central FC wygrał 2:1 z W Connection.
W sierpniu 2015 roku doszło do wycieku e-maili, z których wynikało, że Kevin Harrison – współzałożyciel Central FC – żądał, aby część opłat za transfery Johna i innych piłkarzy była przesyłana bezpośrednio do niego i Brenta Sancho – drugiego współzałożyciela klubu. We wrześniu John i 23 innych piłkarzy klubu podpisało petycję skierowaną do kierownictwa klubu, w której zostało wyrażone niezadowolenie z obecności Harrisona w klubie w związku ze skandalem transferowym i rzekomym zagarnięciem premii za wyniki piłkarzy po sezonie 2014/2015.
W sezonie 2015/2016 John wystąpił we wszystkich czterech meczach fazy grupowej Ligi Mistrzów CONCACAF. Central FC zajął wówczas drugie miejsce w grupie, za Los Angeles Galaxy i przed Comunicaciones FC. W 2016 roku, drugi rok z rzędu, Central FC zdobył mistrzostwo Trynidadu i Tobago oraz CFU Club Championship. Ponadto 17 sierpnia 2016 roku John wystąpił z meczu Ligi Mistrzów CONCACAF przeciwko Sporting Kansas City. W sezonie 2016/2017 John był piłkarzem Ma Pau SC, a w 2017 roku grał w North East Stars, z którym zdobył mistrzostwo kraju. W sezonie 2018 występował w Queen's Park CC oraz San Juan Jabloteh, pełniąc w drugim z tych klubów funkcję kapitana. W styczniu 2019 roku został piłkarzem kanadyjskiego HFX Wanderers. W barwach tego klubu rozegrał osiemnaście spotkań w Canadian Premier League. W grudniu klub ogłosił, że nie przedłuży kontraktu z Trynidadczykiem.
Kariera reprezentacyjna.
Elton John występował w reprezentacjach Trynidadu i Tobago U-20 i U-23. 29 lutego 2012 wystąpił w towarzyskim meczu reprezentacji A przeciwko Antigui i Barbudzie. Trynidad i Tobago wygrał to spotkanie 4:0.
Życie prywatne.
Urodził się w Arimie w dzielnicy Sherwood Park. Dorastał bez ojca, a jego matka po wyjściu za mąż wyprowadziła się, wskutek czego był wychowywany przez babkę, Julię John. Ukończył Arima West Government Primary School, St. Joseph College oraz St. Augustine Senior Comprehensive. Jest kuzynem Jasona Marcano, który również był reprezentantem Trynidadu i Tobago.
W maju 2018 roku John wraz z siedmioma innymi trynidadzkimi piłkarzami powołał Can Bou Play Foundation. Fundacja ta wspiera młodych piłkarzy z Trynidadu i Tobago.

</doc>
<doc id="5059822" url="https://pl.wikipedia.org/wiki?curid=5059822" title="Pałac Noordeinde">
Pałac Noordeinde

Pałac Noordeinde (niderl. "Paleis Noordeinde") – klasycystyczny pałac królewski w Hadze, jedna z oficjalnych siedzib holenderskiej rodziny królewskiej. Znajduje się w dzielnicy Centrum, przy ulicy Noordeinde, 400 metrów na północny zachód od Binnenhofu, siedziby holenderskiego parlamentu. Przed budynkiem znajduje się pomnik siedzącego na koniu Wilhelma I Orańskiego.
Historia.
W 1512 roku zarządca Stanów Generalnych Niderlandów Willem Goudt zlecił przebudowę stojącej na miejscu obecnego pałacu średniowiecznej zagrody w rezydencję. W 1566 roku budynek na kilkadziesiąt lat zmienił właściciela, by w 1591 roku został wydzierżawiony przez rząd holenderski i ostatecznie zakupiony w 1595 roku. W 1609 roku z pałacu korzystała wdowa po Wilhelmie I Orańskim Louise de Coligny wraz z jej synem, Fryderykiem Henrykiem Orańskim, który w 1645 roku przebudował oraz rozbudował obiekt, kupując okoliczne działki oraz wznosząc na miejscu tamtejszych zabudowań nowe skrzydła pałacowe, które powstały według projektu Jacoba van Campena i Pietera Posta. Około 1785 roku książę Wilhelm V Orański wzniósł balkon od strony Noordeinde. W 1817 roku syn Wilhelma V, król Wilhelm I, rozpoczął remont pałacu, dzięki czemu ten zyskał zbliżony do obecnego, klasycystyczny wygląd. Król zamieszkiwał pałac do swojej abdykacji w 1840 roku. Jego następca, Wilhelm II Holenderski, nie korzystał z obiektu, a Wilhelm III wykorzystywał go jako pałac zimowy. Ten w 1876 roku zarządził budowę w ogrodzie pałacowym stajni królewskich, a w 1895 roku wzniesiono archiwum pałacowe, które obecnie jest własnością Fundacji Zbiorów Historycznych Dynastii Oranie-Nassau. W 1948 roku spłonęła centralna część budowli. W latach 1952–1976 w północnym skrzydle obiektu mieściła się siedziba Instytutu Nauk Społecznych. Po renowacji w 1984 roku pałac był ponownie wykorzystywany, najpierw jako rezydencja królowej Beatrycze z mężem Clausem, a od 2013 do 2019 roku jako dom króla Wilhelma Aleksandra z rodziną.

</doc>
<doc id="5059825" url="https://pl.wikipedia.org/wiki?curid=5059825" title="Collegium Melitense">
Collegium Melitense

Collegium Melitense – byłe kolegium jezuitów w Valletcie na Malcie, które istniało w latach 1592–1769. Wykłady w instytucji edukacyjnej rozpoczęły się w 1593, a w 1597 zostały przeniesione do specjalnie wybudowanego budynku sąsiadującego z kościołem jezuitów. W XVII wieku program nauczania został rozszerzony, a liczba studentów wzrosła. Uczelnia w 1727 została uznana za uniwersytet; była znana również jako Academia Parthenia. Po kasacie zakonu i wygnaniu jezuitów z Malty, kolegium 22 listopada 1769 zostało przemianowane na „Pubblica Università di Studi Generali”. Uczelnia jest obecnie znana jako Uniwersytet Maltański.
Historia.
W XVI wieku kilkakrotnie czyniono plany otwarcia kolegium jezuitów na Malcie. W 1553 biskup Domenico Cubelles zwrócił się do jezuitów o pomoc w otwarciu kolegium, ale z powodu braku kadry nauczycielskiej jego prośba została odrzucona. Do 1578 jezuici, inkwizycja i biskup negocjowali, czy otworzyć kolegium, aż w 1592 papież Klemens VIII interweniował i zarządził jego utworzenie. W dniu 12 listopada 1592 "Collegium Melitense" zostało formalnie ustanowione aktem prawnym zatytułowanym „Instrumentum Fundationis Collegii”, który został sporządzony przez notariusza Giacomo Sillato i poświadczony przez wielkiego mistrza Hugues’a Loubenxa de Verdalle, biskupa Tomasa Gargallo, inkwizytora Ludovico dell'Armi i jezuitę ks. Pietro Casatiego.
Kolegium zaczęło funkcjonować w 1593, wkrótce po ustaniu epidemii dżumy. Jego personel liczył początkowo 12 jezuitów. Utworzenie kolegium spotkało się ze sprzeciwem miejscowego duchowieństwa, które w tym samym roku zwróciło się do papieża o przeniesienie go do Mdiny. Mimo tego biskup Gargallo zapewnił fundusze i tymczasowe pomieszczenia nowej instytucji edukacyjnej w Valletcie. W latach 1595–1602 zbudowano stały kampus.
7 czerwca 1727 wielki mistrz Antonio Manoel de Vilhena wydał bullę, która nadała "Collegium" status uniwersytetu. Później instytucja była czasami nazywana „Academia Parthenia”, prawdopodobnie w nawiązaniu do Partheniosa z Nicei.
W 1768 w ramach kasaty zakonu w Europie jezuici zostali wydaleni z Malty. Ich majątek, w tym kolegium, został przejęty przez Skarb zakonu św. Jana, a 28 kwietnia 1768 wielki mistrz Manuel Pinto da Fonseca zarządził zamknięcie instytucji edukacyjnej, zaś większość jej jezuickiego personelu została wysłana do Civitavecchia. Mimo to Pinto nie chciał zlikwidować uczelni i do wznowienia wykładów powołano pracowników tymczasowych. W dniu 29 sierpnia 1769 Pinto zwrócił się do papieża o utworzenie "Pubblica Università di Studi Generali", który zastąpiłby "Collegium Melitense". Papież Klemens XIV w brewe zatytułowanym „Sedula Romani Pontifici” w dniu 20 października 1769 zezwolił na to. Wielki mistrz Pinto podpisał dekret ustanawiający nowy uniwersytet 22 listopada 1769 i instytucja ta istnieje do dziś jako "L-Università ta' Malta".
Kampus.
Przez kilka pierwszych lat istnienia "Collegium Melitense" nie miało przystosowanych pomieszczeń do nauki, a zajęcia odbywały się w domu w Valletcie, który został zapewniony przez biskupa Gargallo. W 1592 rozpoczęto budowę kościoła jezuitów w Valletcie, a w 1595 rozpoczęła się budowa sąsiedniego budynku, w którym miało mieścić się kolegium. Kolegium wprowadziło się do niego w roku 1597, jakkolwiek prace budowlane trwały jeszcze do 1602. Kolegium i kościół zostały mocno uszkodzone w 1634 w wyniku eksplozji w pobliskiej fabryce prochu, w następstwie czego oba budynki zostały przebudowane. Budynki poniosły również pewne szkody w czasie trzęsienia ziemi w 1693, które zostały również naprawione. Z kolei w XIX wieku dokonano w nim pewnych zmian.
Po przekształceniu collegium w uniwersytet w roku 1769 był on nadal siedzibą uczelni. Dopiero w latach 60. powstał główny kampus w Msidzie. Obecnie znany jako budynek starego Uniwersytetu, wykorzystywany jest podczas konferencji i seminariów.
Organizacja i administracja.
Na czele zarządu kolegium stał rektor.
Profil akademicki.
Początkowo "Collegium Melitense" uczyło jedynie gramatyki i nauk humanistycznych ("literae humaniores"), a jednym z jego celów było kształcenie duchowieństwa w przypadku braku seminarium duchownego. W XVII wieku program nauczania został poszerzony o inne kierunki studiów. Teologia i logika były nauczane w kolegium odpowiednio do 1615 i 1622. W 1655 wielki mistrz Juan de Lascaris-Castellar powołał Katedrę Matematyki, ale wkrótce po jego śmierci w 1657 ją zarzucono. Została przywrócona dopiero w 1682. Pod koniec XVII wieku regularnie nauczano filozofii i teologii scholastycznej.
Po uzyskaniu statusu uniwersytetu w 1727 uczelnia zaczęła nadawać studentom stopnie magistra i doktora filozofii i teologii. Studenci uczelni na zakończenie każdego roku nauczania prezentowali publicznie swoje możliwości akademickie zwane „Accademie”. Oddział przed-uczelniany dla najmłodszych studentów, zwany „La Terza (Classe)”, utworzono 19 października 1741.
Życie studenckie.
Liczba studentów uczelni wzrosła w ciągu XVII wieku. Zanotowano, że w 1622 w klasie logiki było 34 studentów, a do 1630–31 liczba studentów wzrosła do ponad stu. W 1658 klasa humanistyczna liczyła 97 słuchaczy. Przed 1706 na uczelni studiowało ponad 400 studentów.
W XVII wieku obowiązywały surowe zasady dotyczące zachowania studentów na uczelni. Musieli oni nosić proste ubrania i mogli rozmawiać tylko po łacinie, z wyjątkiem czwartków i niedziel, kiedy wolno im było mówić po włosku i maltańsku. Oprócz wykładów, codzienne zajęcia obejmowały ćwiczenia chóru, oraz kilka razy dziennie modlitwę.
Upamiętnienia.
400-lecie "Collegium Melitense" w 1992 upamiętniono publikacjami, wydaniem znaczków okolicznościowych i monet oraz okolicznościową wystawą. 

</doc>
<doc id="5059826" url="https://pl.wikipedia.org/wiki?curid=5059826" title="Szczeżar 1">
Szczeżar 1

Szczeżar 1 (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina.
W pobliżu znajdują się przystanki kolejowe Dary i Szczeżar, położone na linii Mohylew – Krzyczew.

</doc>
<doc id="5059829" url="https://pl.wikipedia.org/wiki?curid=5059829" title="Szczeżar 2">
Szczeżar 2

Szczeżar 2 (; ) – wieś na Białorusi, w obwodzie mohylewskim, w rejonie mohylewskim, w sielsowiecie Kadzina.

</doc>
<doc id="5059834" url="https://pl.wikipedia.org/wiki?curid=5059834" title="Kościół Dziesięciu Tysięcy Męczenników w Turkowach">
Kościół Dziesięciu Tysięcy Męczenników w Turkowach

Kościół Dziesięciu Tysięcy Męczenników w Turkowach – rzymskokatolicki kościół parafialny należący do parafii pod tym samym wezwaniem (dekanat Bralin diecezji kaliskiej). Jedna z niewielu świątyń pod tym wezwaniem w Polsce.
Obecna murowana świątynia z wieżą i dwuspadowym dachem, została wzniesiona w 1822 roku przez księdza Augusta Jana Siwika. W 1913 roku ksiądz proboszcz Leopold Nowak rozbudował kościół o wielokątne prezbiterium z przyległymi dwoma kaplicami i zakrystią, natomiast wokół cmentarza i świątyni wzniósł ceglany mur
Do wyposażenia wnętrza kościoła należą elementy w stylu barokowym, ale głównie pochodzi ono z XIX wieku. Obraz w ołtarzu głównym, przypomina nam o patronie kościoła, a właściwie patronach, czyli o dziesięciu tysiącach męczenników z góry Ararat.
Po obu stronach prezbiterium znajdują się dwa ołtarze boczne. Lewy z nich jest poświęcony Matce Boże Bolesnej. Na obrazie są przedstawione wszystkie boleści Maryi. Widnieją na nim nie tylko przebite serce Matki Bożej, ale także narzędzie męki, na przykład gwoździe. Oprócz tego w świątyni w drugim bocznym ołtarzu jest umieszczony obraz Matki Bożej Różańcowej z tajemnicami różańcowymi i wizerunkami dominikanów. Po prawej stronie Maryi z Dzieciątkiem znajdują się tajemnice radosne, poniżej bolesne, a po lewej chwalebne. Patrząc na te namalowane tajemnice wierni mogli lepiej je rozważać, szczególnie ci, którzy nie umieli w tym czasie czytać.
Niedaleko ołtarzy bocznych są umieszczone figury świętych apostołów Piotra i Pawła. Świątynia posiada także piękne rzeźby św. Franciszka i św. Antoniego. Święty z Asyżu przedstawiony został w chwili otrzymania od Boga stygmatów, znaków męki Pańskiej. Pod figurą widnieje szczególny napis: „Św. Franciszku módl się za naszych wojowników” i jeszcze poniżej jest umieszczona inskrypcja: „poległych we wojnie 1914 – 1918”.

</doc>
<doc id="5059841" url="https://pl.wikipedia.org/wiki?curid=5059841" title="Heptagraf">
Heptagraf

Heptagraf (gr. εφτά, ephtá „siedem” i γράφω, grápho „zapis”) – siedem liter oznaczających jedną lub dwie głoski.
Przykładem heptagrafu jest spółgłoska siedmioliterowa oznaczająca dwie osobne głoski, właściwie trójznak sch i tetragraf tsch występujące w języku niemieckim, która jest najczęściej używana do interpretowania słów lub litery pochodzenia obcego:
W języku afrykańskim !kung występuje także siedmioliterowy znak pisany jako heptagraf dtsʼkxʼ.

</doc>
<doc id="5059842" url="https://pl.wikipedia.org/wiki?curid=5059842" title="Nadieżda Kadyszewa">
Nadieżda Kadyszewa

Nadieżda Nikiticzna Kadyszewa (ros. Надeжда Никитична Кадышeва, ur. 1 czerwca 1959 w miejscowości Gorki, rejon leninogorski, Tatarstan) – rosyjska piosenkarka erzjańskiego pochodzenia, solistka Teatru Muzycznego Zołotoje Kolco. Honorowa Obywatelka Bugulmy. Ludowa Artystka Federacji Rosyjskiej, Ludowa Artystka Mordowii, Zasłużona Artystka Tatarstanu. W 2008 roku otrzymała Złoty Gramofon.

</doc>
<doc id="5059843" url="https://pl.wikipedia.org/wiki?curid=5059843" title="Gianluigi Roveta">
Gianluigi Roveta

Gianluigi Roveta (ur. 21 maja 1947 w Turynie) – włoski piłkarz, grający na pozycji obrońcy.
Kariera piłkarska.
Kariera klubowa.
Wychowanek Juventusu, w barwach którego w 1968 rozpoczął karierę piłkarską.. W 1972 przeszedł do Mantovy. W 1973 został piłkarzem Novary, w której zakończył karierę piłkarską w roku 1974.
Kariera reprezentacyjna.
Rozegrał jeden mecz w młodzieżowej reprezentacji Włoch U-23.

</doc>
<doc id="5059847" url="https://pl.wikipedia.org/wiki?curid=5059847" title="Paul Colas">
Paul Colas

Paul René Colas (ur. 6 maja 1880 w Paryżu, zm. 9 września 1956 tamże) – francuski strzelec, dwukrotny mistrz olimpijski i medalista mistrzostw świata.
Kariera.
Czterokrotny uczestnik igrzysk olimpijskich (IO 1908, IO 1912, IO 1920, IO 1924). Wystąpił w co najmniej 11 konkurencjach, zdobywając 4 medale. W 1912 roku został mistrzem olimpijskim w karabinie dowolnym w trzech postawach z 300 m, oraz w karabinie wojskowym w dowolnej postawie z 600 m. Jako członek drużyny francuskiej został wicemistrzem olimpijskim w 1924 roku w karabinie dowolnym (skład zespołu: Albert Courquin, Paul Colas, Pierre Hardy, Georges Roes, Émile Rumeau), oraz brązowym medalistą w 1908 roku w karabinie małokalibrowym z 50 i 100 jardów (skład reprezentacji: Henri Bonnefoy, Paul Colas, Léon Lécuyer, André Regaud).
Colas ma w dorobku 6 medali mistrzostw świata. Nigdy nie został mistrzem świata, lecz zdobył 4 srebrne i 2 brązowe medale. W drużynowym strzelaniu z karabinu dowolnego w trzech postawach z 300 m zdobył 4 medale, w tym 3 srebrne (1911, 1912, 1913) i 1 brązowy (1921). Pozostałe 2 podia wywalczył w zawodach indywidualnych. Srebrny medal osiągnął w karabinie dowolnym leżąc z 300 m (1912), a brąz w karabinie wojskowym stojąc z 300 m (1913).
Za kadencji Daniela Mérillona (1907–1925) pełnił funkcję sekretarza Międzynarodowej Federacji Strzeleckiej (wówczas UIT).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5059853" url="https://pl.wikipedia.org/wiki?curid=5059853" title="Émile Rumeau">
Émile Rumeau

Paul Joseph Émile Rumeau (ur. 23 grudnia 1878 w Port Said, zm. 8 lipca 1943) – francuski strzelec, dwukrotny wicemistrz olimpijski i medalista mistrzostw świata.
Kariera.
Dwukrotny uczestnik igrzysk olimpijskich (IO 1920, IO 1924). Wystąpił w co najmniej 9 konkurencjach, zdobywając 2 medale. Jako członek drużyny francuskiej został wicemistrzem olimpijskim w 1920 roku w karabinie wojskowym leżąc z 300 m (skład zespołu: Léon Johnson, André Parmentier, Achille Paroche, Georges Roes i Émile Rumeau) i w 1924 roku w karabinie dowolnym (skład reprezentacji: Albert Courquin, Paul Colas, Pierre Hardy, Georges Roes, Émile Rumeau).
Rumeau ma w dorobku 1 medal mistrzostw świata. W drużynowym strzelaniu z karabinu dowolnego w trzech postawach z 300 m zdobył brąz na zawodach w 1924 roku (skład drużyny: Raymond Durand, Louis Gouéry, Léon Johnson, Georges Roes i Émile Rumeau).
Urodził się w Egipcie, gdzie jego ojciec stacjonował jako oficer Kompanii Kanału Sueskiego. Na co dzień mieszkał w Paryżu, gdzie pracował jako likwidator.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5059856" url="https://pl.wikipedia.org/wiki?curid=5059856" title="Karl August Larsson">
Karl August Larsson

Karl August Larsson (ur. 10 czerwca 1906 w Sztokholmie, zm. 31 maja 1971 tamże) – szwedzki strzelec, olimpijczyk i mistrz świata.
Kariera.
Dwukrotny uczestnik igrzysk olimpijskich (IO 1932, IO 1936). Na turniejach tych startował wyłącznie w karabinie małokalibrowym leżąc z 50 m, w którym zajął odpowiednio 8. i 32. miejsce. 
Larsson ma w dorobku 9 medali mistrzostw świata, w tym 3 indywidualnie. W strzelaniu z karabinu małokalibrowego leżąc z 50 m wywalczył łącznie 6 medali, w tym 3 złote (złoto indywidualnie w 1929 roku, oraz drużynowo w 1931 i 1933 roku). Stał na podium także w karabinie wojskowym z 300 m (1933 i 1935).
W 1937 roku został mistrzem Szwecji w karabinie dowolnym leżąc z 300 m (385 pkt.).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5059857" url="https://pl.wikipedia.org/wiki?curid=5059857" title="Albert Ravila">
Albert Ravila

Johan Albert „Pertti” Ravila (ur. 28 grudnia 1897 w Helsinkach, zm. 28 czerwca 1980 tamże) – fiński strzelec, olimpijczyk i mistrz świata.
Życiorys.
Ravila był wojskowym, który zakończył służbę w stopniu generała majora. Syn Joonasa Ravili, który oprócz Alberta miał 2 synów: Johnkina (również wojskowego) i Paavo (rektora Uniwersytetu Helsińskiego).
Uczestnik Letnich Igrzysk Olimpijskich 1948. Wystartował wyłącznie w karabinie małokalibrowym leżąc z 50 m, w którym zajął 7. miejsce wśród 71 zawodników. 
Ravila ma w dorobku 6 medali mistrzostw świata, w tym 3 złote, 2 srebrne i 1 brązowy. Jedyny medal w zawodach indywidualnych zdobył w 1937 roku, gdy został mistrzem świata w karabinie małokalibrowym leżąc z 50 m. W tej konkurencji był także drużynowym mistrzem świata w 1929 roku, wicemistrzem w 1937 roku i brązowym medalistą w 1931 roku. We Lwowie był również mistrzem świata w drużynie w karabinie małokalibrowym klęcząc z 50 m i wicemistrzem w karabinie dowolnym w trzech postawach z 300 m.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5059861" url="https://pl.wikipedia.org/wiki?curid=5059861" title="Miramor (powiat)">
Miramor (powiat)

Miramor (per. میرامور) – powiat w środkowym Afganistanie, w prowincji Dajkondi. Jego siedzibą jest Tagabu. Liczba ludności wynosi około 88400 osób, a powierzchnia wynosi 1921 km².

</doc>
<doc id="5059869" url="https://pl.wikipedia.org/wiki?curid=5059869" title="Margaret Elizabeth Barr-Bigelow">
Margaret Elizabeth Barr-Bigelow

Margaret Elizabeth Barr-Bigelow (ur. 16 kwietnia 1923 w Elkhorn, zm. 1 kwietnia 2008 w Sidney) – kanadyjska mykolożka.
Życiorys.
Studiowała na Uniwersytecie Kolumbii Brytyjskiej, w 1950 r. uzyskując tytuł licencjata, a w 1952 r. tytuł magistra. Następnie pod kierunkiem Lewisa E. Wehmeyera studiowała na Uniwersytecie Michigan, w 1956 r. uzyskując doktorat za pracę pt. „Stanowisko taksonomiczne rodzaju "Mycosphaerella" na podstawie porównawczych badań rozwojowych”. Po uzyskaniu doktoratu wraz z mężem Howardem Bigelowem spędziła kilka miesięcy na zbieraniu grzybów w Maine. Wkrótce potem Barr objęła stanowisko w Instytucie Botanicznym na Uniwersytecie w Montrealu jako członek National Research Council. W 1957 roku razem wyjechali do Massachusetts, gdzie jej mąż został nauczycielem akademickim na Uniwersytecie Massachusetts. Margaret nie była w stanie tego zrobić ze względu na przepisy dotyczące nepotyzmu, więc objęła stanowisko pomocnicze, na którym prowadziła badania i nauczała. Po zmianie prawa Barr mogła zostać profesorem. Wraz z mężem pozostali na Uniwersytecie Massachusetts przez 30 lat. Dwa lata po śmierci Howarda w 1987 roku Margaret przeniosła się do Sidney w Kolumbii Brytyjskiej, gdzie mieszkała aż do śmierci w 2008 roku.
Praca naukowa.
Opublikowała ponad 150 publikacji naukowych o grzybach z grupy workowców ("Ascomycota"), z których ostatnia została wydana w 2007 roku. Działała w wielu instytucjach i organizacjach:
Była także członkiem American Institute of Biological Societies, International Association of Plant Taxonomists i British Mycological Society. Wraz z mężem zebrała wiele okazów grzybów, które obecnie są głównie eksponowane w nowojorskim Ogrodzie Botanicznym. Część kolekcji Margaret jest również przechowywana na Wydziale Rolnictwa Kanady w Ottawie i na Uniwersytecie Kolumbii Brytyjskiej.
W naukowych nazwach utworzonych przez nią taksonów dodawany jest skrót jej nazwiska M.E. Barr.

</doc>
<doc id="5059873" url="https://pl.wikipedia.org/wiki?curid=5059873" title="Boštjan Ošabnik">
Boštjan Ošabnik

Boštjan Ošabnik (ur. 7 sierpnia 1982) – słoweński tenisista, reprezentant kraju w Pucharze Davisa, medalista igrzysk śródziemnomorskich.
Kariera tenisowa.
W profesjonalnych turniejach zawodowych występował w latach 1999–2010. Triumfował w turniejach rangi ITF Men’s Circuit.
W latach 2001–2005 reprezentował Słowenię w Pucharze Davisa, notując bilans czterech zwycięstw i siedmiu porażek.
Na Igrzyskach Śródziemnomorskich 2005 wywalczył brązowy medal w grze podwójnej, grając w parze z Gregiem Žemlją.
Najwyżej sklasyfikowany w rankingu singlistów był na 381. miejscu 12 września 2005 roku.

</doc>
<doc id="5059877" url="https://pl.wikipedia.org/wiki?curid=5059877" title="Bostjan Osabnik">
Bostjan Osabnik



</doc>
<doc id="5059890" url="https://pl.wikipedia.org/wiki?curid=5059890" title="Konrad Huber">
Konrad Huber

Konrad Walentin „Konni” Huber (ur. 4 listopada 1892 w Helsinkach, zm. 4 grudnia 1960 tamże) – fiński strzelec, medalista olimpijski i mistrz świata. Brat Roberta, także strzelca.
Kariera.
Dwukrotny uczestnik igrzysk olimpijskich (IO 1924, IO 1952). Podczas swojego pierwszego startu został wicemistrzem olimpijskim w trapie, przegrywając wyłącznie z Gyulą Halasym. W zawodach drużynowych zdobył brązowy medal, uzyskując najlepszy rezultat wśród fińskich strzelców (skład zespołu: Werner Ekman, Konrad Huber, Robert Huber, Georg Nordblad, Robert Tikkanen, Karl Magnus Wegelius). 28 lat później zajął 5. miejsce w zawodach indywidualnych.
Podczas swojej kariery Konrad Huber zdobył 4 medale na mistrzostwach świata. Jedyny tytuł indywidualny osiągnął w 1937 roku, gdy został mistrzem świata w trapie. Na tym samym turnieju wywalczył również złoto w turnieju drużynowym. Ponadto był srebrnym medalistą w 1929 roku i brązowym w 1947 roku.
Na mistrzostwach Europy Huber zdobył brązowy medal indywidualnie i złoty drużynowo w 1937 roku. Zawody te nie są jednak uważane za oficjalne przez ISSF.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5059893" url="https://pl.wikipedia.org/wiki?curid=5059893" title="Robert Huber (strzelec)">
Robert Huber (strzelec)

Robert Waldemar Huber (ur. 30 marca 1878 w Helsinkach, zm. 25 listopada 1946 tamże) – fiński strzelec, medalista olimpijski i medalista mistrzostw świata. Brat Konrada, także strzelca.
Kariera.
Dwukrotny uczestnik igrzysk olimpijskich (IO 1912, IO 1924). Podczas swojego pierwszego startu zajął 30. miejsce indywidualnie i 5. miejsce drużynowo w trapie. W 1924 roku w zawodach drużynowych zdobył brązowy medal, uzyskując drugi rezultat wśród fińskich strzelców (skład zespołu: Werner Ekman, Konrad Huber, Robert Huber, Georg Nordblad, Robert Tikkanen, Karl Magnus Wegelius).
Podczas swojej kariery Robert Huber zdobył 1 medal na mistrzostwach świata. Był srebrnym medalistą drużynowo w 1929 roku (skład drużyny: Ake Af Forselles, Werner Ekman, Konrad Huber, Robert Huber). Według niektórych źródeł Huber zdobył także brązowy medal indywidualnie na tym samym turnieju, co nie jest potwierdzone przez ISSF.
W 1929 roku zajął 7. miejsce indywidualnie na mistrzostwach Europy w trapie. Zawody te nie są jednak uważane za oficjalne przez ISSF.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5059898" url="https://pl.wikipedia.org/wiki?curid=5059898" title="Dekanat Zamość (diecezja lubelsko-chełmska)">
Dekanat Zamość (diecezja lubelsko-chełmska)



</doc>
<doc id="5059900" url="https://pl.wikipedia.org/wiki?curid=5059900" title="Strzelectwo na Letnich Igrzyskach Olimpijskich 1936 – pistolet szybkostrzelny, 25 m">
Strzelectwo na Letnich Igrzyskach Olimpijskich 1936 – pistolet szybkostrzelny, 25 m

Pistolet szybkostrzelny z 25 m był jedną z trzech konkurencji strzeleckich na Letnich Igrzyskach Olimpijskich 1936. Zawody odbyły się w dniu 6 sierpnia 1936 roku. Uczestniczyło w nich 53 zawodników z 22 państw.
Turniej składał się z 5 rund eliminacyjnych. W 1. rundzie oddawano 6 strzałów w 3 seriach trwających po 8 sekund (łącznie 18 punktów do zdobycia). W kolejnych rundach strzelano po 6 strzałów, jednak w każdej kolejnej było coraz mniej czasu na wystrzelenie nabojów: w 2. rundzie było to 6 sekund, w 3. rundzie 4 sekundy, w 4. rundzie 3 sekundy, zaś w ostatniej 5. rundzie zawodnik miał jedynie 2 sekundy na strzały. 

</doc>
<doc id="5059902" url="https://pl.wikipedia.org/wiki?curid=5059902" title="Aldo Ceccato">
Aldo Ceccato

Aldo Ceccato (ur. 18 lutego 1934 w Mediolanie) – włoski dyrygent.
Życiorys.
Był pasierbem Victora de Sabaty. W latach 1948–1955 studiował w konserwatorium w Mediolanie, następnie kształcił się w Holandii u Alberta Wolffa i Willema van Otterloo (1958) oraz w Hochschule für Musik w Berlinie (1959–1962). W latach 1961–1963 uczył się dyrygentury u Sergiu Celibidache w Sienie. Debiutował w 1964 roku w mediolańskim Teatro Nuovo, prowadząc wykonanie "Don Giovanniego" W.A. Mozarta. W 1967 roku wystąpił na festiwalu Maggio Musicale Fiorentino, dyrygując operą "Die Brautwahl" Ferruccio Busoniego. W 1969 roku debiutował w londyńskim Covent Garden Theatre oraz w Stanach Zjednoczonych wspólnie z Lyric Opera of Chicago. Od 1973 do 1977 roku był dyrektorem muzycznym Detroit Symphony Orchestra. W latach 1975–1983 kierował filharmonią w Hamburgu. W następnych latach był dyrektorem muzycznym orkiestry symfonicznej w Bergen (1985–1989) i pierwszym dyrygentem orkiestry Norddeutscher Rundfunk w Hamburgu (1985–1989). W latach 1990–1991 pełnił funkcję dyrygenta Filharmonii Słowackiej w Bratysławie. W 1990 roku objął funkcję dyrygenta orkiestry RAI w Turynie. Od 1997 do 2000 roku dyrygował orkiestrą filharmonii w Brnie.
Odznaczony Orderem Zasługi Republiki Włoskiej w stopniu komandora (1981), wielkiego oficera (1990) i kawalera krzyża wielkiego (1999).

</doc>
<doc id="5059904" url="https://pl.wikipedia.org/wiki?curid=5059904" title="Strzelectwo na Letnich Igrzyskach Olimpijskich 1936 – pistolet dowolny, 50 m">
Strzelectwo na Letnich Igrzyskach Olimpijskich 1936 – pistolet dowolny, 50 m

Pistolet dowolny z 50 m był jedną z trzech konkurencji strzeleckich na Letnich Igrzyskach Olimpijskich 1936. Zawody odbyły się w dniach 6–7 sierpnia 1936 roku. Uczestniczyło w nich 43 zawodników z 19 państw.
Zawodnicy strzelali do tarczy o średnicy 0,5 m. Oddawano 10 strzałów w 6 seriach, maksymalna liczba punktów do zdobycia – 600. 

</doc>
<doc id="5059905" url="https://pl.wikipedia.org/wiki?curid=5059905" title="Yakuza w fartuszku. Kodeks perfekcyjnego pana domu">
Yakuza w fartuszku. Kodeks perfekcyjnego pana domu

 – manga autorstwa Kōsukego Ōno, publikowana w internetowym magazynie mangowym „Kurage Bunch” od lutego 2018. Na jej podstawie w 2020 roku powstała TV Drama wyemitowana przez stację Nippon TV oraz serial ONA wyprodukowany przez studio J.C.Staff i wydany na platformie Netflix w kwietniu 2021.
Manga.
W Japonii manga była pierwotnie opublikowana w internetowym magazynie mangowym „Kurage Bunch” jako pięciorozdziałowa seria limitowana, ale stała się na tyle popularna, że została kontynuowana. Rozdziały zostały wydane w tomach tankōbon przez wydawnictwo Shinchōsha. W Polsce manga została wydana nakładem wydawnictwa Studio JG.
Filmy promocyjne.
W celu wypromowania publikacji "tomików" mangi wyprodukowano wiele filmów animowanych. Kenjirō Tsuda użyczył głosu Tatsu, Ken’ichi Suzumura użyczył głosu Masie, Yoshimasa Hosoya – Torajirō, a Subaru Kimura – G-Gody.
W grudniu 2019 roku, w celu upamiętnienia serii, która osiągnęła 1,2 miliona egzemplarzy w druku, wyprodukowano promocyjny film aktorski. W produkcji Tsuda ponownie wciela się w rolę Tatsu, a Maaya Sakamoto w rolę Miku. Film został wyreżyserowany przez Kenjirō Tsudę i Hayato Yazaki.
TV Drama.
8 lipca 2020 roku ogłoszono, że serialowa adaptacja mangi zostanie wyemitowana na kanale Nippon TV w październiku 2020 roku. Hiroshi Tamaki wcielił się w rolę Tatsu. Serial został wyprodukowany przez Fine Entertainment i Yomiuri TV, reżyserem byli Toichirō Rutō, Eisuke Naitō i Ryūichi Honda, a scenarzystą Manabu Uda i Moraru.
29 lipca 2021 roku Netflix ogłosił, że kolejna adaptacja aktorska z Kenjirō Tsudą w roli głównej, zatytułowana , ukazała się 29 sierpnia. Drugi sezon ukazał się 7 października 2021 roku.
Film aktorski.
3 listopada 2021 roku Sony Pictures Entertainment Japan ogłosiło, że latem 2022 roku zostanie wydany film aktorski, którego reżyserem będzie Tōichirō Rutō. Hiroshi Tamaki, Haruna Kawaguchi, Jun Shison, Tamaki Shiratori, Naoto Takenaka, Izumi Inamori, Kenichi Takitō, Yūta Furukawa, Junpei Yasui, Tina Tamashiro, MEGUMI i Michiko Tanaka, którzy zagrali w serialu z 2020 roku, ponownie odegrają swoje role.
Anime.
26 października 2020 roku, podczas Netflix Anime Festival, zapowiedziano adaptację anime (ONA) mangi "Yakuza w fartuszku". Serial został wyprodukowany przez J.C.Staff i wyreżyserowany przez Chiaki Kon. Scenarzystą został Susumu Yamakawa. Kenjirō Tsuda ponownie użyczył głosu Tatsu. W marcu 2021 roku ogłoszono, że serial anime zostanie wydany 8 kwietnia 2021 roku w serwisie Netflix. Druga część serii miała swoja premierę 7 października 2021 roku.
Odbiór.
Manga "Yakuza w fartuszku. Kodeks perfekcyjnego pana domu" została pozytywnie przyjęta przez krytyków. Recenzując pierwszy tom dla Polygon, pisarka Julia Lee nazwała ją „idealną mieszanką komedii i akcji” oraz „miłą, niemądrą mangą na poprawę humoru”. Anime News Network dało 4,5 na 5 gwiazdek, nazywając ją „pewną siebie i biegłą w tempie, ze wspaniałą grafiką i doskonałym wyczuciem komizmu”. Z drugiej strony, Reuben Baron z Comic Book Resources podsumował serię jako „uroczą”, ale bez różnorodności, chociaż pochwalił jakość jej kreski.
Do grudnia 2019 roku wydrukowano 1,2 miliona egzemplarzy mangi. W rankingu sprzedaży Oriconu, pierwszy tom "Yakuzy w fartuszku" sprzedał się w liczbie egzemplarzy do września 2018 roku, podczas gdy drugi tom – 143 051 egzemplarzy do stycznia 2019 roku.

</doc>
<doc id="5059907" url="https://pl.wikipedia.org/wiki?curid=5059907" title="Largo Entertainment">
Largo Entertainment

Largo Entertainment – amerykańska wytwórnia filmowa założona w sierpniu 1989 roku przez Lawrence’a Gordona.
Wytwórnia należała do japońskiego przedsiębiorstwa JVC, które wspierało ją w inwestycji kosztującej ponad 100 milionów dolarów.
W 2001 roku biblioteka wytwórni została sprzedana firmie Intermedia Films.

</doc>
<doc id="5059908" url="https://pl.wikipedia.org/wiki?curid=5059908" title="Strzelectwo na Letnich Igrzyskach Olimpijskich 1936 – karabin małokalibrowy leżąc, 50 m">
Strzelectwo na Letnich Igrzyskach Olimpijskich 1936 – karabin małokalibrowy leżąc, 50 m

Karabin małokalibrowy leżąc z 50 m był jedną z trzech konkurencji strzeleckich na Letnich Igrzyskach Olimpijskich 1936. Zawody odbyły się w dniu 8 sierpnia 1936 roku. Uczestniczyło w nich 66 zawodników z 25 państw.

</doc>
<doc id="5059914" url="https://pl.wikipedia.org/wiki?curid=5059914" title="Dekanat Zamość (diecezja zamojsko-lubaczowska)">
Dekanat Zamość (diecezja zamojsko-lubaczowska)



</doc>
<doc id="5059916" url="https://pl.wikipedia.org/wiki?curid=5059916" title="Miles Bellville">
Miles Bellville

Miles Bellville (ur. 28 kwietnia 1909 w Billesdon, zm. 27 października 1980 w Bromyard) – brytyjski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Christopherem Boardmanem, Russellem Harmerem, Charlesem Leafem i Leonardem Martinem, złoty medal w żeglarskiej klasie 6 metrów.
Miles Bellville kształcił się w Malvern and Jesus College w Cambridge, wyróżniając się spośród innych wioślarzy, dzięki czemu został wybrany na członka klubu Leander Club. Należał również do Royal Corinthian Yacht Club i Royal Ocean Racing Club oraz był członkiem załogi jachtu "Endeavour" podczas regat o Puchar Ameryki w 1934. Jako major w Royal Marines został odznaczony Krzyżem Wojskowym w 1942 za atak na francuską bazę Vichy w Diego Suarez na Madagaskarze, a następnym roku otrzymał Order Imperium Brytyjskiego. Po II wojnie światowej służył jako szeryf w Hereford, w latach 1966–1969.

</doc>
<doc id="5059918" url="https://pl.wikipedia.org/wiki?curid=5059918" title="Sztatol">
Sztatol

Sztatol lub sztatol erzjański () – świeca woskowa w drewnianym naczyniu, element rytualnego naczynia Erzjan używanego w ().
Etymologia.
Słowo „sztatol” pochodzi z języka erzja od rzeczowników „” ("wosk") i „” ("ognień"). W źródłach obcojęzycznych po raz pierwszy wspomniano słowo „sztatol” w () Dala.
Symbolika i użycie.
Sztatole symbolizują życie, szacunek dla przodków i upływ czasu. Drewniane naczynie, w którym umieszczona jest świeca, nazywano jandawą (). Jandawa jest wyrzeźbiona z litych pni lipy i powinna przypominać kształtem kaczkę. Sztatol i jandawa są powszechnie stosowane podczas modlitw (), Werja Ozks () i innych modlitwach erzyjskich.

</doc>
<doc id="5059919" url="https://pl.wikipedia.org/wiki?curid=5059919" title="Mihhail Kõlvart">
Mihhail Kõlvart

Mihhail Kõlvart (ur. 24 listopada 1977 w Kyzyłordzie) – estoński polityk, burmistrz Tallinna w Estonii, stanowisko to piastuje od kwietnia 2019 roku, od momentu rezygnacji Taaviego Aasa.
Życiorys.
Kõlvart urodził się w Kyzyłordzie w kazachskiej SRR, jako syn Estończyka i koreańsko-chińskiej matki. Jego ojciec, Ülo Kõlvart (ur. 1942 w Parnawie), był założycielem Estońskiego Narodowego Stowarzyszenia Taekwondo w 1992 oraz jego pierwszym prezesem od 1992 do 1996. Jego matka, Liidia Kõlvart (1942 –2014) była nauczycielem, a później otrzymała honorowe obywatelstwo miasta Tallinn. Mihhail przeniósł się wraz z rodzicami do estońskiej SRR, gdy miał trzy lata.
W 1995 roku ukończył szkołę średnią nr 15 w Tallinnie. Studiował prawo, a następnie prawo gospodarcze na prywatnych uniwersytetach w Tallinnie.
Kariera sportowa.
Kõlvart zasłynął jako czołowy sportowiec w kraju i za granicą w dyscyplinach boksu, kickboxingu i taekwondo, w których ma czarny pas. Od 1993 roku pracował w Tallinnie jako trener taekwondo. W 1996 r. Został wybrany prezesem Estońskiego Narodowego Związku Taekwondo. W 2016 r. Został członkiem Komitetu Wykonawczego Estońskiego Komitetu Olimpijskiego. W 2017 roku został wybrany na prezydenta Estońskiej Federacji Taekwondo.
Kariera polityczna.
W latach 1999–2002 Kõlvart był członkiem rady okręgowej okręgu Lasnamäe w Tallinnie. W 2008 roku wstąpił do Estońskiej Partii Centrum. W 2009 roku został wybrany do rady miejskiej Tallinna. Był szczególnie zaangażowany w sprawy młodzieży i sportu oraz praw mniejszości etnicznych w Tallinnie i jako taki sprawił, że stał się popularny wśród rosyjskojęzycznej mniejszości Tallinna. Został wybrany do Riigikogu w 2011 roku, którego był członkiem aż do 2019. W kwietniu 2011 roku zrezygnował z funkcji zastępcy burmistrza Tallinna, aby służyć w Riigikogu. Później, w latach 2017-2019, był przewodniczącym Rady Miejskiej Tallinna. Zrezygnował w kwietniu 2019 r, ponieważ 11 kwietnia został wybrany burmistrzem Tallinna po rezygnacji burmistrza Taaviego Aasa z tego urzędu. W dniu 30 września 2019 roku został ogłoszony przez burmistrza Park Won-soona honorowym obywatelem Seulu.

</doc>
<doc id="5059921" url="https://pl.wikipedia.org/wiki?curid=5059921" title="Henryk Zabiełło">
Henryk Zabiełło

Henryk Kazimierz Zabiełło (ur. 5 marca 1785 w Warszawie, zm. 17 stycznia 1850 tamże) – podpułkownik wojsk Księstwa Warszawskiego, szambelan i koniuszy dworu królewskiego, malarz.
Życiorys.
Urodził się w Warszawie w rodzinie Józefa ostatniego hetmana polnego litewskiego I Rzeczypospolitej i jego żony Marianny z Sobolewskich.
W 1809 wstąpił do wojska i dosłużył stopnia podpułkownika. Po kampanii napoleońskiej w 1813 złożył dymisję. W 1815 został mianowany szambelanem, a w 1819 koniuszym dworu polskiego.
W latach dwudziestych osiadł w Warszawie i poświęcił się malarstwu. Wystawiał swoje prace w latach 1819, 1821, 1823 i 1825. Udzielał się charytatywnie oraz wspierał bractwo św. Rocha. Postać jego brano jako pierwowzór postaci Hrabiego z „Pana Tadeusza” A. Mickiewicza.
Ożenił się ze swoją kuzynką Gabriela Gutakowska, nie mieli dzieci. Zmarł 17 stycznia 1850 w Warszawie i pochowany został w katakumbach kościoła św. Krzyża w Warszawie.

</doc>
<doc id="5059924" url="https://pl.wikipedia.org/wiki?curid=5059924" title="Fredrik Meyer">
Fredrik Meyer

Fredrik Meyer (ur. 13 lutego 1916, zm. 16 stycznia 1989) – norweski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Magnusem Konowem, Karstenem Konowem, Vaadjuvem Nyqvistem i Alfem Tvetenem, srebrny medal w żeglarskiej klasie 6 metrów.

</doc>
<doc id="5059926" url="https://pl.wikipedia.org/wiki?curid=5059926" title="Aleksandr Gauk">
Aleksandr Gauk

Aleksandr Wasiljewicz Gauk (; ur. w Odessie, zm. 30 marca 1963 w Moskwie) – radziecki kompozytor, dyrygent i pedagog.
Życiorys.
Ukończył Konserwatorium Petersburskie (1917), gdzie jego nauczycielami byli Nikołaj Czeriepnin (dyrygentura) oraz Jāzeps Vītols i Wasilij Kałafati (kompozycja). W latach 1920–1931 był dyrygentem Teatru Opery i Baletu w Leningradzie. Był pierwszym dyrygentem Filharmonii Leningradzkiej (1930–1934) i Państwowej Orkiestry Symfonicznej ZSRR w Moskwie (1935–1941). Od 1953 do 1962 roku był dyrygentem i kierownikiem artystycznym Wielkiej Orkiestry Symfonicznej Wszechzwiązkowego Radia. Dokonał prawykonań wielu utworów Szostakowicza, Miaskowskiego, Chaczaturiana i Szaporina. W 1954 roku otrzymał tytuł Ludowego Artysty RFSRR. Był wykładowcą konserwatoriów w Leningradzie (1927–1933 i 1946–1948), Tbilisi (1941–1943) i Moskwie (1939–1963). Do jego uczniów należeli Jewgienij Mrawinski, Aleksandr Mielik-Paszajew, Konstantin Simieonow i Jewgienij Swietłanow.
Skomponował m.in. symfonię, koncert na harfę, koncert fortepianowy, pieśni. Dokonał orkiestracji opery Modesta Musorgskiego "Ożenek". Na podstawie zachowanych głosów orkiestrowych zrekonstruował "I Symfonię" Rachmaninowa.

</doc>
<doc id="5059927" url="https://pl.wikipedia.org/wiki?curid=5059927" title="EkipaToNosi">
EkipaToNosi



</doc>
<doc id="5059928" url="https://pl.wikipedia.org/wiki?curid=5059928" title="Ekipa Holding">
Ekipa Holding



</doc>
<doc id="5059929" url="https://pl.wikipedia.org/wiki?curid=5059929" title="Franco Fagioli">
Franco Fagioli

Franco Fagioli (ur. 4 maja 1981 w San Miguel de Tucumán, Argentyna) – argentyński śpiewak operowy – kontratenor.
Życiorys.
Fagioli studiował grę na fortepianie w Instytucie Muzycznym w San Miguel de Tucumán, a następnie śpiew w Akademii Sztuki Teatro Colón w Buenos Aires. W 1997 roku założył chór San Martin de Porres dla młodzieży i za namową swoich nauczycieli rozpoczął karierę jako kontratenor. W roku 2003 wygrał konkurs wokalny Bertelsmanna „New Voices” w Gütersloh. Od tego wydarzenia rozpoczęła się jego światowa kariera.
Franco Fagioli należy do najbardziej znanych kontratenorów naszych czasów. Słynie z pięknego głosu, obejmującego trzy oktawy i mistrzowskiej techniki. Jako śpiewak belcanto, Franco Fagioli specjalizuje się w rolach napisanych dla kastratów lub kontraltów na przełomie XVIII i XIX wieku. Na Salzburg Whitsun Festival 2014 zaśpiewał podczas wieczoru arii poświęconego kastracie Giovanni Battista Vellutiemu utwory Gioacchino Rossiniego (z "Aurelian w Palmirze") i Giacomo Meyerbeera (z "Il crociato in Egitto").
Najważniejsze role Franco Fagiolego to między innymi:
W styczniu 2020 r. Fagioli wziął udział w Festiwalu Opera Rara w Krakowie, gdzie wystąpił w tytułowej roli w operze Rossiniego "Zygmunt" w reżyserii Krystiana Lady. Przedstawienie było pokazywane pod włoskim tytułem "Sigismondo".
Fagioli zyskał także uznanie, występując podczas recitali na licznych festiwalach muzyki dawnej.
Wybrana dyskografia.
Solowe recitale
Opery
Utwory religijne

</doc>
<doc id="5059943" url="https://pl.wikipedia.org/wiki?curid=5059943" title="Sielsowiet Kadzina">
Sielsowiet Kadzina

Sielsowiet Kadzina (; ) – sielsowiet na Białorusi, w obwodzie mohylewskim, w rejonie mohylewskim, z siedzibą w Kadzinie. Od zachodu graniczy z Mohylewem.
Według spisu z 2009 sielsowiet Kadzina zamieszkiwało 4710 osób, w tym 4362 Białorusinów (92,61%), 250 Rosjan (5,31%), 43 Ukraińców (0,91%), 30 osób innych narodowości i 25 osób, które nie podały żadnej narodowości.
Historia.
23 grudnia 2009 do sielsowietu Kadzina przyłączono 6 z 10 wsi z likwidowanego sielsowietu Bryli.

</doc>
<doc id="5059944" url="https://pl.wikipedia.org/wiki?curid=5059944" title="Jerzy Edward Fiett">
Jerzy Edward Fiett

Jerzy Edward Fiett (ur. 11 sierpnia 1928 w Komorowie, zm. 7 kwietnia 2021 w Warszawie) – polski taternik, wioślarz, współtwórca pierwszego polskiego komputera XYZ, pracownik Instytutu Maszyn Matematycznych oraz dyrektor Przemysłowego Instytutu Telekomunikacji.
Życiorys.
Urodził się w rodzinie wojskowej. W 1939 roku jego ojciec mjr Edward Wiktor Fiett (1898–1951) był dowódcą III batalionu 9 Pułku Piechoty Legionów (9 pp Leg.). 
W czasie II wojny światowej wraz ze swoim starszym bratem Włodzimierzem ukrywał się na wsi, ponieważ ich ojciec, będący komendantem Obwodu Opatów Armii Krajowej, był poszukiwany przez Gestapo. Uczył się na tajnych kompletach i w 1946 roku zdał maturę w VI Liceum Ogólnokształcącym im. Tadeusza Reytana w Warszawie. 
Po wojnie pracował jako robotnik w fabryce akumulatorów w wyzwolonym Gdańsku. W 1945 roku, po wejściu Armii Czerwonej na ziemie polskie, jego ojciec został aresztowany przez NKWD i osadzony przez władze sowieckie w gułagu na Półwyspie Kolskim w ZSRR. Jako dziecko „wrogiego elementu kontrrewolucyjnego” przez kilka lat nie mógł się dostać na studia wyższe. 
W młodości czynnie uprawiał wioślarstwo i taternictwo, a później wiele lat narciarstwo, turystykę górską pieszą i narciarską. W latach 1961–1963 był prezesem Zarządu Głównego Klubu Wysokogórskiego, a następnie aktywnym członkiem Polskiego Związku Alpinizmu.
Absolwent Wydziału Elektroniki Politechniki Warszawskiej – dyplom mgr. inż. w 1952 roku W latach 1950–1953 asystent w Katedrze Fizyki Politechniki Warszawskiej, w latach 1954–1963 pracownik Zakładu Aparatów Matematycznych Państwowego Instytutu Matematycznego PAN, a następnie Instytutu Maszyn Matematycznych (IMM). W latach 1957–1959 był kierownikiem Zakładu Maszyn Specjalnych IMM, a od 1959 do 1962 roku pełnił funkcję zastępcy dyrektora ds. naukowych. Jednocześnie w latach 1957–1963 kierował pracami nad przelicznikiem kierowania ogniem artylerii przeciwlotniczej (od 1962 do 1963 roku jako kierownik działu przeliczników). Pod jego kierunkiem opracowano i wykonano prototyp oraz przeprowadzono badania przelicznika artyleryjskiego P-1, z procesorem zrealizowanym na ferrytowo-diodowych układach logicznych. 
Był członkiem kilkuosobowej grupy, która w 1958 roku pod kierunkiem doc. dr. Leona Łukaszewicza zaprojektowała i uruchomiła pierwszą w Polsce udaną elektroniczną maszynę cyfrową XYZ. Kierował pracami nad organizacją (architekturą) oraz wykonaniem i przekazywaniem dokumentacji technicznej dla zbudowanej w oparciu o XYZ maszyny ZAM-2, która została wyprodukowana w kilkunastu egzemplarzach w Zakładzie Produkcji Doświadczalnej Maszyn Matematycznych.
W latach 1957–1962 prowadził wykłady na temat maszyn matematycznych dla studentów automatyki na Wydziale Elektroniki Politechniki Warszawskiej. W roku 1963 przebywał na półrocznym stażu naukowym w University Mathematical Laboratory Uniwersytetu w Cambridge.
W 1964 roku przeniósł się wraz z grupą elektroników i programistów, zajmującą się komputerowymi systemami czasu rzeczywistego, do Przemysłowego Instytutu Telekomunikacji (PIT). Utworzony tam na bazie tej grupy Zakład Techniki Cyfrowej podjął intensywny rozwój aplikacji techniki cyfrowej w radiolokacji oraz tworzenie nowego w kraju kierunku cyfrowego przetwarzania informacji radiolokacyjnej i komputerowych systemów kierowania i dowodzenia.
W PIT zatrudniony był kolejno na stanowiskach kierownika Pracowni Systemów, kierownika Zakładu Techniki Cyfrowej, zastępcy dyrektora PIT do spraw badawczych i Dyrektora Naczelnego PIT (1975–1991). Od 1968 roku samodzielny pracownik naukowo-badawczy, od 1973 docent w PIT. 
W ostatnich latach pracy w PIT był projektantem wiodącym zautomatyzowanego systemu przetwarzania i zobrazowania informacji o sytuacji powietrznej TU-20L dla kontroli lotów w rejonie lotniska (kontrola zbliżania i lądowania), wdrożonego do produkcji i eksploatowanego od 2000 r. na polskich lotniskach wojskowych.
W latach 1972–1975 członek Komitetu Informatyki PAN, a w latach 1987–1989 Komitetu Elektroniki i Telekomunikacji PAN. Zasiadał przez dwie kadencje w Radzie Głównej Nauki, Szkolnictwa Wyższego i Techniki. Był autorem artykułów i referatów z dziedziny problematyki naukowej i technicznej maszyn matematycznych (w tym automatycznego projektowania) oraz systemów kierowania i kontroli w przestrzeni powietrznej, publikowanych w czasopismach, wydawnictwach książkowych oraz wygłaszanych na konferencjach naukowo-technicznych.

</doc>
<doc id="5059947" url="https://pl.wikipedia.org/wiki?curid=5059947" title="Dolina Logarska">
Dolina Logarska

Dolina Logarska (slo. "Logarska dolina") – dolina w Alpach Kamnickich w gminie Solčava.
Dolina została stworzona przez lodowiec w ostatniej epoce lodowcowej, ma około 7 km długości i 250 metrów szerokości. Dzieli się na trzy części:
Atrakcją doliny jest też wodospad Rinka o wysokości 90 metrów.

</doc>
<doc id="5059950" url="https://pl.wikipedia.org/wiki?curid=5059950" title="Kościół św. Jana Ewangelisty w Lublanie">
Kościół św. Jana Ewangelisty w Lublanie

Kościół św. Jana Ewangelisty (słoweń. "kapucinska cerkev sv. Janeza Evangelista)" – nieistniejący kościół rzymskokatolicki zakonu kapucynów w Lublanie.
Kapucyni zostali sprowadzeni do Lublany przez biskupa Tomaža Hrena na początku XVII wieku. Kamień węgielny pod budowę kościoła założono w 1607, a już w 1608 świątynia była wybudowana i poświęcona. Prace budowlane prowadził budowniczy Giovanni Baptista Donino. W 1628 dobudowano kaplicę św. Jana Chrzciciela, w 1695 kaplicę bł. Feliksa z Kantalicjo.
Kościół został zamknięty w 1809 podczas okupacji napoleońskiej. Klasztor zamieniono na koszary, a w kościele umieszczono konie. Po kasacie zakonu obrazy z kościoła zostały przeniesione do klasztoru urszulanek w Lublanie. W 1817 cały kompleks klasztorny wraz z kościołem został sprzedany na aukcji, po czym budynki rozebrano.
Kościół był jednonawowy z płytkim prezbiterium i kaplicami oraz smukłą sygnaturką nad prezbiterium. Fasada była skromna, bez detalu architektonicznego, jedyną jej ozdobę stanowiły okna.

</doc>
<doc id="5059957" url="https://pl.wikipedia.org/wiki?curid=5059957" title="Miedwiedki (rejon diemidowski)">
Miedwiedki (rejon diemidowski)

Miedwiedki () – wieś (ros. деревня, trb. dieriewnia) w zachodniej Rosji, w osiedlu miejskim Diemidowskoje rejonu diemidowskiego w obwodzie smoleńskim.
Geografia.
Miejscowość położona jest nad Starką (dopływ Kaspli), przy drodze regionalnej 66N-0518 (Diemidow – Miedwiedki – Tierieszyny – Jeśkowo), 6 km od drogi regionalnej 66K-11 (R120 / Olsza – Wieliż – granica z obwodem pskowskim), 3,5 km od centrum administracyjnego osiedla miejskiego i całego rejonu (Diemidow), 64,5 km od stolicy obwodu (Smoleńsk), 37 km od granicy z Białorusią.
W granicach miejscowości znajdują się ulice: Mołodiożnaja, Rakitnaja, Zariecznaja.
Demografia.
W 2010 r. miejscowość zamieszkiwało 131 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5059958" url="https://pl.wikipedia.org/wiki?curid=5059958" title="Podział aglomeracji Adelaide">
Podział aglomeracji Adelaide



</doc>
<doc id="5059959" url="https://pl.wikipedia.org/wiki?curid=5059959" title="MG 3">
MG 3

MG 3 – samochód osobowy klasy miejskiej produkowany pod brytyjsko-chińską marką MG od 2008 roku. Od 2011 roku produkowana jest druga generacja modelu.
Pierwsza generacja.
MG 3 I został zaprezentowany po raz pierwszy w 2008 roku.
Po bankructwie brytyjskiego przedsiębiorstwa MG Rover w lipcu 2005 roku, masę upadłościową wraz z prawami do produkcji wybranych pojazdów marek Rover oraz MG kupił chiński koncern Nanjing Automobile. W latach 2006–2008 w chińskim Nankinie wyprodukowano próbną pulę dawnej rodziny modeli 25 oraz MG ZR w różnych konfiguracjach jako nowe, chińskie MG 3 i później - MG 3 ZR. 
Samochody łączyły różne elementy dotychczas rozróżniające wizualnie Rovery od bardziej sportowych MG, z przeważającą częścią elementów wykończenia nadwozia z dawnego MG ZR. Zaliczały się do nich zewnętrzne spojlery, charakterystyczna atrapa chłodnicy o strukturze kraty, zderzaki przednie i tylne, wystrój deski rozdzdzielczej czy lampy tylne z szaro-czerwonymi wkładami. Detale różniły się w zależności od etapu próbnego okresu produkcji, który ostatecznie nie wykroczył poza fazę testową. 
Różniące się wyglądem egzemplarze prezentowane były w latach 2006–2008 na różnych wystawach i prezentacjach w Chinach. Nie zdecydowano się jednak na wprowadzenie do sprzedaży MG 3 w żadnej z tego typu postaci.
MG 3 SW.
Po próbnym okresie, koncern Nanjing Automobile, który w międzyczasie dokonał fuzji z SAIC, do seryjnej produkcji w Chinach wdrożył ostatecznie tylko dawnego brytyjskiego Rovera Streetwise'a stylizowanego na crossovera, nadając mu nazwę MG 3 SW. Samochód zyskał jedynie kosmetyczne różnice względem dawnego brytyjskiego pierwowzoru, odróżniając się oznaczeniami producenta, dostępnymi kolorami nadwozia oraz innymi lampami tylnymi, które zapożyczono z innej dawnej wariacji tego modelu - MG ZR.
Druga generacja.
MG 3 II został zaprezentowany po raz pierwszy w 2011 roku.
Z początkiem drugiej dekady XXI wieku, koncern SAIC skoncentrował się na modernizacji i rozbudowie oferty modelowej marek Roewe i MG o nowe pojazdy, zbudowane już bez wykorzystania kupionego od Brytyjczyków zaplecza technologicznego opartego o konstrukcje z lat 90. XX wieku. 
Jednym z etapów modernizacji była prezentacja zbudowanej od podstaw przez zespół nowego, brytyjsko-chińskiego MG, drugiej generacji modelu "3". Pojazd opracowano w centrum rozwojowym w Longbridge w Wielkiej Brytanii po trwającym 4 lata procesie rozwojowym.
Pod kątem wizualnym MG 3 drugiej generacji rozwinęło koncepcję zapowiedzianą w 2010 roku przez prototyp MG Zero Concept. Samochód zyskał agresywną stylizację, z ostro ukształtowanymi reflektorami, wąską atrapą chłodnicy zdominowaną przez logo producenta, a także wysoko poprowadzoną linią szyb ze słupkiem A pomalowanym na czarno, tworząc optycznie jeden pas z szybami.
Gamę jednostek napędowych utworzyły trzy jednostki czterocylindrowe konstrukcji koncernu SAIC. Poza 1,3-litrowym silnikiem o mocy 68 KM, w ofercie znalazły się także dwa 1,5-litrowe - słabszy o mocy 110 KM i turbodoładowany, mocniejszy, rozwijający 158 KM.
Restylizacje.
Wiosną 2013 roku MG 3 drugiej generacji przeszło pierwszą modernizację. Przyniosła ona zmiany w wyglądzie zderzaka, gdzie pojawił się inaczej ukształtowany wlot powietrza i diody LED do jazdy dziennej w kształcie bumeranga, a także inne wkłady lamp tylnych. 
W lutym 2018 roku MG 3 II przeszło, znacznie rozleglejszą niż poprzednio restylizację nadwozia. Samochód zyskał zupełnie nowy wygląd przedniej części nadwozia z charakterystycznym sześciokątnym wlotem powietrza, nawiązując do modelu ZS, a także otrzymując większe, wielokątne reflektory. Ponadto, restylizacja przyniosła nowy projekt deski rozdzielczej z większym wyświetlaczem systemu multimedialnego.
Sprzedaż.
W ciągu pierwszego roku produkcji MG 3 II był produkowany i sprzedawany wyłącznie na wewnętrznym rynku chińskim, gdzie jego debiut miał miejsce wiosną 2011 roku. Rok później, wiosną 2012 roku, rozpoczęto jego eksport także do Chile.
W 2013 roku pojazd zadebiutował w Wielkiej Brytanii jako pierwszym i zarazem jedynym rynku europejskim, gdzie jego produkcję uruchomiono w dawnych zakładach MG Rover w Longbridge. W marcu 2015 roku MG 3 zadebiutowało z kolei ostatnim z głównych rynków zbytu, trafiając do sprzedazy i lokalnej produkcji w Tajlandii.
Pomimo decyzji o zamknięciu brytyjskich zakładów produkcyjnych MG Motor UK w Longbridge we wrześniu 2016 roku, koncern SAIC zdecydował się na kontynuowanie sprzedaży modelu dzięki eksportowi z Chin.

</doc>
<doc id="5059960" url="https://pl.wikipedia.org/wiki?curid=5059960" title="MG 3 ZR">
MG 3 ZR



</doc>
<doc id="5059961" url="https://pl.wikipedia.org/wiki?curid=5059961" title="MG 3 SW">
MG 3 SW



</doc>
<doc id="5059965" url="https://pl.wikipedia.org/wiki?curid=5059965" title="Podział Adelaide">
Podział Adelaide



</doc>
<doc id="5059967" url="https://pl.wikipedia.org/wiki?curid=5059967" title="Podział aglomeracji Darwin">
Podział aglomeracji Darwin



</doc>
<doc id="5059968" url="https://pl.wikipedia.org/wiki?curid=5059968" title="Podział aglomeracji Hobart">
Podział aglomeracji Hobart



</doc>
<doc id="5059969" url="https://pl.wikipedia.org/wiki?curid=5059969" title="Podział aglomeracji Melbourne">
Podział aglomeracji Melbourne



</doc>
<doc id="5059970" url="https://pl.wikipedia.org/wiki?curid=5059970" title="Podział aglomeracji Sydney">
Podział aglomeracji Sydney



</doc>
<doc id="5059982" url="https://pl.wikipedia.org/wiki?curid=5059982" title="Wielki kościół św. Jakuba w Hadze">
Wielki kościół św. Jakuba w Hadze

Wielki kościół św. Jakuba (niderl. "Grote of Sint-Jacobskerk") – zabytkowa świątynia protestancka w Hadze, w dzielnicy Centrum, przy Torenstraat.
Historia.
Prawdopodobnie już XIII wieku na miejscu obecnej świątyni istniał drewniany kościół, który w 1276 stał się siedzibą parafii. Na jego miejscu w 1335 roku wzniesiono małą, kamienną świątynię. W 1420 roku zbudowano kościelną wieżę, a pod koniec XV wieku osiągnął obecne rozmiary. W 1539 roku w wieżę świątyni uderzył piorun, który spowodował pożar obiektu. Wsparcia finansowego udzielił Karol V Habsburg, który opłacił odbudowę. W 1550 roku zainstalowano ambonę, którą wzniósł Colijn le Nole. W 1574 roku kościół przeszedł w ręce protestantów, czyniąc go główną świątynią luterańską w mieście. W 1685 na wieży zamontowano karylion, a w 1863 roku wymieniono jej hełm. W latach 1912-1920 trwała renowacja, którą kierował Pierre Cuypers. Rozbudowano dom parafialny, odnowiono witraże oraz wymieniono filary. W 1971 roku zainstalowano nowe organy, które zbudowała firma Metzler &amp; Söhne.
Architektura.
Świątynia trójnawowa, gotycka. Posiada charakterystyczne prezbiterium, które jest wyższe od nawy głównej.

</doc>
<doc id="5059983" url="https://pl.wikipedia.org/wiki?curid=5059983" title="Tierieszyny">
Tierieszyny

Tierieszyny () – wieś (ros. деревня, trb. dieriewnia) w zachodniej Rosji, w osiedlu miejskim Diemidowskoje rejonu diemidowskiego w obwodzie smoleńskim.
Geografia.
Miejscowość położona jest nad Starką (dopływ Kaspli), przy drodze regionalnej 66N-0518 (Diemidow – Miedwiedki – Tierieszyny – uroczysko Sawłuki – uroczysko Iwczenki w pobliżu Jeśkowa), 10 km od drogi regionalnej 66K-11 (R120 / Olsza – Wieliż – granica z obwodem pskowskim), 7 km od centrum administracyjnego osiedla miejskiego i całego rejonu (Diemidow), 63 km od stolicy obwodu (Smoleńsk), 41 km od granicy z Białorusią.
W granicach miejscowości znajduje się ulica Sadowaja (14 posesji).
Demografia.
W 2010 r. miejscowość zamieszkiwało 10 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5059984" url="https://pl.wikipedia.org/wiki?curid=5059984" title="Renault Express">
Renault Express



</doc>
<doc id="5059985" url="https://pl.wikipedia.org/wiki?curid=5059985" title="Karol Gawalewicz">
Karol Gawalewicz

Karol Gawalewicz (ur. 19 lutego 1849 w Leżajsku, zm. 29 czerwca 1939 w Przemyślu) – powstaniec styczniowy.
Życiorys.
Urodził się 19 lutego 1849 w Leżajsku. Jako chłopiec pracował w zakładzie krawieckim w Rozwadowie. Po wybuchu powstania styczniowego w 1863 zebrał 30 ochotników i wraz z nimi przekroczył granicę Królestwa Polskiego, po czym dołączył do obozu Antoniego Jeziorańskiego pod Kobyłką. W czasie walki z Rosjanami został ranny (otrzymał cięcie szablą w policzek i dźgnięcie lancą w udo). Przez długi czas leczył się (w tym czasie powstanie upadło).
W II Rzeczypospolitej mianowany na stopień podporucznika weterana.
Zamieszkiwał przy ul. Rogozińskiego 30 w Przemyślu. Od około 1936 był obłożnie chory. Zmarł 29 czerwca 1939 w Przemyślu.

</doc>
<doc id="5059988" url="https://pl.wikipedia.org/wiki?curid=5059988" title="Warszawa Wiatraczna">
Warszawa Wiatraczna



</doc>
<doc id="5059990" url="https://pl.wikipedia.org/wiki?curid=5059990" title="Manuela Delilaj">
Manuela Delilaj

Manuela Delilaj, po mężu Manuela Batku (ur. 9 maja 1966) – albańska strzelczyni posiadająca również brytyjskie obywatelstwo, olimpijka i medalistka mistrzostw świata.
Kariera sportowa.
Specjalizowała się w strzelaniach pistoletowych. Strzelectwo zaczęła uprawiać w 1983 roku. Jako juniorka zajęła 5. miejsce w pistolecie sportowym podczas mistrzostw Europy w 1985 roku. Rok później podczas mistrzostw świata zdobyła brązowy medal w pistolecie sportowym z 25 m w zawodach drużynowych (startowała wraz z Djaną Matą i Edlirą Shyti).
W 2019 roku wzięła udział w mistrzostwach Europy. Na turnieju w Bolonii zajęła 34. miejsce w pistolecie sportowym z 25 m, zaś podczas zawodów w Osijeku uplasowała się na 41. miejscu w pistolecie pneumatycznym z 10 m. W tej samej konkurencji była 56. w 2018 roku i 61. w 2020 roku. Kilkukrotnie uczestniczyła w zawodach Pucharze Świata (m.in. 52. miejsce w pistolecie sportowym z 25 m w 2018 roku). 
W 2019 roku uczestniczyła także w igrzyskach europejskich. Indywidualnie osiągnęła na nich 28. pozycję w pistolecie pneumatycznym z 10 m i 33. miejsce w pistolecie sportowym z 25 m. W drużynowych zawodach mieszanych w pistolecie pneumatycznym z 10 m zajęła ostatnie 27. miejsce.
Wzięła udział w Letnich Igrzyskach Olimpijskich 2020 w dwóch konkurencjach. Zajęła 37. miejsce w pistolecie pneumatycznym z 10 m i ostatnią 44. pozycję w pistolecie sportowym z 25 m. W czasie drugiej z wymienionych konkurencji startowała z kontuzją prawej ręki.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5059992" url="https://pl.wikipedia.org/wiki?curid=5059992" title="Milionerzy (film)">
Milionerzy (film)



</doc>
<doc id="5059994" url="https://pl.wikipedia.org/wiki?curid=5059994" title="Warszawa Grochów (Przystanek kolejowy)">
Warszawa Grochów (Przystanek kolejowy)



</doc>
<doc id="5059995" url="https://pl.wikipedia.org/wiki?curid=5059995" title="Asija, żona faraona">
Asija, żona faraona



</doc>
<doc id="5059997" url="https://pl.wikipedia.org/wiki?curid=5059997" title="Jeśkowo (rejon diemidowski)">
Jeśkowo (rejon diemidowski)

Jeśkowo () – wieś (ros. деревня, trb. dieriewnia) w zachodniej Rosji, w osiedlu miejskim Diemidowskoje rejonu diemidowskiego w obwodzie smoleńskim.
Geografia.
Miejscowość położona jest nad Gobzą (dopływ Kaspli), przy drodze regionalnej 66N-0509 (Diemidow – Szapy – Borisienki), 0,5 km od drogi regionalnej 66N-0518 (Diemidow – Miedwiedki – Tierieszyny – uroczysko Sawłuki – uroczysko Iwczenki), 14,5 km od drogi regionalnej 66K-11 (R120 / Olsza – Wieliż – granica z obwodem pskowskim), 11,5 km od centrum administracyjnego osiedla miejskiego i całego rejonu (Diemidow), 58,5 km od stolicy obwodu (Smoleńsk), 45 km od granicy z Białorusią.
W granicach miejscowości znajduje się ulica Nabierieżnaja (8 posesji).
Demografia.
W 2010 r. miejscowość zamieszkiwała 1 osoba.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5060001" url="https://pl.wikipedia.org/wiki?curid=5060001" title="Aleksandra Kornhauser Frazer">
Aleksandra Kornhauser Frazer

Aleksandra Kornhauser Frazer (ur. 26 września 1926 w Škofjej Loce, zm. 17 maja 2020) – słoweńska chemiczka. Była profesor chemii na Wydziale Nauk Przyrodniczych i Inżynierii oraz dyrektorem w Międzynarodowym Centrum Studiów Chemicznych Uniwersytetu w Lublanie.
Wczesne życie.
Urodziła się jako Aleksandra Caleari w zamożnej rodzinie z pięciorgiem rodzeństwa – jej ojciec był właścicielem interesu, późniejszej firmy z branży drewnianej Jelovica w Škofjej Loce. Rodzina straciła majątek podczas Wielkiego Kryzysu w latach trzydziestych i dorastała we względnym ubóstwie. Podczas II wojny światowej w 1942 roku w wieku piętnastu lat wstąpiła do młodzieżowej organizacji wspierającej Partyzantów z Narodowej Armii Wyzwolenia Jugosławii. Jej ojciec został uwięziony w obozie koncentracyjnym w Begunje, a rodzinę zmuszono do pracy, ale wszyscy przeżyli wojnę. Po krótkiej nauce w Kamniku i Domžale, w 1948 roku poszła na uniwersytet na studia chemiczne.
Kariera.
W latach 1954-1980 Frazer prowadziła dla firm farmaceutycznych szeroko zakrojone badania nad alkaloidami i antybiotykami. Po 1980 roku łączyła badania chemiczne z wykładami i była zatrudniona jako badaczka w organizacjach międzynarodowych, w tym w UE, UNDP, UNESCO oraz Międzynarodowej Organizacji Pracy, a także Agencji Ochrony Środowiska Stanów Zjednoczonych. W późniejszych latach była szczególnie zaangażowana w promowanie czystych technologii, a w 1999 r. była pierwszą kobietą-naukowcem, która otrzymała w Tokio nagrodę Hondy za rozwój wiedzy w tej dziedzinie.
W latach 60. i 70. była aktywna politycznie, pełniła również funkcję wiceprzewodniczącej Rady Wykonawczej Słowenii (za czasów Stane Kavčiča), gdzie odpowiadała za zdrowie, kulturę, naukę i edukację. Po trzech latach urzędowania wróciła do życia akademickiego.
Poza swoją rodzinną Słowenią pracowała na uniwersytetach w Szwajcarii, Wielkiej Brytanii i USA, a w kraju prowadziła ponad 60 międzynarodowych seminariów i warsztatów. Frazer była członkinią Rady Narodów Zjednoczonych, Światowej Akademii Sztuki i Nauki oraz Academia Europaea w Londynie (od 1988). Była laureatką m.in. medalu Laurenta Lavoisiera w Académie de Pharmacie oraz Robert Brasted Memorial Award. Amerykańskiego Towarzystwa Chemicznego.
Była aktywna zawodowo do 90. roku życia, kiedy to zakończyła kadencję jako dziekan Międzynarodowej Szkoły Podyplomowej im. Jožefa Stefana. Otrzymała Nagrodę Zois za całokształt twórczości w 1997 r., najwyższą nagrodę naukową w Słowenii. Była także honorową obywatelką Lublany.
Życie osobiste.
Frazer była dwukrotnie zamężna. Jej pierwszym mężem był Pavle Kornhauser, słoweński lekarz. Drugim był brytyjski chemik Malcolm Frazer, profesor edukacji chemicznej na University of East Anglia, a następnie dyrektor naczelny Council for National Academic Awards. Zachowała nazwiska obydwu mężów.
Zmarła w maju 2020 roku w wieku 93 lat.

</doc>
<doc id="5060002" url="https://pl.wikipedia.org/wiki?curid=5060002" title="Isakowo (rejon diemidowski)">
Isakowo (rejon diemidowski)

Isakowo () – wieś (ros. деревня, trb. dieriewnia) w zachodniej Rosji, w osiedlu miejskim Diemidowskoje rejonu diemidowskiego w obwodzie smoleńskim.
Geografia.
Miejscowość położona jest nad Gobzą (dopływ Kaspli), 0,5 km od drogi regionalnej 66N-0509 (Diemidow – Szapy – Borisienki), 6 km od drogi regionalnej 66K-11 (R120 / Olsza – Wieliż – granica z obwodem pskowskim), 3 km od centrum administracyjnego osiedla miejskiego i całego rejonu (Diemidow), 62 km od stolicy obwodu (Smoleńsk), 36,5 km od granicy z Białorusią.
W granicach miejscowości znajduje się ulica Gobzianskaja (13 posesji).
Demografia.
W 2010 r. miejscowość zamieszkiwało 7 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5060003" url="https://pl.wikipedia.org/wiki?curid=5060003" title="Pomnik królowej Wiktorii w Valletcie">
Pomnik królowej Wiktorii w Valletcie

Pomnik królowej Wiktorii w Valletcie – monument usytuowany przed Biblioteką Narodową Malty na Republic Square w Valletcie na Malcie. Wyrzeźbiony został z marmuru przez sycylijskiego artystę Giuseppe Valentiego. Przedstawia siedzącą królową, mającą na sobie szal z koronki maltańskiej. Pomnik został umieszczony na placu 5 sierpnia 1891, zastępując na tym miejscu brązowy pomnik Antonio Manoela de Vilheny.
Historia.
Miejsce, w którym stoi pomnik było puste do połowy XIX wieku. Wtedy to gubernator John Le Marchant umieścił tam brązowy pomnik Antonio Manoela de Vilheny, odlany w 1736, który wcześniej znajdował się w forcie Manoel, zaś na placu wokół monumentu założył ogród z drzewami pomarańczowymi. Po umieszczeniu pomnika królowej Wiktorii w miejscu posągu Vilheny ten ostatni został przeniesiony do Floriany, a drzewa pomarańczowe usunięto.
Monument ku czci brytyjskiej monarchini zamówiono w drodze publicznej subskrypcji dla upamiętnienia w 1887. Został wyrzeźbiony w Palermo przez sycylijskiego artystę Giuseppe Valentiego, a odsłonięcia dokonano 5 sierpnia 1891. Ten sam artysta w 1885 wyrzeźbił posąg św. Publiusza dla katedry w Mdinie.
W 1901, dziesięć lat po odsłonięciu, monument Wiktorii stał się centralnym punktem publicznych obchodów żałoby po śmierci królowej.
Podczas II wojny światowej pomnik prawdopodobnie został uszkodzony przez szrapnel oraz wstrząsy spowodowane eksplozją bomb w pobliżu. W latach 60. XX wieku posąg podobno stał się celem socjalistów, którzy pomalowali go czerwoną farbą. Sporadycznie postulowano jego usunięcie, nawet po tym, jak w 1964 Malta stała się niepodległym państwem, a później w 1974 republiką. Plac, na którym znajduje się posąg, oficjalnie znany jako "Misraħ ir-Repubblika" (Plac Republiki), nadal jest powszechnie określany jako „Pjazza Reġina” (Plac Królowej) ze względu na monument Wiktorii.
Na przestrzeni lat stan pomnika się pogarszał z powodu warunków pogodowych i dzikich gołębi, które są powszechne w okolicy. Na początku XXI wieku części cokołu zostały wyszczerbione, brakowało palców lewej ręki oraz części korony i berła. Napisy na cokole również uległy erozji. W 2011 zabytek został oczyszczony i odrestaurowany, a prace konserwatorskie prowadzone były przez Heritage ResCo. Restauracja była sponsorowana przez M. Demajo Group i Din l-Art Ħelwa, pewną pomoc zapewniło też Ministerstwo Zasobów i Spraw Wiejskich.
W czerwcu 2020 pojawiły się wezwania do usunięcia pomnika, w następstwie usuwania wielu posągów w Stanach Zjednoczonych i innych państwach podczas protestów po śmierci George’a Floyda. Mario Azzopardi, były dyrektor artystyczny Europejskiej Stolicy Kultury 2018, nazwał posąg „kolonialną nieprzyzwoitością” () i wezwał do jego usunięcia, podczas gdy przewodniczący Malta Book Council, Mark Camilleri, wezwał do jego przeniesienia i zastąpienia pomnikiem wybitnego maltańskiego intelektualisty. Byli też tacy, którzy sprzeciwiali się usunięciu monumentu , m.in. założyciel Fondazzjoni Wirt Artna Mario Farrugia oraz minister kultury José Herrera. Ten ostatni stwierdził, że usunięcie pomników brytyjskich rządów kolonialnych na Malcie byłoby „śmieszne” i nie zmieniłoby faktu, że wyspy były pod obcym panowaniem przez większość jej historii.
Opis pomnika.
Posąg przedstawia królową Wiktorię ubraną w szal z koronki maltańskiej, nawiązując do faktu, że zamówiła „osiem tuzinów par długich i osiem tuzinów par krótkich rękawiczek, oprócz szala” z koronki maltańskiej. Według Jesmonda Grecha zrobiła to, „próbując ożywić to starożytne rzemiosło”.
Pomnik został wyrzeźbiony z białego marmuru, zaś cokół i prowadzące do niego stopnie wykonano z szarego kamienia. Na cokole umieszczone są dwa herby, odlane z brązu: Wielkiej Brytanii z przodu i Malty z tyłu.

</doc>
<doc id="5060005" url="https://pl.wikipedia.org/wiki?curid=5060005" title="Hovinbekken">
Hovinbekken

Hovinbekken – potok w Oslo. 
Źródła Hovinbekken znajdują się w rejonie Nordmarka. Potok ma przebieg ma w przybliżeniu południkowy, płynąc z północy na południe i uchodząc do Akerselvy. Na znacznej części przebiegu jest ukryty pod ziemią.
W średniowieczu potok nazywano Klosterelva od klasztoru, koło którego przepływał. Jego odcinek był wówczas północną granicą Oslo. Na początku XIX w. nad potokiem zaczęto urządzać parki Grønlandspark i Klosterenga, a jego wody zasiliły parkowe stawy. Potok był jedną z atrakcji dla bogatego mieszczaństwa, jednak z czasem był coraz bardziej zanieczyszczony sanitarnie. W 1879 w ramach walki z durem brzusznym i innymi chorobami przenoszonymi przez wodę postanowiono orurować i schować pod ziemią siedem rzek i potoków płynących przez Oslo, w tym Hovinbekken. W XXI w. postanowiono na nowo odsłonić bieg potoku w miejscach, gdzie nie koliduje to z zabudową. Renaturyzacja odcinka odsłoniętego w parku Bjerkedalen została nagrodzona nagrodą architektoniczną miasta Oslo w 2015. 

</doc>
<doc id="5060006" url="https://pl.wikipedia.org/wiki?curid=5060006" title="Ljubica Jelušič">
Ljubica Jelušič

Ljubica Jelušič (ur. 16 czerwca 1960 w Koprze) – słoweńska minister obrony w latach 2008–2012. Wykładowca na Uniwersytecie Lublańskim.
Życiorys.
Uczęszczała do szkoły podstawowej i gimnazjum w Sežanie. W 1985 roku ukończyła stosunki międzynarodowe i obronność na Wydziale Nauk Społecznych Uniwersytetu Lublańskiego. Studia magisterskie ukończyła w 1988 roku, a cztery lata później obroniła doktorat. W latach 1993–1994 odbyła staż w Królewskiej Akademii Wojskowej (École Militaire Royale) w Brukseli.
W wyborach parlamentarnych w 2011 roku startowała z listy Socjaldemokratów. 21 września 2008 została pierwszą kobietą na stanowisku ministra obrony Republiki Słowenii w rządzie Boruty Pahora. Była zwolenniczką przystąpienia Słowenii do NATO. Od 1985 roku pracuje na Wydziale Nauk Społecznych na Uniwersytecie Lublańskim. W 2005 roku została mianowana profesorem zwyczajnym. W latach 2006–2008 była sekretarzem wykonawczym Armed Forces and Conflict Resolution (Komitetu ds. sił zbrojnych i rozwiązywania konfliktów) w Międzynarodowym Stowarzyszeniu Socjologicznym (ISA).
W 1997 roku opublikowała książkę "Legitimnost sodobnega vojaštva". Jest współautorką między innymi takich publikacji jak: "Seksizem v vojaški uniformi" (z Mojca Pešec) (2002) czy "Slovenija v svetu mirovnih operacij" (z Klemen Grošelj, Marjan Malešič) (2007).

</doc>
<doc id="5060012" url="https://pl.wikipedia.org/wiki?curid=5060012" title="Rejon Nəsimi">
Rejon Nəsimi

Nəsimi rayonu – jeden z 12 rejonów miasta Baku. Graniczy z rejonami miejskimi: Yasamal, Sabail, Xətai, Nərimanov i Binəqədi. W 2012 r. rejon zamieszkiwało na stałe 215 120 osób.
W rejonie Nəsimi znajduje się siedziba dyrekcji Kolei Azerbejdżańskich, Akademii Muzycznej, Azerbejdżańskiego Uniwersytetu Medycznego, Azerbejdżańskiego Uniwersytetu Językoznawstwa, Uniwersytetu Azerbejdżańskiego, Bakijskiego Uniwersytetu Słowiańskiego oraz Azerbejdżańskiego Państwowego Uniwersytetu Ropy Naftowej i Przemysłu.
Historia.
Rejon Nəsimi w Baku ustanowiono 13 czerwca 1969 r.
Transport.
Przez rejon przebiega linia nr 1, linia nr 2 i linia nr 3 bakijskiego metra. Na obszarze rejonu leżą stacje Memar Əcəmi i 28 May.

</doc>
<doc id="5060020" url="https://pl.wikipedia.org/wiki?curid=5060020" title="Ashtarlai (powiat)">
Ashtarlai (powiat)

Ashtarlai (per. اشتر لي) – powiat w Afganistanie, w prowincji Dajkondi. Liczba ludności powiatu wynosi 88 430, a powierzchnia wynosi 1890 km².

</doc>
<doc id="5060022" url="https://pl.wikipedia.org/wiki?curid=5060022" title="Argument z wolnej woli">
Argument z wolnej woli

Argument z wolnej woli znany też jako paradoks wolnej woli lub teologiczny fatalizm – argument który utrzymuje, że omniscjencji i wolnej woli nie można pogodzić, więc koncept jakiegokolwiek Boga, który miałby posiadać obydwie te cechy jest niemożliwy. Argument ten jest ściśle związany z implikacjami predestynacji.
Ludzka wolna wola a wszechwiedza.
Argument z wolnej woli przeciw istnieniu wszechwiedzącego bóstwa mówi, że wszechwiedza Boga wyklucza możliwość istnienia wolnej woli, a każda podjęta decyzja przez ludzi była znana już wcześniej w umyśle Boga. Oznacza to, że jeżeli istnieje wolna wola, to wiedza Boga jest niedoskonała, jeżeli jednak jest doskonała to wolna wola nie może istnieć. Taką formę argumentu przedstawił już Majmonides w XII w.:… „Czy Bóg wie, czy nie wie, że dana osoba będzie dobra lub zła? Jeśli powiesz „On wie ”, to z konieczności wynika, że człowiek jest zmuszony postępować tak, jak Bóg wcześniej wiedział, jak postąpi, w przeciwnym razie wiedza Boga byłaby niedoskonała.… ”Formalna wersja tego argumentu może wyglądać następująco:
Wolna wola u Boga.
Drugim argumentem z wolnej woli przeciw istnieniu Boga jest argument opierający się o sprzeczność cech, z czego, zgodnie z prawem niesprzeczności, wynika, że taki Bóg albo nie jest wszechwiedzący, nie ma wolnej woli, albo nie istnieje. Jeżeli natomiast nie jest wszechwiedzący, to przeczy dogmatom o cechach Boga, jeżeli natomiast nie ma wolnej woli, to nie jest osobowy, więc też przeczy owym dogmatom. Taką wersję argumentu skonstruował Dan Barker.
Teiści zazwyczaj zgadzają się, że Bóg jest bytem osobowym i że Bóg jest wszechwiedzący, ale istnieje pewna różnica zdań na temat tego, czy „wszechwiedzących” oznacza:
Te dwa terminy znane są odpowiednio jako "wrodzona" i "całkowita" wszechwiedza.

</doc>
<doc id="5060023" url="https://pl.wikipedia.org/wiki?curid=5060023" title="Centrum (Haga)">
Centrum (Haga)

Centrum – część miasta Hagi, położona w jej środkowej części. 
Podział administracyjny.
Centrum dzieli się na następujące dzielnice:

</doc>
<doc id="5060029" url="https://pl.wikipedia.org/wiki?curid=5060029" title="Tiupina-Niwa">
Tiupina-Niwa

Tiupina-Niwa () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest 1 km od drogi regionalnej 66K-28 (R120 – Rudnia – Diemidow), 2 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 1 km od centrum administracyjnego osiedla wiejskiego (Titowszczina), 2,5 km od centrum administracyjnego rejonu (Diemidow), 61,5 km od stolicy obwodu (Smoleńsk), 33 km od granicy z Białorusią.
W granicach miejscowości znajdują się ulice: Kasplanskaja, Nowaja.
Demografia.
W 2010 r. miejscowość zamieszkiwało 67 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5060030" url="https://pl.wikipedia.org/wiki?curid=5060030" title="Isidoro del Carmen Mora Ortega">
Isidoro del Carmen Mora Ortega

Isidoro del Carmen Mora Ortega (ur. 5 marca 1970 w Matagalpie) – nikaraguański duchowny katolicki, biskup diecezjalny Siuny od 2021.
Życiorys.
Prezbiterat.
Święcenia kapłańskie otrzymał 20 września 2003 i został inkardynowany do diecezji Matagalpa. Pracował jako duszpasterz parafialny. W 2009 został proboszczem parafii św. Rajmunda Nonnata, jednocześnie otrzymał nominację na wikariusza generalnego diecezji.
Episkopat.
8 kwietnia 2021 papież Franciszek mianował go ordynariuszem diecezji Siuna. Sakry udzielił mu 26 czerwca 2021 kardynał Leopoldo Brenes.

</doc>
<doc id="5060033" url="https://pl.wikipedia.org/wiki?curid=5060033" title="Kalyi Jag (zespół)">
Kalyi Jag (zespół)



</doc>
<doc id="5060035" url="https://pl.wikipedia.org/wiki?curid=5060035" title="Kalyi Jag">
Kalyi Jag



</doc>
<doc id="5060038" url="https://pl.wikipedia.org/wiki?curid=5060038" title="Marlenka Stupica">
Marlenka Stupica

Marlenka Stupica, de domo Muck (ur. 17 grudnia 1927 w Mariborze, zm. 17 czerwca 2022 w Lublanie) – słoweńska ilustratorka i malarka.
Życiorys.
Urodziła się 17 grudnia 1927 roku w Mariborze. W 1950 roku została absolwentką malarstwa na Akademii Sztuk Pięknych w Lublanie, gdzie studiowała u profesorów Franca Miheliča i Gojmira Antona Kosa. Pierwszą książkę zilustrowała w 1948 roku. W 1952 roku rozpoczęła stałą współpracę z wydawnictwem Mladinska knjiga, która trwała 50 lat.
Na jej ilustracje składają się przede wszystkim rysunki i akwarele, które cechuje prostota. Tworzyła ilustracje do różnorodnych książek dla dzieci, jak do klasycznych baśni braci Grimm i Hansa Christiana Andersena, tak do twórczości słoweńskich pisarzy, takich jak Oton Župančič czy Ela Peroci. Jej dorobek liczy przeszło sto publikacji książkowych.
W 1972 roku została wyróżniona Nagrodą Fundacji Prešerna za działalność na polu ilustracji dla dzieci, a w 2013 roku Nagrodą Prešerna za całokształt twórczości. Siedmiokrotnie została laureatką słoweńskiej Nagrody im. Levstika. Trzykrotnie jej pracom przyznano Plakietkę podczas Biennale Ilustracji Bratysława (1969, 1971, 1977). W 1995 roku otrzymała nagrodę za całokształt twórczości podczas Biennale Słoweńskiej Ilustracji.
Jej córka, Marija Lucija Stupica, również została ilustratorką.

</doc>
<doc id="5060039" url="https://pl.wikipedia.org/wiki?curid=5060039" title="Bitwa pod Nowosiółkami">
Bitwa pod Nowosiółkami

Bitwa pod Nowosiółkami – walki polskiego 4 pułku strzelców wielkopolskich z oddziałami sowieckiej 8 Dywizji Strzelców toczone w pierwszym roku wojny polsko-bolszewickiej.
Geneza.
W drugiej połowie lipca 1919 Naczelne Dowództwie WP zakończyło prace nad planem szeroko zakrojonej operacji zaczepnej, której celem było opanowanie Mińska, Borysowa, Bobrujska i oparcie frontu o linię rzek Dźwiny i Berezyny.
W rozkazie operacyjnym Frontu Litewsko-Białoruskiego z 3 sierpnia 1919 przewidziano, że Grupa Wielkopolska gen. Konarzewskiego miała nacierać od południowego zachodu, a jednocześnie 1 pułk Ułanów Wielkopolskich miał wyjść na tyły Mińska i przeciąć drogę oraz linię kolejową Mińsk-Borysów.
Po zajęciu Mińska zaistniała możliwość kontynuowania przez wojska Frontu Litewsko-Białoruskiego działań zaczepnych aż do linii rzeki Berezyny. Gdy czołowe elementy Grupy Wielkopolskiej osiągnęły 24 sierpnia rejon Osipowicz, gen. Stanisław Szeptycki wydał rozkaz opanowania Bobrujska. W czasie walk o Bobrujsk kombinowana Grupa Wielkopolska wyparła z miasta oddziały 8 Dywizji Strzelców i opanowała przyczółek na wschodnim brzegu Berezyny.
W połowie września w rejon Bobrujska przybyły pozostałe oddziały 1 Dywizji Strzelców Wielkopolskich. Front ustabilizował się, a przyczółek stał się doskonałą bazą dla wypadów organizowanych na tyły wojsk sowieckich. Wypady organizowali też Sowieci.
Walki pod Nowosiółkami.
W końcu 1919 pododdziały 4 pułku strzelców wielkopolskich broniły nad Berezyną odcinka frontu szerokości trzydziestu kilometrów. Ze względu na szczupłość sił, obsadzono jedynie węzły komunikacyjne i większe miejscowości, a resztę frontu dozorowano przy pomocy patroli i placówek. W folwarku Nowosiółki znajdowała się placówka 7 kompanii ppor. Leonarda Krukowskiego w składzie 18 żołnierzy z lekkim karabinem maszynowym i miotaczem min. Stanowiska obronne przygotowane były do obrony okrężnej.
28 grudnia pod Nowosiółki podszedł sowiecki batalion strzelców i szwadron kawalerii. W sumie liczył około 600 żołnierzy. Ubezpieczenie placówki otworzyło ogień, tym samym alarmując całą jej załogę. Sowieci wycofali się na znaczną odległość i przygotowali natarcie całością sił. Dobrze okopani Polacy odparli ogniem dwa kolejne ataki. Podczas trzeciego tyraliery sowieckie zdołały podejść na trzydzieści kroków od polskich pozycji, ale zostały obrzucone granatami ręcznymi, poniosły straty i wycofały się w nieładzie. Powtarzane jeszcze kilkakrotnie sowieckie ataki zostały także powstrzymane przed przednim skrajem obrony. Po sześciu godzinach walki do placówki zaczęły zbliżać się polskie odwody. Sowieci nie podjęli z nimi walki i wycofali się.
Bilans walk.
Obronę placówki pod Nowosiółkami podawano jako przykład zwycięstwa garstki żołnierzy, "„ożywionych pragnieniem walk o niepodległość ojczyzny"”, nad wielokrotnie silniejszym przeciwnikiem. Na przedpolu znaleziono 47 poległych Sowietów. Byli wśród nich dowódca batalionu, dowódca kompanii i dowódca szwadronu. Po stronie polskiej było kilku rannych żołnierzy.

</doc>
<doc id="5060041" url="https://pl.wikipedia.org/wiki?curid=5060041" title="Mordaszki">
Mordaszki

Mordaszki () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Wierzoną (dopływ Lesnowki), 3,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 3,5 km od centrum administracyjnego osiedla wiejskiego (Titowszczina), 4 km od centrum administracyjnego rejonu (Diemidow), 59,5 km od stolicy obwodu (Smoleńsk), 34,5 km od granicy z Białorusią.
W granicach miejscowości znajduje się ulica Lesnaja (1 posesja).
Demografia.
W 2010 r. miejscowość zamieszkiwała 1 osoba.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5060043" url="https://pl.wikipedia.org/wiki?curid=5060043" title="Oscar Damiani">
Oscar Damiani

Giuseppe Damiani, zwany Oscar (ur. 15 czerwca 1950 w Brescii) – włoski piłkarz, grający na pozycji napastnika.
Kariera piłkarska.
Kariera klubowa.
Wychowanek klubu Inter Mediolan, w barwach którego w 1968 rozpoczął karierę piłkarską. Ale nie rozegrał żadnego meczu w podstawowym składzie i po zakończeniu sezonu odszedł do Lanerossi Vicenza W sezonie 1972/73 grał w Napoli, po czym wrócił do Vicenzy. W latach 1974–1976 bronił barw Juventusu, z którym zdobył mistrzostwo Włoch. Potem przeszedł do Genoi, a w 1979 wrócił do Napoli. Od 1982 do 1984 był zawodnikiem Milanu. Potem na krótko wyjechał do USA, gdzie zaliczył dwa występy w New York Cosmos. W sezonie 1984/85 występował w Parmie. Potem został piłkarzem Lazio, w którym zakończył karierę piłkarską w roku 1986.
Kariera reprezentacyjna.
28 września 1974 roku debiutował w narodowej reprezentacji Włoch w meczu przeciwko Jugosławii (0:1). Łącznie bronił barw "skuadry" w 2 meczach międzynarodowych.

</doc>
<doc id="5060046" url="https://pl.wikipedia.org/wiki?curid=5060046" title="Metalowe rzeźby uliczne na Woli w Warszawie">
Metalowe rzeźby uliczne na Woli w Warszawie

Metalowe rzeźby uliczne na Woli – zespół rzeźb powstałych w 1968 i od tego czasu eksponowanych w przestrzeni publicznej na terenie warszawskiej Woli.
Geneza.
W związku z sukcesem plenerowych wystaw takich jak Biennale Form Przestrzennych w Elblągu postanowiono zorganizować Biennale Rzeźby w Metalu w Warszawie. Odbyło się ono jesienią 1968. Impreza miała propagować współpracę przemysłu ze sztuką. W związku z tym organizatorami były Wojewódzka Komisja Związków Zawodowych w Warszawie i Okręg Warszawski Związku Polskich Artystów Plastyków. Trzecim organizatorem była rada narodowa dzielnicy Wola. To w tej dzielnicy znajdowała się większość z zakładów, z których rzeźbiarze pozyskali materiał. Również na Woli wystawiono powstałe w ramach festiwalu rzeźby. W parku Sowińskiego zorganizowano czasową Wystawę Mniejszych Form Rzeźby, a wzdłuż ulicy Kasprzaka Ekspozycję Dużych Rzeźb. Ponadto w Galerii Rzeźby przy ówczesnej ulicy Marchlewskiego (po śródmiejskiej stronie ulicy) zaprezentowano fotografie rzeźb.
Galeria samochodowa.
Ekspozycja Dużych Rzeźb przy ulicy Kasprzaka tworzyła trzykilometrowy ciąg. Początkowo tworzyło ją 60 rzeźb 35 twórców. W związku z budową alei Rewolucji Październikowej część rzeźb przeniesiono w jej okolice u zbiegu z równoległą do ulicy Kasprzaka ulicą Górczewską. Ze względu na umiejscowienie wzdłuż ulic ekspozycja była nazywana galerią samochodową. Z czasem rzeźby niszczały, także na skutek wandalizmów. Pod koniec XX w. poddano je konserwacji. Wówczas na ulicy Kasprzaka znajdowało się 9 rzeźb, a na Górczewskiej 8. W 2009 rzeźby zostały oddane w administrację Zarządu Oczyszczania Miasta i od tego czasu są regularnie konserwowane. W 2009 poddano gruntownej renowacji rzeźby z Kasprzaka, a w 2010 z Górczewskiej. Po renowacji rzeźby z ulicy Górczewskiej przeniesiono na skwer pułkownika Zdzisława Kuźmirskiego-Pacaka u zbiegu ulic Kasprzaka i Wolskiej. W związku z budową linii tramwajowej w 2017 na ten skwer przeniesiono również rzeźby z ulicy Kasprzaka. Jedną z rzeźb jest Żyrafa wykonana przez Władysława Frycza, kuratora biennale. Początkowo stała przy ulicy Kasprzaka przy Instytucie Chemii Organicznej PAN. Przeniesiono ją w pobliże stadionu Olimpii Warszawa w parku Moczydło. Stamtąd przesunięto ją nieco tak, że stała blisko ulicy Górczewskiej w pobliżu myjni samochodowej. Właściciel myjni pomalował ją na żółto. Przyczepiono też do niej kable i lampki. W 2011 w czasie przenoszenia jej na skwer Kuźmirskiego-Pacaka przemalowano ją ponownie na kolor szary, przypominający oryginalny. Część mieszkańców wyrażała niezadowolenie z przeniesienia i przemalowania Żyrafy, żądając jej powrotu do parku, z którym przez lata była kojarzona. W 1981 Władysław Frycz na zlecenie warszawskiego ogrodu zoologicznego wykonał kolejną stalową rzeźbę żyrafy, która znajduje się w parku Praskim.
Kolekcja obejmowała m.in. następujące rzeźby:
Nawiązania.
Mimo że plenery rzeźbiarskie w Warszawie planowano w formie biennale, pierwsza edycja okazała się ostatnią. Nawiązaniem do niej była jedna z edycji festiwalu Wola Art nazwana „II Biennale Rzeźby w Warszawie”, która odbyła się w 2010. Jedną z akcji tego festiwalu miało być oklejenie rzeźb z galerii samochodowej wlepkami, rozważano też coroczne dostawianie kolejnej rzeźby albo przearanżowanie ich układu. Ostatecznie w ramach tej imprezy powstała m.in. metalowa rzeźba Kasi Fudakowski „Krewne” umieszczona pod estakadą alei Prymasa Tysiąclecia przy rondzie Tybetu.

</doc>
<doc id="5060047" url="https://pl.wikipedia.org/wiki?curid=5060047" title="Obcy (franczyza)">
Obcy (franczyza)

Obcy () – brytyjsko-amerykańska franczyza oparta na serii horrorów science fiction. Została zapoczątkowana przez film "Obcy – ósmy pasażer Nostromo" z 1979 w reżyserii Ridleya Scotta według scenariusza Dana O’Bannona.
Po sukcesie filmu Ridleya Scotta w latach 1986–1997 nakręcono trzy sequele, zaś Scott ponad 30 lat po pierwszym filmie wyreżyserował dwa prequele. Zrealizowano także dwa filmy w formule crossover, krzyżujące wątki "Obcego" z filmami z serii "Predator". Na serię składają się również powieści, komiksy, gry komputerowe i seriale.
Cykl łączy osoba głównej bohaterki – Ellen Ripley, odtwarzanej przez Sigourney Weaver oraz, stworzona przez Hansa Gigera, postać tytułowego Obcego.
Szacuje się, że filmy z serii przyniosły dochód w wysokości ponad 1,6 mld dolarów przy poniesionych nakładach rzędu 474 mln dolarów.
Fabuła.
Akcja rozgrywa się w XXI, XXII i XXIV wiekach, kiedy ludzkość potrafi odbywać międzygwiezdne podróże kosmiczne przy wykorzystaniu hibernacji. Seria opowiada o kontaktach między ludźmi a rasą zabójczych kosmitów, zwanych Obcymi. Demoniczną rolę odgrywa cyniczna korporacja Weyland-Yutani, która stara się zdobyć i wykorzystać kosmitów bez względu na ofiary ponoszone przez ludzi. Prequel "Prometeusz" ukazuje pochodzenie rasy ludzkiej – stoi za tym gatunek humanoidalny zwany „Inżynierami”, którzy zapoczątkowują rozwój ludzkości. Jednak później ci sami Inżynierowie próbują doprowadzić do eksterminacji rasy ludzkiej za pomocą śmiercionośnego mutagenu, a także Obcych.
Filmy w cyklu.
W 2022 20th Century Studios zapowiedziało realizację kolejnego filmu w serii. Reżyserem ma być Fede Alvarez, zaś w roli głównej wystąpi Cailee Spaeny. W produkcji jest również serial realizowany przez stację FX (własność The Walt Disney Company) w oparciu o franczyzę. Reżyserem będzie Noah Hawley.
Pozostałe media.
Serial animowany.
28 lutego 2019 miała premierę siedmioodcinkowy serial animowany "Alien: Isolation – The Digital Series", będący adaptacją gry z 2014. Seria, wydana dla serwisu IGN, została opracowana przez 20th Century Fox we współpracy z Reverse Engineering Studios i DVgroup. W produkcji użyto kombinacji nowych scen animowanych od podstaw, filmów zaczerpniętych bezpośrednio z oryginalnej gry oraz cyfrowych odtworzeń pierwszoosobowych scen z gry. Akcja serialu toczy się w 2137 roku, 15 lat po wydarzeniach z pierwszego filmu, zaś 42 lata przed drugą częścią. Bohaterką jest Amanda Ripley, córka Ellen, która prowadzi dochodzenie w sprawie zniknięcia swojej matki. Głosu postaci Amandy Ripley udzieliła Andrea Deck.
Nagrody.
Pozostałe filmy:
Odbiór.
W 2002 "Obcy – ósmy pasażer Nostromo" został wpisany do Narodowego Rejestru Filmowego w Bibliotece Kongresu jako film, który jest „kulturowo, historycznie albo estetycznie znaczący”. Film scharakteryzowano jako: „wpływowy film science-fiction, który przyprawia o dreszcze i w którym dowiadujemy się, że «w kosmosie nikt nie słyszy twojego krzyku»”.
Wg Amerykańskiego Instytutu Filmowego "Obcy – ósmy pasażer Nostromo" zajął 7. miejsce na liście najlepszych filmów science fiction AFI 10 Top 10 oraz 6. miejsce na liście 100 najbardziej trzymających w napięciu amerykańskich filmów AFI’s 100 Years…100 Thrills, zaś na liście AFI 100 Lat... Bohaterowie i złoczyńcy Ripley zajęła 8. pozycję wśród bohaterów, a Alien 14. wśród złoczyńców.
Od 2015 w dniu 26 kwietnia fani obchodzą „Alien Day”. Data pochodzi od nazwy egzoksiężyca LV-426, gdzie załoga „Nostromo” po raz pierwszy spotkała Obcych. Nazwę twórczo przekształcono na 26.04.
Kontekst kulturowy.
Kilka statków kosmicznych występujących w serii filmów Obcy nosi nazwy wzięte z prozy Josepha Conrada:

</doc>
<doc id="5060052" url="https://pl.wikipedia.org/wiki?curid=5060052" title="Dzień Języka Erzja">
Dzień Języka Erzja

Dzień Języka Erzja () – święto poświęcone językowi erzja, obchodzone 16 kwietnia. Zostało ustanowione w 1993 roku. Obchodzone jest głównie w Mordowii, ale także w innych rejonach Rosji i poza nią.
Święto języka erzja (szerzej może być również postrzegane jako święto Erzjan) zostało ustanowione w 1993 roku z inicjatywy fundacji na rzecz ocalenia języka erzja. Obchodzone jest 16 kwietnia, w dzień urodzin Anatolija Riabowa, twórcy łacińskiego alfabetu języka erzja. Obchodzone jest głównie w Mordowii, w mniejszym zakresie również w innych rejonach Rosji, w których występuje diaspora posługująca się językiem erzja, m.in. w Tatarstanie, Baszkirii, Czuwaszji, w obwodach orenburskim, penzeńskim, samarskim, saratowskim i uljanowskim, a także poza granicami kraju, np. w Estonii. Szacuje się, że liczba użytkowników języka na początku XXI wieku wynosiła około pół miliona. Celem organizacji święta jest popularyzacja języka i zwrócenie uwagi na jego zanikanie. W ramach obchodów Dnia Języka Erzja organizowane są m.in. występy artystyczne, wystawy, zebrania, koncerty muzyki tradycyjnej, degustacje potraw narodowych, jarmarki, itp.

</doc>
<doc id="5060053" url="https://pl.wikipedia.org/wiki?curid=5060053" title="Diedienki">
Diedienki

Diedienki () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Wierzoną, 2,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 11 km od centrum administracyjnego osiedla wiejskiego (Titowszczina), 14 km od centrum administracyjnego rejonu (Diemidow), 53,5 km od stolicy obwodu (Smoleńsk), 30 km od granicy z Białorusią.
W granicach miejscowości znajduje się ulica Oziornaja.
Demografia.
W 2010 r. miejscowość zamieszkiwały 2 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5060055" url="https://pl.wikipedia.org/wiki?curid=5060055" title="Planinski dom na Jančah">
Planinski dom na Jančah

Planinski dom na Jančah – górskie schronisko turystyczne Słoweńskiego Związku Górskiego zlokalizowane we wschodniej części stolicy Słowenii, Lublany (w granicach administracyjnych miasta), na kopiastej górze Janče (także: Janški hrib, 794 m n.p.m.), najwyższej kumulacji Janškega hribovja, w pobliżu kościoła św. Mikołaja (słoweń. "Župnijska cerkev sv. Miklavža"), pośród zabudowań osady Janče. 
Historia.
W 1953 roku Planinsko društvo "Litija" otworzyło w zagrodzie pod Mahkovacem schronisko, które w 1954 roku przeniesiono do gospodarstwa niedaleko osady Galet. W międzyczasie na Jančach zaczęto budować schronisko górskie z prawdziwego zdarzenia, które otwarto 1 maja 1957 roku (tylko noclegi), natomiast 11 października 1959 roku w pełnym zakresie. Dom był kilkakrotnie remontowany. W 1982 roku zainstalowano telefon, a w 1988 roku zbudowano zbiornik na deszczówkę.
Charakterystyka obiektu.
Schronisko jest otwarte codziennie oprócz wtorków. W dwóch salach gastronomicznych znajduje się 80 miejsc siedzących, a 150 dalszych przy stołach na zewnątrz. W sześciu pokojach jest 21 miejsc noclegowych i dodatkowo w pokoju wieloosobowym 25 miejsc. Obiekt dysponuje toaletą, prysznicami z ciepłą wodą, centralnym ogrzewaniem i energią elektryczną. 
Okolice schroniska są dobrym punktem widokowym. Na wschodzie widać stąd wzgórza Posavje z Kumem, przed nim Ostrež z osadą Polšnik, na południowym wschodzie Dolenjsko gričevje i na południu Kočevski Rog, Goteniški Snežnik i Veliki Snežnik. W tym kierunku widoczne są też wsie Javorje, Pristava i Obolno oraz szczyt Kucelj, a przed nim wieś Prežganje z kościołem. Na zachodzie znajduje się Lublana na pierwszym planie, Kurešček, Mokrec i Krim na południowym zachodzie, a Javorniki i Nanos z tyłu. W tym samym kierunku, za Kotliną Lublańską, wznoszą się zabudowania wsi Polhov Gradec, Šmarna gora i Rašica, za nimi Škofjeloško pogorje, a na horyzoncie Alpy Julijskie z Triglavem. Na północnym zachodzie widać stąd zachodni grzbiet Karawanków z m.in. Stolem, Vrtačą, Begunjščicą i Košutą, a przed nim Dobrčę, Krišką gorę i Storžič. Na północnym horyzoncie znajdują się Alpy Kamnickie, a przed nimi Krvavec, Velika Planina, Lepenatka i Veliki Rogac.
Turystyka.
Przy schronisku przebiega znakowany niebiesko Europejski Długodystansowy Szlak Pieszy E6 na odcinku Malo Trebeljevo – Jevnica (stacja kolejowa) i szlak rowerowy ze schroniska do centrum miasta.

</doc>
<doc id="5060064" url="https://pl.wikipedia.org/wiki?curid=5060064" title="Tina Hergold">
Tina Hergold

Tina Hergold (ur. 18 października 1981) – słoweńska tenisistka, reprezentantka kraju w Pucharze Federacji.
Kariera tenisowa.
W karierze wygrała trzy turnieje singlowe i dziewięć deblowych rangi ITF. 4 grudnia 2000 zajmowała najwyższe miejsce w rankingu singlowym WTA Tour – 157. pozycję, natomiast 20 listopada 2000 osiągnęła najwyższą lokatę w deblu – 143. miejsce.
W 2001 roku podczas Australian Open zadebiutowała w zawodach wielkoszlemowych, przegrywając w pierwszej rundzie w turnieju gry podwójnej.
W latach 1999–2000 reprezentowała kraj w zmaganiach o Puchar Federacji. Łącznie rozegrała cztery mecze, zwyciężając w dwóch z nich.

</doc>
<doc id="5060066" url="https://pl.wikipedia.org/wiki?curid=5060066" title="Bukowiec (rejon wierchowyński)">
Bukowiec (rejon wierchowyński)



</doc>
<doc id="5060073" url="https://pl.wikipedia.org/wiki?curid=5060073" title="Maksimowo (rejon diemidowski)">
Maksimowo (rejon diemidowski)

Maksimowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Wierzoną, przy drodze regionalnej 66N-0519 (66K-11 – Maksimowo), 1,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 6,5 km od centrum administracyjnego osiedla wiejskiego (Titowszczina), 9,5 km od centrum administracyjnego rejonu (Diemidow), 57,5 km od stolicy obwodu (Smoleńsk), 30 km od granicy z Białorusią.
W granicach miejscowości znajdują się ulice: Bieriegowaja, Galiskaja, Niżniaja, Nowaja, Szkolnaja.
Demografia.
W 2010 r. miejscowość zamieszkiwały 63 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5060076" url="https://pl.wikipedia.org/wiki?curid=5060076" title="Malkowszczyzna">
Malkowszczyzna



</doc>
<doc id="5060081" url="https://pl.wikipedia.org/wiki?curid=5060081" title="Edlira Dingu">
Edlira Dingu

Edlira Shyti, po mężu Edlira Dingu (ur. 4 stycznia 1966 w Tiranie) – albańska strzelczyni, medalistka mistrzostw świata.
Życiorys.
Specjalizowała się w strzelaniach pistoletowych. Strzelectwo zaczęła uprawiać w 1978 roku. Startując pod panieńskim nazwiskiem zdobyła brązowy medal podczas mistrzostw świata 1986 w pistolecie sportowym z 25 m w zawodach drużynowych (startowała wraz z Djaną Matą i Manuelą Delilaj). W mistrzostwach świata w 2002 roku zajęła 51. miejsce w pistolecie sportowym z 25 m, a w 2010 roku 135. pozycję w pistolecie pneumatycznym z 10 m. 
Wielokrotna uczestniczka mistrzostw Europy. W 2001 roku zajęła 44. miejsce pistolecie sportowym z 25 m. W tej samej konkurencji była 50. w 2003 i 2005 roku, 51. w 2009 roku i 55. w 2007 roku. W pistolecie pneumatycznym z 10 m zajęła 34. miejsce w 2002 roku i 59. pozycję w 2007 roku. 
W Pucharze Świata najwyższą pozycję zajęła w 2001 roku – uplasowała się na 6. miejscu w pistolecie sportowym z 25 m podczas zawodów w Mediolanie. 
Z zawodu jest księgową. Jest rozwiedziona, ma dwoje dzieci.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5060083" url="https://pl.wikipedia.org/wiki?curid=5060083" title="Home (singel Edward Sharpe and the Magnetic Zeros)">
Home (singel Edward Sharpe and the Magnetic Zeros)

Home – singel napisany i nagrany przez amerykańską grupę muzyczną Edward Sharpe and the Magnetic Zeros. Został wydany w styczniu 2010 roku jako drugi singiel z albumu Up from Below. Piosenka znalazła się na 73 miejscu w australijskiej stacji radiowej Triple J jako 100 najgorętszych piosenek ostatnich 20 lat.
Piosenka.
Piosenka jest duetem między Alexem Ebertem i Jade Castrinos. Charakteryzuje się wyraźnym użyciem gwizdania. Inne instrumenty to gitara, fortepian i trąbka.
Teledysk.
Teledysk do piosenki zawiera wybór klipów zespołu podczas trasy koncertowej w Australii. Został nakręcony przez Ryana Galla.
Teledysk do piosenki liczy ponad 100 milionów odsłon w serwisie YouTube.

</doc>
<doc id="5060087" url="https://pl.wikipedia.org/wiki?curid=5060087" title="Malkowszczyzna (sielsowiet Druja)">
Malkowszczyzna (sielsowiet Druja)

Malkowszczyzna – dawny majątek. Tereny na których leżał znajdują się obecnie na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego. Pod koniec XIX wieku dobra należały do Mikołaja, Michała i Gabriela Szaumanów.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 40 osób, wszystkie były wyznania rzymskokatolickiego i zadeklarowały polską przynależność narodową. Było tu 6 budynków mieszkalnych. W 1931 w 6 domach zamieszkiwało 39 osób.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.

</doc>
<doc id="5060088" url="https://pl.wikipedia.org/wiki?curid=5060088" title="Edward Sharpe &amp; the Magnetic Zeros">
Edward Sharpe &amp; the Magnetic Zeros



</doc>
<doc id="5060090" url="https://pl.wikipedia.org/wiki?curid=5060090" title="Jest Taki Naród">
Jest Taki Naród



</doc>
<doc id="5060092" url="https://pl.wikipedia.org/wiki?curid=5060092" title="Mariampol (sielsowiet Druja)">
Mariampol (sielsowiet Druja)

Mariampol – dawny folwark. Tereny na których leżał znajdują się obecnie na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania staroobrzędowego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 8 osób.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.

</doc>
<doc id="5060093" url="https://pl.wikipedia.org/wiki?curid=5060093" title="Dmitrij Mironow (curler)">
Dmitrij Mironow (curler)

Dmitrij Andriejewicz Mironow (; ur. 22 października 1992 w Czelabińsku) – rosyjski curler, wicemistrz świata juniorów, uczestnik mistrzostw świata w 2019 i w 2021.
Pracuje jako trener curlingu w Soczi.
Udział w zawodach.
Dwukrotnie startował w mistrzostwach świata juniorów. W 2013 jako drugi z drużyną Jewgienija Archipowa wywalczył srebrny medal. W 2014 jako drugi z drużyną Siergieja Głuchowa zdobył 7. miejsce.
Dwukrotnie brał udział w mistrzostwach świata. W obu startach wystąpił jako drugi w drużynie Siergieja Głuchowa. W 2019 zespół zdobył 9. miejsce, a w 2021, gdzie był wiceskipem drużyny, 4. miejsce.

</doc>
<doc id="5060099" url="https://pl.wikipedia.org/wiki?curid=5060099" title="Les Gavroches">
Les Gavroches

Les Gavroches – rzeźba z brązu autorstwa maltańskiego rzeźbiarza Antonio Sciortino, przedstawiająca paryskie dzieci ulicy, zainspirowana postacią Gavroche’a z powieści Victora Hugo z 1862 „Nędznicy”. Posąg został odlany w 1904 i przez większość XX wieku był ustawiony w Upper Barrakka Gardens w Valletcie na Malcie. W 2000 posąg został odrestaurowany i przeniesiony do Narodowego Muzeum Sztuk Pięknych (obecnie MUŻA) w tym samym mieście, a na miejscu umieszczono replikę.
Historia.
Sciortino ukończył „Les Gavroches” w 1904, kiedy mieszkał w Rzymie. Do następnego roku rzeźba była wystawiana w Rzymie i Paryżu. Ostatecznie została zabrana na Maltę przez Society of Arts, Manufacturers and Commerce, za cenę 120 funtów.
W 1907 roku stowarzyszenie przekazało rzeźbę rządowi pomnik, i została ona umieszczona w Upper Barrakka Gardens. Na cokole rzeźby znajduje się napis upamiętniający jej przekazanie. W czasie II wojny światowej dzieło zostało usunięte w celu zapewnienia mu bezpieczeństwa, ale po zakończeniu wojny przywrócono je na miejsce.
16 stycznia 1951 premier George Borg Olivier podczas ceremonii w Auberge d’Aragon podarował księżniczce Elżbiecie (późniejszej królowej Elżbiecie II) mały brązowy model „Les Gavroches” wykonany przez Sciortino.
Z powodu ekspozycji na żywioły rzeźba uległa z biegiem lat pewnym zniszczeniom. Została zabrana z ogrodów w celu renowacji, czego bezpłatnie dokonał Sante Guido. Renowacja została ukończona w 2000, i aby zapobiec ponownej degradacji w przyszłości dzieło zostało przeniesione do Narodowego Muzeum Sztuk Pięknych w Valletcie. Obecnie znajduje się w MUŻA.
Replika rzeźby została później umieszczona w pierwotnym miejscu. W 2012 minister środowiska i kultury Mario de Marco wybrał „Les Gavroches” jako największy skarb Malty do dodania do Europeana.
Opis.
„Les Gavroches” przedstawia troje dzieci ulicy z Paryża w czasie rewolucji francuskiej 1848. Temat i tytuł były inspirowane postacią Gavroche’a z powieści Victora Hugo z 1862 „Nędznicy”. Rzeźba przedstawia wątki nadziei i niewinności, podkreślając aspiracje młodego pokolenia do wolności i postępu.
Rzeźba pokazuje wpływy impresjonizmu oraz twórczości Auguste Rodina. Posąg jest jednym z wczesnych dzieł Sciortino, artysta wykonał go w wieku 24 lat, i jest uważane za jedno z jego najlepszych arcydzieł.
Dziedzictwo.
Rzeźba „Les Gavroches” została przedstawiona na znaczku Malty o wartości 1s6d wydanym w 1956, na złotych monetach o wartości Lm100 wybitych w 1977 oraz na srebrnych i złotych monetach o nominale odpowiednio 10 euro i 50 euro wybitych w 2012. Została również przedstawiona na karcie telefonicznej Telemalta. 

</doc>
<doc id="5060101" url="https://pl.wikipedia.org/wiki?curid=5060101" title="ZF">
ZF



</doc>
<doc id="5060104" url="https://pl.wikipedia.org/wiki?curid=5060104" title="Lechonow-Bor">
Lechonow-Bor

Lechonow-Bor () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Lesnowką, przy drodze regionalnej 66N-0520 (66K-11 – Lechonow-Bor), 1,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 6,5 km od centrum administracyjnego osiedla wiejskiego (Titowszczina), 8,5 km od centrum administracyjnego rejonu (Diemidow), 56 km od stolicy obwodu (Smoleńsk), 33 km od granicy z Białorusią.
W granicach miejscowości znajduje się ulica Małachowskaja (5 posesji).
Demografia.
W 2010 r. miejscowość zamieszkiwały 2 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5060106" url="https://pl.wikipedia.org/wiki?curid=5060106" title="Jewgienij Klimow (curler)">
Jewgienij Klimow (curler)

Jewgienij Aleksandrowicz Klimow (; ur. 22 listopada 1993 w Sankt Petersburgu) – rosyjski curler, uczestnik mistrzostw świata w latach 2017–2021.
Życiorys.
Udział w zawodach międzynarodowych rangi mistrzowskiej rozpoczął od mistrzostw świata mikstów 2015. Był wówczas otwierającym w drużynie Uljany Wasiljewej, która wywalczyła 4. miejsce.
W 2017 reprezentował Rosję z drużyną Aleksieja Timofiejewa na Zimowej Uniwersjadzie 2017 w Ałmaty jako rezerwowy (8. miejsce) oraz na mistrzostwach Europy jako otwierający (6. miejsce).
Od 2017 nieprzerwanie brał udział w mistrzostwach świata:

</doc>
<doc id="5060114" url="https://pl.wikipedia.org/wiki?curid=5060114" title="Ugory (obwód smoleński)">
Ugory (obwód smoleński)

Ugory () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest przy drodze regionalnej 66N-0530 (Midiulki / 66K-11 – uroczysko Nowyje Midiulki – Ugory), 2,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 22,5 km od centrum administracyjnego osiedla wiejskiego (Titowszczina), 20,5 km od centrum administracyjnego rejonu (Diemidow), 84 km od stolicy obwodu (Smoleńsk), 28,5 km od granicy z Białorusią.
W granicach miejscowości znajduje się ulica Lesnaja (9 posesji).
Demografia.
W 2010 r. miejscowość zamieszkiwało 13 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Ugory) zlikwidowanej jednostki administracyjnej Zakrutskoje weszły w skład osiedla wiejskiego Titowszczinskoje.

</doc>
<doc id="5060119" url="https://pl.wikipedia.org/wiki?curid=5060119" title="Midiulki">
Midiulki

Midiulki () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Borożanką, przy drogach regionalnych 66N-0530 (66K-11 – uroczysko Nowyje Midiulki – Ugory) i 66K-11 (R120 / Olsza – Diemidow – Wieliż – granica z obwodem pskowskim), 23 km od centrum administracyjnego osiedla wiejskiego (Titowszczina), 21,5 km od centrum administracyjnego rejonu (Diemidow), 85 km od stolicy obwodu (Smoleńsk), 26 km od granicy z Białorusią.
W granicach miejscowości znajduje się ulica Pridorożnaja (4 posesje).
Demografia.
W 2010 r. miejscowość zamieszkiwały 3 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Midiulki) zlikwidowanej jednostki administracyjnej Zakrutskoje weszły w skład osiedla wiejskiego Titowszczinskoje.

</doc>
<doc id="5060128" url="https://pl.wikipedia.org/wiki?curid=5060128" title="Wysoki Brzeg">
Wysoki Brzeg

Wysoki Brzeg (niem. "Hohes Ufer") – część miasta Jaworzno w południowej Polsce, w województwie śląskim. Jest to najdalej na zachód wysunięta, a także najmniejsza, dzielnica Jaworzna. Leży nad rzeką Przemszą. Graniczy od zachodu z Mysłowicami a od północy z sosnowieckim Jęzorem. Niekiedy określany jest jako część dzielnicy Wesołe Miasteczko, mimo że ta pierwotnie żartobliwa nazwa nie występuje w systemie TERYT. Wysoki Brzeg to także nazwa ulicy.
Leży na zachód od Elektrowni Jaworzno II. Dominują tu zakłady przemysłowe (deskowania i rusztowania). Znajduje się tu obecnie tylko kilka domów mieszkalnych, głównie wzdłuż ul. Leona Kruczkowskiego i po południowej stronie ul. Wysoki Brzeg. Ulica ta przechodzi w ul. Chrzanowską na mysłowickiej Brzezince, z którą Wysoki Brzeg graniczy poprzez Przemszę. Osiedle otaczają lasy.
W przeszłości Wysoki Brzeg był punktem granicznym między Austro-Węgrami a Prusami. W drugiej połowie XIX wieku wraz z Jęzorem włączony do Jaworzna; w 1900 roku miał 8 domów i 103 mieszkańców.
Pod okupacją hitlerowską włączony do Rzeszy, gdzie wraz z Jęzorem został wyłączony z Jaworzna, po czym wraz z Dąbrową Narodową i Długoszynem ze zniesionej gminy Szczakowa wszedł w skład nowo utworzonej gminy Dąbrowa Narodowa. Po wojnie powrócono do podziału administracyjnego sprzed wojny.
Po wojnie ponownie w granicach Jaworzna. W 1953 roku Jęzor został przyłączony do Sosnowca, natomiast Wysoki Brzeg pozostał związany z Jaworznem.
W latach 60 XX wieku na Wysokim Brzegu znajdował się ośrodek wypoczynkowo-rekreacyjny kopalni KWK Komuna Paryska (obecnie Jan Kanty). Jedną z głównych atrakcji ośrodka była wyspa z drewnianymi domkami pod wynajem. W latach 80 ośrodek podupadł, co doprowadziło do jego likwidacji. Po ośrodku pozostało zalewisko, popularne wśród wędkarzy, oraz podniszczony domek pełniący funkcję magazynu.

</doc>
<doc id="5060129" url="https://pl.wikipedia.org/wiki?curid=5060129" title="Hohes Ufer">
Hohes Ufer



</doc>
<doc id="5060130" url="https://pl.wikipedia.org/wiki?curid=5060130" title="Potoccy herbu Ostoja">
Potoccy herbu Ostoja

Potoccy (biał. "Патоцкія") herbu Ostoja – polski ród szlachecki wywodzący się z Wielkopolski.
Historia.
Historycznie obecnie znanym członkiem rodu jest Jędrzej Potocki, wywodzący się z ziemi wschowskiej.

</doc>
<doc id="5060131" url="https://pl.wikipedia.org/wiki?curid=5060131" title="Georgius Pauli">
Georgius Pauli

Georgius (Jerzy) Pauli (ochrz. 9 lutego 1586, zm. 12 grudnia 1650) – nauczyciel w Gimnazjum Gdańskim, gdański pastor kalwiński i przywódca kalwinistów w tym mieście.
Pochodzenie.
Jego ojcem był gdańszczanin Adrian Pauli (1548-1611) absolwenta Uniwersytetu w Wittenberdze i od 1580 roku diakona, a od 1592 roku pastora w kościele Św. Piotra i Pawła w Gdańsku – jednego z pierwszych pastorów kalwińskich w tym mieście. Matką Georgiusa była Elisabeth z Fischerów (zm.ok.1604). Jego bratem był Adrian Pauli Młodszy (1583-1622) absolwent kalwińskich Uniwersytetów w Heidelbergu i Montpellier, potem profesor medycyny w Gimnazjum Akademickim w Gdańsku.
Wykształcenie i kariera duchowna.
Po nauce w Gdańskim Gimnazjum, śladami brata został wysłany na studia najpierw do Heidelbergu, a potem do Bazylei, gdzie w 1612 roku obronił doktorat z teologii. Studia w głównych ośrodkach europejskiego kalwinizmu i talent oratorski czyniły z niego następcę Jacoba Fabritiusa, który bardzo popierał Pauliego. W 1613 roku po powrocie do Gdańska powierzono mu funkcję profesora etyki w Gimnazjum Akademickim, z czym wiązała się posada II pastora w kościele Św. Trójcy (formalnie instalacja na urząd pastora nastąpiła dopiero w 1626).
Po śmierci Fabritiusa w 1629 stanął na czele miejskich kalwinistów w obliczu zabiegów luteranów chcących ich usunięcia z miasta. Toczył szczególnie zaciekłe polemiki z następcą Fabritiusa na urzędach I pastora Św. Trójcy i rektora Gimnazjum, Johannem Botsackiem (1600-1674). Choć nie udało mu się zatrzymać erozji znaczenia kalwinistów w mieście, to jego kazania cieszyły się wielką popularnością. Był duchownym, który ochrzcił Bogusława Radziwiłła. Po jego śmierci luteranie obsadzili urząd II pastora w kościele Św. Trójcy swoim duchownym.
Potomkowie.
Był dwukrotnie żonaty. Jego potomkowie był pastorami aż do połowy XIX wieku tworząc prawdziwą dynastię:
Również kilku duchownych kalwińskich z rozgałęzionej rodziny Mieg było potomkami Georga Pauliego.

</doc>
<doc id="5060132" url="https://pl.wikipedia.org/wiki?curid=5060132" title="Potoccy herbu Szeliga">
Potoccy herbu Szeliga

Potoccy herbu Szeliga – polski ród szlachecki pochodzący z województwa sieradzkiego.
Historia.
Wywodzić się mieli z tej samej linii potomków co Potoccy herbu Pilawa, pierwotnie używali herbu Szeliga, jednakże z czasem przeszli na herb Pilawa. Otrzymali też tytuł hrabiowski od papieża Leona XIII.

</doc>
<doc id="5060133" url="https://pl.wikipedia.org/wiki?curid=5060133" title="Estadio Julián Tesucún">
Estadio Julián Tesucún

Estadio Julián Tesucún y Tesucún – stadion piłkarski w gwatemalskim mieście San José, w departamencie Petén. Obiekt może pomieścić 8000 widzów.
Stadion powstał w 2008 roku z inicjatywy polityka Juliána Tesucúna (którego nosi imię), ówczesnego burmistrza San José i entuzjasty sportu. Inwestycję krytykowano za jej wysoki koszt, podkreślając, iż ma ona głównie charakter wizerunkowy, a fundusze powinny być przeznaczone na ważniejsze potrzeby lokalnej społeczności. Budowa stadionu początkowo miała kosztować 4,6 miliona quetzali, lecz ostatecznie wyniosła według różnych źródeł od 10 do ponad 15 milionów.
Stadion został domowym obiektem zespołu CD Heredia, który przeniósł się wówczas do San José z miasta Morales i zmienił nazwę na Heredia Jaguares de Petén. Klub był zarządzany przez rodzinę Mendoza Matta, mającą powiązania z grupą przestępczą i kartelem narkotykowym Los Mendoza. Gwatemalskie media wskazywały, że Tesucún chciał zacieśnić współpracę z Los Mendoza poprzez wzniesienie stadionu dla ich drużyny. W zamian kartel Los Mendoza miał mu pomóc w kampanii wyborczej do Kongresu Gwatemali.
Obiekt ma główną zadaszoną trybunę oraz mniejszą, odkrytą trybunę boczną. Dysponuje salą prasową, trzema szatniami oraz sześcioma klimatyzowanymi kabinami komentatorskimi, z których każda nosi nazwę jednego ze stanowisk archeologicznych w gminie San José. Na stadionie znajdują się niewielkie, niemające charakteru specjalistycznego słupy sztucznego oświetlenia.
W latach 2008–2011 na stadionie rozgrywała swoje mecze pierwszoligowa drużyna Heredia Jaguares de Petén. Następnie przeniosła się jednak z powrotem do miasta Morales. Od tamtego czasu obiekt nie jest użytkowany przez żaden profesjonalny klub.
Seniorska reprezentacji Gwatemali w październiku 2010 rozegrała na obiekcie mecz towarzyski z Belize (4:2). Było to pożegnalne spotkanie Juana Carlosa Platy w kadrze narodowej.
Stadion znajduje się nad brzegiem jeziora Petén Itzá, dzięki czemu z jego trybun roztacza się majestatyczna panorama. Według Juliána Tesucúna, argentyński trener Carlos Bilardo odwiedzając San José podczas swojej wizyty w Gwatemali miał powiedzieć:
Słowa te miały być dla Tesucúna inspiracją do budowy stadionu. Dzięki swojemu położeniu obiekt jest umieszczany w rankingach najciekawiej położonych stadionów na świecie. Zyskał przydomek „Coloso del Lago” („Kolos Jeziora”).

</doc>
<doc id="5060137" url="https://pl.wikipedia.org/wiki?curid=5060137" title="Mordwińskie stroje ludowe">
Mordwińskie stroje ludowe

Mordwińskie stroje ludowe – określenie stosowane na ubiory codzienne i odświętne używane przez większość grup etnograficznych zaliczanych do grupy Mordwinów. Pojawiły się już w starożytności w środowisku chłopskim i wówczas nadawano mu charakterystyczne cechy, takie jak szczególny krój, specjalne szaty, ozdoby i zdobienia. Strój ludowy Mordwinów, zwłaszcza kobiecy, jest bardzo kolorowy i zawiera wiele tradycyjnych ozdób takie jak symbole starożytnych wierzeń pogańskich. 
Opisywane stroje ludowe można podzielić na dwie grupy: stroje erzjańskie i stroje mokszańskie.
Stroje ludów Erzja i Moksza osiągnęły pełną wyrazistość artystyczną w połowie XIX wieku. 
Historycznie, osoby pracujące na roli wytwarzały własne tkaniny, a produkcja odzieży była zazwyczaj domowa.
Strój narodowy mokszański.
Mokszański strój narodowy jest bardzo kolorowy. Główną częścią stroju damskiego jest białe płótno ozdobione ręcznym haftem.
Ozdoby.
Ozdoby na piersi zawierają kilka naszyjników. Specjalne okrągłe kołnierze miały twardą podstawę, która była pokryta płótnem i haftowana szklanymi koralikami, guzikami i łańcuszkami.
Strój narodowy erzjański.
Głównym elementem stroju erzjańskiego jest biała płócienna koszula ozdobiona haftem.

</doc>
<doc id="5060144" url="https://pl.wikipedia.org/wiki?curid=5060144" title="Wypiekacz">
Wypiekacz

Wypiekacz do chleba (także: automat do pieczenia chleba) – urządzenie domowe do wypieku chleba. Składa się z formy do pieczenia chleba (lub „puszki”), w której dnie znajduje się jedno lub więcej wbudowane mieszadło łopatkowe, zamontowane pośrodku małego piekarnika. Ten mały piekarnik jest zwykle sterowany za pomocą prostego wbudowanego komputera poprzez ustawienia wprowadzane za pośrednictwem panelu sterowania. Większość maszyn do chleba ma różne cykle dla różnych rodzajów ciasta - w tym białego chleba, pełnoziarnistego, europejskiego (czasami oznaczonego jako „francuskie”), bezglutenowego, ciastek i wyrobów cukierniczych, i zwykłej masy ciastowej (do ciasta na pizzę, makaronu i ukształtowanych bochenków do wypieczenia w tradycyjnym piecu lub piekarniku). Wiele z nich ma również zegar, który umożliwia aktywację wypiekacza do chleba bez obecności operatora, a niektóre modele z wyższej półki pozwalają użytkownikowi zaprogramować niestandardowy cykl do indywidualnych wypieków, pewne modele mają także opcję wyrabiania domowych dżemów.

</doc>
<doc id="5060146" url="https://pl.wikipedia.org/wiki?curid=5060146" title="Puccinia betonicae">
Puccinia betonicae

Puccinia betonicae (Alb. &amp; Schwein.) DC. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na roślinach z rodzaju czyściec ("Stachys"). Wywołuje u nich chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Takson ten opisali w 1805 r. Johannes Baptista von Albertini i Lewis David von Schweinitz nadając mu nazwę "Puccinia anemones var. betonicae". Obecną, uznaną przez Index Fungorum nazwę nadał mu Augustin Pyramus de Candolle w 1815 r.
Synonimy:
Charakterystyka.
"Puccinia betonicae" jest pasożytem jednodomowym, tzn. cały jej cykl rozwojowy odbywa się na jednym żywicielu. Jest rdzą niepełnocyklową, wytwarzającą tylko jeden rodzaj zarodników – teliospory powstające w rdzawobrązowych teliach na liściach. Telia te tworzą się głównie na górnej stronie liści. Na porażonych liściach następuje chloroza, liście blakną, mają wydłużony ogonek i nienormalny wygląd. Teliospory dwukomórkowe, gładkie, na krótkim trzonku.
Występuje w Europie i Rosji. Jest to monofag występujący tylko na wąskiej grupie gatunków roślin z rodzaju "Stachys". Stwierdzono jego występowanie na bukwicy zwyczajnej ("Stachys officinalis") i "Stachys pradica".

</doc>
<doc id="5060148" url="https://pl.wikipedia.org/wiki?curid=5060148" title="Jerzy Kaczmarek (socjolog)">
Jerzy Kaczmarek (socjolog)

Jerzy Łukasz Kaczmarek (ur. 13 grudnia 1964 w Jarocinie, zm. 7 kwietnia 2021 w Poznaniu) – polski socjolog, doktor habilitowany nauk społecznych, nauczyciel akademicki, poeta i tłumacz literatury niemieckojęzycznej.
Życiorys.
Uczęszczał do szkoły podstawowej w Jarocinie i technikum w Poznaniu. W 1991 ukończył studia socjologiczne na Uniwersytecie im. Adama Mickiewicza w Poznaniu. Po trzech latach rozpoczął tam pracę jako asystent. W latach 80. i 90. XX wieku był redaktorem kwartalnika literacko-artystycznego „Już Jest Jutro”. W latach 1990–1993 zorganizował cztery edycje całonocnych spotkań twórców sztuki znanych jako „Twórcze Noce Działań”. Prowadził również Teatr „Teatr”, z którym zrealizował dwie sztuki swojego autorstwa – "Misterium dni ostatnich" i "Ziemia". W latach 1996–1997 i 2002 był stypendystą Deutscher Akademischer Austauschdienst w Mannheim, Bielefeld i Erkner. Pisał wiersze, publikując je w Polsce oraz w Niemczech. Był także teoretykiem i inicjatorem „Akcji Droga”.
Pracował najpierw jako adiunkt, a później profesor uczelni w Zakładzie Socjologii Cywilizacji na Wydziale Socjologii Uniwersytetu im. Adama Mickiewicza w Poznaniu (wcześniej w Instytucie Socjologii na Wydziale Nauk Społecznych Uniwersytetu im. Adama Mickiewicza w Poznaniu), naukowo podejmując zagadnienia związane z polsko-niemieckim życiem społecznym na pograniczu, postsekularyzmem i socjologią sztuki. 
Uczestniczył w międzynarodowym projekcie poetycko-plastycznym „Gedichtet/gezeichnet: Dichter und Künstler im Dialog”. 
17 kwietnia 2000 na Uniwersytecie im. Adama Mickiewicza w Poznaniu uzyskał stopień doktora nauk humanistycznych w dziedzinie socjologii ze specjalizacją w zakresie socjologii sztuki na podstawie pracy zatytułowanej "Utopie społeczne w sztukach plastycznych na przykładzie artystyczno-społecznej koncepcji Josepha Beuysa" napisanej pod kierunkiem Jana Włodarka. Recenzentami pracy doktorskiej byli Marian Golka oraz Zdzisław Krasnodębski. Nakładem Wydawnictwa Naukowego UAM wydał prace zbiorowe "Kadrowanie rzeczywistości. Szkice z socjologii wizualnej" (2004) oraz "Do zobaczenia. Socjologia wizualna w praktyce badawczej" (2008), a także autorskie książki "Joseph Beuys. Od sztuki do społecznej utopii" (2000), "Gubin i Guben – miasta na pograniczu. Socjologiczne studium sąsiedztwa" (2011) oraz "Zobaczyć społeczeństwo. Film i wideo w badaniach socjologicznych" (2014). Za całokształt dorobku naukowego oraz tę ostatnią publikację, recenzowaną przez Rafała Drozdowskiego, Krzysztofa Olechnickiego oraz Małgorzatę Bogunię-Borowską, otrzymał stopień doktora habilitowanego nauk społecznych w dziedzinie socjologii.
Był wiceprezesem Towarzystwa im. Floriana Znanieckiego i znawcą jego twórczości. Od 22 kwietnia 2002 roku członek Wydziału II Historii i Nauk Społecznych Poznańskiego Towarzystwa Przyjaciół Nauk, a w latach 2002-2011 przewodniczący Komisji Socjologicznej tego Wydziału.
W 2018 otrzymał „Złotą Książkę” im. Wincentego Różańskiego za całokształt twórczości artystycznej. 
Działał w Akademickim Klubie Obywatelskim im. Prezydenta Lecha Kaczyńskiego w Poznaniu. Zmarł 7 kwietnia 2021 w wieku 56 lat. Uroczystości pogrzebowe odbyły się 15 kwietnia 2021 i rozpoczęły się mszą świętą w kościele Świętej Trójcy w Poznaniu, po zakończeniu której został pochowany na cmentarzu Bożego Ciała w Poznaniu.

</doc>
<doc id="5060152" url="https://pl.wikipedia.org/wiki?curid=5060152" title="Maranathakerk w Hadze">
Maranathakerk w Hadze

Maranathakerk – świątynia kalwińska w Hadze, należąca do Holenderskiego Kościoła Reformowanego.
Budowę kościoła ukończono w 1949 roku. W 2018 roku budynek wpisano do listy zabytków.
Architektura.
Świątynia modernistyczna, trójnawowa, wzniesiona z cegły. Kościół został zaprojektowany przez Ottona Bartninga. Nad głównym wejściem znajduje się rozeta, w dobudówkę z północnej strony świątyni wbudowana jest dzwonnica.

</doc>
<doc id="5060154" url="https://pl.wikipedia.org/wiki?curid=5060154" title="Puccinia calthicola">
Puccinia calthicola

Puccinia calthicola J. Schröt. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na knieci ("Caltha"). Wywołuje u niej chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Takson ten opisał Joseph Schröter w 1879 r.
Synonimy:
Charakterystyka.
"Puccinia calthicola" jest pasożytem jednodomowym, tzn. cały jej cykl rozwojowy odbywa się na jednym żywicielu. Jest rdzą pełnocyklową, wytwarzającą wszystkie typowe dla rdzy rodzaje zarodników. Spermogonia tworzą się na obydwu stronach blaszki liściowej, ecja i uredinia tylko na dolnej stronie blaszki. Uredinia mają postać żółtobrązowych grudek. Powstające w nich urediniospory są jednokomórkowe, kolczaste z 2–3 równikowymi porami rostkowymi. Ciemnobrązowe telia tworzą się na dolnej stronie blaszki, są nagie i mają postać pylących grudek. Powstające w nich teliospory są szeroko eliptyczne, dwukomórkowe, drobno brodawkowate, na krótkim trzonku.
Występuje w Europie, Ameryce Północnej i Japonii. Jest to monofag występujący tylko na roślinach z rodzaju knieć ("Caltha"). W Polsce stwierdzono jego występowanie na knieci błotnej ("Caltha palustris") i jej podgatunku – knieci błotnej górskiej ("Caltha palustris" subsp. "laeta").

</doc>
<doc id="5060160" url="https://pl.wikipedia.org/wiki?curid=5060160" title="Walter Susskind">
Walter Susskind

Walter Susskind, właśc. Jan Walter Süsskind (ur. 1 maja 1913 w Pradze, zm. 25 marca 1980 w Berkeley w Kalifornii) – brytyjski dyrygent pochodzenia czeskiego.
Życiorys.
Ukończył Konserwatorium Praskie, gdzie jego nauczycielami byli Josef Suk i Alois Hába (kompozycja), Karel Hoffmeister (fortepian) i George Szell (dyrygentura). W latach 1933–1938 grał jako pianista w Trio Czeskim. Jako dyrygent zadebiutował w 1934 roku w Teatrze Niemieckim w Pradze, prowadząc wykonanie "Traviaty" Giuseppe Verdiego. W 1938 roku opuścił Czechosłowację i wyemigrował do Wielkiej Brytanii, w 1946 roku przyznano mu brytyjskie obywatelstwo. Był członkiem Trio Czeskiego na emigracji (1938–1941). Dyrygował Carl Rosa Opera Company w Londynie (1943–1946) i Scottish National Orchestra w Glasgow (1946–1952). Od 1953 do 1955 roku był dyrektorem muzycznym Victoria Symphony Orchestra w Melbourne w Australii. W kolejnych latach prowadził Toronto Symphony Orchestra (1956–1965), St. Louis Symphony Orchestra (1968–1975) i Cincinnati Symphony Orchestra (1978–1980). Dyrygował też na amerykańskich festiwalach muzycznych: Aspen Music Festival (1962–1968) w Aspen w stanie Kolorado i Mississippi River Festival w Edwardsville w stanie Illinois (1969–1975). Od 1968 do 1975 roku wykładał na University of Southern Illinois. Dokonał ponad 200 nagrań płytowych.
Zajmował się także kompozycją, napisał m.in. 4 pieśni na głos i kwartet smyczkowy, "9 Slovak Sketches" na orkiestrę, "Passacaglia" na kotły i orkiestrę kameralną.

</doc>
<doc id="5060175" url="https://pl.wikipedia.org/wiki?curid=5060175" title="Puccinia dioicae">
Puccinia dioicae

Puccinia dioicae Magnus – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na roślinach z rodziny astrowatych ("Asteraceae"). Wywołuje u niej chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Takson ten opisał Paul Wilhelm Magnus w 1877 r.
Ma 22 synonimy. Niektóre z nich:
Charakterystyka.
"Puccinia dioicae" jest pasożytem jednodomowym, tzn. cały jej cykl rozwojowy odbywa się na jednym żywicielu. Spermogonia tworzą się na obydwu stronach blaszki liściowej, ecja tylko na dolnej stronie blaszki. Mają białe, wygięte na zewnątrz perydium. Zarodniki w masie pomarańczowe.
Występuje w Europie, Azji, Ameryce Północnej i Południowej. Jest oligofagiem pasożytującym na licznych gatunkach roślin. Stwierdzono jego występowanie na "Centaurea benedicta", "Cirsiu"m ("arvense, canum, carniolicum, dissectum, eriophorum, erisithales, heterophyllum, monspessulanum, oleraceum, palustre, rivulare, spinosissimum, tartaricum, tuberosum, vulgare"). W Polsce podano jej występowanie także na innych gatunkach roślin: stokrotnica górska, jastrun właściwy, mniszek pospolity, chaber łąkowy, chaber nadreński i różne gatunki turzyc.

</doc>
<doc id="5060177" url="https://pl.wikipedia.org/wiki?curid=5060177" title="Nikitino (rejon diemidowski)">
Nikitino (rejon diemidowski)

Nikitino () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad kanałem Bielnoj (w dorzeczu rzeki Wielikaja), przy drodze regionalnej 66N-0531 (66K-11 – Nikitino), 1,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 14,5 km od centrum administracyjnego osiedla wiejskiego (Titowszczina), 12,5 km od centrum administracyjnego rejonu (Diemidow), 76 km od stolicy obwodu (Smoleńsk), 31,5 km od granicy z Białorusią.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Nikitino) zlikwidowanej jednostki administracyjnej Zakrutskoje weszły w skład osiedla wiejskiego Titowszczinskoje.

</doc>
<doc id="5060178" url="https://pl.wikipedia.org/wiki?curid=5060178" title="Kościół św. Pawła w Rydze">
Kościół św. Pawła w Rydze

Kościół św. Pawła (łot. "Pāvila baznīca") – neogotycka świątynia luterańska we wschodniej części Rygi, przy Jāņa Asara iela. 
Historia.
11 marca 1878 roku rada miasta Ryga przeznaczyła 30 000 rubli na budowę nowego kościoła. 15 lutego 1882 budowę dofinansowała również Wielka Gildia, przekazując 125 000 rubli. 7 marca 1883 rada miasta wyznaczyła działkę pod budowę świątyni. 15 lutego 1884 profesor architektury Gustavs Ferdinand Hilbig zatwierdził plan kościoła. 19 maja 1885 podłożono fundamenty. Po śmierci Gustavsa w 1887 budową kierował jego syn, Hermanis Hilbigs. Konsekracja gotowego budynku odbyła się 8 listopada 1887. W 1908 roku wymieniono dach.
Wyposażenie.
W ołtarzu głównym znajduje się obraz "Zmartwychwstanie Chrystusa" z 1937 autorstwa Jānisa Robertsa Tillbergsa. Obrazy po bokach poświęcono 8 listopada 1941, przedstawiają one Boże Narodzenie oraz Zesłanie Ducha Świętego. Znajdujące się w kościele organy pochodzą z 1912, wykonało je przedsiębiorstwo Walcker Orgelbau.

</doc>
<doc id="5060187" url="https://pl.wikipedia.org/wiki?curid=5060187" title="Diecezja Oslo">
Diecezja Oslo



</doc>
<doc id="5060189" url="https://pl.wikipedia.org/wiki?curid=5060189" title="Biskupi Oslo">
Biskupi Oslo



</doc>
<doc id="5060198" url="https://pl.wikipedia.org/wiki?curid=5060198" title="Zakrutje">
Zakrutje

Zakrutje () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad kanałem Bielnoj (w dorzeczu rzeki Wielikaja), przy drogach regionalnych 66N-0516 (66K-11 / Zakrutje – Wierietieja – Starina) i 66K-11 (R120 / Olsza – Diemidow – Wieliż – granica z obwodem pskowskim), 15,5 km od centrum administracyjnego osiedla wiejskiego (Titowszczina), 14 km od centrum administracyjnego rejonu (Diemidow), 77 km od stolicy obwodu (Smoleńsk), 29,5 km od granicy z Białorusią.
W granicach miejscowości znajdują się ulice: Bieriegowaja, Centralnaja, Mołodiożnaja, Niżniaja, Parkowaja, Sadowaja, Wierchniaja.
Demografia.
W 2010 r. miejscowość zamieszkiwały 153 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości zlikwidowanej jednostki administracyjnej Zakrutskoje (w tym Zakrutje – stolica tejże) weszły w skład osiedla wiejskiego Titowszczinskoje.

</doc>
<doc id="5060203" url="https://pl.wikipedia.org/wiki?curid=5060203" title="Peter Sendscheid">
Peter Sendscheid

Peter Sendscheid (ur. 28 września 1965 w Herzogenrath) – niemiecki piłkarz grający na pozycji napastnika.
Kariera piłkarska.
Wczesna kariera.
Peter Sendscheid karierę piłkarską rozpoczął w juniorach Accordii Niederbardenberg, a w latach 1984–1985 wraz ze swoim bratem – Axelem. W 1985 roku podpisał profesjonalny kontrakt z klubem 2. Bundesligi – Alemannią Aachen, w której debiut zaliczył w sezonie 1986/1987, 13 września 1986 roku w wygranym 0:1 meczu wyjazdowym z Rot-Weiss Essen, w którym w 66. minucie został zastąpiony przez Achima Haucke, który w 76. minucie zdobył zwycięskiego gola dla klubu, natomiast pierwszego gola zdobył 19 września 1986 roku w wygranym 2:1 meczu domowym z Union Solingen, w którym w 23. minucie pokonał bramkarza Unionu Solingen – Volkera Diergardta, a w 79. minucie został zmieniony przez Petera Sitka. W sezonie 1988/1989 był podstawowym zawodnikiem klubu – rozegrał 36 meczów, w których zdobył 13 goli, w tym hat tricka 12 maja 1989 roku w wygranym 5:2 meczu domowym z FSV Mainz 05. Mecz oglądał ówczesny trener Schalke Gelsenkirchen – Helmut Kremers, który zakończeniu sezonu 1988/1989 sprowadził Sendscheida do swojego klubu.
Schalke Gensenkirchen.
Peter Sendscheid w sezonie 1989/1990 z 18 golami w 38 meczach był najlepszym strzelcem "Królewsko-Niebieskich", którzy rozgrywki ligowe zakończyli na 5. miejscu i nie awansowali do Bundesligi, do której wrócili awansowali po wygraniu rozgrywek ligowych w sezonie 1990/1991.
Debiut w Bundeslidze zaliczył 13 sierpnia 1991 roku w bezbramkowo zremisowanym meczu domowym z Hamburgerem SV. W sezonie 1991/1992 rozegrał 35 meczów, w których zdobył zaledwie 7 goli, na co wpływ miała kontuzja kolana, odniesiona podczas treningu na hali w przerwie zimowej i mimo przeprowadzonych trzech operacji uszkodzenie chrząstki nigdy się nie zagoiło, w związku z czym w 1994 roku w wieku zaledwie 28 lat zakończył piłkarską karierę. Sendscheid swój ostatni mecz w Bundeslidze rozegrał 27 sierpnia 1994 roku w przegranym 0:1 meczu domowym z Hamburgerem SV, w którym po przerwie został zmieniony przez Dietera Ecksteina. W 2007 roku Sendscheid o swojej kontuzji powiedział: "„Moje lewe kolano było dwukrotnie grubsze niż prawe po walce. Nie było to już możliwe”". W lutym 1995 roku złożył wniosek o wydanie orzeczenia o niepełnosprawności w sporcie. Łącznie w Bundeslidze rozegrał 80 meczów, w których zdobył 18 goli, natomiast w 2. Bundeslidze rozegrał 153 mecze, w których zdobył 45 goli.
Sukcesy.
Schalke Gelsenkirchen
Po zakończeniu kariery.
Peter Sendscheid w listopadzie 1995 roku, po dziewięciu miesiącach rekowalescencji, zaczął grać w piłkę nożną rekreacyjnie i tym samym dołączył amatorskiej drużyny Schalke Gelsenkirchen. Równocześnie studiował administrację biznesową w Kolonii i przez pewien okres pracował w dziale marketingu w firmie Schalke. W 2007 roku pracował jako przedstawiciel handlowy dla dostawcy biurowego.
Od drugiej połowy lat 90. zaczął grać w amatorskiej lidze – Colourdul League w Akwizgranie, organizowanej poza szyldem DFB, wraz z byłymi kolegami z pracy w koszulkach "Le Bistro wzgl. MOTEX -Team".

</doc>
<doc id="5060205" url="https://pl.wikipedia.org/wiki?curid=5060205" title="Wierietieja (obwód smoleński)">
Wierietieja (obwód smoleński)

Wierietieja () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad kanałem Pieriedielnia (w dorzeczu Kaspli), przy drodze regionalnej 66N-0516 (66K-11 / Zakrutje – Wierietieja – Starina), 3,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 14,5 km od centrum administracyjnego osiedla wiejskiego (Titowszczina), 13,5 km od centrum administracyjnego rejonu (Diemidow), 77 km od stolicy obwodu (Smoleńsk), 28 km od granicy z Białorusią.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Wierietieja) zlikwidowanej jednostki administracyjnej Zakrutskoje weszły w skład osiedla wiejskiego Titowszczinskoje.

</doc>
<doc id="5060214" url="https://pl.wikipedia.org/wiki?curid=5060214" title="Diecezja Oslo (protestancka)">
Diecezja Oslo (protestancka)

Diecezja Oslo (norw. "Oslo bispedømme") – jedna z diecezji Kościoła Norwegii. Jej siedzibą jest katedra w Oslo.
Biskupi Oslo.
Źródło:

</doc>
<doc id="5060218" url="https://pl.wikipedia.org/wiki?curid=5060218" title="Starina (rejon diemidowski)">
Starina (rejon diemidowski)

Starina () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad kanałem Pieriedielnia (w dorzeczu Kaspli), przy drodze regionalnej 66N-0516 (66K-11 / Zakrutje – Wierietieja – Starina), 3,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 12,5 km od centrum administracyjnego osiedla wiejskiego (Titowszczina), 12 km od centrum administracyjnego rejonu (Diemidow), 75 km od stolicy obwodu (Smoleńsk), 29 km od granicy z Białorusią.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Starina) zlikwidowanej jednostki administracyjnej Zakrutskoje weszły w skład osiedla wiejskiego Titowszczinskoje.

</doc>
<doc id="5060223" url="https://pl.wikipedia.org/wiki?curid=5060223" title="Warszawa Mokotów">
Warszawa Mokotów

Warszawa Mokotów – dawna stacja kolejowa i przystanek osobowy w Warszawie. Otwarta została w 1894 roku. Funkcjonowała jako pierwsza stacja 3 linii kolejowych. Funkcjonowała pod 3 nazwami: Warszawa (do 1930), Warszawa (Mokotów) (w latach 1930–1933) oraz Warszawa Mokotów (od 1933).

</doc>
<doc id="5060226" url="https://pl.wikipedia.org/wiki?curid=5060226" title="Nabój do pomiaru temperatury">
Nabój do pomiaru temperatury

Nabój do pomiaru temperatury – przystosowany nabój artyleryjski albo pocisk rakietowy, którym przed strzelaniem kontroluje się temperaturę ładunku miotającego (napędowego).
Do pomiaru wykorzystuje się zwykły nabój bojowy lub specjalny nabój (pocisk rakietowy) kontrolny. Temperaturę w nabojach artyleryjskich mierzy się wewnątrz komory łuski, która wypełniona jest ładunkiem miotającym. Termometr do niej wprowadzany jest przez gniazdo zapłonnika, który jest wykręcony. Natomiast w pociskach rakietowych termometr wprowadza się do komory spalania silnika przez znajdujące się w jego ściance specjalne gniazdo (otwór) lub dyszę. Pomiar temperatury jest dokonywany bezpośrednio przed użyciem naboju (pocisku rakietowego) do strzelania. Jej celem jest uwzględnienie różnicy pomiędzy rzeczywistą temperaturą, jaką posiada ładunek, a tzw. temperaturą normalną (tabelaryczną) potrzebną dla obliczenia odpowiednich poprawek balistycznych podczas procesu przygotowania danych do strzelania. Z balistyki wewnętrznej wiadomo, że temperatura ładunku napędowego posiada istotny wpływ na panujące w przewodzie lufy (komorze spalania) ciśnienie, a także na prędkość, z jaką wylatuje pocisk, oraz siłę ciągu silnika i tym samym na parametry toru lotu pocisku. W odpowiednich instrukcjach strzelania (tabelach strzelniczych) jest podawany sposób uwzględniania wyników pomiaru temperatury ładunku.

</doc>
<doc id="5060227" url="https://pl.wikipedia.org/wiki?curid=5060227" title="Russell Harmer">
Russell Harmer

Russell Harmer (ur. 5 listopada 1896 w Cambridge, zm. 31 października 1940 w Rackheath) – brytyjski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Christopherem Boardmanem, Milesem Bellville'em, Charlesem Leafem i Leonardem Martinem, złoty medal w żeglarskiej klasie 6 metrów.
Syn Sidneya Frederica Harmera, wybitnego zoologa i dyrektora Muzeum Historii Naturalnej w Londynie (w latach 1919–1927). Russell Harmer uczęszczał do Uppingham i RMA w Woolwich, zanim w 1915 został oddelegowany do jednostki Royal Corps of Signals. Z powodu odniesionych ran na frontach I wojny światowej został zdemobilizowany (w randze kapitana) i w 1919 dołączył do rodzinnego biznesu odzieżowego, ostatecznie zastępując swojego ojca na stanowisku dyrektora zarządzającego. Harmer był członkiem Royal Corinthian Yacht Club, jak również Royal Norfolk &amp; Suffolk Yacht Club. Oprócz zainteresowań żeglarskich był aktywnym członkiem Norwich &amp; Norfolk Aero Club, uzyskując licencję pilota w 1927.

</doc>
<doc id="5060232" url="https://pl.wikipedia.org/wiki?curid=5060232" title="Piaski (Baranów Sandomierski)">
Piaski (Baranów Sandomierski)

Piaski – część miasta Baranów Sandomierski w Polsce, położona w województwie podkarpackim, w powiecie tarnobrzeskim w gminie Baranów Sandomierski . 
W latach 1975–1998 Piaski administracyjnie należały do województwa tarnobrzeskiego. 
Miejscowa ludność wyznania katolickiego przynależy do Parafii Ścięcia św. Jana Chrzciciela w Baranowie Sandomierskim.
Główna ulica Piasków ma taką samą nazwę jak część miasta (ul. Piaski); jedną z ważniejszych ulic tej części miasta jest ulica Kilińskiego.

</doc>
<doc id="5060248" url="https://pl.wikipedia.org/wiki?curid=5060248" title="Wasil Garwanljew">
Wasil Garwanljew

Wasil Garwanljew (; ur. 2 listopada 1984 w Strumicy) – macedoński piosenkarz.
Życiorys.
W 2019 był jednym z wokalistów wspierających Tamarę Todewską podczas jej występów w 64. Konkursie Piosenki Eurowizji w Tel Awiwie. W 2020 nadawca publiczny Macedonii Północnej MRT mianował go na reprezentanta Macedonii Północnej z utworem „You” w Konkursie Piosenki Eurowizji, jednak konkurs został odwołany ze względu na pandemię COVID-19. W styczniu 2021 ogłoszono, że będzie reprezentował kraj w 65. Konkursie Piosenki Eurowizji, a dwa miesiące później wypuścił swój konkursowy utwór „Here I Stand”. Do piosenki nakręcił teledysk, w którym pojawiło się dzieło sztuki nawiązujące do flagi Bułgarii, co spowodowało wiele kontrowersji. Dodatkowo fakt, iż wokalista posiada bułgarskie obywatelstwo, był przedmiotem krytyki opinii publicznej w Macedonii Północnej, która zorganizowała petycję odwołania Garwanljewa z funkcji reprezentanta kraju w konkursie. W odpowiedzi na krytykę nadawca publiczny MRT poinformował, że została utworzona specjalna komisja, której celem było zdecydowanie, czy piosenkarz powinien reprezentować kraj w konkursie w Rotterdamie. Ostatecznie zdecydowano, iż pozostanie reprezentantem kraju w konkursie. 18 maja 2021 wystąpił w pierwszym półfinale Eurowizji i zajął 15. miejsce, przez co nie zakwalifikował się do stawki finałowej.

</doc>
<doc id="5060252" url="https://pl.wikipedia.org/wiki?curid=5060252" title="Międzywodzie (Skopanie)">
Międzywodzie (Skopanie)

Międzywodzie – przysiółek wsi Skopanie w Polsce, położony w województwie podkarpackim w powiecie tarnobrzeskim, w gminie Baranów Sandomierski. Dawniej Międzywodzie było folwarkiem. 
W latach 1975–1998 Międzywodzie administracyjnie należało do województwa tarnobrzeskiego. 
Miejscowa ludność wyznania katolickiego przynależy do Parafii Miłosierdzia Bożego w Skopaniu-Osiedlu.

</doc>
<doc id="5060257" url="https://pl.wikipedia.org/wiki?curid=5060257" title="Prestige MJM">
Prestige MJM

Prestige MJM sp. z o.o. sp. k., wcześniej Prestige MJM sp. jawna – polska agencja koncertowa powstała 28 listopada 2008 roku. Założycielami są: Janusz Stefański, Marek Kurzawa oraz Mateusz Pawlicki. Siedziba spółki znajduje się w Ostrowie Wielkopolskim (wielkopolskie). Prestige MJM jest organizatorem koncertów, festiwali, wydarzeń sportowych, religijnych, kulturalnych, widowisk plenerowych i okolicznościowych na terenie całego kraju. Jedna z największych agencji koncertowych w Polsce i w Europie Środkowo-Wschodniej. Z Prestige MJM współpracują wszystkie największe agencje koncertowe świata. Według danych z marca 2021 roku agencja Prestige MJM zorganizowała 142 wydarzenia, w których uczestniczyło blisko półtora miliona osób. 
Historia Firmy.
Agencja Prestige MJM powstała 28 listopada 2008 roku (data rejestracji w KRS, jako spółki jawnej). Firma została założona przez Janusza Stefańskiego, Marka Kurzawę i Mateusza Pawlickiego, którzy 17 maja 2008 roku zorganizowali dla Klubu Motorowego Ostrów Wielkopolski koncert Scorpions. W 2009 roku wspólnicy po podpisaniu umowy z Polskim Związkiem Motorowym otoczyli opieką promocyjno-marketingową żużlową reprezentację Polski. Wkrótce pozyskany został też dla niej pierwszy w historii sponsor (firma Nice Polska). Po raz pierwszy zorganizowane zostały gale sportu żużlowego oraz prezentacja reprezentacji Polski.
Innym sportowym przedsięwzięciem na początku działalności był Mecz Gwiazd Piłki Ręcznej z udziałem najlepszych szczypiornistów świata. Na spotkanie z Klubem Piłki Ręcznej Ostrovia Ostrów Wielkopolski, która obchodziła swoje stulecie, Prestige MJM sprowadziła HSV Handball Hamburg (w 2007 roku zdobywcę Pucharu Europy Zdobywców Pucharów). Mecz został rozegrany w hali Kalisz Arena.
W 2010 roku agencja zwróciła się ku branży muzycznej i do dzisiaj ten kierunek zdecydowanie przeważa w jej działalności. W tym samym roku zorganizowany został koncert pierwszej gwiazdy muzyki – Basi Trzetrzelewskiej. 13 listopada 2013 roku zadecydowano, że Prestige MJM będzie spółką komandytową.
Obecnie Prestige MJM jest jedną z największych agencji w kraju i w Europie Środkowo-Wschodniej. Agencji powierza się organizację największych wydarzeń w Polsce, m.in.: koncertu Jennifer Lopez z okazji muzycznego otwarcia stadionu PGE Arena w Gdańsku (2012), widowiska połączonego z koncertem Placido Domingo z okazji kanonizacji Papieża Jana Pawła II (2014), koncertów z okazji finału The Tall Ships Races w Szczecinie (2017) czy 100-lecia Uniwersytetu Poznańskiego (2019). Agencja Prestige MJM była także organizatorem obchodów jubileuszu 1050-lecia Chrztu Polski na stadionie Inea w Poznaniu. Uroczystości zgromadziły blisko 35.000 wiernych; składały się z kilku części – do najważniejszych należały: Msza Święta sprawowana pod przewodnictwem legata papieskiego oraz musical „Jesus Christ Superstar”.
Prestige MJM organizuje festiwale zarówno w ramach uzyskanych licencji – Jarocin Festiwal (w 2016 roku dzięki agencji Prestige MJM w Jarocinie podczas najstarszego polskiego festiwalu wystąpili m.in.: Slayer oraz The Prodigy; była to najmocniejsza obsada tego festiwalu w historii), jak również według własnej koncepcji – Music Power Explosion, Power Festival. Ponadto agencja z Ostrowa Wielkopolskiego jest organizatorem widowisk baletowych, a także koncertów gwiazd na eventach prywatnych.
Prestige MJM współpracuje z samorządami miejskimi (m.in.: Wrocław, Poznań, Łódź, Rybnik, Toruń, Tarnów, Szczecin, Gdańsk, Jarocin) i największymi arenami widowiskowymi w kraju. Przy każdym koncercie agencja zatrudnia od kilkudziesięciu do kilkuset osób, najwięcej, blisko 1.500 przy wydarzeniach stadionowych (koncert Justina Timberlake’a na PGE Arena Gdańsk w 2014 roku). Na koncertach z udziałem orkiestr i chórów na scenie występuje po kilkaset osób, najliczniejszy w tym zakresie – 1500 osób jednocześnie występujących na scenie – odnotowano przy wydarzeniu z okazji 1050-lecia Chrztu Polski na Stadionie Poznań.
Na zaproszenie Prestige MJM najczęściej w Polsce koncertowali: Scorpions (7), Rod Stewart (5), Il Divo (5), Andrea Bocelli (4), Il Volo (3). Podczas wydarzeń halowych organizowanych przez Prestige MJM frekwencja sięga kilkunastu tysięcy widzów: Justin Bieber w Krakowie w 2016 roku – 17.000. Największa publiczność bierze udział w koncertach stadionowych i plenerowych (Justin Timberlake – 42.000, Jarocin Festiwal 2016 – 39.000, Bon Jovi – 31.000, Avicii – 24.000, Jennifer Lopez – 23.000, Linkin Park – 20.000). Koncert Andrei Bocellego na Wałach Chrobrego z okazji finału The Tall Ships Races 2017 zgromadził według szacunków policji około 200 000 osób. Wydarzenie to uważane jest za trzeci co do wielkości koncert w historii Polski o największej publiczności (poza festiwalami). Wiele gwiazd agencja Prestige MJM zaprosiła do Polski po raz pierwszy: Jennifer Lopez, Bon Jovi, Justin Timberlake, Justin Bieber, Michael Bublé, Dave Matthews Band, Manowar, Avicii, Evanescence, Josh Groban, Nicki Minaj, a kilku wykonawców skutecznie w Polsce wypromowała: Il Divo, Il Volo, 2Cellos, Bel Suono. W historii agencji Prestige MJM nie brakowało także projektów specjalnych. Do takich zaliczyć można format Orcheston (historia muzyki elektronicznej w symfonicznych aranżacjach; projekt zrealizowany we współpracy z Gromee – polskim producentem muzycznym i DJ-em), czy też koncert Preisner’s Music z okazji jubileuszu 40-lecia pracy artystycznej wybitnego polskiego kompozytora Zbigniewa Preisnera. Agencja Prestige MJM organizowała również koncerty na zamówienie telewizji (m.in.: Wigilijna Tytka, czyli koncerty kolęd, które następnie emitowane były w Telewizji Polskiej w Boże Narodzenie).
W 2021 roku agencja Prestige MJM podpisała umowę o współpracy z legendarnym polskim zespołem – Budką Suflera. Celem tego współdziałania jest stworzenie nowej jakości na polskim rynku muzycznym. Ma to być cały szereg działań upamiętniających zmarłego w 2020 roku Romualda Lipko, a także organizacja znaczącego wydarzenia muzycznego, które przyczyni się zarówno do budowania legendy Budki Suflera, jak i promocji Lublina, czyli miasta z którego wywodzi się zespół.
Agencja od początku istnienia podejmuje współpracę sponsorską z największymi firmami i markami: T-Mobile, Kulczyk Investments, Lotos, Nice, Lotto, Coca-Cola, Fiat, Deutsche Bank, Kompania Piwowarska, EDF, Bukovina Resort. 
Zarząd.
W skład zarządu wchodzą:
Janusz Stefański – Członek Zarządu Komplementariusza
Marek Kurzawa – Członek Zarządu Komplementariusza
Mateusz Pawlicki – Członek Zarządu Komplementariusza
Pierwszy raz w Polsce.
Na zaproszenie agencji Prestige MJM po raz pierwszy w Polsce koncertowali (dane na marzec 2021): Michael Bublé, Il Divo, Katherine Jenkins, Jennifer Lopez, Justin Bieber, Bon Jovi, Justin Timberlake, Manowar, Anastacia, Cody Simpson, Dave Matthews Band, The Rumjacks, Red Electtrick, Naturally 7, The Las Internationale, Avicci, , David Garrett, Evanescence, Il Volo, 2Cellos, Sarah Brightman, Emeli Sandé, Zedd, Josh Groban, Bel Suono, Nicki Minaj, Celtic Woman.
Wypromowani przez Prestige MJM.
Agencja Prestige MJM skutecznie promuje w Polsce artystów o wielkim potencjale, którzy dopiero próbują przedostać się na światowy rynek muzyczny. Polska agencja koncertowa wypromowała w kraju takich artystów jak: Il Divo, Il Volo, 2Cellos, Bel Suono.
Współpraca z arenami i miejscami widowiskowymi.
Pełna lista obiektów, na których agencja Prestige MJM zorganizowała wydarzenia (dane na marzec 2021):
Uwagi.
Wyliczenie wszystkich wydarzeń oraz współpraca – na podstawie materiałów własnych Prestige MJM.

</doc>
<doc id="5060260" url="https://pl.wikipedia.org/wiki?curid=5060260" title="Stortorvet">
Stortorvet

Stortorvet – plac w Oslo, położony w dzielnicy Sentrum. 

</doc>
<doc id="5060279" url="https://pl.wikipedia.org/wiki?curid=5060279" title="Linia kolejowa Warszawa Mokotów – Warszawa Główna Wąskotorowa">
Linia kolejowa Warszawa Mokotów – Warszawa Główna Wąskotorowa

Linia kolejowa Warszawa Mokotów – Warszawa Główna Wąskotorowa – zlikwidowana (rozebrana), polska, wąskotorowa linia kolejowa łącząca stacje Warszawa Mokotów i Warszawa Główna Wąskotorowa.

</doc>
<doc id="5060281" url="https://pl.wikipedia.org/wiki?curid=5060281" title="US Bank Center">
US Bank Center

US Bank Center – wieżowiec znajdujący się w amerykańskim mieście Phoenix. Jest to drugi co do wielkości budynek w stanie Arizona mierzy sobie 124 m. Został otwarty w 1976 roku. Pełni funkcję banku Arizony.

</doc>
<doc id="5060290" url="https://pl.wikipedia.org/wiki?curid=5060290" title="Warszawa Główna Wąskotorowa">
Warszawa Główna Wąskotorowa

Warszawa Główna Wąskotorowa – dawna stacja kolejowa w Warszawie. Łączyła się linią kolejową ze stacją Warszawa Mokotów.

</doc>
<doc id="5060291" url="https://pl.wikipedia.org/wiki?curid=5060291" title="Zebra w palcie na asfalcie">
Zebra w palcie na asfalcie

Zebra w palcie na asfalcie (podtytuł piosenki o ruchu drogowym) – album Jacka Skubikowskiego wydany w 1990 roku w formie kasety magnetofonowej nakładem wytwórni Polton, nagrany we współpracy z Maciejem Januszką.

</doc>
<doc id="5060296" url="https://pl.wikipedia.org/wiki?curid=5060296" title="Michał Kowal">
Michał Kowal

Michał Kowal (ur. 1 maja 1975 w Puławach) – polski naukowiec, fizyk teoretyk, doktor habilitowany nauk fizycznych, specjalista w zakresie fizyki jądrowej, w szczególności fizyki jąder ciężkich i superciężkich, analizy szans ich wytworzenia i badań nad ich stabilnością.
Staże naukowe i pobyty w ośrodkach naukowych.
2001 Visitor at ULB, Bruxelles, Belgium; 2001 i 2002 – Visiting scientist at CNRS, Strasbourg, France; 2005, 2006, 2007 i 2008 Visiting scientist at GSI, Darmstadt, Germany; 2011 Visiting scientist at LMU Munich Germany; 2011 Visiting scientist at CNRS Bordeaux France; 2013 Visiting Fellow at INT Seattle USA; w ICTP, Chiny, Pekin – pobyt kilkutygodniowy i wygłoszenie zaproszonych wykładów), poza tym krótkie pobyty w , w Dubnej.
Publikacje i popularyzacja fizyki.
Jest współautorem ponad 50 publikacji z zakresu fizyki jąder ciężkich i superciężkich cytowanych łącznie ponad 1000 razy oraz aktywnym popularyzatorem fizyki
Główny organizator cyklu wirtualnych seminariów dla całego międzynarodowego środowiska zajmującego się badaniami jąder.
Członkostwo.
Rada Naukowa NCBJ, Rada Naukowa SLCJ, Rada Naukowa GANIL, PSFJ przy PTF.

</doc>
<doc id="5060303" url="https://pl.wikipedia.org/wiki?curid=5060303" title="Jabłko (biżuteria)">
Jabłko (biżuteria)



</doc>
<doc id="5060304" url="https://pl.wikipedia.org/wiki?curid=5060304" title="Kościół św. Piotra w Lublanie">
Kościół św. Piotra w Lublanie

Kościół św. Piotra (słoweń. "Cerkev sv. Petra)" – parafialny kościół rzymskokatolicki w Lublanie.
Historia.
Pierwsze wzmianka o kościele pochodzą z 1163 i 1227, ale prawdopodobnie już wcześniej w tym miejscu istniało sanktuarium z cmentarzem. W XIV nastąpiła przebudowa kościoła w stylu gotyckim. W czasie najazdów tureckich w XV wieku kościół był kilkakrotnie palony i niszczony. Budowę nowego kościoła w stylu barokowym, z wykorzystaniem wcześniejszego układu trójnawowej bazyliki z transeptem, prowadzono w latach 1730–1733. Projekt przypisuje się architektowi Carlo Martinuzzi. Prace prowadził triesteński architekt Giovanni Fusconi. Kościół był ponownie przebudowany po zniszczeniach, jakich doznał w trakcie trzęsienia ziemi w 1895. Projekt przebudowy wykonał Raimund Jeblinger. Wówczas rozbudowano prezbiterium, dobudowano zakrystię i kaplice przy transepcie, a także przerobiono fasadę kościoła. Kolejna zmiana fasady nastąpiła w latach 1937–1938 według projektu Iwana Vurnika.
Architektura i wyposażenie.
Na skutek późniejszych zmian na zewnątrz (zwłaszcza fasady) kościół utracił cechy barokowe, ale podział architektoniczny wnętrza pozostał prawie niezmieniony. Obecna fasada, zaprojektowana przez Iwana Vurnika, jest gładka, ozdobiona w górnej części pięcioma mozaikami przedstawiającymi Jezusa Chrystusa i czterech ewangelistów, mozaika ozdabia również główne wejście.
Kopuła i sklepienie kościoła zostały w latach 1731–1734 ozdobione polichromiami wykonanymi przez Franca Jelovšeka. Malowidła przedstawiają sceny z życia św. Piotra, wizerunki czterech ewangelistów, personifikacje cnót i czterech kontynentów.
Wśród bogatego wyposażenia wyróżniają się barokowe ołtarze zdobione obrazami Valentina Metzingera (Ukrzyżowanie św. Andrzeja, Chrystusa na krzyżu i św. Marii Magdaleny, św. Urszuli, św. Floriana, Wizja św. Jana Nepomucena, koronacja Maryi), rzeźby (w tym św. Barbary i św. Łucji na ołtarzu św. Urszuli, przypisywane Henry’emu Michaelowi Löhrowi), ambona, dzieło Carla Bombasiego z 1747 r. (przeniesiona z rozebranego kościoła franciszkańskiego Wniebowzięcia Najświętszej Marii Panny) oraz chrzcielnica – dar biskupa Lublany Tomaža Hrena z 1611.

</doc>
<doc id="5060325" url="https://pl.wikipedia.org/wiki?curid=5060325" title="Fundacja Władysława Reymonta">
Fundacja Władysława Reymonta

Fundacja Władysława Reymonta (ang.: "The W. Reymont Foundation") – fundacja założona 3 kwietnia 1970 roku. Głównym celem fundacji jest propagowanie kultury polskiej w Kanadzie. W 2020 roku prezesem fundacji był Kazimierz Chrapka. 
Cele i przyznawane fundusze.
Do zadań fundacji należą: propagowanie kultury polskiej i polskiego dziedzictwa narodowego w Kanadzie (zwłaszcza wśród Polonii). Fundacja przyznaje stypendia dla studentów polskiego pochodzenia (żeby otrzymać stypendium studenci muszą także posiadać obywatelstwo lub prawo stałego pobytu w Kanadzie), organizuje konkursy recytatorskie, przyznaje zapomogi dla polonijnych studentów w trudnej sytuacji finansowej, udziela pomocy organizacjom polonijnym oraz sponsoruje wiele imprez związanych z szerzeniem polskiej kultury w Kanadzie.

</doc>
<doc id="5060326" url="https://pl.wikipedia.org/wiki?curid=5060326" title="Parashqevi Qiriazi">
Parashqevi Qiriazi

Parashqevi Qiriazi (ur. 2 czerwca 1880 w Manastirze, zm. 17 grudnia 1970) – albańska nauczycielka, działaczka ruchu kobiecego, uczestniczka konferencji pokojowej w Paryżu w 1919–1920 r.
Życiorys.
Była jedną z dziesięciorga dzieci Dhimitra i Marii Qiriazi. W wieku jedenastu lat zaczęła pomagać swojemu rodzeństwu, Gjerasimowi i Sevasti Qiriazi, w prowadzeniu uruchomionej w 1891 r. pierwszej na ziemiach albańskich szkoły dla dziewczynek. Parashqevi Qiriazi pomagała im uczyć się pisania po albańsku. Podobnie jak starsza siostra Sevasti, ukończyła Robert College w Konstantynopolu. Następnie razem z Sewasti udała się do Korczy, gdzie obie siostry podjęły pracę nauczycielek w pierwszej, działającej od 1887 r. szkole albańskiej Mësonjëtorja.
W 1908 r. wzięła udział w kongresie w Manastirze, który zdecydował o tym, jakim alfabetem powinien być zapisywany język albański. Była jedyną kobietą uczestniczącą w obradach. Zdecydowano na nim o używaniu alfabetu łacińskiego, co było też zgodne z poglądami Qiriazi. W 1909 r. opublikowała elementarz dla uczniów szkół podstawowych. W tym samym roku współtworzyła w Korczy kobiece stowarzyszenie "Yll' i mëngjesit" (Gwiazda poranka). Działaczki stowarzyszenia spotykały się raz w tygodniu, by omawiać bieżące sprawy swojej działalności, trzy razy w tygodniu odbywały się lekcje języka albańskiego, kobiety zachęcano do podejmowania działalności zawodowej i społecznej, by mogły przyczyniać się do rozwoju całego albańskiego społeczeństwa. W latach 1912-1913 Parashqevi Qiriazi przebywała w USA, w Oberlin w stanie Ohio, gdzie w miejscowym college'u studiowała pedagogikę.
W 1914 r., po wkroczeniu greckiej armii do Korczy, Parashqevi Qiriazi wyjechała do Rumunii razem z siostrą Sevasti i jej mężem Kristo Dako. Rok później wszyscy troje udali się do Stanów Zjednoczonych, do Bostonu, gdzie siostry redagowały dwutygodnik "Yll' i mëngjesit", pismo przeznaczone dla albańskiej diaspory, o charakterze polityczno-społecznym, z elementami pedagogicznymi i literackimi, stawiające sobie za cel podnoszenie świadomości narodowej Albańczyków oraz zachęcanie Albanek do kształcenia się i aktywności publicznej. W 1919 r. Sevasti Qiriazi została przewodniczącą Albańskiej Partii Narodowej ("Partia kombëtare shqiptare)", z emigracji walczącej o uzyskanie niepodległości przez Albanię, zaś Parashqevi weszła w skład jej kierownictwa. Jako przedstawicielka organizacji była członkinią albańskiej delegacji na paryską konferencję pokojową w latach 1919-1920.
Parashqevi Qiriazi powróciła do Albanii we wrześniu 1920 r. Jeszcze w tym samym roku utworzyła w Tiranie stowarzyszenie Gruaja Shqiptare (Kobieta Albańska), którego głównym celem było promowanie edukacji kobiet oraz działalność dobroczynna. Stowarzyszenie oferowało również naukę języków francuskiego i angielskiego oraz wspierało grupy kobiece powstające poza stolicą. W 1922 r., gdy do Albanii powróciła również Sevasti Qiriazi, siostry założyły Instytut dla Dziewcząt Qiriazi lub Kyrias (od pierwotnego brzmienia ich nazwiska). Jako zdecydowana antyfaszystka została podczas II wojny światowej uwięziona w 1943 r. w obozie koncentracyjnym, razem z siostrą i kilkoma innymi członkami rodziny.
Po II wojnie światowej i ustanowieniu rządów komunistów w Albanii siostry Qiriazi zostały zmuszone do wyjazdu z Tirany i internowane poza stolicą, gdyż nieżyjący już mąż Sevasti Kristo Dako był blisko związany z dworem przedwojennego króla Zogu. Częściowo zrehabilitowana dzięki staraniom Skëndera Luarasiego, Parashqevi Qiriazi zmarła w 1970 r.

</doc>
<doc id="5060334" url="https://pl.wikipedia.org/wiki?curid=5060334" title="Plac Skanderbega w Tiranie">
Plac Skanderbega w Tiranie

Plac Skanderbega – plac w centrum Tirany. Nazwa placu pochodzi od Skanderbega, albańskiego przywódcy, powstańca i bohatera narodowego. Całkowita powierzchnia placu wynosi około 40 000 m²; w centrum placu znajduje się pomnik Skanderbega. Na placu znajduje się wiele ważnych albańskich budynków, między innymi Teatr Opery i Baletu, Biblioteka Narodowa Albanii, Meczet Ethema Beja, ratusz, budynek Narodowego Muzeum Historycznego i siedziba albańskiego Ministerstwa Infrastruktury. 
Historia.
W 1917 roku na aktualnym miejscu Placu Skanderbega powstał plac. Dawniej na placu znajdowała się fontanna; a na miejscu aktualnego pomnika Skanderbega znajdował się pomnik Józefa Stalina (pomnik Stalina został usunięty w 1991 roku podczas demonstracji). W 2017 roku plac został przebudowany, odnowiony i wyłączony z ruchu ulicznego stając się przestrzenią spacerową. W 2018 roku plac zdobył Europejską Nagrodę Przestrzeni Publicznych.

</doc>
<doc id="5060342" url="https://pl.wikipedia.org/wiki?curid=5060342" title="Zamieszki w Irlandii Północnej (2021)">
Zamieszki w Irlandii Północnej (2021)

Zamieszki w Irlandii Północnej – zamieszki, do których doszło w Irlandii Północnej w kwietniu 2021 r.
Rozruchy zaczęły się na początku kwietnia 2021 r., gdy władze Irlandii Północnej zdecydowały nie karać osób związanych z republikańską partią Sinn Féin za udział w pogrzebie wbrew obostrzeniom przeciwepidemicznym. W trakcie weekendu wielkanocnego w zamieszkach w Belfaście i Derry, rannych zostało kilkudziesięciu funkcjonariuszy policji, a w następnym tygodniu nastąpiła eskalacja, w wyniku której rojaliści porwali i spalili miejski autobus. Pośrednią przyczyną zamieszek wywołanych przez rojalistów był protokół północnoirlandzki do porozumienia Unii Europejskiej z Wielką Brytanią w sprawie brexitu, który doprowadził do przesunięcie kontroli celnych z granicy między Irlandią a Irlandią Północną na granicę między Irlandią Północną i pozostałymi częściami Wielkiej Brytanii, co rojaliści uznali za zdradę Irlandii Północnej i krok w kierunku zjednoczenia Irlandii.
Przemoc potępili premier Wielkiej Brytanii Boris Johnson, irlandzki minister spraw zagranicznych Simon Coveney i północnoirlandzka pierwsza minister Arlene Foster.

</doc>
<doc id="5060343" url="https://pl.wikipedia.org/wiki?curid=5060343" title="Flaga Kępic">
Flaga Kępic



</doc>
<doc id="5060344" url="https://pl.wikipedia.org/wiki?curid=5060344" title="Flaga gminy Kępice">
Flaga gminy Kępice



</doc>
<doc id="5060345" url="https://pl.wikipedia.org/wiki?curid=5060345" title="Flaga Ustki">
Flaga Ustki



</doc>
<doc id="5060347" url="https://pl.wikipedia.org/wiki?curid=5060347" title="Flaga gminy Słupsk">
Flaga gminy Słupsk



</doc>
<doc id="5060350" url="https://pl.wikipedia.org/wiki?curid=5060350" title="Jan van Zanen">
Jan van Zanen

Jan van Zanen (ur. 4 września 1961) – holenderski polityk, od 2005 do 2013 burmistrz Amstelveen, w latach 2014-2020 burmistrz Utrechtu, od 2020 burmistrz Hagi. W latach 2003-2008 przewodniczący Partii Ludowej na rzecz Wolności i Demokracji, od 2015 przewodniczący Stowarzyszenia Gmin Holenderskich.
Życiorys.
Jan van Zanen urodził się 4 września 1961. Dorastał w Edam-Volendam. Ukończył studia prawnicze w Vrije Universiteit oraz na Uniwersytecie Cornella w Ithace. W 1998 roku został radnym Utrechtu, stanowisko to obejmował do 2005, kiedy to mianowano go burmistrzem miasta Amstelveen. Dwa lata wcześniej został przewodniczącym Partii Ludowej na rzecz Wolności i Demokracji, był nim do 2008. 1 stycznia 2014 burmistrz Utrechtu, Aleid Wolfsen, złożył rezygnację ze swojego stanowiska, rok później van Zanen objął jego funkcję. Od 3 czerwca 2015 jest przewodniczącym Stowarzyszenia Gmin Holenderskich. 1 lipca 2020 roku został zaprzysiężony na burmistrza Hagi.

</doc>
<doc id="5060354" url="https://pl.wikipedia.org/wiki?curid=5060354" title="Izobutan">
Izobutan

Izobutan, 2-metylopropan, – organiczny związek chemiczny z grupy węglowodorów nasyconych, izomer konstytucyjny butanu. W temperaturze pokojowej jest bezbarwnym gazem. Naturalnie może występować m.in. w gazie ziemnym w ilości do 1%. Jest wykorzystywany w przemyśle petrochemicznym w procesach alkilowania, w których reaguje w obecności katalizatorów (kwasu siarkowego lub kwasu fluorowodorowego) z węglowodorami nienasyconymi (np. z propenem czy butenem) tworząc rozgałęzione węglowodory nasycone stosowane jako wysokooktanowe dodatki do benzyny. Stosowany jest również jako gaz pędny w pojemnikach z aerozolami, np. w lakierach do włosów, a także jako czynnik chłodniczy o oznaczeniu R600a m.in. w chłodziarkach.

</doc>
<doc id="5060355" url="https://pl.wikipedia.org/wiki?curid=5060355" title="Michał Arct (junior)">
Michał Arct (junior)



</doc>
<doc id="5060358" url="https://pl.wikipedia.org/wiki?curid=5060358" title="Antoni Kamiński (naukowiec)">
Antoni Kamiński (naukowiec)



</doc>
<doc id="5060361" url="https://pl.wikipedia.org/wiki?curid=5060361" title="Antoni Z. Kamiński">
Antoni Z. Kamiński



</doc>
<doc id="5060362" url="https://pl.wikipedia.org/wiki?curid=5060362" title="Antoni Zdzisław Kamiński">
Antoni Zdzisław Kamiński



</doc>
<doc id="5060368" url="https://pl.wikipedia.org/wiki?curid=5060368" title="Spotkanie Szefów Rządów Państw Wspólnoty Narodów 2005">
Spotkanie Szefów Rządów Państw Wspólnoty Narodów 2005

Spotkanie Szefów Rządów Wspólnoty Narodów 2005 () było dziewiętnastym spotkaniem szefów rządów państw Wspólnoty Narodów. Konferencja odbyła się w dniach od 25 do 27 listopada 2005 w Valletcie na Malcie. Jej gospodarzem był ówczesny premier Lawrence Gonzi.
Malta jest najmniejszym krajem, który kiedykolwiek gościł Commonwealth Heads of Government Meeting, co zobligowało kraj do dużego wysiłku. Niemniej jednak wydarzenie przebiegło gładko, naznaczone wizytą zarówno królowej Elżbiety II, przywódcy Wspólnoty Narodów, jak i brytyjskiego lotniskowca HMS „Illustrious”.
Ministerialna grupa działania Wspólnoty Narodów.
Ministerialna grupa działania Wspólnoty Narodów (CMAG) mocno skrytykowała stanowisko zajmowane przez prezydenta Pakistanu Perveza Musharrafa i przezwyciężyła opozycję Pakistanu, aby zadeklarować, że zajmowanie przez niego dwóch stanowisk, prezydenta i szefa sztabu armii, jest „niezgodne z podstawowymi zasadami demokracji i duchem zasad Wspólnoty Harare” i „dopóki te dwa urzędy nie zostaną oddzielone, proces demokratyzacji nie będzie nieodwracalny".
Komentatorzy i media zwróciły uwagę na brak dyskusji na temat Ugandy, w którym to kraju lider opozycji został aresztowany kilka dni przed CHOGM i dwa miesiące przed pierwszymi wyborami wielopartyjnymi w kraju od czasu objęcia władzy przez Yoweri Museveni w 1986. Kampala, stolicy Ugandy, już była zaangażowana w organizację , a przywódcy Wspólnoty Narodów mieli pełną świadomość, że zorganizowanie spotkania głów rządów państw Wspólnoty w kraju, który został uznany za niedemokratyczny, źle wpłynęłoby na Sekretariat Wspólnoty Narodów i podważyłoby zaangażowanie Wspólnoty Narodów w przestrzeganie praw człowieka i dobry sposób rządzenia.
Członkostwo w Ministerialnej Grupie Działania zmieniło się ponownie, Malezja, Papua-Nowa Gwinea, Saint Lucia i Wielka Brytania dołączyły do niej, zaś Bahamy, Indie, Samoa i Nigeria opuściły. 

</doc>
<doc id="5060369" url="https://pl.wikipedia.org/wiki?curid=5060369" title="Charles Leaf">
Charles Leaf

Charles Symonds Leaf (ur. 13 listopada 1895 w Marylebone, zm. 19 lutego 1947 w Reading) – brytyjski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Christopherem Boardmanem, Milesem Bellville'em, Russellem Harmerem i Leonardem Martinem, złoty medal w żeglarskiej klasie 6 metrów.
Charles Leaf był właścicielem jachtu "Lalage", który wygrał klasę 6 metrów na igrzyskach olimpijskich w 1936. Leaf uczył się w Harrow and Trinity College w Cambridge, gdzie był kolegą Christophera Boardmana, który dowodził "Lalage" w zawodach olimpijskich. W 1922 Leaf był kapitanem drużyny Cambridge w corocznych zawodach The Boat Race z Oksfordem. Później był członkiem wielu znanych klubów jachtowych, w tym Royal Corinthian w Burnham. Leaf był człowiekiem zamożnym i był archeologiem amatorem; napisał wiele artykułów na ten temat, a większość swoich znalezisk przekazał muzeum sztuki i starożytności Fitzwilliam Museum w Cambridge. W 1917 ożenił się z Catherine Blanche, czwartą córką Lorda Shuttlewortha, z którą utrzymywał wystawne domy w Londynie i Suffolk. Podczas I wojny światowej Leaf służył jako porucznik w 3. Pułku Piechoty "The Buffs", natomiast podczas II wojny światowej początkowo służył w dowództwie RAF ("RAF Balloon Command"), a następnie został porucznikiem w Royal Marines w wieku 47 lat.

</doc>
<doc id="5060375" url="https://pl.wikipedia.org/wiki?curid=5060375" title="Dubaszy">
Dubaszy

Dubaszy () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Czeriebiesną (dopływ Kaspli), przy drodze regionalnej 66N-0522 (66K-11 – Syricy – Dubaszy), 2,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 5,5 km od centrum administracyjnego osiedla wiejskiego (Titowszczina), 6,5 km od centrum administracyjnego rejonu (Diemidow), 68 km od stolicy obwodu (Smoleńsk), 29 km od granicy z Białorusią.
W granicach miejscowości znajduje się ulica Zariecznaja (12 posesji).
Demografia.
W 2010 r. miejscowość zamieszkiwało 7 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5060383" url="https://pl.wikipedia.org/wiki?curid=5060383" title="Bitwa pod Szaciłkami">
Bitwa pod Szaciłkami

Bitwa pod Szaciłkami – walki oddziałów polskiej 14 Wielkopolskiej Dywizji Piechoty gen. Daniela Konarzewskiego z sowiecką 17 Dywizji Strzelców toczone w okresie wojny polsko-bolszewickiej.
Geneza.
Latem 1919 Wojsko Polskie realizowało szeroko zakrojoną operację zaczepną, której celem było opanowanie Mińska, Borysowa, Bobrujska i oparcie frontu o linię rzek Dźwiny i Berezyny.
Po zajęciu Mińska zaistniała możliwość kontynuowania przez wojska Frontu Litewsko-Białoruskiego gen. Stanisława Szeptyckiego działań zaczepnych aż do linii rzeki Berezyny. W czasie walk o Bobrujsk kombinowana Grupa Wielkopolska wyparła z miasta oddziały 8 Dywizji Strzelców i opanowała przyczółek na wschodnim brzegu Berezyny.
Front w tym obszarze ustabilizował się na okres ponad dziewięciu miesięcy, a przyczółek stał się doskonałą bazą dla wypadów organizowanych na tyły wojsk sowieckich. Wypady na pozycje polskie organizowali też Sowieci.
Walki pod Szaciłkami.
Szaciłki były jednym z ważniejszych punktów obronnych polskiego przedmościa na wschodnim brzegu Berezyny pod Bobrujskiem. Wiosną 1920 pozycje pod Szaciłkami zajmował 55 Poznański pułk piechoty, wspierany przez 7 i 8? baterię 14 pułku artylerii polowej. W pierwszej połowie kwietnia 1920 pozycje pułku kilkakrotnie bezskutecznie atakowały oddziały sowieckiej 17 Dywizji Strzelców. Pragnąc sparaliżować przygotowania nieprzyjaciela do kolejnych działań, dowództwo 14 Wielkopolskiej Dywizji Piechoty gen. Daniela Konarzewskiego zarządziło przeprowadzenie wypadu na Jełań i Sieliszcze. 
Grupę uderzeniową zorganizowano na bazie 55 pułku piechoty płk. Gustawa Paszkiewicza. Jemu też powierzono dowództwo. Na okres akcji pułk został wzmocniony III batalionem 58 pułku piechoty, II i III batalionem 56 pp, batalionem 12 pułku piechoty, 15 pułkiem ułanów i 7 baterią 14 pułku artylerii polowej. Tak zorganizowana grupa otrzymała rozkaz rozbicia oddziałów sowieckich koncentrujących się w rejonie Szaciłek. Dowódca grupy płk Paszkiewicz ugrupował oddział w dwie kolumny. Kolumna północna miała uderzyć z Szaciłek na Sieliszcze i odrzucić na Jełań stojące tutaj oddziały 17 Dywizji Strzelców. Zadaniem kolumny południowej było opanowanie Jełania i tym samym odcięcie drogi odwrotu cofającemu się spod Szaciłek przeciwnikowi.
17 kwietnia, po wcześniejszym przygotowaniu artyleryjskim wykonanym przez dwa dywizjony 14 pułku artylerii polowej oraz dywizjon 14 pułku artylerii ciężkiej, wojska wielkopolskie ruszyły do natarcia. Kolumna południowa w składzie 55 pułku piechoty, I batalionu 56 pp i III/58 pp wyruszyła ze Starkowicz. Na czele maszerował III/55 pułku piechoty, ubezpieczając się 10 kompanią ppor. Franciszka Paweli. Po zniesieniu sowieckiej placówki na czoło wyszła 11 kompania. Ciemna noc oraz teren bagnisty nie pozwoliły na swobodne rozwinięcie ugrupowania bojowego, zatem tempo natarcia było wolne. Nieprzyjaciel szczególnie mocno bronił Jełania. Tu został ranny dowódca 11 kompanii ppor. Kazimierz Śniatała, a chwilę potem śmiertelnie ranny dowódca 12 kompanii ppor. Władysław Moszczeński. W obie nogi raniony został też dowódca 3 kompanii karabinów maszynowych podporucznik Józef Kosicki. Duże straty poniesione przy przełamywaniu trzech linii obronnych spowodowały, że ppłk Paszkiewicz do pierwszego rzutu wprowadził III batalion 58 pułku piechoty. Znający teren batalion przełamał kolejne linie obrony i zajął Jelań. W toku dalszej akcji zajęto Sieliszcze, gdzie obie kolumny połączyły się.
Grupa północna w składzie II i III batalion 56 pp i III/12 pp uderzyła w kierunku na Sieliszcze. W pierwszym rzucie nacierały kompanie III/ 56 pułku piechoty. Nieprzyjaciel nie wytrzymał uderzenia i wycofał się ze swoich pozycji. Dopiero pod Jakimowską Słobodą stawił większy opór. Spotęgowane polskie natarcie przełamało i tę pozycję, a czerwonoarmiści wycofali się w kierunku na Żatom i Sieliszcze. Zbyt wolne tempo natarcia prawej kolumny spowodowało jednak, że droga odwrotu cofających się oddziałów sowieckich nie została odcięta.
15 pułk ułanów ppłk. Władysława Andersa prowadził samodzielną akcję przez Borowiki do Czerniawki. 16 kwietnia wyruszył z Ewiuszkiewicz do Słowania. O świcie następnego dnia wyprzedził atakujący 22 pułk piechoty i maszerował w kierunku Borowiki – Kokujewicze. Pod Kokujewiczami wszedł do walki idący w szpicy 1 szwadron i spieszonym atakiem zdobył miejscowość, biorąc do niewoli oficerów sztabu 509 pułku strzelców. Po krótkim odpoczynku ułani wielkopolscy wznowili natarcie w kierunku na folwark Zachody. Tym razem w szpicy szedł 3 szwadron, a od Unarza 4 szwadron. Na trakcie Słoboda Jakimowka szwadron wysłał podjazd pod dowództwem ppor. Bilażewskiego w kierunku na Horwal. Podjazd dotarł do Dniepru i stwierdził, że Sowieci wycofali się za rzekę. W czasie walk poległ ppor. Andrzej Moszczeński. W czasie powrotu z akcji pułk zatrzymał się na odpoczynek w Czyrkowiczach, a potem ruszył do Parycz, gdzie pozostał przez kilka dni.
Sowieckie dowództwo zreorganizowało siły i nocą z 21 na 22 kwietnia po raz kolejny uderzyło na Szaciłki, a broniący miejscowości III batalion 12 pułku piechoty kpt. Franciszka Altera wycofał się ze swoich pozycji. Następnego dnia polski kontratak wykonany I batalionem 56 pp i III/12 pp wyparł Sowietów z Szaciłek. W walce tej zginął dowódca kompanii 56 pp ppor. Adam Majewski. Kilkakrotnie wznawiane kontrataki przeciwnika zostały odparte.
Bilans walk.
Polacy zdobyli Szaciłki. Ich obrona stała się doskonałą szkołą walki z nieprzyjacielem silnym i mającym inicjatywę. Straty polskie były znaczne. Tylko 55 pułk piechoty stracił 36 poległych, 131 rannych i 4 zaginionych żołnierzy.

</doc>
<doc id="5060385" url="https://pl.wikipedia.org/wiki?curid=5060385" title="Mitchelton-Scott">
Mitchelton-Scott



</doc>
<doc id="5060386" url="https://pl.wikipedia.org/wiki?curid=5060386" title="Norbert Elgert">
Norbert Elgert

Norbert Elgert (ur. 13 stycznia 1957 w Gelsenkirchen) – niemiecki piłkarz grający na pozycji napastnika, trener. Jeden z najlepszych trenerów w młodzieżowej niemieckiej piłki nożnej. Członek kabiny honorowej Schalke Gelsenkirchen.
Kariera piłkarska.
Norbert Elgert karierę piłkarską rozpoczął w juniorach Westfalii Westerkappeln, w których grał do 1975 roku, jednocześnie ucząc się handlu w zakładzie kominiarskim. Następnie został zauważony przez władze klubu Bundesligi – Schalke Gelsenkirchen, z którym podpisał profesjonalny kontrakt. W Bundeslidze zadebiutował 9 sierpnia 1975 roku w przegranym 4:1 meczu wyjazdowym z Hamburgerem SV, w którym w 71. minucie zastąpił Bernda Thiele. W sierpniu 1975 roku rozegrał jeszcze 2 mecze ligowe, po czym z powodu choroby nerek nie mógł grać w meczach. W listopadzie 1975 roku został zawodnikiem Westfalii Herne, jednak w 1978 roku wrócił do Schalke Gelsenkirchen. 19 stycznia 1980 roku w wygranym 1:0 meczu domowym z Borussią Mönchengladbach zdobył swojego pierwszego gola w Bundeslidze. W sezonie 1980/1981 z 10 golami był najlepszym strzelcem "Królewsko-Niebieskich", którzy jednak zakończyli rozgrywki ligowe na przedostatnim – 17. miejscu i spadli do 2. Bundesligi, jednak w sezonie 1981/1982 zdobył 5 goli oraz awansował z "Królewsko-Niebieskimi" do Bundesligi, po czym odszedł z klubu.
Po sezonie 1981/1982 został w 2. Bundeslidze, przenosząc się do VfL Osnabrück, jednak po zaledwie jednym, przegranym 6 sierpnia 1980 roku 4:0 w meczu wyjazdowym z Kickers Offenbach, przeniósł się do Wattenscheid 09, w którym grał do 1985 roku. Następnie przeniósł się do SuS Dinslaken, w którym w 1990 roku zakończył piłkarską karierę. Łącznie w Bundeslidze rozegrał 57 meczów, w których zdobył 12 goli, natomiast w 2. Bundeslidze rozegrał 96 meczów, w których zdobył 24 gole.
Kariera trenerska.
Norbert Elgert po zakończeniu kariery piłkarskiej oraz uzyskaniu wraz z Klausem Augenthalerem rozpoczął karierę trenerską. W latach 1990–1992 był trenerem amatorskiego klubu młodzieżowego – SV Schermbeck. Następnie trenował: SuS Dinslaken (1993), Wattenscheid U-19 (1993–1995) oraz FC Rhade (1995–1996).
Następnie w 1996 roku z ramienia Rudiego Assauera został trenerem Schalke Gelsenkirchen U-19, którego trenował do 2002 roku oraz ponownie trenuje od 2003 roku, a także z którym odnosi największe sukcesy w karierze trenerskiej: trzykrotne mistrzostwo Niemiec juniorów starszych (2006, 2012, 2015), wicemistrzostwo Niemiec juniorów starszych (2018), dwukrotnie zdobył Puchar Niemiec juniorów (2002, 2005) oraz dotarł do finału Pucharu Niemiec juniorów 2013/2014, a także trenował zawodników, którzy stanowili człon seniorskiej drużyny klubu, a także reprezentacji Niemiec: Julian Draxler, İlkay Gündoğan, Mike Hanke, Benedikt Höwedes, Pierre-Michel Lasogga, Christoph Metzelder, Manuel Neuer, Mesut Özil, Christian Pander, Leroy Sané, a także reprezentanci innych krajów: reprezentant Polski – Sebastian Boenisch, reprezentant Bośni i Hercegowiny – Sead Kolašinac, reprezentant Kamerunu – Joël Matip, reprezentant Czech – Filip Trojan oraz reprezentant Peru – Carlos Zambrano. Za swoje zasługi 3 kwietnia 2014 roku został wybrany "Trenerem Roku" w Niemczech w 2013 roku.
W latach 2002–2003 był asystentem Franka Neubartha w seniorskiej drużynie "Królewsko-Niebieskich", jednak po jego odejściu Elgert wrócił do trenowania Schalke Gelsenkirchen U-19.
Sukcesy.
Zawodnicze.
Schalke Gelsenkirchen
Trenerskie.
Schalke Gelsenkirchen U-19

</doc>
<doc id="5060387" url="https://pl.wikipedia.org/wiki?curid=5060387" title="Syricy">
Syricy

Syricy () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Czeriebiesną (dopływ Kaspli), przy drodze regionalnej 66N-0522 (66K-11 – Syricy – Dubaszy), 1,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 5 km od centrum administracyjnego osiedla wiejskiego (Titowszczina), 5,5 km od centrum administracyjnego rejonu (Diemidow), 67 km od stolicy obwodu (Smoleńsk), 30 km od granicy z Białorusią.
W granicach miejscowości znajdują się ulice: Bieriegowaja, Ługowaja, Mołodiożnaja, Nabierieżnaja, Sadowaja.
Demografia.
W 2010 r. miejscowość zamieszkiwało 39 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5060393" url="https://pl.wikipedia.org/wiki?curid=5060393" title="Muzea we Wrocławiu">
Muzea we Wrocławiu

Muzea we Wrocławiu – na terenie Wrocławia funkcjonuje kilkanaście muzeów oraz placówek o charakterze muzealnym.
Muzea rejestrowane.
Do muzeów wpisanych do Państwowego Rejestru Muzeów, prowadzonego przez ministra właściwego do spraw kultury i ochrony dziedzictwa narodowego, zgodnie z art. 13 ustawy z dnia 21 listopada 1996 r. o muzeach należą:

</doc>
<doc id="5060398" url="https://pl.wikipedia.org/wiki?curid=5060398" title="Edward Żurawicz">
Edward Żurawicz

Edward Żurawicz (ur. 27 marca 1947 w Kułakowicach, zm. 15 marca 2021) – polski genetyk i hodowca roślin sadowniczych, prof. dr hab.
Życiorys.
W 1972 ukończył studia w Szkole Głównej Gospodarstwa Wiejskiego w Warszawie. W tym samym roku rozpoczął pracę w Instytucie Sadownictwa (od 1978 Instytucie Sadownictwa i Kwiaciarstwa w Skierniewicach. Tam w 1981 obronił pracę doktorską "Wrażliwość truskawek na mróz w zależności od odmiany i niektórych czynników zewnętrznych". W 1990 r. habilitował się na podstawie rozprawy zatytułowanej "Dziedziczenie najważniejszych cech użytkowych truskawki (Fragaria x ananassa Duch)". 22 lipca 1998 nadano mu tytuł profesora w zakresie nauk rolniczych. 
Pracował kolejno w Zakładzie Roślin Jagodowych (1972-1977), Zakładzie Hodowli, Oceny Odmian i Szkółkarstwa (1972-1985) i Zakładzie Hodowli Roślin Sadowniczych ISK (1985-2017, w 2014 jednostka przyjęła nazwę Zakład Roślin Ogrodniczych). Był zastępcą dyrektora ds. badawczych ISK (2002-2011). 
Był członkiem (od 2000) i przewodniczącym (2007-2010) Komitetu Nauk Ogrodniczych PAN (2007-2010) oraz członkiem Komitetu Agrofizyki PAN.
Zmarł 15 marca 2021, pochowany na cmentarzu przy ul. Strobowskiej w Skierniewicach.

</doc>
<doc id="5060399" url="https://pl.wikipedia.org/wiki?curid=5060399" title="Emmanuel Finkiel">
Emmanuel Finkiel

Emmanuel Finkiel (ur. 30 października 1961 w Boulogne-Billancourt) – francuski reżyser i scenarzysta filmowy, specjalizujący się w kinie dokumentalnym. 
Znany jest przede wszystkim z fabularyzowanego dokumentu "Podróże" (1999). Jego bohaterom, polskim Żydom udającym się w podróż do Państwowego Muzeum Auschwitz-Birkenau w Oświęcimiu, psuje się bus, co zmusza ich do poszukiwania nowych środków lokomocji. Za "Podróże" Finkiel zdobył szereg nagród, w tym Cezara za najlepszy debiut oraz Wyróżnienie Specjalne FIPRESCI na Festiwalu Filmowym Viennale. Finkiel jest też autorem takich filmów, jak "Casting" (2001, Nagroda FIPRESCI na Międzynarodowym Festiwalu Filmów Dokumentalnych w Lipsku), "Przyzwoity gość" (2015) oraz "Ból" (2017).

</doc>
<doc id="5060402" url="https://pl.wikipedia.org/wiki?curid=5060402" title="Muzeum Ziem Zachodnich">
Muzeum Ziem Zachodnich



</doc>
<doc id="5060403" url="https://pl.wikipedia.org/wiki?curid=5060403" title="Muzeum Sztuki Cmentarnej we Wrocławiu">
Muzeum Sztuki Cmentarnej we Wrocławiu



</doc>
<doc id="5060404" url="https://pl.wikipedia.org/wiki?curid=5060404" title="Muzeum Odry we Wrocławiu">
Muzeum Odry we Wrocławiu



</doc>
<doc id="5060410" url="https://pl.wikipedia.org/wiki?curid=5060410" title="Łukaszowo (obwód smoleński)">
Łukaszowo (obwód smoleński)

Łukaszowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest w dorzeczu Foszenki, przy drodze regionalnej 66N-0523 (66K-11 – Łukaszowo), 1 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 19 km od centrum administracyjnego osiedla wiejskiego (Titowszczina), 17,5 km od centrum administracyjnego rejonu (Diemidow), 81 km od stolicy obwodu (Smoleńsk), 27 km od granicy z Białorusią.
W granicach miejscowości znajduje się ulica Bieriozowaja (2 posesje).
Demografia.
W 2010 r. miejscowość zamieszkiwała 1 osoba.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Łukaszowo) zlikwidowanej jednostki administracyjnej Zakrutskoje weszły w skład osiedla wiejskiego Titowszczinskoje.

</doc>
<doc id="5060411" url="https://pl.wikipedia.org/wiki?curid=5060411" title="Daniił Goriaczew">
Daniił Goriaczew

Daniił Olegowicz Goriaczew () (ur. 12 stycznia 1995 w Petersburgu) – rosyjski curler, mistrz świata mikstów i wicemistrz świata par mieszanych, uczestnik mistrzostw świata w 2021.
Studiował na Petersburskim Uniwersytecie Państwowym.
Udział w zawodach międzynarodowych.
Kariera juniorska.
W 2016 był rezerwowym w drużynie Aleksandra Jeriomina, która wygrała Mistrzostwa Świata Juniorów Dywizji B 2016, kwalifikując się do Mistrzostwa Świata Juniorów 2016, gdzie zajęła 7 lokatę.
Reprezentował Rosję z drużyną Aleksandra Bystrowa na Zimowej Uniwersjadzie 2019 w Krasnojarsku jako trzeci. Zespół zajął 9. miejsce.
Kariera seniorska.
Trzykrotnie reprezentował Rosję w mistrzostwach świata mikstów, za każdym razem jako drugi. W 2016 z drużyną Aleksandra Kruszelnickiego został mistrzem świata, w 2018 i 2019 z drużyną Aleksandra Jeriomina zajmował kolejno 3 i 9. miejsce.
W 2018 w parze z Mariją Komarową został wicemistrzem świata par mieszanych.
W 2021 wziął udział w mistrzostwach świata jako rezerwowy w drużynie Siergieja Głuchowa, która wywalczyła 4. miejsce.

</doc>
<doc id="5060413" url="https://pl.wikipedia.org/wiki?curid=5060413" title="Parafia Świętego Ducha w Kadzidle">
Parafia Świętego Ducha w Kadzidle



</doc>
<doc id="5060415" url="https://pl.wikipedia.org/wiki?curid=5060415" title="Hanna Kalamarz-Kubiak">
Hanna Kalamarz-Kubiak

Hanna Kalamarz-Kubiak (zm. 14 marca 2021 w Gdyni) – polska zootechnik, dr hab. inż.
Życiorys.
W 1989 ukończyła studia zootechniki na Uniwersytecie Warmińsko-Mazurskim w Olsztynie, 7 maja 1999 obroniła pracę doktorską "Wpływ neuropeptydu Y, substancji P, galaniny i beta endorfiny na uwalnianie LHRH z wyniosłości pośrodkowej loszek podczas indukowanego wyrzutu LH", 22 kwietnia 2016 habilitowała się na podstawie pracy zatytułowanej "Nonapeptydy: wazotocyna argininowa i izotocyna w regulacii odpowiedzi na stres u ryb".
Była profesorem nadzwyczajnym w Instytucie Oceanologii Polskiej Akademii Nauk. Wiceprzewodnicząca Krajowej Komisji Etycznej do Spraw Doświadczeń na Zwierzętach działającej przy Ministrze Edukacji i Nauki.
Zmarła 14 marca 2021.

</doc>
<doc id="5060416" url="https://pl.wikipedia.org/wiki?curid=5060416" title="Nikołaj Sliczenko">
Nikołaj Sliczenko

Nikołaj Aleksiejewicz Sliczenko (ros. Николай Алексеевич Сличенко; ur. 27 grudnia 1934 w Biełgorodzie, zm. 2 lipca 2021) – rosyjski piosenkarz, aktor, dyrektor Teatru Romskiego w Moskwie. Jedyny Rom z tytułem Ludowego Artysty ZSRR.
Życiorys.
Urodził się w 1934 roku w Biełgorodzie w rodzinie romskiej. W czasie II wojny światowej stracił wielu krewnych. Po zakończeniu wojny wraz z rodziną osiedlił się w obwodzie woroneskim. W 1951 roku został przyjęty do Teatru Romskiego w Moskwie; później wielokrotnie występował w tym teatrze. Uczęszczał do Rosyjskiego Uniwersytetu Sztuki Teatralnej. W 1977 roku objął stanowisko dyrektora Teatru Romskiego w Moskwie. Otrzymał tytuł Ludowego Artysty ZSRR; został także odznaczony między innymi: Orderem Honoru, Orderem Przyjaźni, Orderem Przyjaźni Narodów i Orderem „Za zasługi dla Ojczyzny”. W 1987 został laureatem Nagrody Państwowej ZSRR.

</doc>
<doc id="5060419" url="https://pl.wikipedia.org/wiki?curid=5060419" title="Podróże (film 1999)">
Podróże (film 1999)

Podróże (fr. "Voyages") – fabularyzowany film dokumentalny z 1999 w reżyserii i według scenariusza Emmanuela Finkla, zrealizowany w koprodukcji polsko-francusko-belgijskiej. Jego bohaterom, polskim Żydom udającym się w podróż do Państwowego Muzeum Auschwitz-Birkenau w Oświęcimiu, psuje się bus, co zmusza ich do poszukiwania nowych środków lokomocji. Za "Podróże" Finkiel zdobył szereg nagród, w tym Cezara za najlepszy debiut oraz Wyróżnienie Specjalne FIPRESCI na Festiwalu Filmowym Viennale.

</doc>
<doc id="5060420" url="https://pl.wikipedia.org/wiki?curid=5060420" title="Aleksandra Wasilkowska">
Aleksandra Wasilkowska

Aleksandra Wasilkowska (ur. 4 października 1978 w Warszawie) – polska architektka, artystka i scenografka, prowadzi autorską pracownię architektoniczną specjalizującą się w projektach targowisk, szkół, galerii sztuki, domów kultury, parków, wystaw, instalacji i scenografii teatralnych, a także projektach urbanistycznych i strategiach miejskich. 
W 2010 reprezentowała Polskę na XII Międzynarodowym Biennale Architektury w Wenecji (wraz z artystką Agnieszką Kurant). Należy do Mazowieckiej Izby Architektów RP (uprawnienia budowlane nr W/25/2015 do projektowania bez ograniczeń) oraz Oddziału Warszawskiego Stowarzyszenia Architektów Polskich, którego była wiceprezeską w kadencji 2012–2015.
Jest autorką książek m.in. "City is the City. Aporia", "Warszawa jako struktura emergentna", "Emergency Exit" oraz serii kilku tomów pt. "Architektura Cienia", publikacji związanych z przestrzenią funkcjonującą na marginesie uwagi taką jak bazary, handel uliczny, szalety miejskie, wysypiska śmieci, cmentarze. Publikacje, eksperymenty i badania dotyczące samoorganizacji w przestrzeni publicznej, a także związku architektury i sztuki mają wpływ na projektowane przez nią obiekty.
Projektowane przez nią scenografie i instalacje znajdują się w kolekcjach publicznych i prywatnych m.in. "Czarna Wyspa" w kolekcji Narodowej Galerii Zachęta w Warszawie. Jej prace były wystawiane min w Guggenheim Museum w Nowym Jorku, Seoul Art Center w Korei, Public Art Munich w Niemczech, Muzeum Sztuki Nowoczesnej i Centrum Sztuki Współczesnej w Warszawie.
Od początku swojej praktyki architektonicznej i publicystycznej Wasilkowska koncentruje się na najważniejszych społecznie aspektach architektury: inkluzywności, demokratyzacji przestrzeni, dostępności. Jej najważniejsze projekty to rewitalizacja Targowiska Bakalarska w Warszawie, na którym handlują kupcy ponad 25 narodowości, a także projekty licznych bazarów m.in. Bazar Ptasia we Wrocławiu, Bazar Różyckiego wraz z kwartałem zabudowy mieszkaniowej na Warszawskiej Pradze, targowisko Babski Rynek w Białej Podlaskiej oraz Targ Błonie w trakcie budowy.

</doc>
<doc id="5060423" url="https://pl.wikipedia.org/wiki?curid=5060423" title="Kościół Świętego Ducha w Kadzidle">
Kościół Świętego Ducha w Kadzidle



</doc>
<doc id="5060428" url="https://pl.wikipedia.org/wiki?curid=5060428" title="Waśkowszczina (obwód smoleński)">
Waśkowszczina (obwód smoleński)

Waśkowszczina () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Borożanką, 3,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 24,5 km od centrum administracyjnego osiedla wiejskiego (Titowszczina), 22,5 km od centrum administracyjnego rejonu (Diemidow), 85,5 km od stolicy obwodu (Smoleńsk), 28,5 km od granicy z Białorusią.
Demografia.
W 2010 r. miejscowości nikt nie zamieszkiwał.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Waśkowszczina) zlikwidowanej jednostki administracyjnej Zakrutskoje weszły w skład osiedla wiejskiego Titowszczinskoje.

</doc>
<doc id="5060432" url="https://pl.wikipedia.org/wiki?curid=5060432" title="Daria Kaczmarek">
Daria Kaczmarek



</doc>
<doc id="5060436" url="https://pl.wikipedia.org/wiki?curid=5060436" title="Ludwig-Donau-Main-Kanal">
Ludwig-Donau-Main-Kanal



</doc>
<doc id="5060437" url="https://pl.wikipedia.org/wiki?curid=5060437" title="Gmina Kisela Voda">
Gmina Kisela Voda



</doc>
<doc id="5060440" url="https://pl.wikipedia.org/wiki?curid=5060440" title="Rudolf Furmanow">
Rudolf Furmanow

Rudolf Dawydowicz Furmanow (; ur. 22 października 1938 w Leningradzie, zm. 9 kwietnia 2021) – radziecki i rosyjski aktor i producent teatralny; Zasłużony Działacz Sztuk Federacji Rosyjskiej (1998); Ludowy Artysta Federacji Rosyjskiej (2008).
W 1959 ukończył technikum gazownictwa, następnie zaocznie politechnikę. W latach 1962–1964 studiował na wydziale teatralnym Leningradzkiego Instytutu Teatralnego im. A.N. Ostrowskiego.
Od 1958 do 1988 był autorem i dyrektorem programów koncertowych wybitnych postaci teatru i kina: Nikołaja Simonowa, Arkadija Rajkina, Gieorgija Towstonogowa, Andrieja Mironowa, Jewgienija Leonowa, Innokientija Smoktunowskiego. Był stałym partnerem estradowym Anatolija Papanowa i Andrieja Mironowa.
W 1988 roku założył i prowadził w Petersburgu pierwszy w Rosji teatr repertuaru kontraktowego „Russkaja antrepriza” im. A. Mironowa.
Autor książek, m.in. „Z życia szalonego przedsiębiorcy” (, 1998), „Życie i incydenty Rudolfa Iwanowa. Pamiętniki” (, 2008). W latach 1999–2001 był autorem 30 programów telewizyjnych „Mam jeszcze adresy” w telewizji Petersburg.
Mąż aktorki teatralnej i filmowej Tatjany Kuzniecowej.

</doc>
<doc id="5060450" url="https://pl.wikipedia.org/wiki?curid=5060450" title="Klasztor Kempten">
Klasztor Kempten

Klasztor Kempten – dawny klasztor benedyktynów w Kempten w Niemczech, w Bawarii, założony w 752, od połowy XIV w. stanowiący centrum samodzielnego księstwa Rzeszy, zlikwidowany w 1803.
Historia.
Pierwsi mnisi benedyktyńscy z opactwa Sankt Gallen przybyli do Kempten w 742 lub 743. Zbudowali kościół i celę klasztorną. W 752 mnich Audogar założył tu klasztor, którego został pierwszym opatem. W 771 żoną Karola Wielkiego została Hildegarda, która spokrewniona z opiekunami klasztoru zapewniła mu patronat Karolingów. Karol Wielki zwolnił klasztor z królewskiej jurysdykcji, kolejni władcy obdarzali go licznymi darowiznami oraz przywilejami nadającymi im władztwo terytorialne w ich posiadłościach. W 940 klasztor został zniszczony podczas najazdu węgierskiego, a następnie odbudowany.
W sporach między władcami Niemiec a papieżami opaci klasztoru stali zwykle po stronie tych pierwszych. W połowie XIV w. opat został podniesiony do rangi księcia Rzeszy (pierwszy raz potwierdzony w 1348). W 1363 mieszczanie z Kempten zniszczyli jeden z klasztornych zamków. Ucisk chłopów na terenach klasztornych doprowadził do powstania chłopskiego w 1491/1492. Konflikt zażegnano, jednak chłopi wystąpili ponownie przeciwko klasztorowi podczas wojny chłopskiej w 1525, podczas której klasztor został splądrowany.
W 1593 utworzono drukarnię klasztorną. Podczas wojny trzydziestoletniej w pierwszej połowie lat 30. XVII w. miasto i klasztor kilkakrotnie były plądrowane (miasto przez wojska cesarskie, klasztor przez wojska szwedzkie), okolicę spustoszyła też epidemia. W połowie XVII w. podjęto budowę nowego kościoła klasztornego oraz nowego pałacu opackiego. Pracami kierował początkowo Michael Beer, a po jego śmierci Johann Serro. Wschodnie skrzydło zaprojektowanej budowli służyło jako klasztor, a zachodnie, z wystawnymi salami reprezentacyjnymi wykończonymi w stylu regencji, jako rezydencja opata. 
W połowie XVII zreformowana została administracja księstwa klasztornego, a książęta-opaci dysponowali własnym dworem. W 1728 prawa miejskie otrzymało klasztorne miasto Kempten, wzniesione tuż za bramami istniejącego wcześniej wolnego miasta Kempten (od 1525 całkowicie niezależnego od opatów). Po kolejnych zakupach w XVII i XVIII w., pod koniec swego istnienia, księstwo klasztorne było drugim co do wielkości państwem kościelnym we wschodniej Szwabii (liczyło ok. 1000 km² oraz ponad 40 tys. mieszkańców). Klasztor sekularyzowano w 1803 (księstwo Bawarii przejęło w zarząd jego majątek już 1 grudnia 1802, a rok później włączono go w granice państwa).
Dawny kościół klasztorny został katolicką świątynią parafialną połączonych w jedno miast Kempten, a dawny pałac opata został siedzibą sądu. 

</doc>
<doc id="5060451" url="https://pl.wikipedia.org/wiki?curid=5060451" title="Leonard Martin">
Leonard Martin

Leonard Martin (ur. 24 listopada 1901, zm. 25 grudnia 1967) – brytyjski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Christopherem Boardmanem, Milesem Bellville'em, Russellem Harmerem i Charlesem Leafem, złoty medal w żeglarskiej klasie 6 metrów.
Podobnie jak jego koledzy z olimpijskich zmagań, Christopher Boardman i Miles Bellville, Leonard Martin był członkiem załogi jachtu "Endeavour" podczas regat o Puchar Ameryki w 1934. W latach 1917–1919 służył jako ochotnik w Royal Navy ("Royal Naval Reserve"), a po zakończeniu I wojny światowej pracował w rodzinnym biznesie w branży wyrobów tytoniowych. Był członkiem klubów Royal Burnham Yacht Club i Royal Ocean Racing Club.

</doc>
<doc id="5060458" url="https://pl.wikipedia.org/wiki?curid=5060458" title="Muzeum Sztuki Aktualnej">
Muzeum Sztuki Aktualnej



</doc>
<doc id="5060461" url="https://pl.wikipedia.org/wiki?curid=5060461" title="Bernd Thiele">
Bernd Thiele

Bernd Thiele (ur. 24 stycznia 1956 w Burg auf Fehmarn, zm. 26 marca 2017 w Arguineguínie) – niemiecki piłkarz grający na pozycji pomocnika.
Kariera piłkarska.
Wczesna kariera.
Bernd Thiele urodził się w Burg auf Fehmarn (obecnie dzielnica miasta Fehmarn na wyspie o tej samej nazwie, jednak w 1959 roku wraz z rodziną przeprowadził się do Zagłębia Ruhry i osiedlił się w Herne. Karierę piłkarską rozpoczął w juniorach Blau-Weiß Herne. Następnie reprezentował barwy juniorów: SV Sodingen, Westfalii Herne (do 1972 roku) oraz Schalke Gelsenkirchen (1972–1973), z którym potem podpisał profesjonalny kontrakt.
Schalke Gelsenkirchen.
Debiut w Bundeslidze zaliczył 11 sierpnia 1973 roku w wygranym 3:0 meczu wyjazdowym z VfB Stuttgart, w którym w 64. minucie zastąpił Rainera Budde. W tym meczu w barwach "Królewsko-Niebieskich" zadebiutował także Rüdiger Abramczik (25 dni młodszy od Thiele), dzięki czemu wraz z Thiele byli wówczas najmłodszymi zawodnikami w historii Bundesligi. Wieloletni kolega Thiele z "Królewsko-Niebieskich" – Manfred Dubski po latach powiedział: "„Bernd miał już 18 lat. Wraz z Rüdigerem Abramczikiem był jednym z największych talentów Schalke Gelsenkirchen w tamtych czasach. Już na schodach ruchomych Parkstadion złapał swojego bezpośredniego przeciwnika i ustnie go przetworzył. Taktyka zastraszania, która często działała”". W "Królewsko-Niebieskich" grał do 1983 roku. W tym okresie zdobył wicemistrzostwo Niemiec w sezonie 1976/1977, a także borykał się z licznymi kontuzjami, w wyniku których przez 10 lat w "Królewsko-Niebieskich" rozegrał zaledwie 189 meczów ligowych, w których zdobył 6 goli.
Dalsza kariera.
Następnie Thiele został zawodnikiem Hannover 96, gdzie był kapitanem "Czerwonych" oraz w sezonie 1984/1985 awansował do Bundesligi. Po sezonie 1985/1986 zakończył profesjonalną karierę. Następnie grał w amatorskich klubach, takich jak: Preußen Hameln (1986–1987), Arminia Hanower (1987–1988) oraz TuS Wettbergen (od 1988 roku). Łącznie w Bundeslidze rozegrał 178 meczów, w których zdobył 5 goli, natomiast w 2. Bundeslidze rozegrał 91 meczów, w których zdobył 5 goli.
Sukcesy.
Zawodnicze.
Schalke Gelsenkirchen
Hannover 96
Ostatnie lata.
Bernd Thiele od 1997 roku mieszkał w Arguineguínie na Gran Canarii, gdzie prowadził pub sportowy pt. "„Zum Schalker”" oraz zmarł 26 marca 2017 roku.

</doc>
<doc id="5060462" url="https://pl.wikipedia.org/wiki?curid=5060462" title="Muzeum Starożytności Śląskich">
Muzeum Starożytności Śląskich



</doc>
<doc id="5060463" url="https://pl.wikipedia.org/wiki?curid=5060463" title="Boardman Robinson">
Boardman Robinson

Boardman Michael Robinson (6 września 1876 – 5 września 1952) – amerykański i kanadyjski artysta. Robinson jest znany ze swoich antywojennych politycznych rysunków i karykatur.
W 1915 Robinson podróżował po Europie z dziennikarzem Johnem Reedem i widział skutki I wojny światowej. W 1916 roku relacja Johna Reeda z podróży została opublikowana w książce, zatytułowanej "The War in Eastern Europe" ("Wojna w Europie Wschodniej"), autorem ilustracji do której był Robinson.

</doc>
<doc id="5060464" url="https://pl.wikipedia.org/wiki?curid=5060464" title="Muzeum Zoologiczne Uniwersytetu Wrocławskiego">
Muzeum Zoologiczne Uniwersytetu Wrocławskiego



</doc>
<doc id="5060465" url="https://pl.wikipedia.org/wiki?curid=5060465" title="Muzeum Geologiczne Uniwersytetu Wrocławskiego">
Muzeum Geologiczne Uniwersytetu Wrocławskiego



</doc>
<doc id="5060466" url="https://pl.wikipedia.org/wiki?curid=5060466" title="Muzeum Pedagogiczne">
Muzeum Pedagogiczne



</doc>
<doc id="5060467" url="https://pl.wikipedia.org/wiki?curid=5060467" title="Muzeum Ewolucji Człowieka Uniwersytetu Wrocławskiego">
Muzeum Ewolucji Człowieka Uniwersytetu Wrocławskiego



</doc>
<doc id="5060470" url="https://pl.wikipedia.org/wiki?curid=5060470" title="Potocki I">
Potocki I

Potocki ("Potocki Hrabia I") – polski herb hrabiowski, odmiana herbu Pilawa.
Herb własny rodziny Potockich"".
Opis herbu.
Opis historyczny.
Juliusz Ostrowski blazonuje herb następująco:
Opis współczesny.
Opis skonstruowany współcześnie brzmi następująco:
"Na tarczy o polu błękitnym półtrzeciakrzyż srebrny."
"Nad tarczą korona hrabiowska."
"W klejnocie pięć piór strusich."
"Labry herbowe błękitne, podbite srebrem."
Geneza.
Herb należy do "hetmańskiej" linii rodziny Potockich herbu Pilawa"." Należący do tej linii Alfred Potocki, założyciel ordynacji łańcuckiej w Galicji, otrzymał tytuł hrabiowski w Austrii w 1866 roku. Franciszek Potocki wywodzący się z tej samej linii, otrzymał od cara Mikołaja I Romanowa tytuł hrabiego w Rosji w 1824 roku (uroczyste nadanie tytułu miało miejsce w 1838 roku), jednakże zmarł nie pozostawiając po sobie męskiego potomka.
Herbowni.
Informacje na temat herbownych w artykule sporządzone zostały na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełne listy herbownych nie są dziś możliwe do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich)'. Nazwisko znajdujące się w artykule pochodzi z "Herbarza polskiego," Tadeusza Gajla'. Występowanie danego nazwiska w artykule nie musi oznaczać, że konkretna rodzina pieczętowała się herbem Potocki. Często te same nazwiska są własnością wielu rodzin reprezentujących wszystkie stany dawnej Rzeczypospolitej, tj. chłopów, mieszczan, szlachtę. Herb Potocki jest herbem własnym, wiec do jego używania uprawniona jest zaledwie jedna rodzina"":

</doc>
<doc id="5060471" url="https://pl.wikipedia.org/wiki?curid=5060471" title="ZZKO Topaz">
ZZKO Topaz

Zautomatyzowany Zestaw Kierowania Ogniem (ZZKO) Topaz – polski zautomatyzowany system dowodzenia i kierowania ogniem artylerii.
Historia.
Prace nad automatyzacją dowodzenia polskiej artylerii rozpoczęto jeszcze w latach 80. XX wieku, pod kryptonimem Opal, z udziałem Wojskowego Instytutu Technicznego Uzbrojenia (WITU), lecz na początku kolejnej dekady zostały przerwane. Dopiero w latach 90, w związku z dostępnością nowych technologii, mogły one doprowadzić do powstania dopracowanego systemu. W 1994 roku Ministerstwo Obrony Narodowej zleciło WITU podjęcie prac badawczo-rozwojowych pod kryptonimem Topaz nad zestawem dowodzenia i kierowania ogniem dywizjonu haubic samobieżnych 2S1 Goździk. prace prowadzone były we współpracy z prywatną spółką WB Electronics. W 1998 roku został opracowany prototypowy system, w którym dane cyfrowe były transmitowane jeszcze za pomocą analogowych radiostacji R-123. W tym czasie jednak na wyposażenie Wojska Polskiego zostały przyjęte cyfrowe radiostacje systemu PR4G produkowane na licencji przez zakłady Radmor i w październiku 1998 roku podjęto decyzję o pełnym ucyfrowieniu systemu w oparciu o nowe środki łączności. MON podpisał umowę ze spółką WB Electronics na fazę wdrożeniową programu. Zestaw w pierwotnej postaci obejmował sprzęt dla dywizjonu haubic (12 dział, wóz dowódcy dywizjonu, wóz szefa sztabu, 3 pojazdy ZWD-99BaT na podwoziu Honker dowódców baterii i 3 takie pojazdy plutonów rozpoznania). We wrześniu 1999 roku przeprowadzono badania poligonowe zestawu, które zakończyły się pomyślnie i w 2002 roku podpisano umowę z WB Electronics na modernizację pierwszych 10 dywizjonów haubic 2S1. Ogółem liczba zmodernizowanych dywizjonów sięgnęła 13.
W późniejszych latach przystosowane zestawy Topaz wdrożono także w czterech dywizjonach z armatohaubicami samobieżnymi wz. 1977 Dana i wszystkich dywizjonach armatohaubic AHS Krab i modułach ogniowych moździerzy samobieżnych M120 Rak. Opracowano także wersje systemu Topaz dla wyrzutni rakietowych WR-40 Langusta i moździerzy 98 mm M-98 (SKO-M).
Topaz to system klasy C3ISTAR (), będący zintegrowanym systemem zarządzania walką dla Wojsk Lądowych. Umożliwia skrócenie czasu reakcji ogniowej, automatyzację określania nastaw do prowadzenia ognia, zautomatyzowany obieg informacji rozpoznawczych i zapewnienie świadomości sytuacyjnej. Działanie opiera się na wymianie informacji między terminalami komputerowymi montowanymi w wozach dowodzenia, działach, innych pojazdach specjalistycznych oraz terminalami wynośnymi, w ramach sieci rozpoznania, dowodzenia i kierowania ogniem. Opiera się na wymianie danych w formie cyfrowej i współpracuje z radiostacjami serii PR4G oraz w nowszych wersjach z rodziny F@stnet. Nowsze wersje dzięki protokołowi wymiany danych ADatP-3(A) mogą współpracować z systemami dowodzenia innych państw NATO.

</doc>
<doc id="5060472" url="https://pl.wikipedia.org/wiki?curid=5060472" title="Topaz (artyleria)">
Topaz (artyleria)



</doc>
<doc id="5060473" url="https://pl.wikipedia.org/wiki?curid=5060473" title="Tante Julchen">
Tante Julchen



</doc>
<doc id="5060474" url="https://pl.wikipedia.org/wiki?curid=5060474" title="Speculum orbis terrae">
Speculum orbis terrae

Speculum orbis terrae, Speculum orbis terrarum ("Zwierciadło całego świata", "Zwierciadło świata", "Odzwierciedlenie globu ziemskiego") – atlas geograficzny opublikowany po raz pierwszy w Antwerpii w 1578 roku przez Gerarda de Jode. Jedno z trzech najważniejszych wydawnictw kartografii niderlandzkiej opublikowanych w XVI wieku (pozostałe to "Theatrum orbis terrarum" Abrahama Orteliusa i "Atlas sive Cosmographicae mediatationis de fabrica mundi et fabricati figura..." Gerarda Merkatora z 1595 r.).
Historia dzieła.
Gerard de Jode (1509-1591) rozpoczął prace nad "Speculum orbis terrae" zapewne na przełomie lat 60. i 70. XVI wieku, co sugerują datowane mapy: dwie z 1569 roku i jedna z 1570 roku zamieszczone w pierwszym wydaniu atlasu. Najwcześniej ukończono drugą część dzieła, o czym świadczy wydrukowane w niej kościelne imprimatur z datą 13 września 1573 roku.
Publikacja atlasu jednak się przeciągała. Dopiero w 1575 roku Gerard de Jode uzyskał od cesarza przywilej wydawniczy ważny przez 10 lat, a w 1577 roku od króla Hiszpanii i Niderlandów prawo do wydawania dzieł geograficznych (ważne przez 8 lat). Za datę publikacji pierwszej edycji "Speculum orbis terrae" uznaje się 1578 r., gdyż ten rok widnieje w drukowanej dedykacji dla Filipa de Lalaing.
Sprzedaż atlasu również napotykała trudności, do czego przyczynił się najpewniej Abraham Ortelius (1527-1598). Obaj kartografowie początkowo się przyjaźnili i współpracowali ze sobą. De Jode wydawał prace Orteliusa (m.in. w 1564 roku ośmioarkuszową mapę świata), a ten ostatni zapewne często korzystał ze zbioru płyt z mapami Niderlandów i Niemiec zgromadzonych przez de Jodego. Kiedy jednak Ortelius rozpoczął prace nad wydaniem "Theatrum orbis terrarum" – pierwszego uporządkowanego zbioru map – podobną inicjatywę ze strony de Jodego uznał za groźną konkurencję. Ortelius wydał swoje dzieło w 1570 roku, lecz wykorzystując swoje znajomości utrudniał de Jodemu uzyskanie zezwoleń na druk "Speculum orbis terrarum", aby zapewnić "Theatrum..." monopol na rynku księgarskim. Co więcej, w 1579 roku otrzymał przedłużenie na 10 lat swojej licencji na druk map z opisem, co pozwoliło mu znacznie ograniczyć dystrybucję atlasu de Jodego. Doszło nawet do sporu sądowego, który zakończył się w 1588 roku wypłaceniem de Jodemu przez Orteliusa 265 florenów za całkowite wycofanie "Speculum..." z rynku.
W 1593 roku syn Gerarda de Jode, Cornelis (1568-1600), opublikował drugie wydanie atlasu swego ojca, chcąc zapewne przełamać monopol Orteliusa. Rynek był jednak całkowicie zdominowany przez "Theatrum orbis terrarum", którego do 1593 roku ukazało się 21 wydań w różnych językach. Mimo że druga edycja "Speculum..." pod wieloma względami była doskonalsza niż pierwowzór, nie zyskała wielu nabywców. Po śmierci Cornelisa płyty z mapami zakupił Jan Baptista Vrients (1552-1612), który nabył także płyty Orteliusa. Badacze sugerują, że albo planował publikację wspólnego dzieła obu kartografów, albo chciał zapobiec wznowieniom dzieła Gerarda i Cornelisa de Jodych.
Nie jest znany nakład obu edycji atlasu. Piotr Pawłowski ostrożnie szacuje, że mogło to być nie więcej niż 50 egzemplarzy pierwszego wydania i być może niewiele więcej drugiego. Zapewne część egzemplarzy została rozszyta i składające się nań mapy sprzedawano oddzielnie. Zgodnie z ówczesną praktyką były one zresztą dostępne w handlu równocześnie z dystrybucją obydwu edycji atlasu, co dodatkowo utrudnia ustalenie nakładu "Speculum orbis terrae".
Przez współczesnych uczonych atlas był jednak wysoko ceniony: Petrus Montanus w przedmowie do atlasu "Germania inferior" Petrusa Kaeriusa stawiał dzieło de Jodych na równi z "Theatrum..." Orteliusa czy "Atlas sive Cosmographicae mediatationis de fabrica mundi et fabricati figura..." Gerarda Merkatora (1512-1594) z 1595 roku.
Wydanie pierwsze (1578 rok).
Pierwsze wydanie atlasu Gerarda de Jodego ukazało się w Antwerpii pt. "SPECVLVM | ORBIS | TERRARVM". Przyjętą w literaturze datę wydania podaje się na podstawie dat dedykacji zamieszczonych w atlasie. Dzieło wydrukowano w oficynie antwerpskiego drukarza Gerarda Smitsa. Autorem pierwszej dedykacji był Hans (Jan) van Schille (?-1586) – inżynier i geograf z Antwerpii. Z kolei list dedykacyjny skierowany do Filipa de Lalaing, gubernatora Hainault, wstęp i opisy map przygotował Daniel Cellarius (Keller) – niemiecki lekarz i geograf osiadły w Niderlandach. Ponad połowa tablic była rytowana przez braci: Johannesa i Lukasa van Deutecum (Doetechum, Doetichum, Doetechum, Doet). Od około 1563 roku pracowali w Antwerpii dla Gerarda de Jode i innych wydawców, a specjalizowali się m.in. w miedziorytach kartograficznych. W atlasie znalazły się mapy opracowane zarówno przez Gerarda de Jode, jak i znakomitych ówczesnych kartografów m.in. Giacomo Gastaldiego, Pirro Ligoria, Alvra Seco, Heinricha Zella czy Wolfganga Lazino.
Atlas składa się z dwóch części z osobnymi stronami tytułowymi (frontispisami), dwiema dedykacjami, spisem 92 autorów, których dzieła wykorzystano w atlasie (głównie do opracowania opisów na odwrociach map) i obszerną erratą. W sumie znalazło się w nim 65 tablic z 90 mapami, ale tylko 4 mapy posiadają daty wykonania (dwie – 1569 rok i po jednej z 1570 roku i 1577 roku). Poszczególne tablice ponumerowano cyframi rzymskimi, a na verso większości map znalazły się łacińskie objaśnienia.
W części pierwszej na 27 tablicach zamieszczono 43 mapy świata i poszczególnych jego części, południowej i zachodniej Europy (Grecja, Włochy, Francja, Hiszpania, Portugalia, Wielka Brytania), Ziemi świętej, Turcji. Natomiast w drugiej części, zatytułowanej "SPECVLVM | GEOGRAPHICVM | TOTIVS | GERMANIAE | IMPERIVM REPRAE SENTANS" znalazło się 38 tablic z 47 mapami m.in. terenów dzisiejszych Niemiec, krajów nordyckich, Rosji, Czech, Węgier, Austrii, Niderlandów i Belgii.
Ziemie częściowo składające się na dzisiejszą Polskę ukazano w części 2. na 3 mapach: "PRVSSIAE SEV | Pruteniae chorogra= | phia" (folio IIII, Prusy tj. Pomorze Gdańskie/Wschodnie, Warmia, Mazury), "POLONIAE | AMPLISSIMI | REGNI TYPVS | GEOGRAPHICUS" (folio VII, Polska, Litwa, Białoruś, Ukraina), "SILESIAE DVCATVS TYPICE" (folio IX, Śląsk).
Wydanie drugie (1593 rok).
Drugie wydanie ukazało się w Antwerpii, a wydrukował je Arnout Cornix (Arnold Coninx). Istnieją dwa warianty tej edycji różniące się główną stroną tytułową: w jednej wersji tytuł brzmiał: "SPECVLVM | ORBIS | TERRARVM", a w drugiej: "SPE= | CVLVM | ORBIS | TERRAE".
Materiały przygotowano częściowo jeszcze za życia Gerarda de Jode, o czym świadczą sygnatury na wielu mapach (np. "Gerardus de Iode excudebat" – pol. "Gerard de Jode odbił/wydał"). Datowanych jest jednak tylko 5 map (w części 1: folio 1 – 1589 rok, folio 7 – 1593 rok, folio 11 – 1583 rok, w części 2.: folio 33 – 1569 rok, folio 39/45 – 1579 rok) Cornelis de Jode dodał 10 kolejnych tablic, z których 2 są sygnowane przez niego, a 5 jako wydawnictwo dziedziców Gerarda de Jodego. Badacze ustalili, że oprócz de Jodych autorami map w atlasie jest ponad trzydziestu kartografów, z czego nazwiska ponad dwudziestu wydrukowano na mapach. Również w tym wydaniu duży był wkład Jana i Łukasza van Deutecum, natomiast jedna z dwóch tablic przedstawiających stany Świętego Cesarstwa Rzymskiego Narodu Niemieckiego sygnowana jest przez Antona Wierixa.
Cornelis de Jode zadbał o opracowanie nowego frontispisu do części drugiej. Na początku atlasu zamieścił również dedykację dla biskupa Bambergii Neidharda von Thüngen, który najprawdopodobniej wydatnie pomógł w ponownej publikacji atlasu. Cornelis dodał również wprowadzenie do geodezji autorstwa Michela Coigneta pt. "Introductio mathematica in pulcherrrimas ac certissimas huius Speculi orbis terrarum tabulas geographicas..." (pol. "Wyśmienite i godne zaufania wprowadzenie matematyczne [tj. geodezyjne] do map geograficznych zamieszczonych w Speculum orbis terrarum") oraz wykaz autorów, których dzieła wykorzystano w tekstach wydrukowanych na odwrociu map. Ich treść została również przeredagowana i raczej skrócona niż uzupełniona. W drugim wydaniu "Speculum orbis terrae" poszczególne tablice numerowane są cyframi arabskimi. Znalazły się w nim ostatecznie 84 tablice ze 110 mapami oraz – w części 2. – dwie tablice z personifikacjami stanów Świętego Cesarstwa Rzymskiego Narodu Niemieckiego ukazanymi pod postaciami bogato odzianych mężczyzn.
Zakres tematyczny obu części atlasu nie uległ zbytnim zmianom w porównaniu do wydania pierwszego, jakkolwiek pierwotny materiał został zaktualizowany i uzupełniony o nowe mapy. Na uwagę zasługuje m.in. niewystępująca w wydaniu z 1578 roku mapa świata w układzie hemisferycznym wg Petrusa Planciusa. Na nowo opracowano m.in. mapy Europy, Azji, Afryki, Francji, Niemiec i Niderlandów. W części 1. znalazły się 33 karty numerowane i jedna bez numeracji z mapą Chin. Natomiast w części 2. pt. "GERMANI- | A | GEOGRAPHICIS | TABVLIS | ILVSTRATA" zamieszczono 51 tablic, w tym 2 tablice ze wspomnianymi stanami Cesarstwa (folio 1-2) oraz zdublowaną tablicę 3 z dodatkowym opisem do mapy Cesarstwa ("De mari germanico"). 
Ziemie częściowo składające się na dzisiejszą Polskę ukazano na 4 mapach zamieszczonych w części 2 atlasu tj.: "PRVSSIAE | REGIONIS SARMA= | TIAE EVROPAE NOBIBI=[sic!] | lissimae Noua et vera descriptio" (folio 6), "POLONIAE | AMPLISSIMI | REGNI..TYPVS | GEOGRAPHICUS" (folio 10), "SILESIAE DVCATVS TYPICE" (folio 13), "DVCATVS. OSWIECZIME. ET . ZATORIESIS | Descriptio" (folio 13, tereny dawnego Księstwa Oświęcimskiego, obecnie część województwa małopolskiego).
Według Piotra Pawłowskiego drugie wydanie atlasu "Speculum orbis terrae" jest doskonalsze: zawiera mniej błędów w opisach map, a odwzorowania kartograficzne są dokładniejsze.
Atlas w zbiorach publicznych w tym polskich.
Trudności ze zbytem obu edycji atlasu de Jodych sprawiły, że do dziś zachowało niewiele, często niekompletnych egzemplarzy. Pieter van der Krogt zidentyfikował w zbiorach publicznych 31 egzemplarzy wydania pierwszego i 45 wydania drugiego.
Bibliografia van der Krogta nie wymienia jednak egzemplarzy w zbiorach polskich. Według "Katalogu atlasów i dzieł geograficznych. 1528-1945" w 1968 r. w Polsce znajdował się tylko jeden egzemplarz drugiego wydania, przechowywany w bibliotece Instytutu Geografii i Przestrzennego Zagospodarowania Polskiej Akademii Nauk w Warszawie (sygn. 1369). Nie był kolorowany i miał liczne braki, a w 1993 roku został skradziony.
Dopiero w 2006 roku Piotr Pawłowski zidentyfikował kolejny egzemplarz wydania drugiego w zbiorach Muzeum Ziemi Kujawskiej i Dobrzyńskiej we Włocławku. W 1966 roku podarował go Michał Nawrocki (1902-1993) – włocławski samorządowiec, architekt miejski i kierownik Nadzoru Budowlanego Wydziału Urbanistyki i Architektury Miejskiej Rady Narodowej. Nie wiadomo jednak, w jakich okolicznościach Nawrocki nabył atlas. Egzemplarz ten zachował piękne, ręczne kolorowania tablic, lecz brakuje w nim strony tytułowej, dwóch kart z personifikacjami stanów Świętego Cesarstwa Rzymskiego Narodu Niemieckiego i 6 tablic z 9 mapami. W 2009 roku przeprowadzono jego konserwację oraz digitalizację, na zakończenie których zorganizowano konferencję poświęconą atlasowi.
W 2009 roku Kazimierz Kozica odnalazł kolejny egzemplarz drugiego wydania "Speculum orbis terrae" w zbiorach Biblioteki Muzeum Narodowego w Warszawie. Również w tym wypadku nie jest znane jego pochodzenie, lecz najpewniej trafił do muzealnej biblioteki po 1945 roku. Egzemplarz zachował kolorowania tablic, ilustracji i ozdobników drukarskich, a brakuje w nim tylko głównej strony tytułowej oraz 4 tablic z 6 mapami. W latach 2019-2020 atlas poddano konserwacji i digitalizacji, a jego kopia cyfrowa została udostępniona on-line w Mazowieckiej Bibliotece Cyfrowej.

</doc>
<doc id="5060482" url="https://pl.wikipedia.org/wiki?curid=5060482" title="Kościół Świętej Trójcy w Borkowie">
Kościół Świętej Trójcy w Borkowie



</doc>
<doc id="5060489" url="https://pl.wikipedia.org/wiki?curid=5060489" title="Włodzimierz Choromański">
Włodzimierz Choromański

Włodzimierz Choromański (ur. 9 lutego 1954 w Warszawie, zm. 16 marca 2021) – polski ekspert z zakresu dynamiki pojazdów szynowych, prof. dr hab. inż.
Życiorys.
14 lutego 1984 obronił pracę doktorską, 14 czerwca 2000 habilitował się na podstawie rozprawy zatytułowanej "Symulacja i optymalizacja w dynamice pojazdów szynowych". 12 września 2016 nadano mu tytuł profesora w zakresie nauk technicznych. Został zatrudniony na stanowisku profesora w Zakładzie Systemów Informatycznych i Mechatronicznych w Transporcie na Wydziale Transportu Politechniki Warszawskiej, oraz w Wyższej Szkole Technicznej i Ekonomicznej w Warszawie.
Był kierownikiem w Zakładzie Systemów Informatycznych i Mechatronicznych w Transporcie na Wydziale Transportu Politechniki Warszawskiej, członkiem Komitetu Transportu na IV Wydziale Nauk Technicznych Polskiej Akademii Nauk i Rady Dyscypliny Naukowej - Inżynierii Lądowej i Transportu Politechniki Warszawskiej, a także profesorem nadzwyczajnym Zakładu Teorii Konstrukcji Urządzeń Transportowych Wydziału Transportu Politechniki Warszawskiej.
Zmarł 16 marca 2021, pochowany na Cmentarzu Wawrzyszewskim.
Odznaczony Brązowym i Srebrnym Krzyżem Zasługi oraz Medalem Komisji Edukacji Narodowej.

</doc>
<doc id="5060491" url="https://pl.wikipedia.org/wiki?curid=5060491" title="Parafia Świętej Trójcy w Borkowie">
Parafia Świętej Trójcy w Borkowie



</doc>
<doc id="5060492" url="https://pl.wikipedia.org/wiki?curid=5060492" title="Giovanni Reggio">
Giovanni Reggio

Giovanni Reggio (ur. 2 grudnia 1888, zm. 22 grudnia 1972) – włoski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Bruno Bianchim, Luigi De Manincorem, Domenico Mordinim, Enrico Poggim i Luigi Poggim, złoty medal w żeglarskiej klasie 8 metrów. Był to jego drugi olimpijski start: w swoim debiucie, w Amsterdamie (1928), zajął 10. miejsce w klasie 6 metrów. Po raz trzeci na letnich igrzyskach olimpijskich wystąpił w Londynie (1948), zajmując 8. miejsce w klasie 6 metrów.
Giovanni Reggio swoją żeglarską pasję zaczynał na wodach francuskich, w klasach 4 i 8 metrów, natomiast pływanie w klasie 6 metrów rozpoczął w połowie lat 20. XX wieku. Podczas olimpiady w 1936 dowodził jachtem "Italia", który został zbudowany w stoczni Attilio Costaguta w Genui i zwodowany w dniu 20 czerwca 1936 – tuż przed igrzyskami – a następnie przetransportowany pociągiem do Niemiec. Ostateczny wynik zespołu był niepewny, ponieważ w piątym wyścigu doszło do serii protestów, a ostateczną decyzję podjęto dopiero po zakończeniu całych zawodów, dzięki oficjalnemu filmowi niemieckiej reżyserki Leni Riefenstahl, który rozwiał wszelkie wątpliwości. Zwycięstwo na igrzyskach w Berlinie pozostaje wyjątkowe, ponieważ włoska załoga wygrała łodzią zaprojektowaną i zbudowaną we Włoszech.
Giovanni Reggio był przez dziesięciolecia jednym z najlepszych włoskich żeglarzy. Był mistrzem Włoch w latach 1937–1939, dwukrotnie w towarzystwie m.in. swojego syna Pietro – również olimpijczyka, z Helsinek (1952) i Rzymu (1960). "Italia" nadal żeglowała po wodach Zatoki Neapolitańskiej, cumując w Molosiglio w bazie morskiej Włoskiej Marynarki Wojennej, a po zakończeniu służby została uznana przez Ministerstwo Dziedzictwa Kulturowego za „obiekt historyczny”.

</doc>
<doc id="5060493" url="https://pl.wikipedia.org/wiki?curid=5060493" title="Flaga Tatarów krymskich">
Flaga Tatarów krymskich

Flaga Tatarów krymskich – flaga, będąca jednym z symboli narodowych Tatarów krymskich. Została wprowadzona w 1917 roku.
Historia.
Pod koniec 1917 roku w Bakczysaraju zebrał się pierwszy kongres Tatarów krymskich, tzw. „Kurułtaj”. Podczas posiedzenia proklamowano powstanie Krymskiej Republiki Ludowej, ustanowiono też m.in. flagę Tatarów krymskich z tamgą w lewym górnym rogu.
Latem 1991 roku, w obliczu uzyskania niepodległości przez Ukrainę (z Krymem wchodzącym w skład jej terytorium), zebrał się drugi Kurułtaj. Na posiedzeniu 30 czerwca 1991 roku ponownie przyjęto uchwałę ustanawiającą flagę Tatarów krymskich.
Od 2010 roku dzień 26 czerwca obchodzony jest przez Tatarów krymskich jako święto flagi.
Opis.
Flagę stanowi niebieski prostokąt z żółtym herbem Tatarów krymskich (tzw. „Tarak Tamga” – tamga rodu Girejów) umiejscowionym w lewym górnym rogu. Proporcje boków flagi przyjęto w stosunku 1:2.
Kolor niebieski, kojarzony z niebem, stepami, rzekami i jeziorami, był często używany przez ludy tureckie. Ma symbolizować czystość, wolność, uczciwość, wierność, perfekcjonizm i siłę.
Tamga jest charakterystycznym znakiem plemiennym, rodowym i własnościowym używanym przez ludy Wielkiego Stepu. Do flagi Tatarów krymskich przyjęto jeden z wariantów tamgi („Tarak Tamga”), jaki używany był przez ród Girejów, władców Chanatu Krymskiego.

</doc>
<doc id="5060496" url="https://pl.wikipedia.org/wiki?curid=5060496" title="Metalowe rzeźby uliczne na Woli">
Metalowe rzeźby uliczne na Woli



</doc>
<doc id="5060499" url="https://pl.wikipedia.org/wiki?curid=5060499" title="Puccinia fergussonii">
Puccinia fergussonii

Puccinia fergussonii Berk. &amp; Broome – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na roślinach z rodzaju fiołek ("Viola"). Wywołuje u niej chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Takson ten opisali Miles Joseph Berkeley i Christopher Edmund Broome w 1875 r.
Synonimy:
Charakterystyka.
"Puccinia fergussonii" jest pasożytem jednodomowym, tzn. cały jej cykl rozwojowy odbywa się na jednym żywicielu. Jest też rdzą niepełnocyklową, wytwarza tylko jeden rodzaj zarodników – teliospory. Powstają w ciemnobrązowych teliach, które rozwijają się pod skórką rośliny żywicielskiej. Powstają w gęstych skupiskach zarówno na blaszce liściowej, jak i na ogonku. Skórka pęka dopiero pod koniec ich dojrzewania. Z teliów wydostają się wówczas 2-komórkowe teliospory o wymiarach 12–21 × 26 × 46 µm, gładkie, na trzonku o długości ok. 30 µm.
Występuje w Europie, Ameryce Północnej i w Japonii. Jest monofagiem pasożytującym tylko na fiołkach. W Polsce notowana na fiołku błotnym ("Viola palustris") i fiołku torfowym ("Viola epipsila").

</doc>
<doc id="5060505" url="https://pl.wikipedia.org/wiki?curid=5060505" title="Nikołaj Piksanow">
Nikołaj Piksanow

Nikołaj Kiriakowicz Piksanow (, ur. w Diergaczi, zm. 10 lutego 1969 w Leningradzie) – rosyjski historyk literatury i tekstolog.
Życiorys.
Autor prac z zakresu teorii literatury i historii literatury rosyjskiej, a także twórczości ludowej, nauk społecznych i historii dramatu. W latach 1911–1913 opublikował trzytomowe, naukowe i krytyczne opracowanie dzieł Aleksandra Gribojedowa. W 1931 został członkiem Akademii Nauk ZSRR. Odznaczony Orderem Czerwonego Sztandaru Pracy (w 1945) oraz dwukrotnie odznaczony Orderem Lenina (w 1954 i 1968).

</doc>
<doc id="5060507" url="https://pl.wikipedia.org/wiki?curid=5060507" title="Dieumerci Ndongala">
Dieumerci Ndongala

Dieumerci Ndongala (ur. 14 czerwca 1991 w Kinszasie) – kongijski piłkarz belgijskiego pochodzenia grający na pozycji prawego napastnika. W sezonie 2020/2021 występuje w klubie APOEL FC.
Kariera juniorska.
Dieumerci Ndongala jako junior grał dla RFC Evere, RUS Schaerbeek, WS Woluwe, FC Brussels (dołączył w wieku trzynastu lat, 2004–2007) i w Standardzie Liège (lata 2007–2011).
Kariera seniorska.
Jeunesse Esch.
Ndongala trafił do Jeunesse Esch 1 lipca 2011 roku. Zadebiutował on dla tego klubu 6 sierpnia 2011 roku w meczu z CS Pétange (wyg. 2:0). Premierową bramkę piłkarz ten zdobył 24 sierpnia 2011 roku w wygranym 1:3 spotkaniu przeciwko CS Foli Esch. Łącznie dla Jeunesse Esch Kongijczyk rozegrał 37 meczy, strzelając 8 goli.
UR La Louvière.
Ndongala przeniósł się do UR La Louvière 29 stycznia 2013 roku. Debiut dla tego zespołu zaliczył on 16 lutego 2013 roku w wygranym 1:0 spotkaniu przeciwko KV Woluwe-Zaventem. Pierwszego gola zawodnik ten strzelił 30 marca 2013 roku w meczu z KVK Tienen (wyg. 0:2). Ostatecznie dla UR La Louvière Kongijczyk wystąpił w 26 spotkaniach i zdobył 9 bramek.
RSC Charleroi.
Ndongala podpisał kontrakt z RSC Charleroi 31 stycznia 2014 roku. Zadebiutował on w barwach tego klubu 8 lutego 2014 roku w meczu z KSC Lokeren (przeg. 3:1). Pierwszą bramkę piłkarz ten zdobył 3 maja 2014 roku w przegranym 2:1 spotkaniu przeciwko KV Kortrijk. Łącznie dla RSC Charleroi Kongijczyk rozegrał 83 mecze, w których strzelił 13 goli.
KAA Gent.
Ndongala trafił do KAA Gent 1 lipca 2016 roku. Debiut dla tego zespołu zaliczył on 4 sierpnia 2016 roku w starciu z Viitorulem Constanța (0:0). Ostatecznie dla KAA Gent Kongijczyk wystąpił 13 razy, nie zdobywając żadnej bramki. 
Standard Liège.
Ndongala przeniósł się do Standardu Liège 30 stycznia 2017 roku. Zadebiutował on dla tego klubu 22 kwietnia 2017 roku w przegranym 1:0 starciu z KV Mechelen. Łącznie w barwach Standardu Liège Kongijczyk wybiegał na murawę 22 razy, nie strzelając ani jednego gola.
KRC Genk.
Ndongala w barwach KRC Genk grał od 31 stycznia 2018 do 30 czerwca 2018 na wypożyczeniu, a od 1 lipca 2018 roku jako zawodnik stały. Debiut dla tego zespołu zaliczył on 3 lutego 2018 roku w wygranym 0:1 spotkaniu przeciwko Royal Excel Mouscron, strzelając wtedy swojego premierowego gola. Ostatecznie dla KRC Genk Kongijczyk wystąpił w 77 spotkaniach, zdobywając 11 bramek.
Kasımpaşa.
Ndongalę wypożyczono do Kasımpaşy 14 stycznia 2020 roku, do końca sezonu 2019/2020. Zadebiutował on w jej barwach dzień później w meczu z Alanyasporem (przeg. 3:1), notując żółtą kartkę w 88 minucie. Pierwszą bramkę zawodnik ten zdobył 8 marca 2020 roku w wygranym 5:1 spotkaniu przeciwko Kayserisporowi. Łącznie dla Kasımpaşy Kongijczyk rozegrał 16 meczy, w których strzelił 2 gole.
APOEL FC.
Ndongala trafił do APOEL-u FC 18 sierpnia 2020 roku. Debiut dla tego klubu zaliczył on 27 sierpnia 2020 roku w starciu z KF Gjilani, strzelając również swojego pierwszego gola i notując asystę. Do 9 kwietnia 2021 roku Kongijczyk wystąpił w barwach APOEL-u 26 razy, zdobywając 3 bramki.
Kariera reprezentacyjna.
Ndongala grał dla młodzieżowych reprezentacji Belgii: U-16 (9 meczów, bez gola), U-17 (11 meczów, bez gola) oraz U-18 (3 mecze, bez gola), a także dla reprezentacji Demokratycznej Republiki Konga U-21 (1 mecz, 1 gol). Do 9 kwietnia 2021 roku dla seniorskiej reprezentacji D.R.K. wystąpił w 2 spotkaniach, nie zdobywając żadnej bramki.
Sukcesy.
"Drużynowo:"
Organizacja NdongaLIFE.
Dieumerci Ndongala jest właścicielem założonej w 2018 roku organizacji non-profit "NdongaLIFE". Ma ona na celu nieść pomoc osieroconym dzieciom, młodzieży oraz kobietom w ciąży. Ndongala wspiera również sierociniec w Selembao. Otrzymał za to nagrodę honorową.
Życie rodzinne.
Franck Ngoma, brat Dieumerciego Ndongali, również jest piłkarzem.

</doc>
<doc id="5060508" url="https://pl.wikipedia.org/wiki?curid=5060508" title="Leonard Casley">
Leonard Casley



</doc>
<doc id="5060509" url="https://pl.wikipedia.org/wiki?curid=5060509" title="Zouheir Naim">
Zouheir Naim

Zouheir Naim (ur. 8 listopada 1985) – marokański piłkarz grający na pozycji napastnika. Reprezentant kraju.
Kariera.
Kariera klubowa.
Pierwszym klubem Zouheira Naima była Raja Beni Mellal. Zadebiutował tam 15 września 2012 roku w meczu przeciwko Wydadowi Fez, w którym zdobył bramkę. Spotkanie zakończyło się remisem 1:1. Jedyną asystę w tym klubie zdobył 3 kwietnia 2013 roku w meczu przeciwko MAS Fez, w tym samym meczu strzelił także gola. Łącznie w tym klubie rozegrał 13 meczy i strzelił 5 goli. 1 lipca 2013 roku przeniósł się do Moghrebu Tétouan. Debiut zaliczył tam 31 sierpnia 2013 roku w meczu przeciwko Chabab Rif Al Hoceima, który został wygrany 1:0. Pierwsza asysta została zaliczona w kolejnym meczu, 22 września 2013 roku w meczu przeciwko FARowi Rabat, który został wygrany przez jego drużynę 1:3. Pierwszego gola strzelił 28 września 2013 roku w meczu przeciwko Wydadowi Fez, to był jedyny gol w tym spotkaniu. W swoim debiutanckim sezonie (2013/2014) Zouheir Naim zdobył mistrzostwo kraju. Łącznie w tym klubie Zouheir Naim rozegrał 112 spotkań, strzelił 18 goli i zanotował 7 asyst. 10 stycznia 2020 roku podpisał kontrakt z Renaissance Zemamra. Nieznane są jego występy w tym klubie. Od 22 lipca 2020 roku pozostaje bez klubu.
Kariera reprezentacyjna.
Zouheir Naim rozegrał 1 mecz w reprezentacji (nie pod egidą FIFA).

</doc>
<doc id="5060510" url="https://pl.wikipedia.org/wiki?curid=5060510" title="Zouhair Naim">
Zouhair Naim



</doc>
<doc id="5060511" url="https://pl.wikipedia.org/wiki?curid=5060511" title="Zygmunt Niewiadomski">
Zygmunt Niewiadomski

Zygmunt Konrad Niewiadomski (ur. 1 czerwca 1950 r. w Zamościu) – polski prawnik, profesor nauk prawnych, nauczyciel akademicki, sędzia Naczelnego Sądu Administracyjnego w stanie spoczynku.
Życiorys.
Studia prawnicze ukończył na Wydziale Prawa i Administracji Uniwersytetu Marii Curie-Skłodowskiej w Lublinie w 1972 r. Tam rozpoczął pracę w charakterze pracownika naukowo-dydaktycznego, uzyskując stopnie naukowe: doktora (1981) i doktora habilitowanego nauk prawnych (1989). Tytuł naukowy profesora nauk prawnych uzyskał w 1996 r. Stażysta Uniwersytetu w Zurichu oraz Akademii Badań Przestrzennych i Planowania Krajowego w Hanowerze. Absolwent studiów podyplomowych w Międzynarodowym Instytucie Administracji Publicznej w Paryżu (planowanie przestrzenne obszarów wiejskich). Od 1980 r. pracuje w instytucjach naukowych w Warszawie: Instytucie Administracji i Zarządzania (adiunkt, docent, sekretarz naukowy), Instytucie Gospodarki Przestrzennej i Komunalnej (profesor, a w latach 1990–1996 dyrektor) oraz Uniwersytecie Kardynała Stefana Wyszyńskiego (profesor zwyczajny, kierownik Katedry Prawa Administracyjnego, a w latach 1999–2003 prorektor). Rektor Wyższej Szkoły Zarządzania Personelem w Warszawie (2002-2003). 
Od 2003 r. pracuje w Szkole Głównej Handlowej (SGH) na stanowisku profesora zwyczajnego. Kolejno pełni funkcje kierownika Katedry Prawa Gospodarczego, dyrektora Instytutu Prawa i Polityki Gospodarczej, a ostatnio kierownika studiów podyplomowych: Podstaw prawno-ekonomicznych procesu inwestycyjnego oraz Zamówień publicznych. Od 1994 r. jest sędzią Naczelnego Sądu Administracyjnego, od 2010 r. w stanie spoczynku.
Specjalizuje się w prawie administracyjnym i gospodarczym (gospodarka przestrzenna, proces inwestycyjno-budowany, samorząd terytorialny). Autor licznych publikacji z tego zakresu, w tym współredaktor i współautor „Systemu prawa administracyjnego”, wielokrotnie wznawianych komentarzy do prawa budowlanego oraz ustawy o planowaniu i zagospodarowaniu przestrzennym, Wielkiej Encyklopedii Prawa (Prawo administracyjne), Leksykonu Pojęć Planistycznych Polski i Niemiec, oraz podręczników akademickich z prawa administracyjnego, samorządu terytorialnego i planowania przestrzennego. Z tego też zakresu prowadzi wykłady na macierzystej Uczelni, a w przeszłości także na: Uniwersytecie Warszawskim w Centrum Studiów Samorządu Terytorialnego, Politechnice Warszawskiej w Kolegium Nauk Społecznych oraz Wyższej Szkole Prawa i Administracji w Rzeszowie. 
Wypromował siedmiu doktorów nauk prawnych oraz kilkuset magistrów prawa i administracji. Promotor doktoratu "honoris causa" SGH nadanego prof. dr. hab. Stanisławowi Sołtysińskiemu. Recenzent w sześciu postępowaniach o nadanie tytułu naukowego profesora nauk prawnych oraz w czterdziestu dziewięciu postępowaniach o nadanie stopnia naukowego: doktora habilitowanego i doktora nauk prawnych. 
Członek krajowych i międzynarodowych gremiów naukowych: w latach 1990-1999 w Komitecie Przestrzennego Zagospodarowania Kraju Polskiej Akademii Nauk (KPZK PAN), w tym jedną kadencję w Prezydium (1993-1995). Członek Lubelskiego Towarzystwa Naukowego oraz Towarzystwa Naukowego KUL. Od 1995 r. członek rzeczywisty Niemieckiej Akademii Badań Przestrzennych i Planowania Krajowego z siedzibą w Hanowerze (Akademie für Raumforschung und Landesplanug).
Wchodzi w skład rad programowych czasopism naukowych, w tym Przeglądu Prawa Publicznego, Samorządu Terytorialnego oraz Studiów i Prac Kolegium Zarządzania i Finansów SGH. 
Członek gremiów konsultacyjnych w kraju (m.in. Rada Samorządowa przy Prezydencie RP 1992-1995 oraz Państwowa Rada Gospodarki Przestrzennej 1996-1997) i za granicą (m.in. Rada Konsultacyjna Stowarzyszenia Regionów Europejskich 1995-1997 oraz Rada Doradcza przy Ministrze Komunikacji, Budownictwa i Mieszkalnictwa RFN 1999-2003). 
Od 1990 r. ekspert komisji sejmowych i senackich kilku kadencji, właściwych w sprawach samorządu terytorialnego, prawa budowalnego i planowania przestrzennego. W tym charakterze brał aktywny udział w pracach legislacyjnych przywracających instytucję samorządu terytorialnego oraz statuujących nowy system prawny planowania przestrzennego. Współautor projektu założeń polityki komunalnej państwa (1993). Autor ekspertyzy prawnej do Koncepcji Przestrzennego Zagospodarowanie Kraju 2008-2033 (KPZK PAN oraz Ministerstwo Rozwoju Regionalnego, Warszawa 2008). Inicjator opracowania projektu kodeksu urbanistyczno-budowlanego i powołania Komisji Kodyfikacyjnej Prawa Budowlanego. W latach 2012–2014 Przewodniczący tej Komisji. Współpracował z Bankiem Światowym przy opracowaniu raportu "Doing Business 2017". 
W II edycji rankingu Gazety Prawnej na najbardziej wpływowych prawników w Polsce (2013) zajął 26 miejsce.
Pasjonuje się historią Zamościa i dorobkiem prawno-urbanistycznym założyciela miasta Jana Zamoyskiego. 
Odznaczenia i wyróżnienia.
Odznaczony Krzyżem Kawalerskim Orderu Odrodzenia Polski (1999) oraz Krzyżem Oficerskim Orderu Odrodzenia Polski (2011). Wyróżniony Medalem za Zasługi dla Wymiaru Sprawiedliwości (2010) i Medalem Komisji Edukacji Narodowej (2011). Laureat nagród naukowych Ministra Gospodarki Przestrzennej i Budownictwa (1988) oraz Ministra Infrastruktury (2002).

</doc>
<doc id="5060514" url="https://pl.wikipedia.org/wiki?curid=5060514" title="Philippe Cattiau">
Philippe Cattiau

Philippe Cattiau (ur. 28 lipca 1892 w Saint-Malo, zm. 18 lutego 1962 tamże) – francuski szermierz, multimedalista igrzysk olimpijskich.
Życiorys.
Uczestnik letnich igrzysk olimpijskich w 1920, 1924, 1928, 1932 oraz 1936. 

</doc>
<doc id="5060519" url="https://pl.wikipedia.org/wiki?curid=5060519" title="Wimbledon 2019 (gra podwójna na quadach)">
Wimbledon 2019 (gra podwójna na quadach)

Wimbledon 2019 – gra podwójna na quadach – zawody deblowe na quadach, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce 12 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.

</doc>
<doc id="5060520" url="https://pl.wikipedia.org/wiki?curid=5060520" title="Dom Bohumila Hrabala w Pradze">
Dom Bohumila Hrabala w Pradze

Dom Bohumila Hrabala w Pradze – zburzona kamienica w stolicy Czech, Pradze, w której jedno z mieszkań zajmował od lat 50. do lat 70. XX wieku czeski pisarz, Bohumil Hrabal wraz z małżonką, Elišką Plevovą.
Czasy Hrabala.
Kamienica, w której zamieszkiwał Hrabal mieściła się pod adresem Na Hrázi 24 (pol. "Na Grobli") w dzielnicy Libeň. Legendą miejską, podtrzymywaną przez samego pisarza, była nazwa ulicy, którą zapisywano "Na Hrázi Věčnosti" (pol. "Na Grobli Wieczności"). Według opisów i wspomnień polskiego biografa Hrabala, Aleksandra Kaczorowskiego, kamienica była stara i zniszczona ("ma się wrażenie, że to scena otoczona rzędami galeryjek na piętrach"). Na podwórzu, za wspólną toaletą, zlokalizowane było wejście do dawnej kuźni, przebudowanej i przystosowanej do celów mieszkalnych, w której zamieszkiwał pisarz. Mieszkanie to miało kuchnię na wprost drzwi oraz pokój boczny. W 1956 roku do obiektu wprowadziła się żona Hrabala. Pisarz wiódł bardzo towarzyskie życie, w związku z czym (zwłaszcza przed ślubem) mieszkanie było licznie odwiedzane przez różne osoby, bliższych i dalszych znajomych artysty, z których część nawet krótko tu pomieszkiwała (m.in. grafik i malarz Vladimír Boudník, długoletni przyjaciel Hrabala). W lokalu odbywały się "wesela w domu" (pisarz spisywał w urzędzie dane personalne przypadkowych nowożeńców na dany dzień i ze znajomymi świętował te wesela u siebie w domu, bez udziału i wiedzy par młodych).
Libeň, na którym stała kamienica, był szczególnie ważną dla Hrabala przestrzenią, którą uwiecznił w wielu swoich dziełach. 
Wyburzenie.
Małżeństwo opuściło kamienicę Na Hrázi w 1973 roku i przeprowadziło się do jednego z praskich bloków mieszkalnych. Budynek, wraz z jedną całą pierzeją ulicy, wyburzono w 1988 roku pod tunel linii B praskiego metra i jej stację "Palmovka". Powstał tu długi mur oporowy, na którym słowacka artystka Táňa Svatošová (ur. w 1964 roku, przyjechała do Pragi w 1984 roku) namalowała mural z wyobrażeniem Hrabala (5,5 metra wysokości), jego maszyny do pisania produkcji "Perkeo" oraz szesnastoma kotami, które miał w życiu. Przy wejściu do pomieszczeń technicznych metra wisi stosowna tablica pamiątkowa. 
Eksplozjonizm (ruch artystyczny stworzony przez Vladimíra Boudníka) osiągnął swój szczyt m.in. w fotografiach autorstwa Ladislava Michálka, w tym przedstawiających rozbiórkę starych kamienic na Libni, również domu Hrabala. 

</doc>
<doc id="5060528" url="https://pl.wikipedia.org/wiki?curid=5060528" title="Stipe Buljan">
Stipe Buljan

Stipe Buljan (ur. 21 września 1983 w Našicach) – były chorwacki piłkarz, który w trakcie swojej kariery grał na pozycji obrońcy. Ostatnio występował w klubie KF Laçi.

</doc>
<doc id="5060534" url="https://pl.wikipedia.org/wiki?curid=5060534" title="Kojrany (Wilno)">
Kojrany (Wilno)

Kojrany () – lewobrzeżna część Wilna, w dzielnicy administracyjnej Antokol; pełni funkcje mieszkaniowe.
W 1974 na Kojranach założono nowy Ogród Botaniczny Uniwersytetu Wileńskiego.

</doc>
<doc id="5060536" url="https://pl.wikipedia.org/wiki?curid=5060536" title="Wimbledon 2019 (gra pojedyncza na quadach)">
Wimbledon 2019 (gra pojedyncza na quadach)

Wimbledon 2019 – gra pojedyncza na quadach – zawody singlowe na quadach, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 11–13 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.

</doc>
<doc id="5060538" url="https://pl.wikipedia.org/wiki?curid=5060538" title="Mistrzostwa Świata Mężczyzn w Curlingu 2021">
Mistrzostwa Świata Mężczyzn w Curlingu 2021

Mistrzostwa Świata Mężczyzn w Curlingu 2021 – turniej, który odbył się w dniach 2 - 11 kwietnia 2021 w kanadyjskim Calgary. Mistrzami świata zostali Szwedzi.
Mistrzostwa były jednocześnie turniejem kwalifikacyjnym do Zimowych Igrzysk Olimpijskich 2022 w Pekinie. Kwalifikacje uzyskało sześć najlepszych zespołów.
Sponsorem tytularnym turnieju był BKT Tires.
Gospodarz.
Kanada gościła mistrzostwa świata mężczyzn w curlingu po raz 24 (ostatni raz w 2019). Calgary było miastem gospodarzem po raz drugi (poprzednio w 1964).
Początkowo prawo do organizacji zawodów otrzymała Ottawa, jednak ze względów organizacyjnych w kontekście pandemii COVID-19 zawody przeniesiono do położonego w Calgary WinSport’s Canada Olympic Park. Z powodu reżimu sanitarnego rozgrywki odbyły się bez udziału publiczności.
Kwalifikacje.
Do turnieju zakwalifikowało się 14 reprezentacji.
W wyniku zmiany procesu i trudności z przeprowadzeniem kwalifikacji Światowa Federacja Curlingu otrzymała prośbę o zgodę na udział tych drużyn, które zapewniły sobie miejsce na odwołane z powodu pandemii COVID-19 Mistrzostwach Świata 2020, ale nie spełniły wymagań kwalifikacyjnych na turniej w 2021. WCF przychyliła się do prośby rozszerzając liczbę uczestniczących reprezentacji z 13 do 14 zespołów, co dało kwalifikacje zwycięzcy World Qualification Event 2020 Chinom.
Reprezentacje.
"pogrubieniem oznaczono skipów."
RCF.
Trybunał Arbitrażowy do spraw Sportu 17 grudnia 2020 zakazał rywalizacji rosyjskich sportowców pod flagą swojego kraju. W wyniku tego wyroku Światowa Federacja Curlingu zdecydowała, że Rosjanie wystartują pod logo Rosyjskiej Federacji Curlingu z użyciem akronimu "RCF". Na strojach zawodników nie może być umieszczony napis "Rosja", ani flaga państwowa. W razie zwycięstwa Rosjan nie zostałby odegrany Hymn Państwowy Federacji Rosyjskiej.
Przebieg turnieju.
System rozgrywek.
Round Robin rozegrany został w systemie kołowym (każdy z każdym). Odbyło się 23 kolejek. W każdej z nich wystąpiło osiem drużyn (rozegrane zostały cztery mecze), z wyjątkiem kolejki 20, w której grało sześć drużyn. Do fazy play-off awansowało sześć najlepszych drużyn. W I rundzie fazy play-off 4 drużyna po Round Robin zagrała z 5 drużyną, a 3 z 6. Zwycięzcy awansowali do półfinałów, w których zagrali z 1 i 2 drużyną po Round Robin. Zwycięzcy półfinałów zagrali o mistrzostwo w finale, a przegrani w meczu o brązowy medal.
Przerwanie mistrzostw.
Światowa Federacja Curlingu przerwała turniej w nocy z 9 na 10 kwietnia, po rozegraniu Round Robin i pierwszego meczu play-offów. Powodem decyzji było wykrycie u osób przebywających na terenie WinSport’s Canada Olympic Park zakażenia koronawirusem. Ze względu na chęć zachowania prywatności chorych, nie podano personaliów zakażonych osób. Jednocześnie wdrożono przewidziany na taki przypadek protokół medyczny. Na ranek 11 kwietnia zapowiedziano przeprowadzenie testów wśród zawodników drużyn pozostających w grze oraz ogłoszono, że rozgrywki zostaną wznowione, gdy wszyscy sportowcy otrzymają wyniki negatywne.
W komunikacie WCF z 11 kwietnia doprecyzowano, że pierwsze trzy zakażenia potwierdzono wieczorem 9 kwietnia u trzech osób z drużyn, które odpadły wcześniej z turnieju. Czwarty wynik pozytywny otrzymano 10 kwietnia i dotyczył on zawodnika z jednego zespołu pozostającego w rywalizacji. Cała czwórka przechodziła zakażenie bezobjawowo.
Wszystkie testy przeprowadzone 11 kwietnia dały wynik negatywny. Negatywny był również wynik testu zawodnika, który poprzedniego dnia otrzymał wynik pozytywny, jednak ze względu na przepisy obowiązujące w Alberce, został on wykluczony z kolejnych meczów. W tym samym komunikacie WCF ogłosiła wznowienie mistrzostw i rozegranie pozostałych pięciu spotkań jeszcze tego samego dnia.
Przed rozpoczęciem meczów WCF ogłosiła, że wykluczony wcześniej zawodnik, będzie mógł zagrać. Poinformowano, że powodem zmiany decyzji jest przyjęcie przez gracza dwóch dawek szczepionki przeciw koronawirusowi przed przylotem na mistrzostwa oraz niewielkie ryzyko, które jego obecność stanowiła dla kolegów z drużyny i przeciwników. Decyzja ta została skonsultowana m.in. z Alberta Health Services i z lekarzem zawodów. Według nieoficjalnych doniesień medialnych zawodnikiem, który uzyskał pozytywny wynik testu, miał być trzeci reprezentacji Stanów Zjednoczonych Chris Plys. Plys po wznowieniu turnieju zagrał w meczu swojego zespołu.
Wytyczne medyczne wprowadzone przed kontynuacją turnieju zaaprobowała naczelna lekarz Alberty Deena Hinshaw.
Zmiany po wykryciu COVID-19.
WCF zarządziła w ostatnich pięciu spotkaniach, które zostały rozegrane po wznowieniu turnieju, nakaz zasłaniania przez zawodników ust i nosa (do 9 kwietnia nakaz ten dotyczył pozostałych osób obecnych na hali, lecz zawodnicy byli z niego zwolnieni). W praktyce częste były przypadki odciągania maseczek od twarzy, aby złapać oddech po mocnym szczotkowaniu.
Decyzją WCF każdy z zawodników przed i po meczu był poddawany badaniu metodą PCR.
Telewizja TSN odmówiła realizacji transmisji z meczu kwalifikacji play-off Stany Zjednoczone - Szwajcaria, z powodu obaw dotyczących zarażenia COVID-19. Przeprowadziła ona relacje z półfinałów i gier medalowych, jednak bez obecności kamerzystów na poziomie lodu.
Rekord Szwedów.
W finale Szwedzi pokonali Szkotów 10:5. Drużyna prowadzona przez Niklasa Edina została pierwszym zespołem w historii, który wygrał mistrzostwa świata mężczyzn trzeci raz z rzędu. Niklas Edin i Oskar Eriksson zostali pierwszymi curlerami w historii, którzy zdobyli mistrzostwo świata mężczyzn pięć razy.
Play-off.
Play-off kwalifikacje.
"9 kwietnia, 19:00 GMT-6"
"10 kwietnia, 9:00 GMT-6" "11 kwietnia, 11:00 GMT-6"
Półfinały.
"10 kwietnia, 15:00 GMT-6" "11 kwietnia, 16:00 GMT-6"
"10 kwietnia, 19:00 GMT-6" "11 kwietnia, 16:00 GMT-6"
Mecz o 3. miejsce.
"11 kwietnia, 11:00 21:00 GMT-6"
Finał.
"11 kwietnia, 16:00 21:00 GMT-6"

</doc>
<doc id="5060545" url="https://pl.wikipedia.org/wiki?curid=5060545" title="Parafia św. Brata Alberta w Jabłonce-Borach">
Parafia św. Brata Alberta w Jabłonce-Borach

Parafia św. Brata Alberta w Jabłonce – rzymskokatolicka parafia należąca do dekanatu Jabłonka archidiecezji krakowskiej.

</doc>
<doc id="5060546" url="https://pl.wikipedia.org/wiki?curid=5060546" title="Hans Schmidt-Isserstedt">
Hans Schmidt-Isserstedt

Hans Schmidt-Isserstedt (ur. 5 maja 1900 w Berlinie, zm. 28 maja 1973 w Holm) – niemiecki dyrygent.
Życiorys.
Studiował dyrygenturę i muzykologię w Heidelbergu, Münster i Berlinie. Uczył się też kompozycji w berlińskiej Hochschule für Musik u Franza Schrekera. W latach 1923–1928 pracował jako korepetytor w teatrze operowym w Wuppertalu. Dyrygował operami w Rostocku (1928–1931) i Darmstadcie (1931–1933). Od 1935 do 1942 roku był pierwszym dyrygentem opery w Hamburgu. W 1943 roku został dyrygentem berlińskiej Deutsche Oper, a rok później jej generalnym dyrektorem muzycznym. W latach 1945–1971 kierował orkiestrą rozgłośni Nordwestdeutscher Rundfunk w Hamburgu. Od 1955 do 1964 roku dyrygował również Szwedzką Królewską Orkiestrą Filharmoniczną.
W swoim repertuarze posiadał zarówno utwory klasyczne, jak i współczesne. Gościnnie występował z licznymi orkiestrami operowymi m.in. na festiwalu w Glyndebourne (1958) i Covent Garden Theatre (1962). Okazjonalnie sam komponował, napisał m.in. operę komiczną "Hassan gewinnt" (wyst. Rostock 1928). Napisał pracę poświęconą twórczości operowej W.A. Mozarta (wyd. Münster 1923).

</doc>
<doc id="5060548" url="https://pl.wikipedia.org/wiki?curid=5060548" title="Puccinia hieracii">
Puccinia hieracii

Puccinia hieracii (Röhl.) H. Mart. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na roślinach z rodziny astrowatych. Wywołuje u niej chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Takson ten opisał w 1813 r. Johann Christoph Röhling nadając mu nazwę "Puccinia flosculosorum" var. "hieracii". Obecną, uznaną przez Index Fungorum nazwę nadał mu Heinrich von Martius w 1817 r.
Ma 24 synonimy. Niektóre z nich:
Morfologia i rozwój.
"Puccinia hieracii" jest pasożytem jednodomowym, tzn. cały jej cykl rozwojowy odbywa się na jednym żywicielu. Jest też rdzą niepełnocyklową, nie wytwarza ecjów. Spermogonia żółte, powstające na obu stronach blaszki liściowej, często także na nerwach i ogonku. Uredinia i telia na górnej stronie blaszki, w postaci pylących grudek, brązowe i czarno-brązowe. Urediniospory kolczaste, z 2 nadrównikowymi porami rostkowymi, każdy z otoczką. Teliospory dwukomórkowe, krótkie owalne, prawie gładkie, z krótkim, szklistym trzonkiem.
Występowanie.
Występuje na wszystkich kontynentach poza Antarktydą, a także na wielu wyspach. Jest polifagiem pasożytującym na licznych gatunkach z rodziny astrowatych, głównie na "Hieracium" i "Pilosella". Stwierdzono występowanie na następujących ich gatunkach: "Hieracium alpinum, amplexicaule, aragonense, bifidum, bupleuroides, carpetanum, dimilense subsp. balkanum, erosulum, glabratum, glaucinum &amp; subsp. cinerascens, glaucum, humile, lachenalii subsp. cruentifolium, laevigatum, lycopifolium, maculatum, murorum, nigrescens, onosmoides subsp. oreades, piliferum, pilosum &amp; villosiceps, prenanthoides, racemosum, rohacsense, sabaudum &amp; subsp. vagum, saxatile, schmidtii, spathulatum, tomentosum, umbellatum, villosum, viscosum, vulgatum", "Pilosella lacctucella, piloselloides subsp. praealta". W Polsce stwierdzono występowanie także na gatunkach zaliczanych do rodzajów: chaber, cykoria, omieg, brodawnik, goryczel, wężymord, sierpik, mniszek.

</doc>
<doc id="5060553" url="https://pl.wikipedia.org/wiki?curid=5060553" title="Katastrofa lotu PLL LOT 232">
Katastrofa lotu PLL LOT 232



</doc>
<doc id="5060557" url="https://pl.wikipedia.org/wiki?curid=5060557" title="Petr Arenberger">
Petr Arenberger

Petr Arenberger (ur. 4 grudnia 1958 w Pradze) – czeski lekarz i nauczyciel akademicki, w 2021 minister zdrowia.
Życiorys.
Ukończył studia medyczne na Uniwersytecie Karola w Pradze. Specjalizował się w dermatologii i wenerologii. Habilitował się w 1992 na macierzystej uczelni. W 2001 został profesorem na Uniwersytecie Karola. Zawodowo związany ze szpitalami uniwersyteckimi, w 2001 został kierownikiem kliniki dermatologii i wenerologii w szpitalu uniwersyteckim „Královské Vinohrady”.
Był członkiem Komunistycznej Partii Czechosłowacji. Na przełomie lat 80. i 90. pracował na LMU, a w latach 1992–1993 odbył staż na Uniwersytecie Stanforda. Został wiceprzewodniczącym czeskiego towarzystwa lekarskiego ČLS JEP oraz przewodniczącym krajowego towarzystwa dermatologicznego i wenerologicznego. W 2018 powołany w skład rady nadawcy publicznego Český rozhlas, a w 2019 na dyrektora szpitala uniwersyteckiego „Královské Vinohrady”.
W kwietniu 2021 objął urząd ministra zdrowia w drugim rządzie Andreja Babiša. Zakończył urzędowanie w maju tegoż roku po kilku tygodniach urzędowania.

</doc>
<doc id="5060561" url="https://pl.wikipedia.org/wiki?curid=5060561" title="Songs of Disenchantment (Music from the Greek Underground)">
Songs of Disenchantment (Music from the Greek Underground)

Songs of Disenchantment (Music from the Greek Underground) – trzeci album Brendana Perry’ego, wydany 20 listopada 2020 roku nakładem własnym jako digital download.
Okoliczności powstania albumu.
Kiedy z powodu pandemii COVID-19 zespół Dead Can Dance odwołał drugą część swojej trasy koncertowej z okazji 40-lecia istnienia zespołu, zaplanowanej na 2020 i 2021 rok, Brendan Perry wydał swój solowy album, "Songs of Disenchantment (Music from the Greek Underground)", składający się z przerobionych starych piosenek rebetiko, które zaśpiewał po angielsku. Muzykę rebetiko (nazywaną często greckim bluesem) przywieźli z Turcji w latach 20. XX wieku greccy uchodźcy. Była ona uważana za muzykę ludzi biednych, złamanych, zniechęconych i wygnanych. W warstwie tekstowej obracała się wokół takich tematów jak: miłość, strata, narkotyki i historie uchodźców. W wywiadzie opublikowanym na łamach BrooklynVegan Perry wspomniał, iż z grecką muzyką rebetiko po raz pierwszy zetknął się w połowie lat 70. w Melbourne w Australii i że na gitarze nauczył się grać podczas migracji do Anglii, podczas sześciotygodniowej podróży morskiej na greckim statku. Ponieważ na rynku muzycznym nie było piosenek rebetiko w języku angielskim, artysta postanowił zaprezentować je anglojęzycznej publiczności. „To pierwszy album tego rodzaju, na którym piosenki są śpiewane po angielsku” – stwierdził w wywiadzie dla Tiny Benitez-Eves z tygodnika Billboard. Swój album zadedykował „wszystkim uchodźcom w przeszłości, teraźniejszości i przyszłości”.
Muzyka albumu.
Muzyka na tej płycie oraz płytach Dead Can Dance, takich jak "Dionysus" czy wcześniejszej "Into the Labyrinth" odzwierciedla zamiłowanie Perry’ego do greckiej i bałkańskiej kultury muzycznej.
Lista utworów.
Zestaw utworów

</doc>
<doc id="5060565" url="https://pl.wikipedia.org/wiki?curid=5060565" title="Constantin Silvestri">
Constantin Silvestri

Constantin Silvestri (ur. 13 maja 1913 w Bukareszcie, zm. 23 lutego 1969 w Londynie) – rumuński dyrygent i kompozytor.
Życiorys.
Jako dziecko uczył się gry na fortepianie, po raz pierwszy wystąpił publicznie w wieku 10 lat. Studiował w konserwatorium w Bukareszcie u Florici Musicescu (fortepian), Mihaila Jory (kompozycja) i Constantina Brăiloiu (historia muzyki). Początkowo występował jako pianista, jako dyrygent zadebiutował w 1930 roku z orkiestrą symfoniczną w Bukareszcie. Od 1939 do 1944 roku dyrygował operą w Bukareszcie, w latach 1955–1957 pełnił funkcję jej dyrektora i pierwszego dyrygenta. Od 1947 do 1953 roku był także dyrektorem i dyrygentem filharmonii bukareszteńskiej. W latach 1948–1959 wykładał dyrygenturę w konserwatorium w Bukareszcie.
W 1956 roku wyjechał do Paryża. W 1961 roku osiadł na stałe w Wielkiej Brytanii, w 1967 roku otrzymując brytyjskie obywatelstwo. Od 1961 roku pełnił funkcję dyrektora muzycznego i pierwszego dyrygenta Bournemouth Symphony Orchestra. Gościnnie dyrygował wieloma sławnymi orkiestrami europejskimi, występował też jako dyrygent operowy. W 1963 roku debiutował w londyńskim Covent Garden Theatre, prowadząc wykonanie "Chowańszczyzny" Modesta Musorgskiego. Występował wspólnie z Yehudim Menuhinem, Mstisławem Rostropowiczem i Danielem Barenboimem.

</doc>
<doc id="5060569" url="https://pl.wikipedia.org/wiki?curid=5060569" title="Puccinia lapsanae">
Puccinia lapsanae

Puccinia lapsanae Fuckel – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na roślinach z rodzaju łoczyga ("Lapsana"). Wywołuje u nich chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Takson ten opisał w 1860 r. Karl Wilhelm Gottlieb Leopold Fuckel.
Synonimy:
Morfologia i rozwój.
"Puccinia lapsanae" jest pasożytem jednodomowym, tzn. cały jej cykl rozwojowy odbywa się na jednym żywicielu. Jest rdzą pełnocyklową, wytwarzającą wszystkie typowe dla rdzy rodzaje zarodników. Miodowej barwy spermogonia powstają w małych grupach na górnej stronie liści. Ecja, uredinia i telia powstają na obydwu stronach liści. Ecja tworzą się w obrębie fioletowych, nienabrzmiałych plam na liściach i również na łodygach. Ich perydium jest białe, ecjospory pomarańczowe, praktycznie gładkie. Kasztanowej barwy uredinia mają postać pylących grudek, urediniospory kolczaste, z dwoma równikowymi porami rostkowymi. Telia podobne do urediniów, ale czarno-brązowe, teliospory dwukomórkowe, brązowe, wypukłe, drobno kolczaste; pory rostkowe znajdują się na górnym wierzchołku jednej z komórek. Trzonek krótki, szklisty.
Występowanie.
"Puccinia lapsanae" występuje w licznych krajach Europy, w Ameryce Północnej, Środkowej i Południowej, Korei, Japonii i na Nowej Zelandii. Jest monofagiem pasożytującym tylko na gatunkach z rodzaju łoczyga. Stwierdzono występowanie na łoczydze pospolitej ("Lapsana communis") i łoczydze pośredniej ("Lapsana intermedia").

</doc>
<doc id="5060573" url="https://pl.wikipedia.org/wiki?curid=5060573" title="Nauru Tower">
Nauru Tower

Nauru Tower - wieżowiec na Hawajach. Jest to drugi co do wielkości budynek w Honolulu. Mierzy 127 m. Został otwarty w 1992 roku. Budynek ma 44 piętra.

</doc>
<doc id="5060575" url="https://pl.wikipedia.org/wiki?curid=5060575" title="Joe Roth">
Joe Roth

Joe Roth, właśc. Joseph Emanuel Roth (ur. 13 czerwca 1948 w Nowym Jorku) – amerykański reżyser i producent.
Roth urodził się w Nowym Jorku jako syn Frances i Lawrence'a Rothów.
Jest założycielem wytwórni filmowych, w tym Morgan Creek Entertainment, Caravan Pictures, Revolution Studios i Roth/Kirschenbaum Films.
Był także prezesem 20th Century Fox (1989–1992), Caravan Pictures (1993–1994) i Walt Disney Studios (1994–2000).
W latach 2007–2015 był akcjonariuszem większościowym amerykańskiego klubu piłki nożnej Seattle Sounders FC.

</doc>
<doc id="5060576" url="https://pl.wikipedia.org/wiki?curid=5060576" title="Aven de Marzal">
Aven de Marzal

Aven de Marzal – jaskinia krasowa we Francji, w Masywie Centralnym.
W jaskini znajdują się duże komory z bardzo bogatą szatą naciekową.

</doc>
<doc id="5060577" url="https://pl.wikipedia.org/wiki?curid=5060577" title="Lucyna Arska">
Lucyna Arska

Lucyna Arska właśc. Lucyna Regina Adrjańska (ur. 7 listopada 1933 w Warszawie, zm. 27 marca 2021 tamże) – polska piosenkarka i aktorka.
Życiorys.
Ukończyła Liceum Sztuk Plastycznych i Państwową Średnią Szkołę Muzyczną w Warszawie, zaś dyplom artystki estradowej uzyskała przed komisją dla eksternów Ministerstwa Kultury i Sztuki pod przewodnictwem Aleksandra Bardiniego. Zajęła I miejsce w konkursie piosenkarskim zorganizowanym przez Polskie Radio i Klub Studencki Żak w Gdańsku, a także wielokrotnie zajmowała pierwsze miejsce w Radiowych Giełdach Piosenki. Dokonała nagrań fonograficznych dla Polskich Nagrań i wytwórni Pronit. Współpracowała z radiowym Podwieczorkiem przy mikrofonie, a także z orkiestrami pod dyrekcją Piotra Figla oraz Edwarda Czernego. Występowała również za granicą w tym w Belgii, Czechosłowacji, Francji, Kanadzie, Luksemburgu, USA i Węgrzech.
Jej mężem był Zbigniew Adrjański.

</doc>
<doc id="5060584" url="https://pl.wikipedia.org/wiki?curid=5060584" title="Joseph Fielding Smith">
Joseph Fielding Smith

Joseph Fielding Smith (ur. 19 lipca 1876 w Salt Lake City, zm. 2 lipca 1972 tamże) – amerykański przywódca religijny, historyk i teolog.
Życiorys.
Urodził się w Salt Lake City, stolicy ówczesnego Terytorium Utah, jako syn Josepha F. Smitha i jednej z jego żon, Juliny Lambson Smith. Ochrzczony i konfirmowany przez ojca 19 lipca 1884, wówczas też otrzymał swój pierwszy egzemplarz Księgi Mormona. Dorastał w rodzinnym gospodarstwie rolnym w Taylorsville w hrabstwie Salt Lake. Jego życie wcześnie splotło się z historią Kościoła, którego był członkiem, w 1893 znalazł się wśród naocznych świadków poświęcenia największej świątyni mormońskiej, mianowicie świątyni w Salt Lake City. W 1895 podjął pracę w Zion’s Cooperative Mercantile Institution (ZCMI). Rok później został wyświęcony w kapłaństwie Melchidezeka (jako starszy), otrzymał również swoje błogosławieństwo patriarchalne. Służbę misjonarską, tradycyjną część życiorysu młodych mężczyzn w ówczesnej kulturze mormońskiej, odbył w Anglii między 1899 a 1901.
Krótko po powrocie do kraju został zatrudniony w biurze oficjalnego historyka Kościoła. Podczas kościelnej konferencji generalnej z kwietnia 1906 poparty jako zastępca kościelnego historyka, zajmował to stanowisko do marca 1921. Jego związki z badaniami dziejów macierzystej wspólnoty religijnej były niezwykle silne, Smith natomiast przez blisko pół wieku piastował stanowisko oficjalnego mormońskiego historyka, od marca 1921 aż do 1970. Znany również z zamiłowania do badań genealogicznych, dyscypliny naukowej o szczególnym znaczeniu dla świętych w dniach ostatnich, był długoletnim przewodniczącym Towarzystwa Genealogicznego Utah (1934-1961). Podkreślał wagę pracy świątynnej, posługiwał w prezydium świątyni w Salt Lake (1919-1935), później (1945-1949) był również prezydentem tego kluczowego dla mormonizmu obiektu.
W kwietniu 1910 został wyświęcony na apostoła i włączony do Kworum Dwunastu Apostołów. Wzbudziło to pewne kontrowersje i spotkało się z oskarżeniami o nepotyzm, bowiem prezydentem Kościoła był wówczas ojciec Smitha. Zasiadał w tym gremium dłużej niż jakikolwiek inny apostoł w historii Kościoła. Przeżył jednocześnie piętnastu mężczyzn wyświęconych na apostołów po nim. W październiku 1950 poparty jako tymczasowy przewodniczący Kworum Dwunastu Apostołów, 9 kwietnia 1951 natomiast już jako jego stały przewodniczący. Dodatkowo, 29 października 1965 zasiadł w Pierwszym Prezydium, jako dodatkowy doradca ówczesnego przywódcy Kościoła.
Pomimo zaawansowanego wieku wyświęcony na prezydenta 23 stycznia 1970, zastąpił zmarłego pięć dni wcześniej Davida O. McKaya. Przejęcie przez niego rządów w prasie mormońskiej postrzegano jako pomost między współczesnością a początkami Kościoła. Relatywnie krótka, dwuipółletnia prezydentura Smitha przyniosła znaczącą intensyfikację pracy misyjnej, reorganizację systemu szkół niedzielnych oraz konsolidację oficjalnych mormońskich publikacji prasowych. Poświęcono jednocześnie w tym czasie świątynie w Provo i w Ogden, dokonano także pewnych zmian w systemie komunikacji wewnętrznej użytkowanym przez Kościół. W czasie swojej prezydentury Smith odbył podróże zagraniczne do Meksyku (1970) i Wielkiej Brytanii (1971). Zalecił również (1970), by wierni przeznaczyli poniedziałkowe wieczory na spotkania w gronie rodzinnym.
Uznawany za specjalistę w zakresie mormońskiej teologii. Był autorem kilkudziesięciu książek poświęconych tak historii, jak i doktrynie Kościoła. Wśród prac jego autorstwa wymienić można choćby "Essentials in Church History", wydaną po raz pierwszy w 1922 i wielokrotnie następnie wznawianą. Spod jego pióra wyszła także "Teachings of the Prophet Joseph Smith" (1938), prawdopodobnie najczęściej cytowana pozycja w mormońskiej literaturze. Był skrybą odpowiedzialnym za zapisanie relacji z wizji o odkupieniu umarłych, której doświadczyć miał prezydent Joseph F. Smith w 1918. Zapis ten, uznany później za kanoniczny, został włączony do Nauk i Przymierzy, jako ostatni, 138. rozdział tej księgi.
Trzykrotnie żonaty, doczekał się jedenaściorga dzieci. Wywodził się z rodziny kluczowej dla historii i teologii ruchu świętych w dniach ostatnich. Jego ojciec kierował Kościołem między 1901 a 1918. Jego dziadek natomiast, Hyrum Smith, był drugim patriarchą Kościoła i jednocześnie starszym bratem Josepha Smitha, pierwszego mormońskiego przywódcy oraz twórcy tej tradycji religijnej.
Jedna z jego córek, Amelia, poślubiła Bruce’a R. McConkiego, autora szeregu opracowań poświęconych mormońskiej doktrynie oraz członka Kworum Dwunastu Apostołów (1972-1985).
Zmarł w rodzinnym mieście w lipcu 1972, tam też został pochowany.
Otrzymał doktorat honorowy Uniwersytetu Brighama Younga (1951). Od 1966 jego imię nosi zbiór książek i materiałów dotyczących historii Kościoła przechowywanych na tej samej uczelni.

</doc>
<doc id="5060590" url="https://pl.wikipedia.org/wiki?curid=5060590" title="Mistrzostwa Świata Mężczyzn w Curlingu 2019">
Mistrzostwa Świata Mężczyzn w Curlingu 2019

Mistrzostwa Świata Mężczyzn w Curlingu 2019 – turniej, który odbył się w dniach 30 marca - 7 kwietnia 2019 w kanadyjskim Lethbridge. Mistrzami świata zostali Szwedzi.
Kanada gościła mistrzostwa świata mężczyzn w curlingu po raz 23 (ostatni raz w 2017).
Sponsorem tytularnym turnieju był Pioneer Hi-Bred.
Kwalifikacje.
Do turnieju zakwalifikowało się 13 reprezentacji.
Reprezentacje.
"pogrubieniem oznaczono skipów."
System rozgrywek.
Round Robin rozegrany został w systemie kołowym (każdy z każdym). Odbyło się 20 kolejek. W każdej z nich wystąpiło osiem drużyn (rozegrane zostały cztery mecze). Do fazy play-off awansowało sześć najlepszych drużyn. W I rundzie fazy play-off 4 drużyna po Round Robin zagrała z 5 drużyną, a 3 z 6. Zwycięzcy awansowali do półfinałów, w których zagrali z 1 drużyną po Round Robin (zwycięzca meczu 4 vs 5) i z 2 drużyną po Round Robin (zwycięzca meczu 3 vs 6). Zwycięzcy półfinałów zagrali o mistrzostwo w finale, a przegrani w meczu o brązowy medal.
Play-off.
Play-off kwalifikacje.
"6 kwietnia, 9:00 GMT-6"
Półfinały.
"6 kwietnia, 14:00 GMT-6"
"6 kwietnia, 19:00 GMT-6"
Mecz o 3. miejsce.
"7 kwietnia, 12:00 GMT-6"
Finał.
"7 kwietnia, 17:00 GMT-6"

</doc>
<doc id="5060604" url="https://pl.wikipedia.org/wiki?curid=5060604" title="ABCD">
ABCD

ABCD – wspólny album studyjny warszawskiego rapera Ero oraz szczecińskiego rapera Głowa PMM. Za produkcję wszystkich utworów na albumie odpowiadał szczeciński producent Remazz, natomiast za scratche byli odpowiedzialni DJ Twister oraz DJ Falcon.

</doc>
<doc id="5060608" url="https://pl.wikipedia.org/wiki?curid=5060608" title="Miotek">
Miotek

Miotek (niem. "Miotek") – dzielnica Kalet w województwie śląskim, w powiecie tarnogórskim.
Miotek położony jest wśród lasów, we wschodniej części miasta, ok. 4 km od centrum Kalet.
Znajduje się tu Parafia św. Franciszka w Miotku i Zgromadzenie Sióstr św. Elżbiety III Zakonu Regularnego św. Franciszka.
W latach 1954–1972 siedziba gromady Miotek.
1954–1972 samodzielna miejscowość w powiecie lublinieckim. 1 stycznia 1973 włączony do Kalet.

</doc>
<doc id="5060609" url="https://pl.wikipedia.org/wiki?curid=5060609" title="Jürgen Glowacz">
Jürgen Glowacz

Jürgen Glowacz (ur. 30 września 1952 w Kolonii) – niemiecki piłkarz grający na pozycji pomocnika.
Kariera piłkarska.
Jürgen Glowacz karierę piłkarską rozpoczął w Schwarz-Weiß Kolonia, w którym grał do 1971 roku. Następnie został zawodnikiem FC Köln, z którym odnosił największe sukcesy w karierze piłkarskiej: mistrzostwo Niemiec (1978), wicemistrzostwo Niemiec (1973), dwukrotnie zdobył Puchar Niemiec (1977, 1978) oraz dotarł do finału Pucharu Niemiec 1972/1973. W 1977 roku doznał poważnej kontuzji, a poza tym trener "Kozłów" – Hennes Weisweiler rzadko wystawiał Glowacza do gry, w związku z czym został na pół roku wypożyczony do Werderu Brema. Po sezonie 1978/1979 przeniósł się do odwiecznego rywala "Kozłów" – Bayeru Leverkusen, w którym grał do 1982 roku. Następnie został zawodnikiem Viktorii Kolonia, w którym w 1985 roku zakończył piłkarską karierę. Łącznie w Bundeslidze rozegrał 253 mecze, w których zdobył 36 goli.
Kariera reprezentacyjna.
Jürgen Glowacz w latach 1975–1976 rozegrał 2 mecze w reprezentacji RFN B.
Sukcesy.
FC Köln
Po zakończeniu kariery.
Jürgen Glowacz po zakończeniu kariery piłkarskiej, w 1996 roku wraz z Klausem Pabstem założył "„taxofit 1. Jugend-Fußball-Schule Köln“". W okresie od 14 czerwca 2004 roku do 13 listopada 2011 był wiceprezesem FC Köln, gdzie był uważany za bliskiego powiernika ówczesnego prezesa "Kozłów" – Wolfganga Overatha. Był także do upadłości dyrektorem zarządzającym firmy, zajmującą się produkcją i sprzedażą odtwarzaczy DVD, telewizorów oraz elektrycznych artykułów kuchennych.
Życie prywatne.
Jürgen Glowacz ma syna Manuela (ur. 1987), który również jest piłkarzem.

</doc>
<doc id="5060613" url="https://pl.wikipedia.org/wiki?curid=5060613" title="Debbie Thomas">
Debbie Thomas



</doc>
<doc id="5060615" url="https://pl.wikipedia.org/wiki?curid=5060615" title="Have I Been Pwned?">
Have I Been Pwned?

Have I Been Pwned? (zapis stylizowany ';--have i been pwned?) – strona internetowa pozwalająca sprawdzić, czy dane użytkownika zostały naruszone przy okazji wycieku danych.
Witryna gromadzi i analizuje dane, które zostały udostępnione w wyniku wycieku danych i pozwala użytkownikowi na wyszukanie informacji o wycieku jego własnych danych po wprowadzeniu przez użytkownika adresu e-mail lub numeru telefonu. Użytkownik może również zostać powiadomiony, jeżeli jego adres e-mail pojawi się w przyszłych wyciekach. Witryna była szeroko reklamowana jako cenne źródło informacji dla osób chroniących swoje bezpieczeństwo i prywatność. Twórcą strony jest ekspert w dziedzinie bezpieczeństwa, Troy Hunt.

</doc>
<doc id="5060616" url="https://pl.wikipedia.org/wiki?curid=5060616" title="Ione Belarra">
Ione Belarra

Ione Belarra Urteaga (ur. 25 września 1987 w Pampelunie) – hiszpańska polityk i psycholog, działaczka ugrupowania Podemos i od 2021 jej sekretarz generalna, posłanka do Kongresu Deputowanych, od 2021 minister.
Życiorys.
Absolwentka psychologii na Uniwersytecie Autonomicznym w Madrycie. Uzyskała magisterium z psychologii wychowawczej. Pracowała w Hiszpańskim Czerwonym Krzyżu oraz w organizacji pozarządowej CEAR zajmującej się pomocą uchodźcom. Zaangażowała się w działalność polityczną w ramach lewicowego ugrupowania Podemos. W 2015 po raz pierwszy uzyskała mandat posłanki do Kongresu Deputowanych, w kolejnych wyborach w 2016, kwietniu 2019 i listopadzie 2019 z powodzeniem ubiegała się o reelekcję.
W 2020 została powołana na sekretarza stanu w hiszpańskim gabinecie (do spraw Agendy 2030). W marcu 2021 objęła stanowisko ministra ds. praw socjalnych i Agendy 2030 w drugim rządzie Pedra Sáncheza. W czerwcu tegoż roku została wybrana na funkcję sekretarza generalnego Podemos.

</doc>
<doc id="5060620" url="https://pl.wikipedia.org/wiki?curid=5060620" title="Mikołaj Michał Łuszczyk">
Mikołaj Michał Łuszczyk

Mikołaj Michał Łuszczyk herbu Łukocz – podczaszy mścisławski w latach 1670-1674.
Był elektorem Jana III Sobieskiego z województwa połockiego w 1674 roku.

</doc>
<doc id="5060621" url="https://pl.wikipedia.org/wiki?curid=5060621" title="Mistrzostwa Europy w Podnoszeniu Ciężarów 2021">
Mistrzostwa Europy w Podnoszeniu Ciężarów 2021

99. Mistrzostwa Europy w Podnoszeniu Ciężarów odbyły się w dniach od 3 kwietnia do 11 kwietnia 2021 w Moskwie (Rosja). Były to równocześnie 33. Mistrzostwa Europy Kobiet w podnoszeniu ciężarów.
Podczas zawodów ustanowiono dwa rekordy świata. W kategorii +109 kilogramów, Gruzin Lasza Talachadze w rwaniu uzyskał 222 kg, a w dwuboju 485 kg.

</doc>
<doc id="5060623" url="https://pl.wikipedia.org/wiki?curid=5060623" title="Alberto Marchetti">
Alberto Marchetti

Alberto Marchetti (ur. 16 grudnia 1954 w Montevarchi) – włoski piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek Juventusu, w barwach którego w 1973 rozpoczął karierę piłkarską. W debiutanckim sezonie 1973/74 został wypożyczony do Arezzo. W następnym sezonie chociaż nie rozegrał żadnego meczu, ale zdobył mistrzostwo Włoch. Kolejny sezon 1975/76 spędził na zasadzie wypożyczenia w klubie Novara. Potem wrócił do Turynu i znów zdobył mistrzostwo Włoch. W 1977 przeszedł do Cagliari. W 1983 przeniósł się do Udinese, a po roku odszedł do Ascoli. W 1987 wrócił do Novary. W 1990 został piłkarzem Corbetty, w której zakończył karierę piłkarską w roku 1991.
Kariera reprezentacyjna.
W latach 1983-1984 rozegrał pięć meczów we włoskiej reprezentacji B.
Kariera trenerska.
Po zakończeniu kariery piłkarza w 1992 rozpoczął pracę trenerską w klubie Juventus Domo. Następnie do 2009 roku prowadził kluby Montevarchi, Corbetta, Novara, Brindisi i Borgomanero.

</doc>
<doc id="5060638" url="https://pl.wikipedia.org/wiki?curid=5060638" title="Józef Markowski">
Józef Markowski

Józef Markowski (ur. 4 kwietnia 1758 w Pikowie, zm. 31 maja 1829 w Krakowie) – polski lekarz, profesor chemii i mineralogii, wykładowca i dziekan Uniwersytetu Jagiellońskiego.
Życiorys.
Urodził się 4 kwietnia 1758 w Pikowie położonym w ówczesnym województwie bracławskim na Ukrainie. Rodzice jego byli szlachtą unicką. Do szkół chodził w Lubartowie do księży bazylianów oraz do jezuitów w Winnicy. W 1781 zapisał się na wydział lekarski do Szkoły Głównej Krakowskiej. W 1785 ukończył studia oraz dostał stypendium Komisji Edukacji Narodowej na dalszą naukę za granicą. Został zobowiązany aby po zdobyciu dyplomu chirurga prowadzić wykłady z tego przedmiotu w krakowskiej uczelni.
Markowski ukończył w 1789 studia w Paryżu zdobywając dodatkowo wiedzę z zakresu fizyki, mineralogii, chemii, botaniki i zoologii. Wybuch rewolucji we Francji spowodował, że powrót do kraju przesunął o parę lat. Przybył do kraju dopiero w 1810. Przebywał we Francji ogółem 25 lat i w tym czasie zdobywał wiedzę z innych dziedzin. Uczęszczał na wykłady A. F. Fourcroya, L. B. Guytona de Morveau, C. L. Bertholleta, L. M. Vauquelina, L. H. Thenarda, G. B. de Sage’a i innych w Szkole Lekarskiej oraz był słuchaczem wykładów J. B. Lamarcka z zoologii bezkręgowców i mineralogii R. J. Haüy’ego. W 1805 obronił doktorat na podstawie pracy: "Disertation sur la colique" (Rozprawa o kolce). W tym czasie utrzymywał się prowadząc praktykę lekarską jak również udzielając korepetycji z matematyki, fizyki, chemii, mineralogii, botaniki i anatomii jak i sztuki wojennej. Głównymi jego uczniami byli Polacy tam przebywający, wśród nich byli Henryk Dąbrowski jego syn Jan Michał, T. Kościuszko i inni. Udzielał porad lekarskich ubogim oraz był lekarzem czternastu więzień paryskich. Do jego prywatnych pacjentek należała cesarzowa Józefina.
W połowie 1810 przybył do Warszawy i został mianowany profesorem chemii w Szkole Głównej Koronnej a z końcem roku dziekanem Wydziału Lekarskiego. Od 1817 prowadził wykłady z mineralogii. Zreorganizował pracownię chemiczną i położył duże zasługi dla rozwoju nowoczesnej chemii. W krakowskiej uczelni był zastępcą Nowosilcowa, konserwatora uczelni (Uniwersytet Krakowski miał w tej epoce przy każdym z dworów opiekuńczych tak zwanego konserwatora, który znowu miał w Krakowie swojego zastępcę, takim konserwatorem ze strony dworu carskiego był Nowosilcow).
Żonaty z Marią z Langelotów, zmarł 31 maja 1829 w Krakowie. Grób nie został odnaleziony, a w kościele św. Anny w Krakowie znajduje się tablica epitafijna ufundowana przez wdowę.
Publikacje.
Niektóre z rozpraw prezentowanych na posiedzeniach krakowskiego Towarzystwa Naukowego:

</doc>
<doc id="5060640" url="https://pl.wikipedia.org/wiki?curid=5060640" title="Księga Boby Fetta">
Księga Boby Fetta

Księga Boby Fetta (oryg. ) – amerykański serial telewizyjny tworzony przez Jona Favreau, osadzony w świecie Gwiezdnych wojen. Jest to spin-off serialu "The Mandalorian", opowiadający historię łowcy nagród Boby Fetta.
Producentami wykonawczymi są Jon Favreau, Dave Filoni, Robert Rodriguez, Colin Wilson oraz Kathleen Kennedy. W głównych rolach wystąpili Temuera Morrison, Ming-Na Wen oraz Pedro Pascal, którzy powtórzyli swoje role z serialu "The Mandalorian" i wcześniejszych produkcji ze świata "Gwiezdnych wojen".
Serial zadebiutował 29 grudnia 2021 roku na platformie Disney+.
Fabuła.
Boba Fett i Fennec Shand próbują zdobyć rozpoznawalność na planecie Tatooine, przejmując terytorium kontrolowane niegdyś przez Jabbę Hutta.
Obsada.
Role drugoplanowe.
Robert Rodriguez podkłada głos pod trandoshańskiego przywódcę Dokk Strassi (granego przez Stephena Oyounga), a także Ithorianina Mok Shaiza. Sam Witwer, który podkładał głos Darthowi Maulowi w poprzednich filmach sagi, użycza głosu rodiańskiemu więźniowi. Mandy Kowalski i Skyler Bible pojawiają się jako odpowiednio Camie Marstrap i Laze „Fixer” Loneozner, postacie pierwotnie portretowane przez Koo Starka i Anthony’ego Forresta w usuniętej scenie z "Nowej nadziei". Postać Peli Motto, grana przez Amy Sedaris w "The Mandalorian", pojawia się na krótko w trzecim odcinku. Max Lloyd-Jones pojawia się jako porucznik Reed. Stephen Stanton podkłada głos liderowi Pyke’ów, którego gra Alfred Hsing, Phil LaMarr podkłada głos pod szefa Pyke’ów i Klatooinian, a Will Kirby pojawia się jako Karales, były łowca nagród.
W. Earl Brown, Paul Sun-Hyung Lee i Jon Favreau powtórzyli swoje role z serialu "The Mandalorian", jako odpowiednio barman Weequay, pilot Carson Teva i Paz Vizsla (głos).
Dodatkowo w serialu pojawia się postać Grogu, stworzona przy pomocy lalek oraz efektów specjalnych.
Produkcja.
Rozwój projektu.
Na początku 2013 roku ogłoszono, że planowane są spin-offy serii Gwiezdne wojny, w tym o łowcy nagród, Bobie Fetcie. Miałby on być umiejscowiony pomiędzy ', a ' lub "Imperium kontratakuje", a "". Na początku następnego roku Simon Kinberg poprosił Josha Tranka o przygotowanie filmu o Gwiezdnych wojnach, a ten zaproponował film, opowiadający historię Boby Fetta. W 2015 roku pokazany miał zostać pierwszy zwiastun produkcji, jednak po porażce filmu "Fantastyczna Czwórka", stworzonego przez Tranka, projekt anulowano. Do tematu powrócono w 2017 roku, a za reżyserię odpowiedzialny miał być James Mangold, jednak pod koniec 2018 roku zaprzestano rozwijania projektu, a priorytet nadano serialowi "The Mandalorian".
W lutym 2020 zapowiedziano, że rozważane są spin-offy serialu "The Mandalorian". Postać Boby Fetta, zagrana przez Morrisona, pojawiła się w drugim sezonie serialu. Temuera Morrison zagrał ojca Boby, Jango w "", a następnie podkładał głos Bobie.
Podczas Disney’s Investor Day 2020 ogłoszono 10 nowych produkcji ze świata Gwiezdnych wojen, jednak nie było wśród nich spin-offu o Bobie Fetcie. Potwierdzono powstanie dwóch innych seriali – "Ahsoka" oraz "Rangers of the New Republic". W końcówce finału drugiego sezonu "The Mandalorian" pojawiła się informacja o powstaniu "The Book of Boba Fett", co później potwierdził Jon Favreau. Wyjaśnił też, że nie ogłaszano tego podczas Disney’s Investor Day, aby nie „zepsuć widzom niespodzianki” i nie ujawniać zakończenia sezonu "The Mandalorian". Ujawniono też, że serial będzie powiązany z dwoma zapowiedzianymi wcześniej, "Ahsoka" oraz "Rangers of the New Republic""." Producentami wykonawczymi są Kathleen Kennedy, Colin Wilson, Jon Favreau, Dave Filoni i Robert Rodriguez. Favreau jest autorem scenariuszy do wszystkich siedmiu odcinków serialu (w odcinku szóstym współtwórcą jest Filoni). Podobnie jak inne spin-offy ze świata Gwiezdnych wojen, "Księga Boby Fetta" jest osadzona na osi czasu "The Mandalorian""." Serial został opisany jako „The Mandalorian season 2.5”. Składa się z siedmiu odcinków.
Casting.
Wraz z oficjalnym ogłoszeniem serialu w grudniu 2020, potwierdzono, że Temuera Morrison i Ming-Na Wen ponownie wcielą się w swoje role Boby Fetta i Fennec Shand z "The Mandalorian" i innych wcześniejszych produkcji z serii "Gwiezdnych wojen". Wen na początku myślała, że została zatrudniona do kolejnego sezonu serialu o Mandalorianinie. W listopadzie 2021 ujawniono, że Jennifer Beals pojawi się w serialu, a w styczniu 2022 potwierdzono angaż Sophie Thatcher. W czerwcu 2021 ujawniono, że w serialu mają pojawić się też inne postaci z "The Mandalorian". Po premierze okazało się, swoje role powtórzyli Pedro Pascal, Emily Swallow, Amy Sedaris, Jon Favreau, Paul Sun-Hyung Lee, Timothy Olyphant, William Earl Brown, Rosario Dawson i Mark Hamill. W serialu pojawia się również postać Krrsantana, łowcy nagród rasy Wookiee, wprowadzonego w komiksach Marvel Comics’ Star Wars, grana przez Carey Jones, a także Cad Bane z serialów animowanych "Wojny klonów" i , grany przez Coreya Burtona.
Zdjęcia.
Prace na planie serialu rozpoczęły się w Los Angeles pod koniec listopada 2020 w StageCraft w Los Angeles, przed rozpoczęciem kręcenia trzeciego sezonu "The Mandalorian""". Zdjęcia do pierwszego sezonu zakończyły się 7 czerwca 2021.
Na planie przestrzegano wytycznych dotyczących bezpieczeństwa COVID-19, a członkowie załogi nosili maski, raz w tygodniu wykonywano testy na obecność wirusa. Po dwóch tygodniach kręcenia, członkowie obsady i ekipy dowiedzieli się, że kręcą "The Book of Boba Fett,", a nie trzeci sezon "The Mandalorian". Trzy odcinki serialu wyreżyserował Rodriguez, a po jednym Steph Green, Kevin Tancharoen, Bryce Dallas Howard i Dave Filoni. Za zdjęcia odpowiadali David Klein, Paul Hughen i Dean Cundey. Montażem zajęli się Jeff Seibenick, Dylan Firshein, Andrew S. Eisen i Dana E. Glauberman.
Filmowanie zakończyło się 8 czerwca 2021 roku, gdy zaczęły się prace nad serialem "Obi-Wan Kenobi".
Muzyka.
Pod koniec września 2021 ujawniono, że Ludwig Göransson, skomponuje muzykę do serialu. Wcześniej odpowiadał za nią w serialu "The Mandalorian". Joseph Shirley, który również pracował przy "The Mandalorian" także był zaangażowany w stworzenie ścieżki dźwiękowej. Ostatecznie Göransson jest uznawany za autora muzyki tytułowej, a Shirley za kompozytora.
Wydanie.
Serial "Księga Boby Fetta" zadebiutował 29 grudnia 2021 roku na platformie Disney+. Pierwszy zwiastun produkcji wraz z plakatem i zdjęciami opublikowano 1 listopada 2021.

</doc>
<doc id="5060644" url="https://pl.wikipedia.org/wiki?curid=5060644" title="Bruno Bianchi (żeglarz)">
Bruno Bianchi (żeglarz)

Bruno Bianchi (ur. 2 maja 1904, zm. 22 sierpnia 1988) – włoski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Giovannim Reggio, Luigi De Manincorem, Domenico Mordinim, Enrico Poggim i Luigi Poggim, złoty medal w żeglarskiej klasie 8 metrów. Po raz drugi na letnich igrzyskach olimpijskich wystąpił w Londynie (1948), zajmując 5. miejsce w klasie Dragon.
Po zakończeniu sportowej kariery pełnił obowiązki sekretarza Włoskiej Federacji Żeglarskiej (1957–1961). Za zasługi został odznaczony Złotym Medalem przez Włoski Narodowy Komitet Olimpijski.

</doc>
<doc id="5060653" url="https://pl.wikipedia.org/wiki?curid=5060653" title="Puccinia major">
Puccinia major

Puccinia major Dietel – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na roślinach z rodzaju pępawa ("Crepis"). Wywołuje u nich chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Takson ten opisał w 1894 r. Paul Dietel.
Synonimy:
Charakterystyka.
"Puccinia major" jest pasożytem jednodomowym, tzn. cały jej cykl rozwojowy odbywa się na jednym żywicielu. Jest rdzą pełnocyklową, wytwarzającą wszystkie typowe dla rdzy rodzaje zarodników. Spermogonia powstają pomiędzy ecjami na dolnej stronie liści w grupach. Ecja są okrągłe, kopułkowate, żółte z zakrzywionym brzegiem i tworzą się na żółtych plamkach, także na nerwach i ogonkach. Cynamonowo-brązowe, proszkowate uredinia powstają w obrębie plam na obydwu stronach liści. Urediniospory 19–21 × 19–26 µm, z 2 równikowymi porami rostkowymi, nie przykryte brodawką. Telia podobne do urediniów, ale czarniawo brązowe. Teliospory 21–33 × 28-48 µm, dwukomórkowe, drobno brodawkowate, na krótkich szklistych trzonkach.
Występuje w licznych krajach Europy. Jest monofagiem pasożytującym tylko na gatunkach z rodzaju pępawa ("Crepis"). W Polsce stwierdzono występowanie na pępawie dwuletniej ("Crepis biennis") i pępawie błotnej ("Crepis paludosa").

</doc>
<doc id="5060657" url="https://pl.wikipedia.org/wiki?curid=5060657" title="Ogród Botaniczny w Wilnie">
Ogród Botaniczny w Wilnie



</doc>
<doc id="5060661" url="https://pl.wikipedia.org/wiki?curid=5060661" title="Mistrzostwa Świata Mężczyzn w Curlingu 2020">
Mistrzostwa Świata Mężczyzn w Curlingu 2020

Mistrzostwa Świata Mężczyzn w Curlingu 2020 – turniej, który miał się odbyć w dniach 28 marca - 5 kwietnia 2020 w szkockim Glasgow.
Szkocja miała gościć mistrzostwa świata mężczyzn w curlingu po raz 11 (ostatni raz w 2000, gdy mistrzostwa odbyły się również w Glasgow). Glasgow już wcześniej dwukrotnie było gospodarzem turnieju (w 1985 i w 2000).
Sponsorem tytularnym turnieju był LGT Group.
Kwalifikacje.
Do turnieju zakwalifikowało się 13 reprezentacji.
Odwołanie mistrzostw.
14 marca 2020, tj. na dwa tygodnie przed rozpoczęciem turnieju, organizatorzy poinformowali, że mistrzostwa zostały odwołane z powodu pandemii COVID-19 i wprowadzonych przez rządy brytyjski i szkocki obostrzeń. Był to pierwszy w trwającej od 1959 historii mistrzostwa świata w curlingu mężczyzn przypadek odwołania rozgrywek.

</doc>
<doc id="5060663" url="https://pl.wikipedia.org/wiki?curid=5060663" title="Question Answering">
Question Answering



</doc>
<doc id="5060664" url="https://pl.wikipedia.org/wiki?curid=5060664" title="MG 5 (2012)">
MG 5 (2012)

MG 5 – samochód osobowy klasy kompaktowej produkowany pod brytyjsko-chińską marką MG w latach 2012 – 2018.
Historia i opis modelu.
Studyjną zapowiedzią pierwszego kompaktowego hatchbacka zbudowanego przez MG pod kontrolą chińskiego koncernu SAIC był prototyp MG Concept 5, którego debiut miał miejsce w kwietniu 2011 roku.
Produkcyjny model jako MG 5 zadebiutował w marcu 2012 roku, opierając się na skróconej platformie modelu MG 6, dzieląc ją razem z pokrewnym Roewe 350. Poza płytą podłogową, MG 5 zaadaptowało także gamę jednostek napędowych i szereg podzespołów technicznych.
Pod kątem wizualnym MG 5 zostało upodobnione do wcześniej przedstawionych modeli 5 i 3, dzieląc z nimi agresywnie ukształtowane reflektory i wąską atrapę chłodnicy z centralnie umieszczonym logo producenta, podobnie jak wzbogaconą licznymi przetłoczeniami linię nadwozia.
Gamę jednostek napędowych utworzyły czterocylindrowe silniki benzynowe o pojemności 1.5l. Podstawowa rozwijała moc 116 KM, z kolei mocniejsza dzięki turbodoładowaniu odznaczałą się mocą 165 KM.
Sprzedaż.
MG 5 zbudowane zostało głównie z myślą o wewnętrznym rynku chińskim, gdzie cieszyło się ono umiarowaną popularnością ze średnią sprzedażą roczną sięgającą kilka tysięcy sztuk rocznie. W kwietniu 2013 roku koncern SAIC rozpoczęło także eksport MG 5 do jedynego zagranicznego rynku w postaci Chile, gdzie zadebiutował on równolegle z większym MG 6.

</doc>
<doc id="5060665" url="https://pl.wikipedia.org/wiki?curid=5060665" title="Józef Sankowski">
Józef Sankowski



</doc>
<doc id="5060667" url="https://pl.wikipedia.org/wiki?curid=5060667" title="Hans-Jürgen Ripp">
Hans-Jürgen Ripp

Hans-Jürgen Ripp (ur. 24 czerwca 1946 w Hamburgu, zm. 4 lipca 2021) – niemiecki piłkarz grający na pozycji obrońcy, trener.
Kariera piłkarska.
Hans-Jürgen Ripp karierę piłkarską rozpoczął w juniorach Hamburgera SV, po czym zaczął grać w amatorskiej drużynie "Rothosen". Następnymi klubami w karierze Rippa były: Vorwärts-Wacker, DSC Stern-Pfeil oraz Sperber Hamburg (występował na pozycji libero. W 1970 roku wrócił do Hamburgera SV, z którym odnosił największe sukcesy w karierze piłkarskiej: mistrzostwo Niemiec (1979), wicemistrzostwo Niemiec (1976), a także zdobył Puchar Niemiec 1975/1976 i dotarł do finału Pucharu Niemiec 1973/1974, Puchar Ligi Niemieckiej 1972/1973 oraz 11 maja 1977 roku wygranej 2:0 w finale z belgijskim Anderlechtem Bruksela na Olympisch Stadion w Amsterdamie, w którym Ripp wystąpił na pozycji libero, zdobył Puchar Zdobywców Pucharów. Z klubu odszedł po sezonie 1978/1979.
Następnie został zawodnikiem SK Lüneburger, w którym w 1981 roku zakończył piłkarską karierę.
Łącznie w Bundeslidze rozegrał 177 meczów, w Pucharze Niemiec 20 meczów, w których zdobył 1 gola, oraz w europejskich pucharach rozegrał 21 meczów, w których zdobył gola.
Gra sporadycznie w drużynie oldbojów Hamburgera SV.
W trakcie kariery piłkarskiej zyskał pseudonim "Ditschi".
Kariera trenerska.
Hans-Jürgen Ripp po zakończeniu kariery piłkarskiej rozpoczął karierę trenerską. Trenował kluby Landesligi: 27 marca 1987 roku został trenerem HSV Barmbek-Uhlenhorst, natomiast 26 marca 1994 roku został trenerem SC Poppenbüttel.
Sukcesy.
Zawodnicze.
Hamburger SV

</doc>
<doc id="5060669" url="https://pl.wikipedia.org/wiki?curid=5060669" title="Lorenzo Musetti">
Lorenzo Musetti

Lorenzo Musetti (ur. 3 marca 2002 w Carrarze) – włoski tenisista, zwycięzca juniorskiego turnieju wielkoszlemowego Australian Open 2019 w grze pojedynczej, finalista juniorskiego US Open 2018 w grze pojedynczej.
Kariera tenisowa.
W rozgrywkach cyklu ATP Tour Włoch wygrał dwa turnieje w grze pojedynczej. Ponadto zwyciężył w dwóch singlowych turniejach rangi ATP Challenger Tour i w dwóch singlowych turniejach rangi ITF.
W 2018 roku dotarł do finału juniorskiego US Open w grze pojedynczej, w którym przegrał z Thiago Seyboth Wildem 1:6, 6:2, 2:6. W kolejnym sezonie zdobył swój pierwszy juniorski tytuł wielkoszlemowy w grze pojedynczej. Zwyciężył wówczas podczas Australian Open, w finale pokonując Emilio Navę 4:6, 6:2, 7:6(12).
W rankingu gry pojedynczej najwyżej był na 18. miejscu (30 stycznia 2023), a w klasyfikacji gry podwójnej na 283. pozycji (2 maja 2022).

</doc>
<doc id="5060671" url="https://pl.wikipedia.org/wiki?curid=5060671" title="William R. Snodgrass Tennessee Tower">
William R. Snodgrass Tennessee Tower

Tennessee Tower – wieżowiec w centrum Nashville, w którym mieszczą się biura rządowe Tennessee. Wysokość wieżowca to 138 m. Jest to trzeci pod względem wielkości budynek w Nashville.
Wieżowiec został zbudowany dla National Life and Accident Insurance Company do czasu przejęcia jej przez stan Tennessee w dniu 3 stycznia 1994 roku. W budynku pracuje obecnie ponad 1000 pracowników państwowych.

</doc>
<doc id="5060676" url="https://pl.wikipedia.org/wiki?curid=5060676" title="Darja Radić">
Darja Radić

Darja Radić (ur. 7 grudnia 1965 w Jesenicach) – słoweńska ekonomistka i polityk.
Życiorys.
Studiowała na Wydziale Ekonomii na Uniwersytecie Lublańskim. W 2001 roku ukończyła studia magisterskie. W latach 1989–1994 pracowała w Urzędzie Gminy Jesenice, a potem w firmie budowlanej Grosuplje. Od początku 1999 do 2001 roku była dyrektorem Instytutu Promocji i Rozwoju Turystyki w gminie Kranjska Gora. Potem pracowała jako podsekretarz stanu i szef sektora turystyki, a następnie jako sekretarz i szef działu turystyki w Ministerstwie Gospodarki Republiki Słowenii. Potem nastąpił okres przejściowy, kiedy pracowała w UP Turistica w Portorožu. W listopadzie 2008 roku została mianowana sekretarzem stanu w Ministerstwie Gospodarki, a w lipcu 2010 roku ministrem gospodarki. Funkcję tę pełniła do rezygnacji w czerwcu 2011 roku, gdy partia odeszła z koalicji. 11 września 2010 roku została wybrana wiceprezesem partii Zares na trzyletnią kadencję. Z listy tej partii startowała w wyborach parlamentarnych w 2011 roku. W 2014 roku, gdy dotychczasowy prezes Pavel Gantar zrezygnował z powodu złych wyników w wyborach do parlamentu europejskiego Darja Radić do momentu przeprowadzenia zjazdu stanęła na czele partii. Obowiązki pełniła do jej samorozwiązania w 2015 roku.

</doc>
<doc id="5060677" url="https://pl.wikipedia.org/wiki?curid=5060677" title="Bolszewicka Organizacja Wojskowa">
Bolszewicka Organizacja Wojskowa



</doc>
<doc id="5060679" url="https://pl.wikipedia.org/wiki?curid=5060679" title="Kościół św. Otylii w Paryżu">
Kościół św. Otylii w Paryżu

Kościół św. Otylii (fr. "Église Sainte-Odile") – rzymskokatolicka świątynia w Paryżu, w 17. dzielnicy.
Budynek wzniesiono w latach 1935-1946 według projektu Jacquesa Barge. Budowę nadzorował Edmond Loutil, ówczesny proboszcz sąsiedniej parafii z siedzibą w kościele Saint-François de Sales. W maju 2001 roku kościół wpisano do rejestru zabytków.
Architektura.
Budowla modernistyczna, posiadająca jedną, trójprzęsłową nawę, z dwiema półkulistymi kaplicami po jej południowo-wschodniej stronie. Te są równej wysokości oraz szerokości co nawa, której wszystkie przęsła wieńczą łącznie 3 kopuły. Portal główny jest podobnej wysokości co arkady naw, jest wypełniony licznymi płaskorzeźbami. Po lewej stronie fasady znajduje się wysoka na 72 metry wieża, która jest najwyższą dzwonnicą w Paryżu.

</doc>
<doc id="5060680" url="https://pl.wikipedia.org/wiki?curid=5060680" title="Bitwa pod Prudnikiem">
Bitwa pod Prudnikiem



</doc>
<doc id="5060683" url="https://pl.wikipedia.org/wiki?curid=5060683" title="Dominik Koepfer">
Dominik Koepfer

Dominik Koepfer (ur. 29 kwietnia 1994 w Furtwangen) – niemiecki tenisista, reprezentant kraju w rozgrywkach Pucharu Davisa.
Kariera tenisowa.
Podczas swojej kariery zwyciężył w jednym singlowym oraz jednym deblowym turnieju rangi ATP Challenger Tour. Ponadto wygrał w czterech singlowych oraz jednym deblowym turnieju rangi ITF.
W rankingu gry pojedynczej najwyżej był na 50. miejscu (10 maja 2021), a w klasyfikacji gry podwójnej na 92. pozycji (14 lutego 2022).

</doc>
<doc id="5060684" url="https://pl.wikipedia.org/wiki?curid=5060684" title="Dominik Köpfer">
Dominik Köpfer



</doc>
<doc id="5060687" url="https://pl.wikipedia.org/wiki?curid=5060687" title="Muzeum Etnograficzne w Berat">
Muzeum Etnograficzne w Berat



</doc>
<doc id="5060689" url="https://pl.wikipedia.org/wiki?curid=5060689" title="Cerkiew św. Teodora w Berat">
Cerkiew św. Teodora w Berat



</doc>
<doc id="5060690" url="https://pl.wikipedia.org/wiki?curid=5060690" title="Cerkiew św. Michała Archanioła w Berat">
Cerkiew św. Michała Archanioła w Berat



</doc>
<doc id="5060691" url="https://pl.wikipedia.org/wiki?curid=5060691" title="Chanaka Halveti w Berat">
Chanaka Halveti w Berat



</doc>
<doc id="5060692" url="https://pl.wikipedia.org/wiki?curid=5060692" title="Chanaka Rüfai w Berat">
Chanaka Rüfai w Berat



</doc>
<doc id="5060693" url="https://pl.wikipedia.org/wiki?curid=5060693" title="Cerkiew Najświętszej Marii Panny z Blacherne w Berat">
Cerkiew Najświętszej Marii Panny z Blacherne w Berat



</doc>
<doc id="5060694" url="https://pl.wikipedia.org/wiki?curid=5060694" title="Cerkiew Trójcy Świętej w Berat">
Cerkiew Trójcy Świętej w Berat



</doc>
<doc id="5060697" url="https://pl.wikipedia.org/wiki?curid=5060697" title="Gonzalo Escobar">
Gonzalo Escobar

Gonzalo Escobar (ur. 20 stycznia 1989 w Mancie) – ekwadorski tenisista, reprezentant kraju w Pucharze Davisa.
Kariera tenisowa.
W grze podwójnej wygrał trzy turnieje rangi ATP Tour z ośmiu rozegranych finałów, we wszystkich występował w parze z Arielem Beharem. Ponadto wygrał dziesięć deblowych turniejów rangi ATP Challenger Tour oraz sześć singlowych i osiem deblowych turniejów rangi ITF.
W 2015 roku podczas igrzysk panamerykańskich zdobył wraz z Emilio Gómezem brązowy medal w grze podwójnej. W kolejnej edycji tych zawodów, rozgrywanych cztery lata później, razem z Roberto Quirozem zwyciężyli w zawodach.
W rankingu gry pojedynczej najwyżej był na 281. miejscu (15 czerwca 2015), a w klasyfikacji gry podwójnej na 38. pozycji (15 listopada 2021).

</doc>
<doc id="5060698" url="https://pl.wikipedia.org/wiki?curid=5060698" title="Kościół Rektoralny Wniebowzięcia Najświętszej Maryi Panny">
Kościół Rektoralny Wniebowzięcia Najświętszej Maryi Panny



</doc>
<doc id="5060699" url="https://pl.wikipedia.org/wiki?curid=5060699" title="EHF Liga Mistrzów 2013/2014 – kwalifikacje">
EHF Liga Mistrzów 2013/2014 – kwalifikacje



</doc>
<doc id="5060702" url="https://pl.wikipedia.org/wiki?curid=5060702" title="Pentti Arajärvi">
Pentti Arajärvi

Pentti Ilkka Olavi Arajärvi (ur. 2 czerwca 1948 w Helsinkach) – fiński prawnik, polityk, mąż prezydent Finlandii Tarji Halonen.
Edukacja i działalność polityczna.
Studiował na Wydziale Prawa w Uniwersytecie Helsińskim, gdzie w 1972 uzyskał licencjat. W 2003 uzyskał doktorat. Jest działaczem Socjaldemokratycznej Partii Finlandii i samorządowcem, od 1989 do 1992 i ponownie od 2012 zasiada w Radzie Miasta Helsinek.
Życie prywatne.
W 2000, kiedy jego wieloletnia partnerka Tarja Halonen została prezydentem Republiki Finlandii, wzięli ślub.

</doc>
<doc id="5060703" url="https://pl.wikipedia.org/wiki?curid=5060703" title="Lech Dominik">
Lech Dominik

Lech Dominik (ur. 1955 w Gorzowie Wielkopolskim) – polski artysta fotograf, fotoreporter. Członek Okręgu Warszawskiego Związku Polskich Artystów Fotografików. Członek Gorzowskiego Towarzystwa Fotograficznego. Kierownik Działu Edukacji i Promocji Muzeum Lubuskiego im. Jana Dekerta w Gorzowie Wielkopolskim. Biegły sądowy w dziedzinie sztuki w zakresie realizacji obrazu filmowego, telewizyjnego i fotografii.
Życiorys.
Jest absolwentem Akademii Sztuk Pięknych w Poznaniu (Wydział Komunikacji Multimedialnej) oraz Studium Fotografii ZPAF (1994). Związany z gorzowskim środowiskiem fotograficznym – mieszka, pracuje, tworzy w Gorzowie Wielkopolskim. Z fotografią artystyczną związany od początku lat 70. XX wieku. W 1980 został przyjęty w poczet członków rzeczywistych Gorzowskiego Towarzystwa Fotograficznego, w pracach którego uczestniczył do końca lat 80. XX wieku. Miejsce szczególne w jego twórczości zajmuje fotografia abstrakcyjna, fotografia kreacyjna, fotografia portretowa, fotografia przyrodnicza oraz fotografia reklamowa. 
Lech Dominik jest autorem i współautorem wielu wystaw fotograficznych w Polsce, na Litwie, w Niemczech oraz w Szwajcarii; indywidualnych, zbiorowych, poplenerowych oraz pokonkursowych – gdzie jego fotografie wielokrotnie doceniano (otrzymał m.in. II nagrodę podczas Gorzowskich Konfrontacji Fotograficznych w 1993, III nagrodę GKF w 1995, wiele wyróżnień na wystawach dorocznych Gorzowskiego Towarzystwa Fotograficznego). W latach 1990–1991 fotografował w ramach współpracy z "Gazetą Lubuską". W latach 1992–1998 był właścicielem Agencji Fotografii Reklamowej "IMAGE". Został przyjęty w poczet członków rzeczywistych Okręgu Warszawskiego Związku Polskich Artystów Fotografików (legitymacja nr 732).
Lech Dominik jest autorem bestsellerowego albumu "Waldemara Kućki spacer po Gorzowie", który w 2018 roku uhonorowano Nagrodą Rektora Uniwersytetu im. Adama Mickiewicza w Poznaniu za najlepszą książkę popularnonaukową, przyznawaną w ramach konkursu Lubuski Wawrzyn Naukowy. W 2019 został odznaczony Brązowym Medalem „Zasłużony Kulturze Gloria Artis”. W 2020 został uhonorowany Nagrodą Kulturalną Prezydenta Miasta Gorzowa Wielkopolskiego (statuetką motyla) – wyróżnieniem gratyfikującym gorzowskich twórców i animatorów kultury oraz sztuki.
Wystawy indywidualne (wybór).
Źródło.
Wystawy zbiorowe (wybór).
Źródło.

</doc>
<doc id="5060705" url="https://pl.wikipedia.org/wiki?curid=5060705" title="EHF Liga Mistrzów 2012/2013 – kwalifikacje">
EHF Liga Mistrzów 2012/2013 – kwalifikacje



</doc>
<doc id="5060707" url="https://pl.wikipedia.org/wiki?curid=5060707" title="MG 5 (2020)">
MG 5 (2020)

MG 5 – samochód osobowy klasy kompaktowej produkowany pod brytyjsko-chińską marką MG od 2020 roku.
Historia i opis modelu.
Po dwuletniej przerwie, we wrześniu 2020 roku koncern SAIC zdecydował się powrócić do stosowania nazwy MG 5 dla chińskiego rynku w postaci pokrewnej konstrukcji względem Roewe i5. 
W przeciwieństwie do oferowanego w latach 2012–2018 kompaktowego hatchbacka, samochód przyjął postać 4-drzwiowego sedana stanowiącego odpowiedź na podobnej wielkości konkurencyjne konstrukcje takich marek jak Hyundai czy Toyota.
Pod kątem wizualnym samochód wdrożył nowy język stylistyczny MG trzeciej generacji, charakteryzując się bardziej awangardową stylizacją z ostro ukształtowanymi reflektorami i dużą, nisko osadzoną atrapą chłodnicy w kształcie odwróconego trapezu. Linia nadwozia wyrżniona została łagodnie opadającą linią dachu nawiązującą do samochodów typu fastback i coupe. 
Pracując nad wyglądem kabiny pasażerskiej, zespół projektowy SAIC Design odstąpił od prostego wzornictwa stosowanego m.in. w modelach ZS i 6, wdrażając bardziej awangardowo stylizowaną deskę rozdzielczą ze zwróconą ku kierowcy konsoli centralnej. Zdominował ją wyświetlacz systemu multimedianego nowej generacji, a zegary zastąpił kolejny ekran.
Sprzedaż.
MG 5 w pierwszej kolejności zadebiutowało na rynku chińskim, gdzie jego sprzedaż rozpoczęła się w ostatnim kwartale 2020 roku. Samochód zdobył dużą popularność, w samym grudniu 2020 roku zdobywając więcej nabywców, niż poprzednie MG 5 sprzedawało się rocznie - 15 tysięcy średnio mniej niż 10 tysięcy sztuk.
W październiku 2020 roku MG potwierdziło, że poprzedzając od 2021 roku MG 5 będzie produkowane także w Tajlandii. Poza lokalnym rynkiem, samochód będzie eksportowany także do Australii i Nowej Zelandii.

</doc>
<doc id="5060709" url="https://pl.wikipedia.org/wiki?curid=5060709" title="Hermann Prey">
Hermann Prey

Hermann Oskar Karl Bruno Prey (ur. 11 lipca 1929 w Berlinie, zm. 22 lipca 1998 w Krailling) – niemiecki śpiewak, baryton.
Życiorys.
Studiował w Hochschule für Musik w Berlinie u Günthera Bauma i Harry’ego Gottschalka. W 1951 roku dał swój pierwszy recital pieśniarski. W 1952 roku zdobył I nagrodę w konkursie wokalnym Hessischen Rundfunks we Frankfurcie nad Menem i debiutował na scenie operowej w Wiesbaden jako Moruccio w operze "Niziny" Eugena d’Alberta. W latach 1953–1960 występował w Staatsoper w Hamburgu. Gościnnie występował w Wiedniu (1956), Berlinie (1956) i Salzburgu (1959). Brał udział w prapremierowych przedstawieniach "Pallas Athene weint" Ernsta Křenka (1955) i "Der Prinz von Homburg" H.W. Henzego (1960). Od 1960 roku występował w Bayerische Staatsoper w Monachium, która w 1962 roku nadała mu tytuł Kammersänger. W 1960 roku wystąpił w nowojorskiej Metropolitan Opera jako Wolfram w "Tannhäuserze" Richarda Wagnera. Od 1973 roku związany był na stałe z Covent Garden Theatre w Londynie. Brał udział w festiwalu w Bayreuth w roli Wolframa w "Tannhäuserze" (1965–1967) i Beckmessera w "Śpiewakach norymberskich" (1981–1984, 1986). W 1989 roku wystąpił w Warszawie na koncercie zorganizowanym przez Leonarda Bernsteina z okazji 50. rocznicy wybuchu II wojny światowej.
Do jego popisowych ról operowych należały: Hrabia Almaviva w "Weselu Figara", Papageno w "Czarodziejskim flecie", Guglielmo w "Così fan tutte", Figaro w "Cyruliku sewilskim". Wykonywał też repertuar pieśniarski, w tym Schumanna, Schuberta i Brahmsa. Nagrał 27 płyt w serii „Hermann Prey Lied Edition”. Często występował w telewizji.
Otrzymał Bawarski Order Zasługi (1977), Wielki Krzyż Zasługi Orderu Zasługi Republiki Federalnej Niemiec (1981), Order Maksymiliana (1986) i Wielką Srebrną Odznakę Honorową za Zasługi dla Republiki Austrii (1998). Od 1982 roku wykładał w Wyższej Szkole Muzyki i Teatru w Hamburgu. Opublikował autobiografię pt. "Premierenfieber" (1981).

</doc>
<doc id="5060710" url="https://pl.wikipedia.org/wiki?curid=5060710" title="Puchar Kosowa w piłce siatkowej mężczyzn (2021)">
Puchar Kosowa w piłce siatkowej mężczyzn (2021)

Puchar Kosowa w piłce siatkowej mężczyzn 2021 – rozgrywki o siatkarski Puchar Kosowa zorganizowane przez Związek Piłki Siatkowej Kosowa ("Federata e Volejbollit e Kosovës", FVK). Zainaugurowane zostały 18 marca 2021 roku.
Do rozgrywek o Puchar Kosowa zgłosiło się 11 drużyn grających w Superlidze i I lidze. Składały się one z 1. rundy, ćwierćfinałów oraz turnieju finałowego, w ramach którego rozegrano półfinały oraz finał. We wszystkich fazach rywalizacja toczyła się systemem pucharowym, a o awansie decydowało jedno spotkanie.
Turniej finałowy odbył się w dniach 7-8 kwietnia 2021 roku w Pałacu Młodzieży i Sportu w Prisztinie. Puchar Kosowa zdobył , który w finale pokonał .

</doc>
<doc id="5060711" url="https://pl.wikipedia.org/wiki?curid=5060711" title="Kościół Świętej Trójcy w Lublanie">
Kościół Świętej Trójcy w Lublanie

Kościół Świętej Trójcy (słoweń. "Cerkev svete Trojice", "Nunska cerkev") – parafialny kościół rzymskokatolicki zakonu urszulanek w Lublanie.
Historia.
W 1702 urszulanki przybyły z Gorycji do Lublany, gdzie założyły pierwszą publiczną szkołę dla dziewcząt. W 1707 i 1710 zakupiono teren pod budowę klasztoru (ogrody Auersperg, Eggenberg i Fabijančič). Budowę zaczęto w 1713 roku według projektu Carla Martinuzziego, a ukończono w 1717. 26 lipca 1718 wmurowano kamień węgielny pod budowę kościoła. Na kamieniu węgielnym wyryto imiona papieża Klemensa XII, cesarza Karola VI, biskupa Leslie, wojewody Gašpera, hrabiego Kobenzlai i założycieli klasztoru Jakuba Schellenburg i jego żony Anny Katarzyny. Kościół klasztorny wybudowano w latach 1719-1726. 18 października 1726 kościół został poświęcony. W tym czasie w kościele nie było jeszcze głównego ołtarza. W roku 1730 ołtarz zamówiła Anna Katarzyna Schellenburg przeznaczając na ten cel 6000 guldenów. Budowa ołtarza miała trwać 3 lata, jego wykonanie jednak przedłużyło się o ponad 10 lat. Poświęcenie ołtarza odbyło się 20 października 1745. Po zakończeniu wszystkich prac w kościele, 17 lipca 1747 został on uroczyście konsekrowany przez ówczesnego biskupa Lublany hrabiego Ernesta Amanda. 
Architektura i wyposażenie.
Fasada kościoła, ujęta z dwóch stron zabudowaniami klasztornymi, ma monumentalny charakter. Ozdabiają ją półkolumny w wielkim porządku, pomiędzy którymi umieszczono okna, oraz wydatny, barokowy szczyt. Nawę nakrywa sklepienie kolebkowe z lunetami, prezbiterium nakryte jest kopułą z latarnią.
Ołtarz główny wykonany w latach 1730-1744 to dzieło Francesca Robby, ufundowała go Anna Catherine Schellenburg. Wieńczą go personifikacje trzech cnót oraz złocony baldachim podtrzymywany przez anioły. Ołtarz boczny północny poświęcony Chrystusowi Cierpiącemu pochodzi z 1749 i jest prawdopodobnie wykonany przez rzeźbiarza Henrika Michaela Löhra. Znajdująca się w nim rzeźba "Ecce Homo" pochodzi z 1745. Cztery ołtarze boczne w kaplicach pochodzą z lat 1749-1752. Wykonane zostały przez Jožefa Göbhardta. Większość obrazów ołtarzowych namalował Valentin Metzinger.
Ambona z lat 1730–1732, dzieło cieśli Michaela Stokhingera i (prawdopodobnie) rzeźbiarza Henrika Michaela Löhra. Na jej koszu umieszczone są płaskorzeźby przedstawiające Wiarę i Kościół.
W kościele znajdują się również obrazy pochodzące z innych zlikwidowanych kościołów klasztornych w Lublanie, m.in. z kościoła kapucynów.
Przed kościołem znajduje się kolumna Świętej Trójcy z 1722 roku z grupą rzeźbiarską Koronacja Maryi wykonaną przez rzeźbiarza Francesca Robbę.

</doc>
<doc id="5060714" url="https://pl.wikipedia.org/wiki?curid=5060714" title="Lista załogowych lotów kosmicznych (2021–2030)">
Lista załogowych lotów kosmicznych (2021–2030)

Wszystkie daty podane są według czasu uniwersalnego (UTC).

</doc>
<doc id="5060721" url="https://pl.wikipedia.org/wiki?curid=5060721" title="Kościół w Berlinie-Lübarsie">
Kościół w Berlinie-Lübarsie

Kościół w Berlinie-Lübarsie – protestancka świątynia w północnej części Berlina, w dzielnicy Lübars.
Obecna świątynia pochodzi z XVIII wieku, jest ona odbudową wcześniejszego kościoła, który spłonął. W latach pięćdziesiątych XX wieku zainstalowano ołtarz główny, który udaje sztukę barokową.
Architektura.
Kościół w Lübarsie jest jednym z nielicznych kościołów w okolicy, które są całkowicie otynkowane. Elewację kościoła przyozdabiają barokowe pilastry. Od zachodu dostawiona jest niewysoka wieża zwieńczona czterospadowym dachem namiotowym. Ściany kościoła we wnętrzu są praktycznie pozbawione dekoracji. W zachodniej części znajduje się empora, na sklepieniu zawieszonych jest łącznie dziewięć niewielkich żyrandoli.

</doc>
<doc id="5060724" url="https://pl.wikipedia.org/wiki?curid=5060724" title="Muzeum Kolei w Lublanie">
Muzeum Kolei w Lublanie

Muzeum Kolei w Lublanie () – muzeum kolejnictwa zlokalizowane w stolicy Słowenii – Lublanie, funkcjonujące w budynkach dawnej parowozowni Lublana Šiška przy ul. Parmovej 35.
Historia.
Muzeum, gromadzące eksponaty związane ze słoweńskim dziedzictwem kolejowym, zaczęło powstawać w latach 60. XX wieku i stopniowo przekształciło się w ekspozycję na terenie dawnej parowozowni. Głównym budynkiem jest rotunda z obrotnicą. Stała ekspozycja znajduje się również w drugim, mniejszym budynku pomocniczym.
Pomysł dokumentowania historii kolei słoweńskich narodził się w czasie, gdy kończyła się epoka użytkowania lokomotyw parowych na terenach byłej Jugosławii. W 1950 roku otwarto centralne Belgradzkie Muzeum Kolejnictwa, więc w Lublanie nie gromadzono jeszcze w tym czasie osobnych eksponatów. Słoweńscy kolejarze zdecydowali się na utworzenie osobnego muzeum dopiero ponad dekadę później i przeznaczyli na nie lokomotywownię Lublana Šiška. Muzeum powstało ostatecznie dopiero w 1981 roku jako Dział Działalności Muzealnej Gospodarki Kolejowej Lublany. Tabor i eksponaty umieszczono wówczas tymczasowo na głównej stacji w Lublanie. W 1988 placówkę przeniesiono w sąsiedztwo obecnego miejsca, gdyż lokomotywownia była jeszcze używana. W 1999 ekspozycja docelowo zajęła parowozownię, a w 2004 uległa rozszerzeniu na pozostałe budynki.
Ekspozycja.
Muzeum koncentruje się na historii kolei słoweńskiej. W kolekcji znajduje się sześćdziesiąt historycznych lokomotyw i ponad pięćdziesiąt innych pojazdów. Ponadto w magazynach muzeum przechowywanych jest około 5000 eksponatów. W centralnym budynku eksponowany jest tabor, w tym parowozy. Stała ekspozycja innych kluczowych dziedzin potrzebnych do funkcjonowania kolei (w tym np. łączności) znajduje się w pobliskim obiekcie pomocniczym.
Najstarsza lokomotywa SB 29 718 dawnej Kolei Południowej została skonstruowana w 1861 roku. Czynna 162-001 pochodzi z 1880 roku, a 03-002 została zaprojektowana w 1910 roku na potrzeby linii Ljubljana – Triest. 06-018 została skonstruowana specjalnie dla linii słoweńskich w 1930 roku. Najmniejszy z parowozów to K3, który został wykonany w 1892 roku do obsługi linii wąskotorowej Poljčane – Konjice. W zbiorach znajduje się też dawny wagon usługowo-pocztowy DF 43621, zbudowany w 1914 roku na potrzeby Kolei Południowej w Grazu oraz Cs 31198 (najstarszy wagon pasażerski w zbiorach muzeum) skonstruowany w 1893 roku w fabryce "Nesselsdorf" w Czechach. Wagon Ci 31972 został zbudowany dla Kolei Czechosłowackich w 1922 roku i potem (nieznaną drogą) trafił do Słowenii, natomiast Cs 31464 pochodzi z austrowęgierskich kkStB.
Muzeum uruchamia pociągi historyczne z własnym taborem.

</doc>
<doc id="5060727" url="https://pl.wikipedia.org/wiki?curid=5060727" title="Turniej o Koronę Bolesława Chrobrego – Pierwszego Króla Polski 2015">
Turniej o Koronę Bolesława Chrobrego – Pierwszego Króla Polski 2015

Turniej o Koronę Bolesława Chrobrego – Pierwszego Króla Polski 2015 – 8. edycja turnieju żużlowego, która odbyła się 5 września 2015 roku w Gnieźnie, a także był zarówno indywidualnymi międzynarodowymi mistrzostwami Nice Polskiej Ligi Żużlowej. Turniej wygrał Rafał Okoniewski.
Wyniki.
Bieg po biegu

</doc>
<doc id="5060728" url="https://pl.wikipedia.org/wiki?curid=5060728" title="MG GT">
MG GT

MG GT – samochód osobowy klasy kompaktowej produkowany pod brytyjsko-chińską marką MG w latach 2014 – 2019.
Historia i opis modelu.
W lipcu 2014 roku MG poszerzyło swoją ofertę o kompaktowego sedana o nazwie GT, który opracowany został na bazie hatchbacka MG 5 jako jego trójbryłowa odmiana o odrębnej stylizacji nadwozia. Samochód zyskał awangardową stylizację nadwozia, z agresywnie ukształtowanymi reflektorami, a także łagodnie opadającą linią dachu ku tyłowi, który zwieńczył rozpościerający się na całą szerokość nadwozia jednoczęściowy pas świateł. 
W kabinie pasażerskiej producent zastosował bardziej stonowany, niż wobec nadwozia, projekt, na czele z masywną konsolą centralną zdominowaną przez centralnie umieszczony wyświetlacz systemu multimedialnego. Wyposażono go w system inforozrywki, a także łączność z 3G, internetem oraz telewizją satelitarną, poza sterowaniem z ekranu umożliwiając także działanie poprzez panel przycisków.
Początkowo MG GT oferowane było wyłącznie z czterocylindrowym silnikiem benzynowym o pojemności 1.4l o mocy 154 KM, z kolei w 2015 roku ofertę poszerzyły także dwie większe jednostki o pojemności 1,5-litra - 109-konna oraz mocniejsza, z turbodoładowaniem, rozwijająca 129 KM.
Sprzedaż.
MG GT zbudowane zostało z myślą o rynku chińskim, gdzie jego sprzedaż rozpoczęła się w listopadzie 2014 roku. Ponadto, w 2015 roku rozpoczęła się także sprzedaż i produkcja z Tajlandii pod nazwą MG 5, z kolei w 2016 roku pojazd rozpoczęto eksportować z Chin do Chile. 
Produkcja MG GT trwała przez 5 lat, kończąc się w pierwszej połowie 2019 roku. W kolejnym roku MG przedstawiło nowego kompaktowego sedana w postaci modelu 5.

</doc>
<doc id="5060733" url="https://pl.wikipedia.org/wiki?curid=5060733" title="Vele di Scampia">
Vele di Scampia

Vele di Scampia () – modernistyczne osiedle mieszkalne zbudowane w latach 1962–1975 w dzielnicy Neapolu o nazwie Scampia.
Osiedle swoją nazwę zawdzięcza budynkom o trójkątnych kształtach, przypominających żagiel – szerokich u podstawy i wąskich przy wierzchołku. Kompleks został zaprojektowany przez architekta i pierwotnie składał się z 7 budynków – cztery z tych budynków wyburzono w latach 1997, 2000, 2003 i 2020, a z trzech pozostałych, dwie zostaną zburzone, a jeden przebudowany. Osiedle to było symbolem degradacji tej części Neapolu oraz miejscem rozwoju przestępczości i patologii.
Historia.
Problemy osiedla zaczęły się w 1980 r. po trzęsieniu ziemi w Kampanii, skąd przesiedlono pozbawionych dachu nad głową mieszkańców. Znaczna część mieszkań została zajęta nielegalnie, a brak perspektyw na lepsze życie skłonił część mieszkańców do zejścia na ścieżkę przestępczości. Rozwojowi kryminalnej renomy osiedla sprzyjała również jego urbanistyka – liczne klatki schodowe, ślepe uliczki, zsypy i pomieszczenia, sprzyjały rozkwitowi handlu narkotyków. Z czasem budowle ulegały coraz większej degradacji – mieszkania traciły okna, na ścianach tworzono graffiti, dewastowano klatki schodowe, a ponadto osiedle pokrywały nieuprzątnięte śmieci. Ponadto chodniki zostały przegrodzone ogrodzeniami by w razie nalotu karabinierów zablokować im przejścia.
Pogarszający się stan osiedla przyczynił się do wyprowadzki części mieszkańców oraz pojawiania się bezdomnych zajmujących pustostany. Szacuje się, że w Vele di Scampia zamieszkiwało ok. 40 000 osób, a bezrobocie wynosiło około 60%.
Władze miasta nie radząc sobie z problemami osiedla, postanowiły je w większości wyburzyć. Lokatorów przeniesiono do nowych mieszkań. Do wyburzeń dochodziło w latach: 1997, 2000, 2003, 2020. Planuje się zachować jeden budynek, a na części terenu pozostałej po wyburzeniach planuje się utworzenie osiedla dostosowanego do potrzeb mieszkańców.
Osiedle Vele di Scampia zostało opisane w książce „Gomorra” Roberto Saviano, a także pokazane w serialu Roberto Saviano i oraz w filmie Matteo Garrone, również pod tytułem „Gomorra”. Przyczyniły się one do umocnienia złej sławy osiedla.
Architektura.
7 piętnastopiętrowych budynków zaprojektował Francesco di Salvo. Stanowiły one modernistyczne, proste formy, narastające tarasowo. Budynki miały liczne balkony, a także system przejść i kładek. Budynki pełniły zarówno funkcję mieszkaniową, usługową jak i społeczną. Przenikające się przestrzenie – prywatna, półprywatna i publiczna miały przekładać się na zwieranie i zacieśnianie więzi sąsiedzkich. Osiedle to w założeniu miało być nowoczesnym przedmieściem Neapolu dla 70 tys. osób. Jego grupą docelową byli niezamożni neapolitańczycy.

</doc>
<doc id="5060735" url="https://pl.wikipedia.org/wiki?curid=5060735" title="Aleksander Tarnowski (generał)">
Aleksander Tarnowski (generał)



</doc>
<doc id="5060740" url="https://pl.wikipedia.org/wiki?curid=5060740" title="Fosznia (obwód smoleński)">
Fosznia (obwód smoleński)

Fosznia () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad rzekami Borożanka i Foszenka, 4 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 17 km od centrum administracyjnego osiedla wiejskiego (Titowszczina), 16 km od centrum administracyjnego rejonu (Diemidow), 79,5 km od stolicy obwodu (Smoleńsk), 25,5 km od granicy z Białorusią.
W granicach miejscowości znajduje się ulica Zariecznaja (1 posesja).
Demografia.
W 2010 r. miejscowość zamieszkiwały 3 osoby.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Fosznia) zlikwidowanej jednostki administracyjnej Zakrutskoje weszły w skład osiedla wiejskiego Titowszczinskoje.

</doc>
<doc id="5060752" url="https://pl.wikipedia.org/wiki?curid=5060752" title="Minaki">
Minaki

Minaki () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Kasplą, przy drodze regionalnej 66K-30 (Diemidow / 66K-11 – Ponizowje – Zaozierje / 66K-28), 2 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 7 km od centrum administracyjnego osiedla wiejskiego (Titowszczina), 6,5 km od centrum administracyjnego rejonu (Diemidow), 69 km od stolicy obwodu (Smoleńsk), 30 km od granicy z Białorusią.
W granicach miejscowości znajdują się ulice: imieni Mironowa, imieni Kozłowa.
Demografia.
W 2010 r. miejscowość zamieszkiwało 9 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="5060755" url="https://pl.wikipedia.org/wiki?curid=5060755" title="Markieniszki">
Markieniszki

Markieniszki – dawny folwarkk. Tereny na których leżał znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja, a następnie w gminie Przebrodzie.
Według Powszechnego Spisu Ludności z 1921 roku zamieszkiwało tu 17 osób, 16 były wyznania rzymskokatolickiego a 1 prawosławnego. Jednocześnie 16 mieszkańców zadeklarowało polską przynależność narodową a 1 białoruską. Były tu 2 budynki mieszkalne. W 1931 w 3 domach zamieszkiwało 16 osób.
Wierni należeli do parafii rzymskokatolickiej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5060761" url="https://pl.wikipedia.org/wiki?curid=5060761" title="Andriejewo (rejon diemidowski)">
Andriejewo (rejon diemidowski)

Andriejewo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest w dorzeczu Kaspli, przy drodze regionalnej 66K-30 (Diemidow / 66K-11 – Ponizowje – Zaozierje / 66K-28), 9 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 12 km od centrum administracyjnego osiedla wiejskiego (Titowszczina), 13 km od centrum administracyjnego rejonu (Diemidow), 73 km od stolicy obwodu (Smoleńsk), 25 km od granicy z Białorusią.
W granicach miejscowości znajdują się ulice: Szkolnaja, Wierchniaja.
Demografia.
W 2010 r. miejscowość zamieszkiwało 41 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Andriejewo) zlikwidowanej jednostki administracyjnej Połujanowskoje weszły w skład osiedla wiejskiego Titowszczinskoje.

</doc>
<doc id="5060763" url="https://pl.wikipedia.org/wiki?curid=5060763" title="CSKA Arena">
CSKA Arena

CSKA Arena (wcześniej "Arena Legend" i "VTB Pałac Lodowy") – obiekt sportowy w Moskwie, stolicy Rosji, mieszczący w jednym budynku trzy hale widowiskowo-sportowe, główną, mogącą pomieścić 12 100 widzów (14 000 w przypadku koncertów), mniejszą, na 3500 widzów i treningową, z widownią na 500 osób. Jego otwarcie miało miejsce 26 kwietnia 2015 roku. Hale są przystosowane do organizacji różnych imprez sportowych i pozasportowych, jednak głównie pełnią rolę lodowiska; w głównej hali swoje spotkania rozgrywają dwie drużyny występujące w rozgrywkach KHL, CSKA Moskwa i Spartak Moskwa.
Historia.
Budowa obiektu rozpoczęła się w październiku 2013 roku i zakończyła w marcu 2015 roku. Arena powstała na terenie dawnej fabryki samochodów ZiŁ. Obiekt jest częścią tzw. Parku Legend, na terenie którego znajdują się jeszcze m.in. kompleks basenowy, muzeum hokeja na lodzie czy budynki mieszkalne i usługowe. Otwarcie areny miało miejsce w dniach 26–28 kwietnia 2015 roku, a na inaugurację rozegrano hokejowy turniej byłych gwiazd ligi.
Po otwarciu głównym gospodarzem obiektu została drużyna hokeja na lodzie Dinamo Moskwa, występująca w rozgrywkach KHL. Zespół ten występował na arenie jednak tylko tymczasowo, do czasu otwarcia swojego nowego lodowiska na obiekcie VTB Arena w styczniu 2019 roku. Tymczasem w 2017 roku na obiekt wprowadził się drugi zespół grający w KHL, Spartak Moskwa, a rok później kolejna drużyna występująca w tych samych rozgrywkach, CSKA Moskwa.
W maju 2016 roku na obiekcie rozegrano część spotkań (w tym finał) hokejowych mistrzostw świata elity. 9 listopada 2019 roku odbyła się tutaj gala MMA organizacji UFC.
Początkowo powstający budynek znany był pod nazwą Arena Legend (Арена Легенд). W kwietniu 2015 roku, niedługo przed otwarciem, poinformowano o zawarciu z bankiem VTB umowy o sprzedaży praw do nazwy, w związku z czym obiekt nazywał się VTB Pałac Lodowy (ВТБ Ледовый дворец). W kwietniu 2018 roku zmieniono nazwę na CSKA Arena (ЦСКА Арена).

</doc>
<doc id="5060765" url="https://pl.wikipedia.org/wiki?curid=5060765" title="Masiulewszczyzna">
Masiulewszczyzna

Masiulewszczyzna – dawny folwark. Tereny na których leżał znajdują się obecnie na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja, a następnie w gminie Przebrodzie.
Według Powszechnego Spisu Ludności z 1921 roku zamieszkiwało tu 4 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 15 osób.
Wierni należeli do parafii rzymskokatolickiej Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5060767" url="https://pl.wikipedia.org/wiki?curid=5060767" title="Połujanowo (obwód smoleński)">
Połujanowo (obwód smoleński)

Połujanowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest przy drodze regionalnej 66K-30 (Diemidow / 66K-11 – Ponizowje – Zaozierje / 66K-28), 11,5 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 14,5 km od centrum administracyjnego osiedla wiejskiego (Titowszczina), 15,5 km od centrum administracyjnego rejonu (Diemidow), 74,5 km od stolicy obwodu (Smoleńsk), 23,5 km od granicy z Białorusią.
W granicach miejscowości znajduje się ulica Kołchoznaja (17 posesji).
Demografia.
W 2010 r. miejscowość zamieszkiwało 13 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości zlikwidowanej jednostki administracyjnej Połujanowskoje (w tym Połujanowo – siedziba tejże) weszły w skład osiedla wiejskiego Titowszczinskoje.

</doc>
<doc id="5060774" url="https://pl.wikipedia.org/wiki?curid=5060774" title="Ministrowie środowiska (Polska)">
Ministrowie środowiska (Polska)

Poniższa tabela przedstawia kierowników Ministerstwa Środowiska i jednostek administracji będących jego prawnymi następcami.

</doc>
<doc id="5060776" url="https://pl.wikipedia.org/wiki?curid=5060776" title="Bojarszczina (wieś w pobliżu Połujanowa)">
Bojarszczina (wieś w pobliżu Połujanowa)

Bojarszczina () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest w sąsiedztwie wsi Połujanowo w dorzeczu Kaspli, 0,5 km od drogi regionalnej 66K-30 (Diemidow / 66K-11 – Ponizowje – Zaozierje / 66K-28), 10 km od drogi regionalnej 66K-11 (R120 / Olsza – Diemidow – Wieliż – granica z obwodem pskowskim), 13,5 km od centrum administracyjnego osiedla wiejskiego (Titowszczina), 14 km od centrum administracyjnego rejonu (Diemidow), 74,5 km od stolicy obwodu (Smoleńsk), 24,5 km od granicy z Białorusią.
W granicach miejscowości znajdują się ulice: Centralnaja, pierieułok Centralnyj, Mołodiożnaja, Nowaja, Porieczenskaja.
Demografia.
W 2010 r. miejscowość zamieszkiwało 87 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Bojarszczina) zlikwidowanej jednostki administracyjnej Połujanowskoje weszły w skład osiedla wiejskiego Titowszczinskoje.

</doc>
<doc id="5060779" url="https://pl.wikipedia.org/wiki?curid=5060779" title="Ministrowie energii (Polska)">
Ministrowie energii (Polska)

Poniższa tabela przedstawia kierowników Ministerstwa Energii i jednostek administracji będących jego prawnymi następcami.

</doc>
<doc id="5060780" url="https://pl.wikipedia.org/wiki?curid=5060780" title="Szeługanowo">
Szeługanowo

Szeługanowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Czerniawką (dopływ Kaspli), 1 km od drogi regionalnej 66K-30 (Diemidow / 66K-11 – Ponizowje – Zaozierje / 66K-28), 15,5 km od centrum administracyjnego osiedla wiejskiego (Titowszczina), 16,5 km od centrum administracyjnego rejonu (Diemidow), 75 km od stolicy obwodu (Smoleńsk), 21 km od granicy z Białorusią.
W granicach miejscowości znajduje się ulica Bieriegowaja (5 posesji).
Demografia.
W 2010 r. miejscowość zamieszkiwało 5 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Szeługanowo) zlikwidowanej jednostki administracyjnej Połujanowskoje weszły w skład osiedla wiejskiego Titowszczinskoje.

</doc>
<doc id="5060782" url="https://pl.wikipedia.org/wiki?curid=5060782" title="Nəriman Nərimanov (zajezdnia metra)">
Nəriman Nərimanov (zajezdnia metra)

Zajezdnia Nəriman Nərimanov (azer. "Nəriman Nərimanov adına depo") – zajezdnia metra stanowiąca stację techniczno-postojową dla linii 1 bakijskiej kolei podziemnej, położona w rejonie Nərimanov. Do czasu wybudowania planowanych zajezdni Dərnəgül obsługuje także linię 2.
W czasach Związku Radzieckiego nosiła nazwę "Diepo Nariman Narimanow" (Депо Нариман Нариманов).
Historia.
14 czerwca 1951 r. zatwierdzono projekt I etapu bakijskiego metra, który obejmował budowę zajezdni oraz odcinka Bakı Soveti – Nəriman Nərimanov. Po śmierci Józefa Stalina Rada Ministrów ZSRR podjęła decyzję o wstrzymaniu inwestycji. Prace budowlane wznowiono jednak w 1961 r. po otrzymaniu środków z budżetu centralnego. Budowę pierwszego odcinka metra zakończono jesienią 1967, kiedy to 5 października z zajezdni Nərimanov wyjechał testowo pierwszy skład wagonów metra. Oficjalnie zajezdnię otwarto 6 listopada 1967 r.
Opis.
Nərimanov to jedyna i najstarsza zajezdnia bakijskiego metra. Zajmuje powierzchnię 18,6 ha. Łącznie na terenie zajezdni stacjonuje 330 wagonów. Zajezdnia leży w pobliżu jedynej naziemnej stacji metra w Baku – Bakmil.
Tabor.
Stan z 10 kwietnia 2021 r.

</doc>
<doc id="5060786" url="https://pl.wikipedia.org/wiki?curid=5060786" title="Krupienino (obwód smoleński)">
Krupienino (obwód smoleński)

Krupienino () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Czerniawką (dopływ Kaspli, przy drodze regionalnej 66K-30 (Diemidow / 66K-11 – Ponizowje – Zaozierje / 66K-28), 17 km od centrum administracyjnego osiedla wiejskiego (Titowszczina), 18 km od centrum administracyjnego rejonu (Diemidow), 76 km od stolicy obwodu (Smoleńsk), 20 km od granicy z Białorusią.
W granicach miejscowości znajdują się ulice: Dacznaja i Lesnaja.
Demografia.
W 2010 r. miejscowość zamieszkiwało 16 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Krupienino) zlikwidowanej jednostki administracyjnej Połujanowskoje weszły w skład osiedla wiejskiego Titowszczinskoje.

</doc>
<doc id="5060788" url="https://pl.wikipedia.org/wiki?curid=5060788" title="Kraje rozwijające się">
Kraje rozwijające się



</doc>
<doc id="5060791" url="https://pl.wikipedia.org/wiki?curid=5060791" title="Kraje rozwinięte">
Kraje rozwinięte



</doc>
<doc id="5060795" url="https://pl.wikipedia.org/wiki?curid=5060795" title="Kobyzi">
Kobyzi

Kobyzi () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Niegowicą (dopływ Kaspli), przy drodze regionalnej 66K-30 (Diemidow / 66K-11 – Ponizowje – Zaozierje / 66K-28), 17 km od centrum administracyjnego osiedla wiejskiego (Titowszczina), 18,5 km od centrum administracyjnego rejonu (Diemidow), 75 km od stolicy obwodu (Smoleńsk), 18,5 km od granicy z Białorusią.
W granicach miejscowości znajduje się ulica Ługowaja (7 posesji).
Demografia.
W 2010 r. miejscowość zamieszkiwały 2 osoby.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Kobyzi) zlikwidowanej jednostki administracyjnej Połujanowskoje weszły w skład osiedla wiejskiego Titowszczinskoje.

</doc>
<doc id="5060816" url="https://pl.wikipedia.org/wiki?curid=5060816" title="Cmentarz Bożego Ciała we Wrocławiu">
Cmentarz Bożego Ciała we Wrocławiu

Cmentarz Bożego Ciała () – nieistniejący dziś cmentarz we Wrocławiu założony w roku 1715, nieużytkowany po 1870, a ostatecznie zlikwidowany w 1963 roku. Już pod koniec XIX wieku odnotowano, że nagrobki na tym cmentarzu są uszkodzone, zaś podczas oblężenia "Festung Breslau" w 1945 r. uległ on zniszczeniu.
Zlokalizowany był na południe od dzisiejszej ulicy Kamiennej (), przy zlikwidowanym już przedłużeniu "Gallestraße", dzisiejszej Wapiennej. Nie miał kaplicy; otoczony był murem wysokości około 2,5 m.
Najstarsza część cmentarza znajdowała się na niewielkiej działce położonej (w przybliżeniu równoleżnikowo) wzdłuż "Steinstraße"; w drugiej dekadzie XIX wieku przyłączono do niego drugą (większą) działkę, położoną (w przybliżeniu południkowo) wzdłuż przedłużenia "Gallestraße", przez co cmentarz ten na planie miasta miał kształt podobny do odwróconej litery „L”.

</doc>
<doc id="5060823" url="https://pl.wikipedia.org/wiki?curid=5060823" title="Wimbledon 2019 (turniej legend mężczyzn)">
Wimbledon 2019 (turniej legend mężczyzn)

Wimbledon 2019 – turniej legend mężczyzn – zawody deblowe legend mężczyzn, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 9–14 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.

</doc>
<doc id="5060830" url="https://pl.wikipedia.org/wiki?curid=5060830" title="Franciszek Stankar (młodszy)">
Franciszek Stankar (młodszy)

Franciszek Stankar młodszy (ur. 2 października 1562 Dubiecko, zm. 28 marca 1621 Oksa) – duchowny ewangelicko-reformowany, superintendent i lider małopolskiego kalwinizmu.
Pochodzenie i wykształcenie.
Urodził się w Dubiecku jako syn tamtejszego pastora Franciszka Stankara i jego drugiej żony Magdaleny z Łosiów. Miał brata i dwie siostry. Wychowywał się w Stobnicy, gdzie jego ojciec schronił się u Piotra Zborowskiego i pojednał się z małopolskim kościołem kalwińskim. Odebrał staranne wykształcenie domowe i być może także w jednej z małopolskich szkół kalwińskich.
Wzorem ojca postanowił zostać duchownym kalwińskim. Nic nie wiadomo u boku którego z duchownych pobierał nauki ani kiedy był ordynowany.
Kariera duchownego.
W 1589 roku jest notowany jako pastor w Sułoszowej pod patronatem Stanisława Szafrańca. W 1591 przeniesiono go do zboru w Wodzisławiu, licznym miasteczku ewangelickim pod patronatem rodziny Lanckorońskich. W 1595 roku brał udział w Synodzie Generalnym ewangelików w Toruniu. W 1596 roku decyzją synodu został wybrany konseniorem duchownym dystryktu chęcińskiego (krakowskiego) oraz przeniesiony do zboru w Oksie pod patronatem Rejów. Stankar w porozumieniu z pastorem zwlekał z przeprowadzką i ustąpił dopiero pod naciskiem synodu wiosną 1597 roku. Od tej pory aż do śmierci był głównym pastorem w Oksie. W 1608 roku wybrano go superintendentem generalnym Jednoty Małopolskiej na 3-letnią kadencję.
Był uważany za dobrego organizatora, sumiennie brał udział w synodach i konwokacjach oraz sejmach na których dyskutowana sytuacje ewangelików. Choć sam nie napisał żadnego dzieła, często był powoływany do korekty publikacji teologicznych. Przez wiele lat bezskutecznie zabiegał o współpracę współwyznawców z Jednoty Braci Czeskich i Jednoty Litewskiej nad wydaniem wspólnego, nowego wydania Biblii.
Cieszył się tak wielkim szacunkiem wśród współwyznawców, że w 1611 roku zgodzili się na jego prośbę na usunięcie złośliwych komentarzy na temat jego ojca z "Postylli" Krzysztofa Kraińskiego. Pomimo próśb o zwolnienie go z funkcji superintendenta wybierano go na tę funkcję kilkakrotnie i pełnił ją aż do śmierci. W ostatnich latach do pomocy duszpasterskiej w Oksie przydzielano mu wikariuszy.
Zmarł w Oksie, został najprawdopodobniej pochowany w tamtejszym kościele kalwińskim.
Rodzina.
Poślubił szlachciankę Barbarę Marszewską z którą miał cztery córki i dwóch synów. Mężem jego wnuczki Aleksandry był Wespazjan Siennicki.
Jego męscy potomkowie byli pastorami kalwińskimi na Litwie do końca XVIII wieku.

</doc>
<doc id="5060832" url="https://pl.wikipedia.org/wiki?curid=5060832" title="World of Tanks Console">
World of Tanks Console

World of Tanks Console – gra symulacyjna typu MMO wyprodukowana przez Wargaming Chicago-Baltimore i wydana 12 lutego 2014 roku na Xbox 360, a 19 stycznia 2016 roku na PlayStation 4 przez Wargaming.net. Gra oparta jest na modelu płatności free-to-play.
Historia.
Po sukcesie jaki odniosła gra World of Tanks na platformie PC studio Wargaming rozpoczęło prace nad wydaniem tej gry na konsole. W czerwcu 2013 roku na targach E3 w Los Angeles zapowiedziano wydanie World of Tanks Console na Xbox 360. Gra została opracowana wraz z Wargaming Chicago-Baltimore (dawniej: Day 1 Studios). 3 października 2013 roku gra weszła w fazę testów beta. 
Gotowy produkt został wydany 12 lutego 2014 roku na Xbox 360, 17 września 2015 roku na ekspozycji Tokyo Game Show Wargaming ogłosił wydanie wersji na PlayStation 4, 19 stycznia 2016 roku odbyła się oficjalna premiera. 
21 lipca 2020 roku wraz z aktualizacją 5.0 została zamknięta wersja gry na Xbox 360, konto i postępy w grze można przenieść na konsolę Xbox One. Pojawiła się rozgrywka międzyplatformowa łącząca graczy Xbox One i PlayStation 4. Wraz z powstaniem nowej generacji konsol PlayStation 5 oraz Xbox Series X/S twórcy dostosowali grę do nowych możliwości, wprowadzono kompatybilność wsteczną, rozdzielczość 4K, 60 FPS-ów oraz wsparcie dla HDR.
Produkcja i rozwój.
22 sierpnia 2017 roku wraz z aktualizacją 4.0 pojawił się tryb "War Stories". Rozgrywka była dostępna w pojedynkę lub w kooperacji. Gracze mogli wziąć udział w realistycznych wydarzeniach historycznych. Fabuła została przedstawiona za pomocą animowanych komiksów autorstwa Andi Ewingtona z ilustracjami PJ Holdena i Matt Timsona, a ścieżkę dźwiękową skomponował Inon Zur. Wraz z aktualizacją 6.0 tryb War Stories został zamknięty.
Dostępne były kampanie:
26 czerwca 2018 roku wraz z aktualizacją 4.5 pojawiła się era "Mercenaries". Wprowadzono nową nację, oraz nowe drzewko technologiczne. Wszystkie nowe pojazdy zostały złożone z części innych maszyn. Aby zdobyć czołg, trzeba podpisać kontrakt i wypełniać jego etapy, kończąc określone zadania w określonym czasie. 21 lipca 2020 roku wraz z aktualizacją 5.0 firma Wargaming podjęła współpracę partnerską z WWE. Do gry weszły kolekcjonerskie pojazdy inspirowane WWE, załoganci wrestlingowi: The Undertaker, Becky Lynch, André the Giant, Sgt. Slaughter oraz Stone Cold Steve Austin. Przeprojektowano garaż na styl WWE, każdy czołg miał swoje unikatowe wprowadzenie. W tej aktualizacji rozpoczął się pierwszy Season Pass. 22 września 2020 roku wprowadzono drugą część Season Pass. Twórcy podjęli współpracę marką samochodów zabawkowych odlewanych ciśnieniowo Hot Wheels™. Do gry wprowadzono nowe czołgi kolekcjonerskie stylizowane marką Hot Wheels, również przeprojektowano garaż. 
15 grudnia 2020 roku do gry weszła rewolucyjna aktualizacja 6.0. Szata graficzna została całkowicie odnowiona, dostosowana do nowej generacji konsol. Przed aktualizacją dostępne było ok 60 map, zostały one wycofane i są aktualnie przerabiane do HD. Do 14 lutego 2023 roku powróciły 44 mapy w wysokiej rozdzielczości. Wraz z tą aktualizacją rozpoczął się trzeci Season Pass "Bohaterowie akcji" w którym pojawili się kultowi bohaterowie filmów akcji z lat 80: John Rambo, Snake Plissken oraz pułkownik James Braddock. Zmiany wprowadzone w grze spotkały się z krytycznymi opiniami graczy, którzy zarzucają twórcą pochopne wydanie oraz brak konsultacji z graczami co do wprowadzonych zmian i błędów które się pojawiły. Twórcy na oficjalnym Twitchu w transmisji na żywo przeprosili graczy za nową wersję gry, zapowiadając poprawienie błędów i większą konsultację z graczami. 9 marca 2021 roku rozpoczął się piąty Season Pass "Punkt zapalny", który promuje wprowadzenie do gry polskich czołgów średnich. Wraz z ulepszoną przepustką sezonową można było zdobyć pojazd premium CS-52 LIS wraz z unikalnym stylem 3D oraz Edmunda Orlika jako dowódcę. 23 marca pojawiła się gałąź polskich czołgów średnich, która dołączyła do gałęzi czołgów ciężkich w polskim drzewku technologicznym. 27 kwietnia 2021 roku rozpoczął się szósty Season Pass, wprowadzono "Nowoczesne czołgi". Rozgrywka została podzielona na dwa tryby: II wojna światowa, czyli dotychczasowa rozgrywka oraz Zimna wojna, czyli rozgrywka nowoczesnymi czołgami. Nowy tryb został podzielony na trzy epoki: powojenna, eskalacji oraz détente, w każdej epoce są dostępne po trzy czołgi w trzech drzewkach technologicznych: Sojusz Zachodni, Sojusz Wschodni oraz Niezależni. Zostały wprowadzone nowe czołgi z rodziny M1 Abrams, Challenger 2, Leopard 2, T-72, Typ 80, Magach, Merkawa. Rozgrywka toczy się na współczesnych powiększonych lokacjach, wprowadzono nowe materiały eksploatacyjne.
Rozgrywka.
Choć gra jest oparta na pierwotnej wersji komputerowej, różni się w kilku aspektach. Rozgrywka międzyplatformowa nie jest dostępna między PC a konsolą. WoT Console jest dostosowana intuicyjnie do obsługi gamepada, interfejs jest uproszczony. Choć w większości występują te same czołgi, niektóre różnią się parametrami. Gra na konsoli tworzona jest przez firmę z Baltimore, która promuje ją dodając podtytuł, który nawiązuje do aktualnie toczących się wydarzeń w grze.
Do dyspozycji gracza przed 15 grudnia 2020 roku było po jednym czołgu I poziomu z: Niemiec, ZSRR, Stanów Zjednoczonych, Włoch, Francji, Wielkiej Brytanii, Chin, Japonii, Czechosłowacji, Polski i Szwecji. Od aktualizacji 6.0 wydanej 15 grudnia 2020 roku czołgi I i II poziomu zostały ukryte i gracz rozpoczyna badanie od III do X poziomu. W bitwach losowych zdobywa się doświadczenie i kredyty dzięki czemu można kupować ulepszenia do danego czołgu oraz rozwijać drzewo technologiczne, które pozwala na odblokowanie kolejnych pojazdów. W grze dostępne jest szkolenie dowódcy, od aktualizacji 6.0 dostępne jest 9 slotów na szkolenie załogi. Dostępny jest sprzęt eksploatacyjny: zestaw naprawczy, apteczka, gaśnica, racje bojowe. 
Jednostki bojowe.
W grze występuje pięć klas pojazdów: czołgi lekkie, średnie, ciężkie, niszczyciele czołgów oraz artyleria samobieżna. Występują pojazdy drzewkowe, rozwój modułów bada się w drzewku technologicznym a kupuje się za walutę srebro, zdobywane podczas bitew. Pojazdy specjalne/premium dostępne za wolne doświadczenie, za walutę złoto, bądź zdobywa się w różnego rodzaju operacjach. Pojazdy najemnicze dostępne po ukończeniu wszystkich etapów kontraktu na wybrany czołg.

</doc>
<doc id="5060833" url="https://pl.wikipedia.org/wiki?curid=5060833" title="Wimbledon 2019 (turniej legend seniorów)">
Wimbledon 2019 (turniej legend seniorów)

Wimbledon 2019 – turniej legend seniorów – zawody deblowe legend seniorów, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 9–14 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.

</doc>
<doc id="5060836" url="https://pl.wikipedia.org/wiki?curid=5060836" title="Wileńskie Towarzystwo Lekarskie">
Wileńskie Towarzystwo Lekarskie

Wileńskie Towarzystwo Lekarskie – polskie towarzystwo naukowe specjalistyczne działające w latach 1805–1939 w Wilnie; pierwszym prezesem towarzystwa był Jędrzej Śniadecki.
Towarzystwo zostało założone 12 grudnia 1805 jako Towarzystwo Medyczne Wileńskie; członkami założycielami towarzystwa byli lekarze August Bécu, Jan Braun, Eliasz Enholm, Joseph Frank, Herz Heiman, Józef Jakub Liboszyc, Johann Lobenwein, Andrzej Matusewicz, Ferdynand Spitznagel, Jan Szlegel, Jan Szymkiewicz, Jędrzej Śniadecki i aptekarze Grzegorz Gutt, Karol Wagner, Jan Wolfgang.
Po I wojnie światowej (1914–1918) towarzystwo wznowiło działalność w 1919, od 1920 działało pod nazwą Wileńskie Towarzystwo Lekarskie.

</doc>
<doc id="5060874" url="https://pl.wikipedia.org/wiki?curid=5060874" title="Grzybówka niebieskoszara">
Grzybówka niebieskoszara

Grzybówka niebieskoszara ("Mycena pseudocorticola" (Lasch) Kühner) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson ten opisał w 1938 r. Robert Kühner.
Franciszek Błoński w 1888 r. i Maria Lisiewska w 1987 r. opisywali go pod polską nazwą grzybówka nibykorowa. Władysław Wojewoda w 2003 r. zaproponował nazwę grzybówka niebieskoszara.
Morfologia.
Średnica 2–12 mm, półkulisty, paraboliczny, szeroko stożkowy do wypukłego, czasem z małą brodawką, często nieco spłaszczony pośrodku, bruzdowany, półprzezroczysto-prążkowany. Powierzchnia oprószona, połyskująca, ciemnoniebieska, niebieskawo-szara lub szara, z wiekiem brązowiejąca.
W liczbie 8–14 dochodzących do trzonu, dość szerokie, wypukłe, szeroko przyrośnięte i zbiegające z krótkim zębem, szare do bladoniebieskawo-szarych lub szarobiałe, z wiekiem stają się blado sepiobrązowe. Ostrza jaśniejsze.
Wysokość 5–25 mm, grubość 0,2–1 mm, prosty lub zagięty. Powierzchnia kłaczkowato oprószona, od szarej do niebieskawoszarej, z wiekiem bardziej brązowawa. Podstawa gęsto pokryta długimi, białymi włókienkami.
Bez zapachu.
Podstawki 25–36 × 9–12 µm, maczugowate, 4-zarodnikowe ze sprzążkami, lub 2-zarodnikowe bez sprzążek, z rozdętymi sterygmami o długości do 13 µm. Zarodniki na podstawkach 4-zarodnikowych 8–10,5 × 7,5–10 µm, na podstawkach 2-zarodnikowych 13 × 12 µm, kulistelub prawie kuliste, gładkie, amyloidalne. Cheilocystydy 12–54 × 6–25 µm, pomieszane z podstawkami, maczugowate, ze sprzążkami lub bez, nierównomiernie pokryte prostymi lub rozgałęzionymi, zakrzywionymi lub krętymi naroślami o długości do 20 µm. Pleurocystyd brak. Trama blaszek dekstrynoidalna, w odczynniku Melzera barwiąca się na czerwono-brązowo. Strzępki włosków kapelusza o szerokości 2–5 µm, pokryte cylindrycznymi naroślami. Strzępki warstwy korowej trzonu uchyłkowate o końcowych komórkach mających długość 25–37,5 µm.
Występowanie i siedlisko.
Znane jest występowanie grzybówki niebieskoszarej w niektórych krajach Europy, podano jej występowanie także w Ameryce Północnej i w Maroku. Władysław Wojewoda w zestawieniu grzybów wielkoowocnikowych Polski w 2003 r. przytacza 10 stanowisk z uwagą, że gatunek ten jest rzadki. Bardziej aktualne stanowiska podaje internetowy atlas grzybów. Zaliczony w nim jest do gatunków rzadkich, wartych objęcia ochroną. Znajduje się na "Czerwonej liście roślin i grzybów Polski". Ma status V – gatunek narażony, który zapewne w najbliższej przyszłości przesunie się do kategorii wymierających, jeśli nadal będą działać czynniki zagrożenia.
Grzyb saprotroficzny. Rośnie w lasach liściastych, zwłaszcza w olsach, na porośniętej mchami i porostami korze martwych i żywych pni drzew liściastych, zwłaszcza buka, jesionu wyniosłego, czeremchy, dębu i wierzby.
Gatunki podobne.
Grzybówka niebieskoszara często rośnie na tym samym pniu wraz z grzybówką purpurowobrązową ("Mycena meliigena"). Częstsza jest grzybówka niebieskoszara. Młode owocniki tych gatunków są łatwe do rozróżnienia, ale z wiekiem stają się brązowe i trudne do odróżnienia. Podobne są również mikroskopowo. Cechą, po której można je odróżnić jest wielkość i kształt komórek końcowych strzępek skórki trzonu. U grzybówki niebieskoszarej są one przysadziste, nie dłuższe niż 37 µm.

</doc>
<doc id="5060875" url="https://pl.wikipedia.org/wiki?curid=5060875" title="Mycena pseudocorticola">
Mycena pseudocorticola



</doc>
<doc id="5060876" url="https://pl.wikipedia.org/wiki?curid=5060876" title="Grzybówka nibykorowa">
Grzybówka nibykorowa



</doc>
<doc id="5060885" url="https://pl.wikipedia.org/wiki?curid=5060885" title="Uzunbodżak (rezerwat)">
Uzunbodżak (rezerwat)

Uzunbodżak (bułg. "Узунбоджак") – rezerwat przyrody w południowo-wschodniej Bułgarii, przy granicy z Turcją. Jeden z pięciu rezerwatów stworzonych na Obszarze Obszar Chronionego Krajobrazu Strandża. Znany też pod nazwą Rezerwat Lopuszna.
Flora.
Teren rezerwatu obejmuje jeden z najstarszych lasów bukowo-dębowych. Charakterystyczne jest występowanie w podszyciu lasu różanecznika - "rhododendron ponticum". Inne występujące tu chronionych gatunki flory to: ostrokrzew kolchidzki, dziurawiec wielki, kozłek lekarski, ognik szkarłatny, borówka kaukaska i inne.
Fauna.
W rezerwacie występuje wiele gatunków gadów między innymi gekon śródziemnomorski, malpolon, padalec zwyczajny i inne. Często spotykane są również następujące gatunki ssaków leśnych między innymi: sarny, jelenie, dziki, lisy, szakale, kuny i wilki.
Do lat 30. XX wieku powszechnie występował na tych terenach również ryś, jednakże wzrost aktywności gospodarczej w regionie przyczynił się do jego wyginięcia.

</doc>
<doc id="5060889" url="https://pl.wikipedia.org/wiki?curid=5060889" title="Róża Maria Goździewska">
Róża Maria Goździewska

Róża Maria Goździewska (także Różyczka Goździewska; ur. 31 marca 1936, zm. 29 października 1989) – znana jako najmłodsza sanitariuszka w powstaniu warszawskim.
Życiorys.
Jej ojciec został zabity przez Gestapo w 1943. Rok później, 1 sierpnia, w Warszawie wybuchło powstanie. W walkach po stronie polskich powstańców wzięło udział wielu dzieci-żołnierzy. Goździewska, wówczas ośmioletnia, pomagała w szpitalu polowym przy ul. Moniuszki 11. Ten szpital polowy był powiązany z oddziałem Kompanii „Koszta” Armii Krajowej.
Zdjęcie Goździewskiej w opasce Czerwonego Krzyża zostało wykonane na początku sierpnia 1944 przez Eugeniusza Lokajskiego, pseud. "Broka", powstańca i fotografa AK, który zginął miesiąc później. Powstanie zostało ostatecznie stłumione przez Niemców 2 października. Goździewska i jej siostra przeżyły wojnę. Następnie Goździewska ukończyła Politechnikę Śląską, a w 1958 wyemigrowała do Francji, gdzie wyszła za mąż i urodziła dwoje dzieci. Zmarła 29 października 1989 roku.
Upamiętnienie.
Na początku XXI wieku jej zdjęcie zyskało uznanie dzięki wykorzystaniu w różnych materiałach wydawanych przez Muzeum Powstania Warszawskiego. Jej zdjęcie zostało pokolorowane w dekadzie 2010, a pod koniec tej dekady już było określane jako „dobrze znane”, a nawet jako "jedno z najsłynniejszych zdjęć z Powstania Warszawskiego".

</doc>
<doc id="5060890" url="https://pl.wikipedia.org/wiki?curid=5060890" title="Różyczka Goździewska">
Różyczka Goździewska



</doc>
<doc id="5060891" url="https://pl.wikipedia.org/wiki?curid=5060891" title="Puccinia obscura">
Puccinia obscura

Puccinia obscura J. Schröt. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na roślinach z rodzaju kosmatka ("Luzula") i stokrotka ("Bellis"). Wywołuje u nich chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Takson ten opisał w 1876 r. Joseph Schröter.
Synonimy:
Charakterystyka.
"Puccinia obscura" jest pasożytem dwudomowym, tzn. jej cykl życiowy odbywa się na dwóch gatunkach żywicieli. Spermogonia rozwijają się na liściach stokrotki, tworząc na nich zwarte, okrągłe skupiska. Ecja tworzą się w obrębie chlorotycznych i nieco nabrzmiałych plam, również na liściach stokrotki, zarówno na ich górnej, jak dolnej powierzchni. Drugim żywicielem są różne gatunki kosmatek ("Luzula"). W obrębie przebarwionych plam na górnej stronie ich liści powstają jasnobrązowe Uredinia i ciemnobrązowe telia (te są rzadko spotykane). Urediniospory kolczaste, z dwoma porami rostkowymi, każda otoczony gładką strefą. Teliospory 2-komórkowe na trwałym trzonku o długości ok. 30 µm. Ich wierzchołkowa część górnej komórki ma silnie pogrubioną ścianę komórkową.
"Puccinia obscura" występuje w licznych krajach Europy, w Ameryce Północnej, podano jej występowanie także w Ameryce Południowej, Afryce (Algieria), Korei, Japonii i na Nowej Zelandii.
Występuje na stokrotce pospolitej ("Bellis perennis"), oraz różnych gatunkach kosmatek ("Luzula"): kosmatka polna ("Luzula campestris"), kosmatka gajowa ("Luzula luzuloides"), kosmatka licznokwiatowa ("Luzula multiflora"), kosmatka blada ("Luzula pallescens"), kosmatka owłosiona "Luzula pilosa" i kosmatka olbrzymia ("Luzula sylvatica").

</doc>
<doc id="5060904" url="https://pl.wikipedia.org/wiki?curid=5060904" title="Uniwersytet w Hamburgu">
Uniwersytet w Hamburgu



</doc>
<doc id="5060907" url="https://pl.wikipedia.org/wiki?curid=5060907" title="Ginés Jesús Hernández">
Ginés Jesús Hernández

Sergio María Ginés Jesús Hernández y Martínez (ur. 1 lipca 1959 w Mula) – hiszpański duchowny, trzeci papież Kościoła Palmariańskiego jako Grzegorz XVIII w latach 2011-2016. Następca Piotra II.
Życiorys.
Urodził się w mieście Mula 1 lipca 1959 roku. Święcenia kapłańskie otrzymał 2 grudnia 1984 roku i w tym samym dniu otrzymał też sakrę biskupią. Kreację kardynalską otrzymał w 2010 roku z rąk papieża Piotra II, którego był sekretarzem stanu w latach 2005-2011. Po śmierci Piotra II został wybrany na papieża, przyjmując imię Grzegorza XVIII. Ginés zrzekł się funkcji papieża i uciekł z Kościoła Palmariańskiego, by ożenić się z Nieves Triviño – zakonnicą Kościoła Palmariańskiego.
10 czerwca 2018 roku przeprowadził napad na Bazylikę Palmariańską wraz ze Nieves Triviño. Ginés został ciężko ranny po bójce z biskupami, a jego żona doznała drobnych obrażeń. 13 czerwca tego samego roku oboje zostali oskarżeni o napad. Po przesłuchaniu zostali osadzeni w więzieniu, gdzie oczekują na proces.

</doc>
<doc id="5060909" url="https://pl.wikipedia.org/wiki?curid=5060909" title="Luigi De Manincor">
Luigi De Manincor

Luigi De Manincor (ur. 14 lipca 1910 w Trieście, zm. 13 lutego 1986 w Varazze) – włoski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Giovannim Reggio, Bruno Bianchim, Domenico Mordinim, Enrico Poggim i Luigi Poggim, złoty medal w żeglarskiej klasie 8 metrów. Po raz drugi na letnich igrzyskach olimpijskich wystąpił w Londynie (1948), zajmując 5. miejsce w klasie Dragon.
Luigi de Manincor zaczął żeglować w bardzo młodym wieku w Yacht Club Adriatico. W wieku 15 lat wziął udział w swoich pierwszych międzynarodowych zawodach, w regatach nad Balatonem. W 1948 zajął drugie miejsce w mistrzostwach Włoch w klasie Star, w parze z Tito Nordio – olimpijczykiem z 1928. Zdobył pięć tytułów mistrza Włoch w klasie 6 metrów, ale wycofał się z uczestnictwa w zawodach w 1950, po zajęciu czwartego miejsca na mistrzostwach świata w Chicago (w klasie Star). Za zasługi został odznaczony Złotym Medalem przez Włoski Narodowy Komitet Olimpijski.
Obok jego grobu, w Rovinj na Istrii, znajduje się tablica pamiątkowa Silvano Abba, jego rodaka i brązowego medalisty igrzysk w Berlinie (1936) w pięcioboju nowoczesnym.

</doc>
<doc id="5060910" url="https://pl.wikipedia.org/wiki?curid=5060910" title="Rajd Chorwacji 2021">
Rajd Chorwacji 2021

Rajd Chorwacji 2021 (Croatia Rally 2021) – 48. edycja Rajdu Chorwacji. Był to rajd samochodowy odbywający się od 22 do 25 kwietnia 2021 roku w Chorwacji. Składał się z 20 odcinków specjalnych rozegranych na asfalcie. Baza imprezy była zlokalizowana w miejscowości Zagrzeb. Była to trzecia runda rajdowych mistrzostw świata w roku 2021. W rajdzie zawodnicy startowali między innymi w kategoriach WRC, WRC2, WRC3 oraz Junior WRC.
Zwycięzcą trzeciej rundy RSMŚ 2021 został Francuz Sébastien Ogier, dla którego była to 51 wygrana w 159 starcie w mistrzostwach. Na drugim miejscu ze stratą niecałej sekundy przyjechał kolejny zawodnik zespołu Toyoty, Brytyjczyk Elfyn Evans. Trzecie miejsce zajął Belg Thierry Neuville samochodem Hyundai i20 Coupe WRC. W kategorii WRC2 zwyciężył Norweg Mads Østberg, a w WRC3 zwycięstwo odniósł Polak Kajetan Kajetanowicz (wygrał 5 oesów).
Lista startowa.
Poniższa lista startowa spośród 65 załóg biorących udział w rajdzie, przedstawia tylko zawodników, startujących w mistrzowskich klasach: WRC, WRC2, WRC3 i Junior WRC.
Wyniki końcowe rajdu.
W klasyfikacji generalnej, WRC2 oraz WRC3 dodatkowe punkty w klasyfikacji indywidualnej przyznawane są za odcinek Power Stage. Natomiast w klasyfikacji Junior WRC dodatkowe punkty przyznawane są za każdy wygrany odcinek specjalny.
Klasyfikacje RSMŚ 2021 po 3 rundach.
Punkty otrzymuje 10 pierwszych zawodników, którzy ukończą wyścig według klucza:
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage, w którym punkty przyznawane są według porządku:
WRC2.
Do końcowej klasyfikacji liczone jest sześć najlepszych wyników spośród siedmiu wskazanych rajdów. Dodatkowe punkty są przyznawane za odcinek Power Stage.
Junior WRC.
W kategorii Junior WRC dodatkowe punkty wyszczególnione w indeksie górnym w tabeli, dodawane są za każdy wygrany odcinek specjalny.

</doc>
<doc id="5060911" url="https://pl.wikipedia.org/wiki?curid=5060911" title="Narożnica">
Narożnica

Narożnica ("Phalera") – rodzaj motyli z rodziny garbatkowatych.
Motyle o krępej budowy ciele. Głowa ich jest zaopatrzona w łyse oczy złożone, przyoczka i krótką ssawkę. Tułów jest szeroki, barwnie owłosiony. Skrzydło przedniej pary jest duże i długie, zaś tylnej owalne. W pozycji spoczynkowej skrzydła ściśle przylegają do boków ciała. Gruby odwłok ma cylindryczny kształt. U samca odwłok wieńczą pęczki włosów. 
Rodzaj ten zamieszkuje krainy palearktyczną, etiopską, orientalną i australijską. W Polsce reprezentowany jest tylko przez narożnicę zbrojówkę. Zimowanie odbywa się w stadium poczwarki. Owady dorosłe nie pobierają pokarmu i są aktywne nocą.
Takson ten wprowadzony został w 1819 roku przez Jacoba Hübnera. Zalicza się do niego około 50 opisanych gatunków, w tym:

</doc>
<doc id="5060913" url="https://pl.wikipedia.org/wiki?curid=5060913" title="Phalera">
Phalera



</doc>
<doc id="5060915" url="https://pl.wikipedia.org/wiki?curid=5060915" title="Joseph Levis">
Joseph Levis

Joseph Louis Levis (ur. 20 lipca 1905 w Bostonie, zm. 20 maja 2005 w Brighton.) – amerykański szermierz.
Życiorys.
Trzykrotny uczestnik letnich igrzysk olimpijskich w 1928, 1932 oraz 1936.

</doc>
<doc id="5060922" url="https://pl.wikipedia.org/wiki?curid=5060922" title="Domenico Mordini">
Domenico Mordini

Domenico Mordini (ur. 7 kwietnia 1898, zm. 12 marca 1948) – włoski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Giovannim Reggio, Bruno Bianchim, Luigi De Manincorem, Enrico Poggim i Luigi Poggim, złoty medal w żeglarskiej klasie 8 metrów.
Domenico Mordini był włoskim żeglarzem pochodzącym z klasy robotniczej, w przeciwieństwie do innych żeglarzy tamtych czasów, którzy wywodzili się z marynarki wojennej. Po wielu latach żeglowania na różnych łodziach, Mordini, nazywany przez innych żeglarzy "U Menegu", został wybrany do drużyny olimpijskiej pod naciskiem Narodowej Partii Faszystowskiej, która chciała, aby na olimpiadzie wystąpił przedstawiciel "włoskiego ludu".

</doc>
<doc id="5060923" url="https://pl.wikipedia.org/wiki?curid=5060923" title="Mistrzostwa Europy w Strzelaniu do Rzutków 1960">
Mistrzostwa Europy w Strzelaniu do Rzutków 1960

Mistrzostwa Europy w Strzelaniu do Rzutków 1960 – piąte mistrzostwa Europy w strzelaniu do rzutków. Odbyły się one w dwóch miastach: Paryżu i Barcelonie.
Rozegrano sześć konkurencji, w tym dwie dla kobiet. W turnieju wystąpili także zawodnicy spoza kontynentu europejskiego. W klasyfikacji medalowej najlepsi okazali się reprezentanci Francji.

</doc>
<doc id="5060924" url="https://pl.wikipedia.org/wiki?curid=5060924" title="Marija Lukačič">
Marija Lukačič

Marija Lukačič (ur. 10 sierpnia 1949 w Ljutomerze) – słoweńska polityk.
Życiorys.
Jest członkiem Słoweńskiej Partii Demokratycznej. Studiowała geologię na Wydziale Nauk Przyrodniczych i Technologii ("Fakulteti za naravoslovje in tehnologijo") w Lublanie. Studia ukończyła w 1976 roku. Pracowała w Słoweńskim Urzędzie Geodezji i Kartografii. W 1991 roku została doradcą rządu w Ministerstwie Rolnictwa, Leśnictwa i Żywności. Zajmowała się przygotowaniem ustawy o Funduszu Gruntów Rolnych i Leśnych Republiki Słowenii. W latach1994–1999 była dyrektorem Funduszu Rolnego i Leśnego Republiki Słowenii ("Sklad kmetijskih zemljišč in gozdov Republike Slovenije"). W 2000 roku została powołana na stanowisko dyrektora Urzędu ds. Denacjonalizacji ("Urad za denacionalizacijo"). Pełniła funkcję ministra rolnictwa, leśnictwa i żywności w pierwszym rządzie Janeza Janšy utworzonym 3 grudnia 2004 roku. Zrezygnowała w styczniu 2007 roku z powodu złego stanu zdrowia. Zastąpił ją Iztok Jarc.

</doc>
<doc id="5060925" url="https://pl.wikipedia.org/wiki?curid=5060925" title="Mistrzostwa Europy w Strzelaniu do Rzutków 1961">
Mistrzostwa Europy w Strzelaniu do Rzutków 1961

Mistrzostwa Europy w Strzelaniu do Rzutków 1961 – szóste mistrzostwa Europy w strzelaniu do rzutków. Odbyły się one w Bernie.
Rozegrano sześć konkurencji, w tym dwie dla kobiet. W turnieju wystąpili także zawodnicy spoza kontynentu europejskiego. W klasyfikacji medalowej najlepsi okazali się reprezentanci Francji.

</doc>
<doc id="5060930" url="https://pl.wikipedia.org/wiki?curid=5060930" title="Mistrzostwa Europy w Strzelaniu do Rzutków 1965">
Mistrzostwa Europy w Strzelaniu do Rzutków 1965

Mistrzostwa Europy w Strzelaniu do Rzutków 1965 – dziesiąte mistrzostwa Europy w strzelaniu do rzutków. Odbyły się one w Lizbonie.
Rozegrano sześć konkurencji seniorskich (w tym dwie dla kobiet) i przynajmniej trzy konkurencje dla juniorów. W klasyfikacji medalowej najlepsi okazali się reprezentanci Związku Radzieckiego.
Klasyfikacja medalowa.
Klasyfikacja nie uwzględnia medalistów w konkurencjach juniorskich.
Wyniki.
Juniorzy.
Zestawienie medalistów w konkurencjach juniorskich jest niepełne.

</doc>
<doc id="5060932" url="https://pl.wikipedia.org/wiki?curid=5060932" title="Karol Armatys">
Karol Armatys

Karol Armatys (ur. 2 września 1833 w Krakowie, zm. 4 czerwca 1872 we Lwowie) – przedsiębiorca.
Życiorys.
Urodził się 2 września 1833 w Krakowie.
We Lwowie działał w organizacji powstania styczniowego 1863 (wraz z nim jego żona i Stanisław Armatys). Przekazywał fundusze na rzecz zrywu, w związku z czym przez trzy miesiące był więziony. Po zwolnieniu był zaangażowany w przygotowania ucieczki księcia Adama Sapiehy.
Z zawodu był kuśnierzem, prowadził sklep handlując futrami, inne przedsiębiorstwa oraz pierwszy tartak parowy. Pełnił mandat radnego miasta Lwowa. Do końca życia był członkiem zarządu Kasy Zaliczkowej we Lwowie.
Zmarł 4 czerwca 1872 we Lwowie na gruźlicę. Został pochowany na Cmentarzu Łyczakowskim we Lwowie.

</doc>
<doc id="5060934" url="https://pl.wikipedia.org/wiki?curid=5060934" title="Diuna (geografia)">
Diuna (geografia)



</doc>
<doc id="5060937" url="https://pl.wikipedia.org/wiki?curid=5060937" title="Georges Trombert">
Georges Trombert

Georges Auguste Ernest Trombert (ur. 10 sierpnia 1874 w Genewie, zm. 27 lutego 1949 w Lyonie) – francuski szermierz, multimedalista igrzysk olimpijskich.
Życiorys.
Uczestnik letnich igrzysk olimpijskich w 1920.

</doc>
<doc id="5060940" url="https://pl.wikipedia.org/wiki?curid=5060940" title="Kościół św. Sebastiana w Madrycie">
Kościół św. Sebastiana w Madrycie

Kościół św. Sebastiana (hiszp. "Iglesia de San Sebastián") – rzymskokatolicka świątynia parafialna w Madrycie, przy Calle de Atocha.
Historia.
Pierwszą świątynię wzniósł w tym miejscu w latach 1554-1578 mistrz budowlany Antonio Sillero. Ta została wyremontowana przez Antoniego de la Tijera, Juana de Bulga Valdelastras oraz Juana de Obregón w latach 1595-1598. W 1936 roku kościół został poważnie zniszczony podczas wojny domowej. Odbudowano go według projektu Francisca Íñigueza w 1943. Kościół otwarto dla ruchu turystycznego w 1959.

</doc>
<doc id="5060942" url="https://pl.wikipedia.org/wiki?curid=5060942" title="AZD1222">
AZD1222



</doc>
<doc id="5060945" url="https://pl.wikipedia.org/wiki?curid=5060945" title="Marcel Perrot">
Marcel Perrot

Marcel Léon Jacques Perrot (ur. 24 lutego 1879 w Vendôme, zm. 16 lipca 1969 w Deauville) – francuski szermierz, medalista igrzysk olimpijskich.
Życiorys.
Uczestnik letnich igrzysk olimpijskich w 1920. 

</doc>
<doc id="5060949" url="https://pl.wikipedia.org/wiki?curid=5060949" title="Irma Pavlinič Krebs">
Irma Pavlinič Krebs

Irma Pavlinič Krebs (ur. 1963 w Črnej na Koroškem) – słoweńska prawniczka
Życiorys.
Mieszka w Kotlje. W 1986 roku ukończyła studia na Wydziale Prawa Uniwersytetu Lublańskiego. Po odbyciu stażu w sądzie w Mariborze i zdaniu egzaminu adwokackiego zajmowała stanowiska kierownicze w gospodarce i administracji państwowej. Od września 1989 do czerwca 1990 była kierownikiem kadr w firmie Gorenje Fecro. W latach 1990 –1995 była naczelnikiem Wydziału Administracji i Spraw Wewnętrznych w gminie Ravne na Koroškem, a potem do października 2000 roku dyrektorem administracyjnym. W 2000 roku została posłem do Zgromadzenia Narodowego. W kadencji 2000–2004 była wiceprzewodniczącą Zgromadzenia Narodowego, członkiem Komisji Polityki Wewnętrznej, Administracji i Sprawiedliwości oraz Komisji Konstytucyjnej. W 2004 roku nie została wybrana i otworzyła własną kancelarię prawniczą.
Od 2008 roku pełniła funkcję ministra administracji publicznej w rządzie Boruta Pahora jako członek partii Zeres. Gdy partia opuściła rząd koalicyjny w lipcu 2011 roku złożyła rezygnację razem z ministrem gospodarki Darją Radić i ministrem kultury Majdą Širca. Wróciła do Kotlje i do pracy w kancelarii. 

</doc>
<doc id="5060950" url="https://pl.wikipedia.org/wiki?curid=5060950" title="Gaston Amson">
Gaston Amson

Gaston Marcel Amson (ur. 17 listopada 1883 w Paryżu, zm. 16 lipca 1960 tamże) – francuski szermierz, multimedalista igrzysk olimpijskich.
Życiorys.
Uczestnik letnich igrzysk olimpijskich w 1920 oraz 1928.

</doc>
<doc id="5060951" url="https://pl.wikipedia.org/wiki?curid=5060951" title="North Northamptonshire">
North Northamptonshire

North Northamptonshire – dystrykt typu unitary authority obejmujący północno-wschodnią część hrabstwa ceremonialnego Northamptonshire, w Anglii.
Utworzony został 1 kwietnia 2021 roku w wyniku połączenia dystryktów niemetropolitalnych Corby, East Northamptonshire, Kettering oraz Wellingborough i jednoczesnej likwidacji hrabstwa niemetropolitalnego Northamptonshire. Ośrodkiem administracyjnym jest miasto Kettering.
Powierzchnia dystryktu wynosi 986,6026 km², liczba ludności 316 851 (2011).

</doc>
<doc id="5060952" url="https://pl.wikipedia.org/wiki?curid=5060952" title="Mistrzostwa Europy w Strzelaniu do Rzutków 1969">
Mistrzostwa Europy w Strzelaniu do Rzutków 1969

Mistrzostwa Europy w Strzelaniu do Rzutków 1969 – czternaste mistrzostwa Europy w strzelaniu do rzutków. Odbyły się one w Paryżu.
Rozegrano sześć konkurencji seniorskich (w tym dwie dla kobiet) i przynajmniej dwie konkurencje dla juniorów. W klasyfikacji medalowej najlepsi okazali się reprezentanci gospodarzy.

</doc>
<doc id="5060953" url="https://pl.wikipedia.org/wiki?curid=5060953" title="Tomislav Brkić">
Tomislav Brkić

Tomislav Brkić (ur. 9 marca 1990 w Mostarze) – bośniacki tenisista, reprezentant kraju w Pucharze Davisa.
Kariera tenisowa.
Zawodowy tenisista od roku 2008.
W grze podwójnej zwycięzca dwóch turniejów o randze ATP Tour z pięciu rozegranych finałów. Ponadto wygrał jedenaście deblowych turniejów rangi ATP Challenger Tour oraz szesnaście singlowych i dwadzieścia dziewięć deblowych turniejów rangi ITF.
Najwyżej klasyfikowany w rankingu gry pojedynczej na 212. miejscu (6 października 2014), a w zestawieniu gry podwójnej na 40. pozycji (17 stycznia 2022).

</doc>
<doc id="5060954" url="https://pl.wikipedia.org/wiki?curid=5060954" title="Enrico Poggi">
Enrico Poggi

Enrico Poggi (ur. 30 stycznia 1908, zm. 16 października 1976) – włoski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Giovannim Reggio, Bruno Bianchim, Domenico Mordinim, Luigi De Manincorem i swoim bratem Luigi Poggim, złoty medal w żeglarskiej klasie 8 metrów. W zawodach olimpijskich uczestniczył jeszcze dwukrotnie (Londyn 1948, Helsinki 1952), w obu przypadkach zajmując 8. miejsca w klasie 6 metrów.

</doc>
<doc id="5060957" url="https://pl.wikipedia.org/wiki?curid=5060957" title="Lionel Bony de Castellane">
Lionel Bony de Castellane

Lionel Boniface de Castellane-Majastres (ur. 28 września 1891 w Gardegan-et-Tourtirac, zm. 29 listopada 1965 w Béziers) – francuski szermierz, medalista igrzysk olimpijskich.
Życiorys.
Uczestnik letnich igrzysk olimpijskich w 1920. 

</doc>
<doc id="5060960" url="https://pl.wikipedia.org/wiki?curid=5060960" title="Alexi Lubomirski">
Alexi Lubomirski

Alexi Lubomirski, Alex Jan (ur. 26 sierpnia 1975) – brytyjski fotograf, autor oficjalnych zaręczynowych i ślubnych fotografii księcia Henryka i Meghan Markle.
Życiorys.
Urodził się w Londynie, jego matka była pochodzenia angielsko-peruwiańskiego, ojciec zaś polsko-francuskiego. Mieszkał z matką w Anglii i Botswanie. Uczył się w Magdalen College School do 1994, potem studiował na Uniwersytecie w Brighton. Pracował z Mario Testino jako asystent fotografa.
Obecnie mieszka w Nowym Jorku. Zajmuje się fotografią mody. Jego zdjęcia były publikowane w Harper´s Bazaar US, Vogue (Meksyk, Niemcy, Rosja, Hiszpania, Korea, Chiny), Men’s Vogue Chiny, Numero Tokyo, W Korea, GQ USA i Allure. Fotografował Demi Moore, Beyoncé, Charlize Theron, Gwyneth Paltrow, Natalie Portman i wiele innych znanych osób.
W 2008 odbyła się pierwsza wystawa jego prac w MILK gallery w Nowym Jorku.
Napisał książkę zatytułowaną Princely Advice for Happy Life. Książkę dedykował swoim synom, została ona przetłumaczona na sześć języków. Wydał także dwa albumy z fotografiami, Decade 2014 oraz Diverse Beauty (2016).
W maju 2018 Royal Mail wydała pamiątkowe znaczki pocztowe upamiętniające zaręczyny księcia Henryka i Megan Markle, do ich powstania zostały wykorzystane zdjęcia jego autorstwa.
Rodzina.
Alexi Lubomirski jest synem Władysława Jana Adama Lubomirskiego i jego pierwszej żony Eileeny Pameli Beardsell.
Życie prywatne.
Alexi Lubomirski ożenił się z urodzoną w Nowym Jorku Giadą Torri, z którą był w związku od 2009 roku.

</doc>
<doc id="5060962" url="https://pl.wikipedia.org/wiki?curid=5060962" title="Lukas Pöstlberger">
Lukas Pöstlberger

Lukas Pöstlberger (ur. 10 stycznia 1992 w Vöcklabruck) – austriacki kolarz szosowy.
Osiągnięcia.
Opracowano na podstawie:

</doc>
<doc id="5060963" url="https://pl.wikipedia.org/wiki?curid=5060963" title="Carlos Alcaraz">
Carlos Alcaraz

Carlos Alcaraz Garfia (ur. 5 maja 2003 w El Palmar) – hiszpański tenisista, triumfator US Open 2022, lider rankingu ATP.
Kariera tenisowa.
Status profesjonalny Alcaraz uzyskał w 2018 roku.
W rozgrywkach cyklu ATP Tour Hiszpan wygrał sześć turniejów w grze pojedynczej z ośmiu osiągniętych finałów. Ponadto zwyciężył w czterech singlowych turniejach cyklu ATP Challenger Tour oraz trzech singlowych turniejach cyklu ITF Men’s World Tennis Tour.
W turnieju głównym zawodów wielkoszlemowych zadebiutował podczas Australian Open w 2021 roku, odpadając w drugiej rundzie.
W 2021 roku zwyciężył w zawodach Next Generation ATP Finals dla tenisistów do lat 21. Jako najwyżej rozstawiony wygrał wszystkie pięć meczów, a w finale pokonał Sebastiana Kordę 4:3(5), 4:2, 4:2.
W 2022 roku zwyciężył w rozgrywkach singlowych podczas wielkoszlemowego US Open, pokonując w finale Caspera Ruuda 6:4, 2:6, 7:6(1), 6:3. Dzięki triumfowi w zawodach awansował na pozycję lidera rankingu singlowego ATP, stając się najmłodszą osobą, która tego dokonała.
Alcaraz został liderem rankingu singlowego ATP podczas notowania 12 września 2022, natomiast w grze podwójnej najwyżej był na 519. pozycji (9 maja 2022).

</doc>
<doc id="5060965" url="https://pl.wikipedia.org/wiki?curid=5060965" title="EFM Show">
EFM Show

EFM Show ("European Fight Masters Show") dawniej jako EFM ("European Fight Masters") – polska organizacja promująca walki na zasadach MMA, która została założona w 2015 roku. Byłymi właścicielami federacji byli Norbert Sawicki oraz jego brat Michał Materla.
Historia.
Gale EFM.
EFM 1: Wrocław Sport Power
Pierwsza edycja European Fight Masters Show odbyła się 18 kwietnia 2015 we Wrocławiu na Hali Stulecia. Main eventem gali było starcie pomiędzy Łukaszem Koperą a Lajosem Etalaky. Pojedynek zwyciężył po trzech rundach zawodnik pochodzący z Węgier przez jednogłośną decyzję sędziowską. W Co-main evencie gali Aleksandrer Georgas takim samym werdyktem pokonał Łukasza Kuliga.
EFM 2: Fiwe Fight Arena
Gala EFM 2 odbyła się 9 września 2017 w Warszawie. W Main evencie Krzysztof Gutowski pokonał przez TKO (kolana i ciosy) Ukraińca, Aleksieja Albierda już w pierwszej rundzie. Natomiast w Co-Main evencie odbyła się walka w kategorii półśredniej, było to starcie pomiędzy Pawłem Cielińskim a Patrykiem Rutą. Walkę zwyciężył ten pierwszy również w podobny sposób.
EFM 3: No compromises
Gala EFM 3 odbyła się 20 czerwca 2020 w Niemczech w mieście Dortmund. W walce wieczoru było starcie o pas wagi średniej pomiędzy Michałem Materlą a Wilhelm Ottem. Materla już w pierwszej rundzie poddał gilotyną Austriaka. Natomiast w Co-Main evencie można było zobaczyć również walkę o pas, tym razem w kategorii półśredniej pomiędzy Mateuszem Piskorzem a Mohamedem Grabińskim. Niespodziewanie starcie na sekundę przed końcem pierwszej rundy zakończyło się dyskwalifikacją i zwycięstwem Polaka, przez faul kolanem w parterze Niemca.
EFM 4: Walka o niepodległość
EFM 4 odbyło się 10 listopada 2020 w Szczecinie. W walce wieczoru wystąpił Maciej Różański oraz Litwin, Mantas Žukauskas. Starcie wygrał Różański przez poddanie, który zdobył pas EFM w wadze półciężkiej. W drugiej walce wieczoru znaleźli się Patryk Chrobak oraz Khurszed Kachorow. Pojedynek zwyciężył niepokonany Tadżykistańczyk przez techniczny nokaut w drugiej rundzie.
Gale EFM Challenge Show.
EFM Show 1: Pasternak vs. Różański
Pierwsza gala EFM Challenge Show odbyła się 9 kwietnia 2021 roku w Łodzi. W walce wieczoru można było ujrzeć starcie pomiędzy mistrzem Maciejem Różańskim a pretendentem Michałem Pasternakiem. Po pełnym dystansie trzyrundowym pas obronił Różański.
W drugiej walce wieczoru, a za razem walce kulturystów, Akop Szostak pokonał Radosława Słodkiewicza przez TKO w trzeciej odsłonie, ubijając go ciosami w parterze.
EFM Show 2: Materla vs. Rimbon
Druga edycja EFM Show odbyła się 11 września 2021 w bułgarskiej Sofii. W głównej walce wieczoru Michał Materla zrewanżował się po latach Francuzowi Moise Rimbonowi, pokonując go jednogłośnie na punkty. (Walka nie toczyła się o pas EFM). Zaś w drugiej walce wieczoru Artur Sowiński został mistrzem EFM w kategorii lekkiej, wygrywając większościową decyzją z doświadczonym Finlandczykiem, Antonem Kuivanenem.
EFM Challenge Show.
EFM Challenge Show to element promocyjny, mający na celu wypromowanie gali EFM Show. Polega na tym, że zawodnicy walczący na gali biorą udział w różnego rodzaju wyzwaniach, podobnych do tych, które w przeszłości mogliśmy śledzić w telewizyjnym programie pod nazwą Nieustraszeni. Wyzwania dotyczą zjedzenia czegoś obrzydliwego czy wykonaniu konkretnego zadania. W EFM Challenge Show, który odbył się przed pierwszą galą EFM Show 1 (kwiecień 2021 r.) zawodnicy byli przydzieleni do drużyn, których dowódcami byli m.in. "Mała Ania" z , czy Robert Pasut, jeden z pomysłodawców kanału "Abstrachuje".

</doc>
<doc id="5060966" url="https://pl.wikipedia.org/wiki?curid=5060966" title="Gustave Buchard">
Gustave Buchard

Gustave Jean Armand Buchard (ur. 17 lutego 1890 w Hawr, zm. 18 lutego 1977 w Barentin) – francuski szermierz, multimedalista igrzysk olimpijskich.
Życiorys.
Uczestnik letnich igrzysk olimpijskich w 1920.

</doc>
<doc id="5060968" url="https://pl.wikipedia.org/wiki?curid=5060968" title="Luigi Poggi (żeglarz)">
Luigi Poggi (żeglarz)

Luigi Poggi (ur. 11 marca 1906, zm. 19 kwietnia 1972) – włoski żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Giovannim Reggio, Bruno Bianchim, Domenico Mordinim, Luigi De Manincorem i swoim bratem Enrico Poggim, złoty medal w żeglarskiej klasie 8 metrów. Po raz drugi na letnich igrzyskach olimpijskich wystąpił w Londynie (1948), zajmując 8. miejsce w klasie 6 metrów.
Ku pamięci Luigi Poggiego, członka włoskiego Yacht Clubu, corocznie w Genui organizowany jest Puchar Poggi, w żeglarskich klasach 420, 470 i Laser.

</doc>
<doc id="5060972" url="https://pl.wikipedia.org/wiki?curid=5060972" title="Monte Carlo Masters 2021">
Monte Carlo Masters 2021

Monte Carlo Masters 2021, właśc. Rolex Monte-Carlo Masters 2021 – tenisowy turniej ATP kategorii ATP Tour Masters 1000 w sezonie 2021 z cyklu Monte Carlo Masters rozgrywany w dniach 11–18 kwietnia 2021 roku w Monte Carlo na kortach ceglanych o puli nagród wynoszącej 2 460 585 euro.

</doc>
<doc id="5060975" url="https://pl.wikipedia.org/wiki?curid=5060975" title="Florjan Lipuš">
Florjan Lipuš

Florjan Lipuš (ur. 4 maja 1937 w Lobniku) – słoweński pisarz i eseista.
Życiorys.
Urodził się 4 maja 1937 roku w Lobniku w austriackiej Karyntii. Jego matka zginęła w Ravensbrück (KL). W 1958 roku ukończył szkołę średnią przy seminarium duchownym w Tanzenbergu (sł. Plešivec). Studiował teologię w Klagenfurcie, po czym ukończył seminarium nauczycielskie. W latach 1960–1998 uczył w dwujęzycznych szkołach w Remšeniku, Lepenej i Šentlipš. W latach 1960–1981 wydawał i redagował magazyn literacki „Mladje”. W 1985 roku został członkiem korespondentem Słoweńskiej Akademii Nauki i Sztuki.
Jest prozaikiem i eseistą. W swojej twórczości opisuje trudy życia słoweńców karynckich wobec napięć etnicznych i nasilających się prób asymilacji. Porusza także temat walki z nazizmem. Jego najważniejszą powieść "Zmote dijaka Tjaža" ("Błędy ucznia Tjaża") przetłumaczył na niemiecki Peter Handke. Po polsku ukazał się fragment tej powieści na łamach magazynu „Opcje”, w tłumaczeniu Andrzeja Michałka i Piotra Tokarza (2004).
W 2004 roku Lipuš został laureatem Nagrody Prešerna, a w 2018 roku przyznano mu austriacką nagrodę państwową "Großer Österreichischer Staatspreis".
Mieszka z rodziną w Zell.
Twórczość.
Za źródlem:

</doc>
<doc id="5060978" url="https://pl.wikipedia.org/wiki?curid=5060978" title="Memar Əcəmi-2">
Memar Əcəmi-2

Memar Əcəmi-2 – tymczasowa stacja końcowa na linii 3 bakijskiego metra. Położona jest za stacją Avtovağzal, w rejonie Nəsimi.
Jest jedną z dwóch stacji trzeciej linii metra w Baku. Istnieje na niej możliwość przesiadki na drugą linię metra.
Historia.
Projekt stacji sporządzono w latach 80. XX wieku, a prace budowlane miały rozpocząć się w latach 90. XX wieku. Plany pokrzyżował jednak rozpad Związku Radzieckiego. Do koncepcji budowy stacji powrócono w 2009 r. Ostatecznie stacja otwarta 19 kwietnia 2016 roku. Uroczystego otwarcia dokonał prezydent Azerbejdżanu İlham Əliyev.

</doc>
<doc id="5060979" url="https://pl.wikipedia.org/wiki?curid=5060979" title="Memar Əcəmi-2 (stacja metra)">
Memar Əcəmi-2 (stacja metra)



</doc>
<doc id="5060980" url="https://pl.wikipedia.org/wiki?curid=5060980" title="Puchar Billie Jean King 2021">
Puchar Billie Jean King 2021



</doc>
<doc id="5060987" url="https://pl.wikipedia.org/wiki?curid=5060987" title="Vinicio Verza">
Vinicio Verza

Vinicio Verza (ur. 1 listopada 1957 w Boara Pisani) – włoski piłkarz, grający na pozycji pomocnika. Grał w koszulce Juventusu z numerem 10.
Kariera piłkarska.
Kariera klubowa.
Wychowanek klubu Lanerossi Vicenza, w barwach którego w 1976 rozpoczął karierę piłkarską. W latach 1977-1981 bronił barw Juventusu, z którym dwukrotnie zdobył mistrzostwo Włoch. Potem przeszedł do Ceseny. Od 1982 do 1985 był zawodnikiem Milanu, a następnie przeniósł się do Verony. W sezonie 1988/89 grał w Como. Potem występował w Arzignano. W 1991 został piłkarzem Treviso, w którym po roku zakończył karierę piłkarską.
Kariera reprezentacyjna.
Rozegrał pięć meczów w młodzieżowej reprezentacji Włoch U-23.

</doc>
<doc id="5060989" url="https://pl.wikipedia.org/wiki?curid=5060989" title="Jagiellonia Magazyn">
Jagiellonia Magazyn

Jagiellonia Magazyn – periodyk sympatyków klubu piłkarskiego Jagiellonia Białystok.
Utworzenie i wydawcy magazynu.
"Jagiellonia Magazyn" ukazał się w 2007. Wydawca – Jagiellonia-Białystok Sportowa Spółka Akcyjna, wykorzystał wcześniejszy pomysł z 2005, gdy pojawiło się czasopismo dla kibiców "Jaga – Magazyn o Jagiellonii", które jednak nie przetrwało nawet pół roku.
Pierwszy numer 01/2007 nowego "Jagiellonia Magazynu" opublikowano w lutym 2007. Do numeru 01/2008 (8) włącznie, wydawała go Jagiellonia-Białystok Sportowa Spółka Akcyjna, następnie został przejęty przez Stowarzyszenie Sympatyków Jagiellonii Białystok, a numery od 07/2008 (14) do ostatniego 3/2011 (35), z kwietnia 2011, wydawał JagaSklep. Magazyn utrzymał się na rynku przez ponad pięć lat.
Tematyka i autorzy tekstów.
"Jagiellonia Magazyn" ukazywał się nieregularnie, średnio co 6 tygodni. Jako niezależne czasopismo kibicowskie, skierowany był do fanów drużyny piłkarskiej Jagiellonii Białystok. Publikował informacje i komentarze z zakresu tematyki kibicowskiej związanej bezpośrednio z klubem i drużyną. Zamieszczał relacje z meczów Jagiellonii, z wyjazdów kibiców i z akcji społecznych. Prezentował sylwetki zawodników, historię klubu i jego sekcji sportowych.
Redaktorem naczelnym był Andrzej Jakubowski do numeru 06/2008 (13). Redakcję tworzyli kibice Jagiellonii Białystok. Autorzy tekstów: Andrzej Jakubowski, Dariusz Gryko, Ryszard Kijak, Tomasz Kozioł, Aleksander Puchalski, Artur Kapelko, Jarosław "Zygmunt" Dunda (specjalista w dziedzinie historii klubu). Wiele artykułów podpisywanych było pseudonimami. Zdjęcia: Michał Kardasz, Maciej Gilewski.
W międzyczasie, wraz z początkiem sezonu piłkarskiego 2009/2010, klub rozpoczął systematyczne wydawanie bezpłatnego Oficjalnego Biuletynu Meczowego Jagiellonii Białystok "Tylko Ty", który stopniowo wyeliminował "Jagiellonię Magazyn".

</doc>
<doc id="5060990" url="https://pl.wikipedia.org/wiki?curid=5060990" title="AG2R Citroën Team w sezonie 2021">
AG2R Citroën Team w sezonie 2021

AG2R Citroën Team w sezonie 2021 – podsumowanie występów zawodowej grupy kolarskiej AG2R Citroën Team w sezonie 2021, w którym należała ona do dywizji UCI WorldTeams.
Od sezonu 2021 sponsorem tytularnym grupy został Citroën, w związku z czym zmieniła ona nazwę z AG2R La Mondiale na AG2R Citroën Team.
Transfery.
Opracowano na podstawie:
Skład.
Opracowano na podstawie:
Zwycięstwa.
Opracowano na podstawie:

</doc>
<doc id="5060994" url="https://pl.wikipedia.org/wiki?curid=5060994" title="Zdenka Cerar">
Zdenka Cerar

Zdenka Cerar (ur. 17 września 1941 w Lubljanie, zm. 28 sierpnia 2013 w Grosuplje) – słoweńska prawniczka, gimnastyczka i polityk.
Życiorys.
W 1966 roku ukończyła studia na Wydziale Prawa Uniwersytetu Lublańskiego. Od 1969 roku pracowała w prokuraturze, pełniąc funkcję zastępcy prokuratora, a w latach 1974–1981 prokuratora okręgowego. W 1981 roku została zastępcą prokuratora w Lublanie, a w 1995 prokuratorem w Prokuraturze Generalnej Republiki Słowenii. 11 marca 1999 roku została wybrana Prokuratorem Generalnym. Była pierwszą kobietą na tym stanowisku w historii Jugoslawii i Słowenii. W okresie od 20 kwietnia do 3 grudnia 2004 roku była Ministrem Sprawiedliwości Republiki Słowenii w rządzie Antona Ropa. Od gimnazjum do 1993 była członkiem Związku Komunistów Jugosławii. W 2004 roku wstąpiła do partii Liberalna Demokracja Słowenii. Pełniła funkcję radnej w gminie Grosuplje i wiceprzewodniczącej tej partii. Z polityki wycofała się w 2011 roku.
Jako juniorka dwukrotnie była mistrzynią Jugosławii w gimnastyce i członkinią kadry narodowej, potem pracowała jako trenerka i sędzia. Była żoną jugosłowiańskiego gimnastyka i olimpijczyka Miroslava Cerara. Mieli 3 dzieci. Ich syn Miro Cerar jest prawnikiem i byłym premierem Republiki Słowenii.

</doc>
<doc id="5060995" url="https://pl.wikipedia.org/wiki?curid=5060995" title="Giampio Luigi Devasini">
Giampio Luigi Devasini

Giampio Luigi Devasini (ur. 4 września 1962 w Alessandrii) – włoski duchowny katolicki, biskup Chiavari od 2021.
Życiorys.
Prezbiterat.
Święcenia kapłańskie przyjął 8 czerwca 2002 i został inkardynowany do diecezji Casale Monferrato. Był m.in. wicerektorem seminarium, wikariuszem biskupim ds. duszpasterskich, a także prowikariuszem i wikariuszem generalnym diecezji.
Episkopat.
10 kwietnia 2021 papież Franciszek mianował go biskupem diecezji Chiavari. Sakry udzielił mu 29 maja 2021 biskup Gianni Sacchi. Ingres odbył się 20 czerwca 2021.

</doc>
<doc id="5061000" url="https://pl.wikipedia.org/wiki?curid=5061000" title="Irena Matuszkiewicz">
Irena Matuszkiewicz

Irena Matuszkiewicz (ur. 2 kwietnia 1945 w Tarnawatce) – polska polonistka, dziennikarka i pisarka. Autorka kilkunastu powieści, głównie literatury kobiecej i kryminalnej.
Życiorys.
Urodziła się na Lubelszczyźnie. Ukończyła studia polonistyczne na Uniwersytecie Mikołaja Kopernika w Toruniu (1968) oraz dziennikarskie studia podyplomowe na Uniwersytecie Adama Mickiewicza w Poznaniu (1979). Przez wiele lat wykonywała zawód dziennikarza, m.in. w tygodniku „Kujawy”, następnie zajęła się pisarstwem. Zadebiutowała w 2002 powieścią "Agencja Złamanych Serc", która stała się bestsellerem. Wydała trzy powieści kryminalne.

</doc>
<doc id="5061004" url="https://pl.wikipedia.org/wiki?curid=5061004" title="Bahrain McLaren">
Bahrain McLaren



</doc>
<doc id="5061005" url="https://pl.wikipedia.org/wiki?curid=5061005" title="Bernard Tchibambelela">
Bernard Tchibambelela

Bernard Tchibambelela (ur. 14 czerwca 1946 w Brazzaville) – kongijski polityk, sekretarz generalny Kongijskiego Ruchu na rzecz Demokracji i Rozwoju Integralnego, od 1992 do 1997, a następnie od 2007 do 2017 był deputowanym do Zgromadzenia Narodowego Republiki Konga, w którym to w 1992 roku był I wiceprzewodniczącym, a od 2007 do 2012 roku był jego II wiceprzewodniczącym. Od 2012 do 2016 roku był ministrem rybołówstwa i akwakultury.
Życiorys.
Uzyskał doktorat z ekonomii oraz z prawa wiejskiego. Posiada także stopień inżyniera rolnictwa uzyskany na Uniwersytecie w Tuluzie. Od 1982 do 1999 roku był dyrektorem generalnym "Bank of Rural Credit". W lipcu 1989 roku został wybrany członkiem Komitetu Centralnego Kongijskiej Partii Pracy (PCT). W 1991 roku odszedł z PCT i dołączył do Kongijskiego Ruchu na rzecz Demokracji i Rozwoju Integralnego (MCDDI). W wyborach parlamentarnych w 1992 roku, kandydując z list MCDDI w okręgu Goma Tsé-Tsé (w departamencie Pool), uzyskał mandat deputowanego do Zgromadzenia Narodowego. Od września do listopada 1992 roku pełnił funkcję I wiceprzewodniczącego Zgromadzenia. 17 listopada 1992 roku prezydent Pascal Lissouba rozwiązał parlament, w wyniku czego utracił on swoje stanowisko. W powtórzonych wyborach w 1993 roku uzyskał reelekcję na stanowisku deputowanego. Pozostał nim do 1997 roku.
28 lutego 2006 roku został przez Bernarda Kolelasa powołany na członka komitetu krajowego MCDDI. Po wyborach parlamentarnych w 2007 roku powrócił do Zgromadzenia Narodowego, kandydując z list MCDDI w okręgu Bandza-Ndounga w departamencie Pool. Uzyskał wówczas 60,98% głosów. 4 września tegoż roku został wybrany II wiceprzewodniczącym Zgromadzenia.
Reelekcję na stanowisku deputowanego uzyskał również w wyborach parlamentarnych w 2012 roku, kandydując w okręgu Mbanza-Ndounga z list MCDDI. Uzyskał wówczas 71.85% głosów. 25 września 2012 roku został zaprzysiężony w skład rządu na stanowisku ministra rybołówstwa i akwakultury. Po zmianach w rządzie 30 kwietnia 2016 roku, nie został ponownie wybrany ministrem. Na stanowisku ministra rybołówstwa zastąpił go Henri Djombo. Następnie powrócił na stanowisko deputowanego.
Kandydował do Zgromadzenia Narodowego w wyborach parlamentarnych w 2017 roku. Nie uzyskał mandatu.
Zastąpił Guy Brice Parfait Kolélas na funkcji sekretarza generalnego Kongijskiego Ruchu na rzecz Demokracji i Rozwoju Integralnego.

</doc>
<doc id="5061006" url="https://pl.wikipedia.org/wiki?curid=5061006" title="Pedicellida">
Pedicellida



</doc>
<doc id="5061012" url="https://pl.wikipedia.org/wiki?curid=5061012" title="Siergiej Głuchow">
Siergiej Głuchow

Siergiej Andriejewicz Głuchow (; ur. 12 stycznia 1995 w Troicku) – rosyjski curler, wicemistrz świata juniorów, czterokrotny uczestnik mistrzostw świata, w tym dwukrotnie jako skip.
Biografia.
Mieszkał w Czelabińsku. Początkowo trenował tenis, jednak w Czelabińsku nie było odpowiednich warunków do rozwoju w tej dyscyplinie, a jego rodziców nie było stać na wysłanie syna do Moskwy, gdzie mógłby kontynuować karierę tenisisty. Za namową ojca, który poznał trenera curlingu Efima Żydielewa, 15-letni Siergiej zaczął uprawiać tę dyscyplinę.
Studiował zarządzanie w sporcie na Uralskim Uniwersytecie Wychowania Fizycznego.
Udział w zawodach międzynarodowych.
Kariera juniorska.
Dwukrotnie startował w mistrzostwach świata juniorów. W 2013 jako trzeci z drużyną Jewgienija Archipowa wywalczył srebrny medal. W 2014 jako skip rosyjskiej reprezentacji zdobył 7. miejsce.
Kariera seniorska.
W 2014 po raz pierwszy wystąpił na mistrzostwach świata jako trzeci w zespole Jewgienija Archipowa. Drużyna zajęła wówczas 11. miejsce.
W 2017 z drużyną Aleksieja Timofiejewa bez powodzenia wziął udział w turnieju kwalifikacyjnym na Zimowe Igrzyska Olimpijskie 2018. Również na tym turnieju wystąpił jako trzeci. W tym samym roku był rezerwowym drużyny Aleksieja Timofiejewa na mistrzostwach Europy, gdzie Rosjanie zajęli 6. miejsce.
W 2018 po raz kolejny znalazł się w reprezentacji Rosji na mistrzostwa świata. Zagrał wówczas jako trzeci drużyny Aleksieja Timofiejewa, ostatecznie 9 zespołu turnieju.
Skip reprezentacji Rosji.
Od 2019 jest skipem seniorskiej reprezentacji Rosji na imprezach międzynarodowych rangi mistrzowskiej. Stał na czele rosyjskiej drużyny na Mistrzostwach Europy 2019, która uplasowała się na 9 pozycji.
Dwukrotnie był również skipem na mistrzostwach świata. W 2019 prowadzony przez niego zespół zajął 9 pozycję. Wystąpił także na mistrzostwach w 2021, na których Rosjanie zajęli 4. miejsce.

</doc>
<doc id="5061017" url="https://pl.wikipedia.org/wiki?curid=5061017" title="Pedicellinida">
Pedicellinida



</doc>
<doc id="5061018" url="https://pl.wikipedia.org/wiki?curid=5061018" title="8 Noyabr">
8 Noyabr

8 Noyabr – stacja linii 3 bakijskiego metra. Położona jest za stacją Memar Əcəmi-2, w rejonie Nəsimi.
Historia.
Przygotowania do budowy stacji В3 i В4 rozpoczęto jeszcze w 2012 r., kiedy to zamknięto dla ruchu ulice Dżejchuna Selimowa i Dżalila Mamedguluzade. W ciągu następnych czterech lat wydrążono tunele od stacji Memar Əcəmi-2. Po otwarciu dwóch pierwszych stacji linii 3 dyrekcja metra ogłosiła, że trzecia stacja zostanie oddana do użytku w 2018 r. 
Z powodu opóźnień w budowie stacji otwarcie przeniesiono z 2018 r. na 2019 r. Według zastępcy dyrektora bakijskiego metra przyczyną opóźnień są problemy geologiczne. Termin otwarcia przesunięto na 2020 r., jednak tym razem także nie udało się zakończyć prac na czas. Ostatecznie stacja ma zostać otwarta w drugiej połowie 2021 r. 8 grudnia 2020 r., dekretem prezydenta Azerbejdżanu İlhama Əliyeva, stacja B3 otrzymała nazwę 8 Noyabr, która upamiętnia zwycięstwo w konflikcie w Górskim Karabachu.
Stacja została otwarta 29 maja 2021.

</doc>
<doc id="5061022" url="https://pl.wikipedia.org/wiki?curid=5061022" title="Kwon Soon-woo">
Kwon Soon-woo

Kwon Soon-woo (; ur. 2 grudnia 1997 w Sangju) – południowokoreański tenisista, reprezentant kraju w Pucharze Davisa.
Kariera tenisowa.
W grze pojedynczej wygrał dwa turnieje rangi ATP Tour.
Podczas swojej kariery zwyciężył w trzech singlowych turniejach rangi ATP Challenger Tour. Ponadto wygrał pięć singlowych oraz dwa deblowe turnieje rangi ITF.
W rankingu gry pojedynczej najwyżej był na 52. miejscu (1 listopada 2021), a w klasyfikacji gry podwójnej na 269. pozycji (23 maja 2022).

</doc>
<doc id="5061024" url="https://pl.wikipedia.org/wiki?curid=5061024" title="Mawenge Mwena">
Mawenge Mwena

Mawenge Mwena – jaskinia niekrasowa w Zimbabwe, w Parku Narodowym Chimanimani.
Jaskinia jest rozwinięta pionowo w białych kwarcytach prekambryjskich.

</doc>
<doc id="5061026" url="https://pl.wikipedia.org/wiki?curid=5061026" title="Ingrid Neel">
Ingrid Neel

Ingrid Neel (ur. 16 czerwca 1998 w Oyster Bay) – amerykańska tenisistka.
Kariera tenisowa.
W zawodach cyklu WTA Tour Amerykanka wygrała jeden turniej w grze podwójnej. W karierze wygrała też dwa turnieje singlowe i jedenaście deblowych rangi ITF. 8 czerwca 2015 zajmowała najwyższe miejsce w rankingu singlowym WTA Tour – 501. pozycję, natomiast 7 marca 2022 osiągnęła najwyższą lokatę w deblu – 77. miejsce.
W 2015 roku podczas US Open zadebiutowała w zawodach wielkoszlemowych, osiągając drugą rundę w turnieju gry podwójnej.
W sezonie 2021 zwyciężyła w zawodach w Bogocie. Razem z Elixane Lechemią pokonały w meczu mistrzowskim Mihaelę Buzărnescu i Annę-Lenę Friedsam wynikiem 6:3, 6:4.

</doc>
<doc id="5061028" url="https://pl.wikipedia.org/wiki?curid=5061028" title="Hans Howaldt">
Hans Howaldt

Hans Howaldt (ur. 12 listopada 1888 w Kilonii, zm. 6 września 1970 w Bad Schwartau) – niemiecki żeglarz sportowy, medalista olimpijski. Dowódca okrętów podwodnych Kaiserliche Marine w I wojnie światowej.
Podczas letnich igrzysk olimpijskich w Berlinie (1936) zdobył, wspólnie z Fritzem Bischoffem, Alfriedem von Bohlen und Halbachem, Eduardem Mohrem, Felixem Scheder-Bieschinem i Otto Wachsem, brązowy medal w żeglarskiej klasie 8 metrów.
Howaldt był zawodowym żołnierzem, który wstąpił do marynarki wojennej Cesarstwa Niemieckiego w 1907, a w 1913 został awansowany do stopnia Oberleutnant zur See (porucznika marynarki). Podczas I wojny światowej został w dniu 23 grudnia 1917 odznaczony wojskowym Orderem Pour le Mérite. Tego samego dnia z rąk dowódcy Marinekorps Flandern, admirała Ludwiga von Schrödera otrzymał odznaczenie "Dla wybitnego dowódcy łodzi podwodnych". Jako dowódca okrętów SM UB-40 i SM UC-4 zatopił podczas 11 patroli morskich 65 statków o łącznym tonażu 130 000 BRT, co stanowiło 8% całkowitego zatopionego tonażu przez Flotyllę Flandria, liczonego do 1 lutego 1917. Pod koniec wojny został awansowany do stopnia Kapitänleutnant (kapitana marynarki), a po jej zakończeniu został zwolniony z czynnej służby wojskowej i założył firmę "Heinrich Zeiss AG", którą prowadził wraz z synami, m.in. z Andreasem Howaldtem (uczestnikiem letnich igrzysk olimpijskich w Helsinkach w 1952, w zawodach żeglarskich w klasie 6 metrów). Podczas II wojny światowej był dowódcą statku Hansestadt Danzig, który zatonął w 1941 w wyniku wybuchu miny morskiej. Później został przeniesiony do Oberkommando der Wehrmacht, Naczelnego Dowództwa Wehrmachtu. Po zakończeniu wojny odbudował i zarządzał rodzinnym przedsiębiorstwem.

</doc>
<doc id="5061030" url="https://pl.wikipedia.org/wiki?curid=5061030" title="Jedediah M. Grant">
Jedediah M. Grant

Jedediah Morgan Grant (ur. 21 lutego 1816 w Union, zm. 1 grudnia 1856 w Salt Lake City) – amerykański przywódca religijny i polityk.
Życiorys.
Urodził się w Union w stanie Nowy Jork, jako syn Joshuy Granta oraz Athalii Howard. Zetknął się z niedawno zorganizowanym Kościołem Jezusa Chrystusa Świętych w Dniach Ostatnich, został ostatecznie członkiem tej wspólnoty religijnej. Ochrzczony został 21 marca 1833 przez Johna F. Boyntona. Wraz ze współwyznawcami wyemigrował do Kirtland, brał udział w ekspedycji do Missouri w 1834. W tym samym roku wyświęcony został na starszego. Pracował przy budowie świątyni mormońskiej w Kirtland. Wyświęcony na siedemdziesiątego przez Josepha Smitha w lutym 1835. Zaangażowany w działalność misyjną młodego Kościoła, brał udział w misjach do Nowego Jorku (1836–1837) i Karoliny Północnej (1837). 
Wyemigrował następnie do Missouri, osiadł w zasiedlonym przez mormonów Far West (październik-listopad 1838). Wydalony z tego stanu, podobnie jak inni członkowie Kościoła, przeniósł się do hrabstwa Knox w stanie Illinois (grudzień 1838). Ponownie wysłany na misję, udał się ponownie do Karoliny Północnej, służył też w Wirginii. Przewodniczył gminie w Filadelfii (1843–1844, 1844–1845). Włączony do Rady Pięćdziesięciu 25 kwietnia 1844, ponownie wysłany na misję, został z niej wszakże odwołany niedługo później. Przeniósł się do Winter Quarters w dzisiejszej Nebrasce w lutym 1846. Zaangażowany w organizację mormońskiej migracji na zachód, przywiódł jedną z grup świętych w dniach ostatnich do późniejszego Salt Lake City, między czerwcem a październikiem 1847. Szybko zaangażował się w życie polityczne Terytorium Utah, został wybrany przewodniczącym jego parlamentu (13 grudnia 1852). Od 1851 aż do śmierci piastował funkcję pierwszego burmistrza Salt Lake City.
Wyświęcony na apostoła, choć nie został włączony do Kworum Dwunastu Apostołów (1854). Był drugim doradcą w Pierwszym Prezydium Kościoła (1854–1856). Zmarł w Salt Lake City. Był ojcem Hebera J. Granta, prezydenta Kościoła w latach 1918–1945 oraz pradziadkiem filozofa i pisarza Trumana G. Madsena. Znany ze zdolności oratorskich. Jego emocjonalne przemówienia w okresie nazywanym "mormońską reformacją" (1856–1857), przyniosły mu miano "młota kowalskiego (Brigham's Sledgehammer)".
Siostry Granta, kolejno Caroline (1814–1845) oraz Roxie Ann (1825–1900) poślubiły Williama Smitha, trzeciego patriarchę Kościoła.

</doc>
<doc id="5061031" url="https://pl.wikipedia.org/wiki?curid=5061031" title="Jan Woliński (agronom)">
Jan Woliński (agronom)

Jan Woliński (ur. 1956, zm. 1 marca 2021) – polski specjalista w zakresie agronomii, dr hab. inż.
Życiorys.
31 maja 1995 obronił pracę doktorską "Wpływ okresu eksploatacji na kształtowanie się charakterystyk użytkowania i niezawodności na przykładzie kombajnów zbożowych Bizon-Super ZO-56", 9 września 2013 uzyskał stopień doktora habilitowanego. Został zatrudniony na stanowisku adiunkta w Instytucie Agronomii na Wydziale Agrobioinżynierii i Nauk o Zwierzętach Uniwersytetu Przyrodniczo-Humanistycznego w Siedlcach.
Był profesorem uczelni Instytutu Rolnictwa i Ogrodnictwa Wydziału Agrobioinżynierii i Nauk o Zwierzętach Uniwersytetu Przyrodniczo-Humanistycznego w Siedlcach.
Zmarł 1 marca 2021.

</doc>
<doc id="5061033" url="https://pl.wikipedia.org/wiki?curid=5061033" title="Fritz Bischoff">
Fritz Bischoff

Fritz Bischoff (ur. 6 grudnia 1905, data śmierci nieznana) – niemiecki żeglarz sportowy, medalista olimpijski. 
Podczas letnich igrzysk olimpijskich w Berlinie (1936) zdobył, wspólnie z Hansem Howaldtem, Alfriedem von Bohlen und Halbachem, Eduardem Mohrem, Felixem Scheder-Bieschinem i Otto Wachsem, brązowy medal w żeglarskiej klasie 8 metrów.
Starszy brat Fritza Bischoffa, Peter, również był żeglarzem i uczestniczył w olimpiadzie w 1936, zdobywając złoty medal w klasie Star.

</doc>
<doc id="5061034" url="https://pl.wikipedia.org/wiki?curid=5061034" title="Federico Coria">
Federico Coria

Federico Coria (ur. 9 marca 1992 w Rosario) – argentyński tenisista.
Jest młodszym bratem Guillermo Corii byłego tenisisty.
Kariera tenisowa.
Coria osiągnął jeden finał zawodów cyklu ATP Tour w grze pojedynczej. Podczas swojej kariery zwyciężył też w dwóch singlowych i jednym deblowym turnieju rangi ATP Challenger Tour. Ponadto wygrał dziewięć singlowych oraz sześć deblowych turniejów rangi ITF.
W 2018 roku otrzymał grzywnę w wysokości 10 000 dolarów i został zdyskwalifikowany na osiem miesięcy z powodu naruszenia programu antykorupcyjnego za niezgłoszenie próby ustawienia meczów w 2015 roku i za brak współpracy w późniejszym dochodzeniu.
W rankingu gry pojedynczej najwyżej był na 49. miejscu (13 lutego 2023), a w klasyfikacji gry podwójnej na 238. pozycji (22 listopada 2021).

</doc>
<doc id="5061036" url="https://pl.wikipedia.org/wiki?curid=5061036" title="Sin-ahu-usur">
Sin-ahu-usur

Sin-ahu-usur (akad. "Sīn-aḫu-uṣur", w transliteracji z pisma klinowego zapisywane tradycyjnie md30-PAP-PAB , tłum. „Sinie, chroń brata!”) – brat asyryjskiego króla Sargona II (722-705 p.n.e.), pełniący na jego dworze urząd wezyra ("sukkallu"). Był najpotężniejszym z magnatów Sargona II i przewyższał swą pozycją i wpływami wszystkich innych urzędników królewskich. Wiele wskazuje też na to, iż w imieniu swego brata zarządzał Babilonią. Wzmiankowany jest w listach i dokumentach z czasów panowania Sargona II i jego syna Sennacheryba.
Jedną z pierwszych politycznych i administracyjnych reform Sargona II, przeprowadzonych zaraz po przejęciu przez niego władzy, było ponowne wprowadzenie w Asyrii niemal zapomnianego już urzędu wezyra ("sukkallu"). Urząd ten, przygotowany specjalnie dla jego brata, Sin-ahu-usura, wzorowany był na dawnym, średnioasyryjskim urzędzie "sukkallu", który zajmowali niegdyś członkowie bocznej linii rodziny królewskiej. Z rozkazu Sargona II urząd wezyra przywrócony został do swej dawnej świetności, a sprawujący go Sin-ahu-usur otrzymał nadzwyczajne uprawnienia i władzę. 
Dowód na wysoką pozycję zajmowaną przez wezyra w tym czasie oraz na jego bliskie związki z rodziną królewską znaleźć można w listach dystybucyjnych różnych dóbr i towarów. W liście dystrybucyjnej trybutu i darów audiencyjnych, którą Sennacheryb (jeszcze jako następca tronu) wysłał swemu ojcu Sargonowi II, "sukkallu" wymieniany jest zaraz po królu, królowej i następcy tronu. Zgodnie z listą otrzymać miał on 6 min srebra, mniej od następcy tronu i następnego na liście "turtānu", ale więcej od królowej. W innej, uszkodzonej liście dystrybucyjnej srebra, "sukkallu" jest drugi po następcy tronu i najprawdopodobniej trzeci po królu oraz poprzedza "turtānu" strony prawej i "turtānu" strony lewej. W jeszcze innej, również uszkodzonej liście, która regulowała najprawdopodobniej kolejność podawania dań w trakcie bankietu, "sukkallu" wraz ze swym zastępcą "sukkallu šaniu" wymieniani są po królowej i następcy tronu, ale przed „królewskim potomstwem”, co wskazuje, że wezyr i jego zastępca musieli być członkami rodziny królewskiej.
Sin-ahu-usur wzmiankowany jest z imienia w trzech inskrypcjach. Pierwsza z nich umieszczona jest na monumentalnych progach bram pałacu, który Sin-ahu-usur kazał wznieść dla siebie w kompleksie pałacowo-świątynnym na głównej cytadeli w Dur-Szarrukin (tzw. Pałac L). Inskrypcja ta, datowana na 707 lub 706 r. p.n.e., upamiętnia uroczystą inaugurację tego pałacu:
Inskrypcja ta jest niezwykła z kilku powodów. Po pierwsze jest ona jedyną inskrypcją, która identyfikuje Sin-ahu-usura jako brata Sargona II. Na szczególną uwagę zasługuje fakt, iż do opisania pokrewieństwa Sargona II z Sin-ahu-usurem użyte tu zostało nie tylko tradycyjne słowo "aḫu" („brat”), ale też archaiczne już słowo "talīmu" („ukochany brat”, „bliski brat”). Po drugie imię Sin-ahu-usura zapisane zostało na początku inskrypcji w bardzo wyszukany, archaizujący sposób (mdEN.ZU-ŠEŠ-"ú-ṣur"), a na jej końcu już w sposób tradycyjny (md(!)30-PAP-PAB). Po trzecie w inskrypcji tej Sin-ahu-usur nosi bardzo rzadko spotykany w asyryjskich tekstach babiloński tytuł "sukkalmaḫḫu" (lúSUKKAL.MAḪ), zamiast tradycyjnie używanego w Asyrii tytułu "sukkallu rabiu" (SUKKAL GAL). 
Sin-ahu-usur jest jedynym znanym asyryjskim urzędnikiem z okresu nowoasyryjskiego, o którym wiadomo, że wzniósł swój własny pałac. Było to wydarzenie wyjątkowe i bez precedensu, tym bardziej, iż pałac ten swą wielkością i przepychem ustępował jedynie pałacowi królewskiemu, a w jego wnętrzu Sin-ahu-usur mógł nawet umieścić swą inskrypcję podkreślającą jego pozycję i bliskość z królem. Bezprecedensowy był też udział Sargona II w ceremonii inauguracji tego pałacu, gdyż wiadomo, iż ceremonie takie były przeprowadzane z udziałem króla jedynie w świątyniach i pałacach królewskich.
Druga inskrypcja wymieniająca imię Sin-ahu-usura umieszczona jest na wykonanej z brązu głowicy ceremonialnej buławy, odnalezionej w trakcie francuskich wykopalisk w Dur-Szarrukin. Inskrypcja ta jest jedynym bezpośrednim dowodem identyfikującym Sin-ahu-usura jako wezyra Sargona II:
Zaraz za imieniem i tytułem Sin-ahu-usura umieszczone zostały na buławie dwa symbole: pierwszy z nich przypomina swoim kształtem grecką literę omega, a drugi jest wyobrażeniem dromadera. Takie same symbole, umieszczone pomiędzy dwoma, zwróconymi ku sobie postaciami, widnieją też na dwóch odciskach pieczęci z Kalhu. Niektórzy uczeni uważają te symbole za przykład użycia asyryjskich hieroglifów (astroglifów): omega, symbol macicy i macierzyństwa, mógł wskazywać, że Sargon II i Sin-ahu-usur - dwie zwrócone ku sobie postacie na odciskach pieczęci - byli synami tej samej matki, natomiast symbol dromadera odnosić mógł się do słowa "talīmu" („ukochany brat”).
Trzecia wzmianka o Sin-ahu-usurze znajduje się w inskrypcji Sargona II znanej pod nazwą "Listu do boga Aszura". W jednym z fragmentów tej inskrypcji, mającym podkreślać odwagę króla, opisany został jego atak na wrogów:
Epizod ten miał miejsce w trakcie wyprawy wojennej Sargona II przeciw Urartu, w której - według zachowanej korespondencji królewskiej - uczestniczył też "sukkallu". W przytoczonym fragmencie nie jest wymieniany tytuł Sin-ahu-usura, nie jest on też nazywany bratem króla, ale występuje tu jako dowódca elitarnego oddziału ježdžców, należącego najprawdopodobniej do królewskiej straży przybocznej. Ogólny sens tego fragmentu jest jasny, choć znaczenie niektórych z użytych tu słów nie jest do końca zrozumiałe. 
Sin-ahu-usur jako "sukkallu" wzmiankowany jest w szeregu dokumentów datowanych na czasy panowania Sargona II oraz początek rządów Sennacheryba, a także jest adresatem dziewiętnastu listów: czternastu z czasów panowania Sargona II i pięciu z czasów panowania Sargona II lub Sennacheryba. We wszystkich tych tekstach występuje on po prostu jako "sukkallu" (ewentualnie "sukkallu dannu"), ale nigdzie nie jest wymieniany z imienia (na podobnej zasadzie Sargon II w listach i dokumentach nigdy nie jest wymieniany z imienia, a jedynie nazywany jest „królem”). Sin-ahu-usur, będąc bratem króla, był bardzo dobrze znany i nie było potrzeby wymieniania jego imienia - podanie w liście samego jego tytułu było już wystarczające. Nie można go też było pomylić z jego zastępcą (o którym zresztą bardzo niewiele wiadomo), również będącym "sukkallu", gdyż ten nazywany był w tekstach „drugim wezyrem” ("sukkallu šanû"). Nie są znane żadne listy od króla do jego "sukkallu", ani od "sukkallu" do króla - Sin-ahu-usur najprawdopodobniej przez większość czasu towarzyszył swemu bratu, a to oznacza, że obaj bracia nie musieli często wymieniać korespondencji pomiędzy sobą. Wszystkie datowane dokumenty i listy w których pojawia się "sukkallu" pochodzą z okresu pomiędzy 715 a 694 r. p.n.e., co oznacza, że Sin-ahu-usur pełnić musiał urząd "sukkallu" również po śmierci Sargona II, we wczesnych latach panowania Sennacheryba. Po 694 r. p.n.e. "sukkallu" znika ze źródeł pisanych na dziesięć lat, aż do 684/683 r. p.n.e., kiedy to niejaki Inurta-na’di, noszący tytuł "sukkallu dannu", pojawia się jako świadek w liście darów Sennacheryba dla domu "akītu" w Aszur.
Z zachowanych listów i dokumentów wynika, iż najważniejsze obowiązki Sin-ahu-usura jako wezyra obejmowały funkcje wojskowe, administracyjne i sądowe. Wiadomo, iż jako wezyr i członek rodziny królewskiej Sin-ahu-usur posiadał własne oddziały wojskowe, zwane "kiṣir sukkalli". Dowód na to znaleźć można w jednym z tekstów, który wspomina o „dowódcy kohorty wojsk wielkiego wezyra” (lúGAL "ki-ṣir"meš lúSUKKAL). Sin-ahu-usur posiadać miał też własne oddziały rydwanów bojowych, gdyż w jednym z listów zarządca królewski ("masennu") o imieniu Tab-szar-Aszur informuje Sargona II, iż "sukkallu" wraz z większością innych magnatów wykonał swój obowiązek i dostarczył na czas swe rydwany bojowe. Zgodnie z "Listem do boga Aszura" Sin-ahu-usur, jako dowódca jednego z elitarnych oddziałów, towarzyszyć miał Sargonowi II w 714 r. p.n.e. podczas jego wyprawy wojennej przeciw Urartu. Po wyprawie pozostał on najprawdopodobniej na granicy z Urartu, gdyż o obecności "sukkallu" w tym rejonie wspomina w swoim raporcie dla króla Nashur-bel, gubernator prowincji Amidu. W jakiś czas później Sin-ahu-usur przebywać już musiał w Babilonii, gdyż "Asyryjska kronika eponimów" podaje, że w 707 r. p.n.e., po powrocie Sargona II z Babilonii do Asyrii, "sukkallu" poprowadził asyryjskie wojska stacjonujące w Babilonii przeciwko chaldejskiemu plemieniu Bit-Jakini, zdobywając jego stolicę Dur-Jakin:
Niemal wszystkie zachowane listy o charakterze administracyjnym łączą postać Sin-ahu-usura z Babilonią. Piętnaście z nich, adresowanych do "sukkallu" lub wspominających "sukkallu", pochodzi właśnie z Babilonii. Spośród tych piętnastu osiem wydatować można z pewnością na lata 710-709 p.n.e. Z wszystkich tych listów wynika, iż Sin-ahu-usur jako "sukkallu" odgrywać musiał w Babilonii niezwykle ważną rolę. O tym, iż już od samego początku był on bardzo głęboko zaangażowany w przedsięwzięcia Sargona II w Babilonii, świadczą dwa listy, które przedstawiają go jako głównego organizatora triumfalnego wejścia Sargona II do Babilonu w 709 r. p.n.e.. W pierwszym z nich niejaki Belszunu z Babilonu informuje "sukkallu", że babilońscy możni wyczekują triumfalnego wkroczenia króla Sargona II do Babilonu i jego udziału w święcie Nowego Roku ("akītu"). Dodaje też, że Marduk rozkazał wyrzucić Marduk-apla-iddinę II z Babilonu i że Sargon II powinien wkroczyć do miasta. W drugim liście od nieznanego nadawcy do "sukkallu" mowa jest o przywilejach ("kidinnūtu") dla Babilonu, które król powinien przyznać po wkroczeniu do miasta. Autor listu twierdzi też, iż cały Babilon żyje w strachu i błaga o ochronę wezyra. Pozostałe listy opisują różne aspekty działalności Sin-ahu-usura w Babilonii: "sukkallu" zajmuje się w nich darami dla E-zidy, zbiera informacje wywiadowcze, wydaje rozkazy asyryjskim i miejscowym urzędnikom, jest odpowiedzialny za bezpieczeństwo na granicy z plemionami Bit-Amukkani i Bit-Jakini na południowym wschodzie i południu, z Elamem na wschodzie i z plemieniem Bit-Dakkuri na zachodzie, otrzymuje informacje o posłańcach wysyłanych przez jego podwładnych do króla czy też angażuje się w sprawy dotyczące plemion aramejskich i ich jeńców. Cała Babilonia od Der do Uruk i od Borsippy do Dur-Szarruku wydaje się być pod jego ścisłą kontrolą. Ważnych informacji na temat działalności Sin-ahu-usura w Babilonii udziela też wspomniana już "Asyryjska kronika eponimów", która podaje, iż w 707 r. p.n.e. Sargon II powrócił z Babilonu do Asyrii na inaugurację nowo wybudowanych świątyń w Dur-Szarrukin, a "sukkallu" pozostał w Babilonii i przeprowadził udany atak na Dur-Jakin, miasto rodzinne Marduk-apla-iddiny II, jednego z głównych wrogów Sargona II. Dowody z listów i "Asyryjskiej kronik eponimów" pokazują, iż pod nieobecność Sargona II to właśnie Sin-ahu-usur w imieniu swego brata zarządzał babilońskimi sprawami. Pozostawać mógł on w Babilonii aż do 702 r. p.n.e., kontrolując sytuację w tym niespokojnym regionie po nagłej śmierci Sargona II w 705 r. p.n.e. Po tym jak Sennacheryb osadził na tronie Babilonu Bel-ibni, Sin-ahu-usur najprawdopodobniej powrócił do Asyrii, gdzie pełnił obowiązki sędziego. 
Działalność Sin-ahu-usura jako sędziego znana jest jedynie z pięciu dokumentów. Dwa z nich, datowane na 694 r. p.n.e., wydają się pochodzić już z końcowego etapu jego kariery jako "sukkallu". W pierwszym z nich nakłada on na "šakintu" (kobieta pełniąca urząd zarządcy) bardzo wysoką karę wynoszącą 40 min miedzi. Tekst ten, pochodzący z archiwum urzędniczek "šakintu" w Niniwie, nie zawiera jednak żadnych informacji na temat samej sprawy sądowej. W drugim z dokumentów złodzieje złapani na gorącym uczynku, chcąc uniknąć wysłania do Niniwy, gdzie musieliby stanąć przed "sukkallu" lub "sartinnu", postanawiają od razu przyznać się do winy - w rezultacie zostają osądzeni przez miejscowych urzędników, którzy nakładają na nich wysoką karę. Z obu tych dokumentów zdaje się wynikać, iż po powrocie z Babilonii Sin-ahu-usur zamieszkał w Niniwie. Zachował swą wysoką pozycję jako "sukkallu", ale najprawdpodobniej nie angażował się już w sprawy polityczne i wojskowe, pełniąc jedynie honorowe obowiązki jako najwyższy sędzia. 

</doc>
<doc id="5061039" url="https://pl.wikipedia.org/wiki?curid=5061039" title="Kalwaria Wambierzycka">
Kalwaria Wambierzycka

Kalwaria Wambierzycka − założenie kalwaryjne w Wambierzycach w powiecie kłodzkim w województwie dolnośląskim. Zespół Kalwarii Wambierzyckiej składający się z kaplic i bram został wpisany do rejestru zabytków nieruchomych (numer A/4605/1947). 
Kalwaria Wambierzycka powstała z inicjatywy Daniela von Osterberga. Decyzja o jej budowie zapadła w 1681 roku, jednak same prace budowlane stacji kalwaryjnych ruszyły w 1683 r. Zakończono je w 1686 roku. Murowane kaplice powstały później, bo na przełomie XVII/XVIII w. Na terenie Wambierzyc również prowadzono działania zmierzające do nadania miejscowości charakteru przypominającego Jerozolimę. Początkowo w tej miejscowości wybudowano 16 bram, jednak do dzisiejszych czasów przetrwało 14 z nich. Siedem zachowanych bram nawiązuje do tych znajdujących się w murach Jerozolimy. 

</doc>
<doc id="5061041" url="https://pl.wikipedia.org/wiki?curid=5061041" title="Lodowiec Mendenhalla">
Lodowiec Mendenhalla

Lodowiec Mendenhalla – lodowiec na Alasce, w USA. Lodowiec spływa z południowej części wielkiego pola lodowego Juneau.
Dane lodowca:

</doc>
<doc id="5061043" url="https://pl.wikipedia.org/wiki?curid=5061043" title="Józef Jagielski (lekarz)">
Józef Jagielski (lekarz)

Józef Kazimierz Jagielski (ur. 18 listopada 1934, zm. 13 marca 2021) – polski specjalista w zakresie elektrofizjologii klinicznej, genetyki człowieka, kardiologii, patologii ogólnej i doświadczalnej, prof. dr hab.
Życiorys.
Obronił pracę doktorską, następnie uzyskał stopień doktora habilitowanego. 9 marca 1978 nadano mu tytuł profesora w zakresie nauk medycznych. Pracował w Katedrze i Zakładzie Patofizjologii na Wydziale Lekarskim Akademii Medycznej im. Piastów Śląskich.
Prof. dr hab. Józef Jagielski został powołany na kierownika Katedry Patofizjologii w 1987 r. W pracach doktorskiej i habilitacyjnej przedstawił ewolucję elektrokardiogramów i wektokardiogramów u noworodków. W zespołach kierowanych przez prof. Jagielskiego prowadzone są badania z dziedziny elektrokardiologii, elektrofizjologii, genetyki, biocybernetyki i krzepliwości krwi. Do najważniejszych osiągnięć należą: wykazanie multipolowej natury pola elektrycznego serca, wprowadzenie metody mapingu serca, komputerowe badania wywołanych potencjałów słuchowych i wzrokowych, zorganizowanie Ośrodka Elektronicznej Techniki Obliczeniowej i rozwinięcie poradnictwa genetycznego. W Katedrze Patofizjologii pod kierownictwem prof. Jagielskiego intensywnie rozwijała się genetyka medyczna, wprowadzono nowy przedmiot nauczania — genetykę kliniczną. Badania naukowe w zakresie genetyki prowadzono w następujących kierunkach: genetyka kliniczna, zastosowanie metod matematycznych do analizy chromosomów i DNA, badania genetyczne w chorobach nowotworowych, mutageneza i molekularne analizy DNA.
Od 1991 r. pod kierunkiem prof. Jagielskiego zostały zapoczątkowane pionierskie w Polsce badania powierzchniowego mapingu potencjałów serca. W 2001 r. uruchomiona została, we współpracy z dr hab. T. Doboszem, Pracownia Genetyki Serca, zajmująca się wykrywaniem mutacji w uwarunkowanych genetycznie chorobach serca.
Prof. Józef Jagielski jest członkiem Zarządu Międzynarodowego Towarzystwa Elektrokardiologii. W 1991 r. zorganizował w Warszawie XVIII Międzynarodowy Kongres Elektrokardiologii. Zakład Patofizjologii jest także współorganizatorem XXXII Kongresu, który odbędzie się w 2005 r. w Gdańsku.
W roku 2005 prof. Jagielski odszedł na emeryturę i na jego miejsce został powołany dr hab. n. med. Witold Pilecki jako kierownik Katedry i Zakładu Patofizjologii.
Był zatrudniony na stanowisku profesora zwyczajnego w Wyższej Szkole Medycznej w Legnicy, oraz był członkiem rady naukowej w Instytucie Badań Fizykomedycznych PIW Primax Medic Sp. z o. o.
Zmarł 13 marca 2021.

</doc>
<doc id="5061045" url="https://pl.wikipedia.org/wiki?curid=5061045" title="Bahrain Victorious w sezonie 2021">
Bahrain Victorious w sezonie 2021

Bahrain Victorious w sezonie 2021 – podsumowanie występów zawodowej grupy kolarskiej Bahrain Victorious w sezonie 2021, w którym należała ona do dywizji UCI WorldTeams.
Po wycofaniu się McLarena z dalszego sponsorowania grupy od sezonu 2021 zmieniła ona swoją nazwę z Bahrain McLaren na Bahrain Victorious.
Transfery.
Opracowano na podstawie:
Skład.
Opracowano na podstawie:
Zwycięstwa.
Opracowano na podstawie:

</doc>
<doc id="5061046" url="https://pl.wikipedia.org/wiki?curid=5061046" title="Eduard Mohr">
Eduard Mohr

Eduard Mohr (ur. 29 czerwca 1902, zm. 20 września 1984) – niemiecki żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Hansem Howaldtem, Alfriedem von Bohlen und Halbachem, Fritzem Bischoffem, Felixem Scheder-Bieschinem i Otto Wachsem, brązowy medal w żeglarskiej klasie 8 metrów.

</doc>
<doc id="5061048" url="https://pl.wikipedia.org/wiki?curid=5061048" title="Dom przy 8 rue Boutebrie w Paryżu">
Dom przy 8 rue Boutebrie w Paryżu

Dom przy 8 rue Boutebrie w Paryżu (fr. "Immeuble au 8 rue Boutebrie à Paris") – budynek mieszkalny w Quartier de la Sorbonne w 5. dzielnicy Paryża. W budynku znajdują się drewniane schody z XVI wieku. 23 lutego 1925 roku został wpisany na listę pomników historii we Francji. 

</doc>
<doc id="5061055" url="https://pl.wikipedia.org/wiki?curid=5061055" title="Cəlil Məmmədquluzadə (stacja metra)">
Cəlil Məmmədquluzadə (stacja metra)

Cəlil Məmmədquluzadə – budowana tymczasowa stacja końcowa linii 3 bakijskiego metra. Położona jest za budowaną stacją 8 Noyabr, w rejonie Nəsimi.
Historia.
Przygotowania do budowy stacji В3 i В4 rozpoczęto jeszcze w 2012 r., kiedy to zamknięto dla ruchu ulice Dżejchuna Selimowa i Dżalila Mamedguluzade. W ciągu następnych czterech lat drążono tunele od stacji Memar Əcəmi-2 (B3). W styczniu 2016 r. maszyna wiertnicza doszła do terenu budowanej stacji Cəlil Məmmədquluzadə (В4). Według rzecznika prasowego bakijskiego metra, termin oddania do użytku stacji Cəlil Məmmədquluzadə nie jest jeszcze znany.

</doc>
<doc id="5061057" url="https://pl.wikipedia.org/wiki?curid=5061057" title="Felix Scheder-Bieschin">
Felix Scheder-Bieschin

Felix Scheder-Bieschin (ur. 22 października 1899, zm. 2 września 1940) – niemiecki żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Hansem Howaldtem, Alfriedem von Bohlen und Halbachem, Fritzem Bischoffem, Eduardem Mohrem i Otto Wachsem, brązowy medal w żeglarskiej klasie 8 metrów.
Felix Scheder-Bieschin studiował prawo i ekonomię polityczną. W 1934 został prezesem Nordseewerke (stoczni okrętowej w Emden), a od 1937 do śmierci był prezesem przedsiębiorstwa stoczniowego Howaldtswerke-Deutsche Werft w Kilonii. Po uzyskaniu w 1940 stopnia Korvettenkapitän ("kapitan korwety") służył w Kriegsmarine i pływał po Morzu Bałtyckim oraz Północnym. Zginął 2 września 1940 u wybrzeży Norwegii po zatopieniu okrętu w wyniku trafienia torpedą.

</doc>
<doc id="5061060" url="https://pl.wikipedia.org/wiki?curid=5061060" title="Jan Tomasz Lipski">
Jan Tomasz Lipski

Jan Tomasz Lipski (ur. 1 stycznia 1953) – polski socjolog i publicysta, działacz opozycji w Polskiej Rzeczypospolitej Ludowej.
Życiorys.
Jest synem Jana Józefa Lipskiego i Marii Lipskiej, z. d. Stabrowskiej. Jego siostrą jest Agnieszka Lipska-Onyszkiewicz.
Należał do działaczy Sekcji Kultury warszawskiego Klubu Inteligencji Katolickiej, od 1971 był członkiem kierownictwa sekcji, od przełomu 1972/1973 do 1975 jej sekretarzem, a także członkiem zarządu KIK w kadencji 1974/1975, 1975/1976, 1976/1977, 1977/1978. W roku akademickim 1974/1975 uczestniczył w niezależnym seminarium historycznym, w którym udział brali także m.in. późniejsi działacze opozycji z kręgu komandosów, Gromady Włóczęgów i Sekcji Kultury KIK. W grudniu 1975 należał do sygnatariuszy jednego z listów przeciwko zmianom w Konstytucji PRL. Uczestniczył w akcji pomocy robotnikom represjonowanym w Radomiu po wydarzeniach czerwca 1976, m.in. we wrześniu i październiku tegoż roku obserwował procesy prześladowanych. Współpracował z Komitetem Samoobrony Społecznej „KOR”, w tym z Biuletynem Informacyjnym KSS „KOR” W styczniu 1979 został pobity przez milicjantów w czasie wizyty w Katowicach w związku ze sprawą przebywającego wówczas w areszcie Kazimierza Świtonia, wspierał także działalność Komitetu Samoobrony Chłopskiej Ziemi Grójeckiej działającego w Zbroszy Dużej. 13 grudnia 1981 został internowany, przebywał w Białołęce, następnie w Rzeszowie-Załężu i Uhercach, został zwolniony w grudniu 1982.
Studiował socjologię na Uniwersytecie Warszawskim. W 1978 obronił pracę magisterską "Wzory zachowań nauczycieli w sytuacjach konfliktowych. Norma obrony autorytetu i jej funkcje w życiu szkoły" napisaną pod kierunkiem Mirosławy Marody
W grudniu 1983 poślubił Katarzynę Wojtkowską (zm. 2016).
W 2006 został odznaczony Krzyżem Oficerskim Orderu Odrodzenia Polski.
Publikacje książkowe.
Przekłady

</doc>
<doc id="5061063" url="https://pl.wikipedia.org/wiki?curid=5061063" title="Rafael Matos">
Rafael Matos

Rafael Matos (ur. 6 stycznia 1996 w Porto Alegre) – brazylijski tenisista, finalista juniorskiego US Open 2014 w grze podwójnej.
Kariera tenisowa.
W 2014 roku, startując w parze z João Menezesem, dotarł do finału juniorskiego US Open, w którym brazylijski debel uległ duetowi Omar Jasika-Naoki Nakagawa 3:6, 6:7(6).
W grze podwójnej wygrał sześć turniejów cyklu ATP Tour z dziewięciu rozegranych finałów. Ponadto wygrywał deblowe turnieje rangi ATP Challenger Tour.
W rankingu gry pojedynczej najwyżej był na 440. miejscu (21 maja 2018), a w klasyfikacji gry podwójnej na 33. pozycji (18 lipca 2022).

</doc>
<doc id="5061064" url="https://pl.wikipedia.org/wiki?curid=5061064" title="Raphael Matos (tenisista)">
Raphael Matos (tenisista)



</doc>
<doc id="5061067" url="https://pl.wikipedia.org/wiki?curid=5061067" title="Bruce Mouat">
Bruce Mouat

Bruce Mouat (ur. 27 sierpnia 1994 w Edynburgu) – szkocki curler, wicemistrz olimpijski z Pekinu 2022, wicemistrz i brązowy medalista mistrzostw świata, mistrz świata par mieszanych oraz juniorów, mistrz Europy.
Studiował zarządzanie festiwalami i wydarzeniami z przedsiębiorczością na Edinburgh Napier University.
Udział w zawodach międzynarodowych.
Kariera juniorska.
Dwukrotnie startował w mistrzostwach świata juniorów. Podczas obu występów był skipem szkockiej reprezentacji. W 2015 wywalczyła ona brązowy medal. W 2016 Szkoci zostali mistrzami świata.
Będąc skipem reprezentacji Wielkiej Brytanii zdobył złoto na Zimowej Uniwersjadzie 2017 w Ałmaty
Kariera seniorska.
Występy na seniorskich turniejach międzynarodowych rozpoczął od mistrzostw świata par mieszanych. Wystąpił w nich czterokrotnie w parze z Giną Aitken, zajmując następujące lokaty:
oraz raz w parze z Jennifer Dodds:
Skip reprezentacji Szkocji.
Od 2018 jest skipem seniorskiej reprezentacji Szkocji na imprezach międzynarodowych rangi mistrzowskiej. Stał na czele szkockiej drużyny, która zdobyła mistrzostwo kontynentu na Mistrzostwach Europy 2018.
Był skipem na trzech kolejnych mistrzostwach świata. Prowadzona przez niego drużyna zajmowała następujące miejsca:
Reprezentacja Wielkiej Brytanii.
Uczestnik Zimowych Igrzyskach Olimpijskich 2022, na których prowadzona przez niego drużyna wywalczyła srebrny medal. Na tych samych igrzysk wystąpił również w turnieju par mieszanych, na którym w parze z Jennifer Dodds był czwarty.

</doc>
<doc id="5061076" url="https://pl.wikipedia.org/wiki?curid=5061076" title="Jarosław Moszczyński">
Jarosław Moszczyński

Jarosław Konrad Moszczyński (ur. 16 września 1952, zm. 15 marca 2021) – polski specjalista w dziedzinie kryminalistyki, dr hab.
Życiorys.
19 kwietnia 1989 obronił pracę doktorską "Koncepcja optymalizacji wykorzystania kryminalistycznych kartotek daktyloskopijnych w procesie zwalczania przestępczości", 23 kwietnia 2012 habilitował się na podstawie rozprawy zatytułowanej "Subiektywizm w badaniach kryminalistycznych. Przyczyny i zakres stosowania subiektywnych ocen w wybranych metodach identyfikacji człowieka". Został zatrudniony na stanowisku profesora nadzwyczajnego i kierownika w Katedrze Kryminalistyki i Medycyny Sądowej na Wydziale Prawa i Administracji Uniwersytetu Warmińsko-Mazurskiego w Olsztynie.
Był profesorem uczelni Katedry Kryminologii i Kryminalistyki Wydziału Prawa i Administracji Uniwersytetu Warmińsko-Mazurskiego w Olsztynie.
Zmarł 15 marca 2021. Pochowany na Cmentarzu Bródnowskim (kwatera 64B-4-27).

</doc>
<doc id="5061077" url="https://pl.wikipedia.org/wiki?curid=5061077" title="Strzelectwo na Letnich Igrzyskach Olimpijskich 1948 – pistolet dowolny, 50 m">
Strzelectwo na Letnich Igrzyskach Olimpijskich 1948 – pistolet dowolny, 50 m

Pistolet dowolny z 50 m był jedną z czterech konkurencji strzeleckich na Letnich Igrzyskach Olimpijskich 1948. Zawody odbyły się 2 sierpnia 1948 roku. Uczestniczyło w nich 50 zawodników z 22 państw.
Zawodnicy strzelali do tarczy o średnicy 0,5 m. Oddawano 10 strzałów w 6 seriach, maksymalna liczba punktów do zdobycia – 600. 

</doc>
<doc id="5061081" url="https://pl.wikipedia.org/wiki?curid=5061081" title="Otto Wachs">
Otto Wachs

Otto Wachs (ur. 23 lipca 1909 w Jorku, zm. 30 grudnia 1998 w Hamburgu) – niemiecki żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył, wspólnie z Hansem Howaldtem, Alfriedem von Bohlen und Halbachem, Fritzem Bischoffem, Felixem Scheder-Bieschinem i Eduardem Mohrem, brązowy medal w żeglarskiej klasie 8 metrów.
Otto Wachs był bankierem, menadżerem w branży żeglugowej oraz uczestnikiem regat. Był członkiem rad nadzorczych licznych przedsiębiorstw oraz stoczni, m.in. AG Weser, Towage &amp; Salvage, Maritime Bank AG, German-South American Bank AG, Midgard AG &amp; Co. KG i Nordseewerke.

</doc>
<doc id="5061084" url="https://pl.wikipedia.org/wiki?curid=5061084" title="Keith Ape">
Keith Ape

Lee Dong-heon (; ur. 25 grudnia 1993 w Seulu), znany jako Keith Ape (키스 에이프), a wcześniej także jako Kid Ash – południowokoreański raper z Seulu. Jest członkiem ekipy o nazwie „The Cohort”. Jego przełomowy singel "잊지마" ("It G Ma") został wydany 1 stycznia 2015 r. i trafił na 5 miejsce listy Billboard K-Town.
Styl muzyczny.
Keith Ape został nazwany „koreańskim OG Maco”. Jego koncert na SOB's w 2015 roku został uznany jako jeden z 40 najlepszych koncertów według New York Times, który opisał koncert słowami: „niepohamowany chaos” oraz „wyraźny spadkobierca Southern rapu”.

</doc>
<doc id="5061085" url="https://pl.wikipedia.org/wiki?curid=5061085" title="Majda Ankele">
Majda Ankele

Majda Ankele (ur. 6 października 1940 w Kranju) – jugosłowiańska narciarka alpejska, dwukrotna uczestniczka igrzysk olimpijskich.
Kariera.
Dwukrotnie wzięła udział w zimowych igrzyskach olimpijskich. W 1964 roku podczas igrzysk w Innsbrucku wzięła udział w trzech konkurencjach – w zjeździe zajęła 33. miejsce, w slalomie gigancie była 25., a w slalomie uplasowała się na 23. pozycji. Cztery lata później na igrzyskach w Grenoble zajęła 36. miejsce w zjeździe, 29. miejsce w slalomie gigancie i 12. w slalomie.

</doc>
<doc id="5061088" url="https://pl.wikipedia.org/wiki?curid=5061088" title="Nataša Blažič">
Nataša Blažič

Nataša Blažič (ur. 28 grudnia 1964 w Kranju) – jugosłowiańska narciarka alpejska.
Raz w karierze zdobyła punkty do klasyfikacji Pucharu Świata – 24 marca 1981 roku w szwajcarskim Wangs zajęła ósme miejsce w slalomie. Zdobyte w ten sposób osiem punktów pozwoliło jej uplasować się na 57. miejscu w klasyfikacji generalnej Pucharu Świata 1980/1981 oraz na 26. miejscu w klasyfikacji slalomu w tym sezonie.

</doc>
<doc id="5061089" url="https://pl.wikipedia.org/wiki?curid=5061089" title="Natasa Blazic">
Natasa Blazic



</doc>
<doc id="5061098" url="https://pl.wikipedia.org/wiki?curid=5061098" title="Regiony ITU">
Regiony ITU

Regiony ITU – podział świata na trzy obszary, w celu zarządzania widmem częstotliwości radiowych przez służby radiokomunikacyjne w krajach należących do Międzynarodowego Związku Telekomunikacyjnego.

</doc>
<doc id="5061104" url="https://pl.wikipedia.org/wiki?curid=5061104" title="Ponte Sisto">
Ponte Sisto

Ponte Sisto – zabytkowy most na Tybrze, znajdujący się w centralnej części Rzymu.
Historia i architektura.
Na miejscu obecnego mostu w 215 roku n.e. wzniesiono "Pons Aurelius". Jego nazwa pochodziła od imienia cesarza Marcusa Aureliusa Severusa Antoninusa, znanego szerzej pod przydomkiem Karakalla. Ten zawalił się podczas powodzi w 792.
Obecną konstrukcję wzniesiono w 1475 roku na polecenie papieża Sykstusa IV, od którego pochodzi nazwa mostu. Zbudowano go, by umożliwić bezpośrednią komunikację Zatybrza z resztą miasta. Most składa się z czterech łuków pokrytych trawertynem oraz z okrągłym otworem pośrodku. Ze względu na znaczne zwiększenie natężenia ruchu wzdłuż Tybru, w 1877 zdecydowano się na rozszerzenie mostu poprzez dodanie po obu stronach żeliwnych chodników zawieszonych na wspornikach, które zaprojektował Angelo Vescovali. W 1998 roku zrealizowano projekt renowacji mostu. Usunięto XIX-wieczne chodniki oraz wzniesiono nowe poręcze. 

</doc>
<doc id="5061113" url="https://pl.wikipedia.org/wiki?curid=5061113" title="Dalibor Blažina">
Dalibor Blažina

Dalibor Blažina (ur. 1955 w Zagrzebiu) – chorwacki wykładowca literatury polskiej.
Życie zawodowe.
W latach 1974–1979 roku studiował komparatystykę oraz język polski i literaturę na Wydziale Filologicznym Uniwersytetu w Zagrzebiu. Pracę magisterską pt. "Nezasitnost kao dinamični element negativne utopije Stanisława Ignacyja Witkiewicza" obronił w 1989 roku, a rozprawę doktorską pt. "Dramska kazališna kritika Jana Kotta" w 1997 roku.
Od 1981 roku jest zatrudniony w Katedrze Języków i Literatur Słowiańskich (obecnie Katedra Języków i Literatur Zachodniosłowiańskich) Wydziału Filologicznego w Zagrzebiu najpierw jako asystent, od 2000 roku jako docent, od 2006 jako profesor nadzwyczajny, a od 2011 jako profesor zwyczajny.
W latach 1981–1982, 1986, 1991–1992 przebywał na stażu naukowym na Uniwersytecie w Warszawie i na Uniwersytecie Jagiellońskim.
W 1992 roku był współorganizatorem zagrzebskiego festiwalu "Dani cimetove boje", który poświęcony był polskiemu pisarzowi Brunonowi Schulzowi. Był także organizatorem kilku międzynarodowych konferencji naukowych: "Witkiewiczi u Lovranu" (Lovran 2004), "Zdravko Malić: znanstvenik, prevoditelj, pjesnik" (Zagreb 2007), "Czesław Miłosz – pjesnik izmeñu Istoka i Zapada, umjetnosti i ideologie" (2011).
Na język chorwacki tłumaczył teksty Witkacego, Brunona Schulza, Czesława Miłosza, Jana Kotta oraz innych pisarzy polskich.
Nauka.
Uczestniczy w międzynarodowych i krajowych konferencjach naukowych, prowadzi gościnne wykłady (m.in. wykładał w Warszawie, Krakowie, Zurychu).
Jest autorem trzech książek i wielu tekstów naukowych opublikowanych w prasie polskiej i chorwackiej. Opublikował także dziesięć książek z tłumaczeniami z polskiego na chorwacki, wśród których znajdują się dzieła S.I. Witkiewicza, C. Miłosza, B. Schulza, J. Kotta.
W chorwackiej encyklopedii (hr. "Hrvatska enciklopedija"), w leksykonie "Strani pisci" oraz w antologii poezji polskiej Z. Malicia "Gost u kući" przygotował ponad pięćset wpisów o polskich pisarzach i dziełach literackich.
Dydaktyka.
Wykłada przedmioty związane z polską kulturą, literaturą i teatrem.
Nagrody.
W 2000 roku zdobył Dyplom Ministra Spraw Zagranicznych Rzeczpospolitej Polskiej za wybitne zasługi promowania Polski na świecie.
Otrzymał także nagrodę Stanisława Ignacego Witkiewicza za rok 2003 przyznany przez Zarząd Polskiego Centrum Międzynarodowego Instytutu Teatralnego (ITI-UNESCO) za promowanie polskiej kultury teatralnej na świecie.
W 2020 roku otrzymał Nagrodę Stowarzyszenia Chorwackich Tłumaczy Literatury za tłumaczenie na język chorwacki "Nienasycenia" S.I. Witkiewicza.
Członkostwa.
Członek Chorwackiego Towarzystwa Filologicznego (hr. Hrvatsko filološko društvo).
Członek Towarzystwa Chorwackich Tłumaczy Literackich (hr. Društvo hrvatskih književnih prevodilaca).
Tłumaczenia książek.
Dalibor Blažina: Czesław Miłosz, "Zasužnjeni um" [pl. "Zniewolony umysł"]. Zagrzeb: Nova stvarnost, 1998. ISBN 953-656-206-5.
Dalibor Blažina: Piotr Szewc, "Uništenje" [pl. "Zagłada"]. Zagrzeb: Disput, 2002. ISBN 953-6770-23-7.
Dalibor Blažina: Joanna Rapacka, "Leksikon hrvatskih tradicija" [pl. "Leksykon tradycji chorwackich"]"." Zagrzeb: Matica hrvatska, 2002. ISBN 953-150-664-7.
Dalibor Blažina: Bruno Schulz, "Dućani cimetne boje" [pl. "Sklepy Cynamonowe"]"." Zagrzeb: Litteris, 2005. ISBN 953-99191-9-3.
Dalibor Blažina: Bruno Schulz, "Sanatorij pod klepsidrom" [pl. "Sanatorium pod klepsydrą"]. Zagrzeb: Litteris, 2007.
Wybrane publikacje.
Książki.
Dalibor Blažina: "Katastrofizam i dramska struktura. O Stanisławu Ignacyju Witkiewiczu." [pl. "Katastrofizm a struktura dramatu. O Stanisławie Ignacym Witkiewiczu"]. Zagrzeb: Hrvatsko filološko društvo, Biblioteka Književna smotra, 1993.
Dalibor Blažina: "U auri Dušnog dana. Ogledi i rasprave o poljskoj književnosti i njezinoj hrvatskoj recepciji." [pl. "W aurze Dziadów. Eseje i rozprawy o literaturze polskiej i jej chorwackiej recepcji"] Zagrzeb: Biblioteka Književna smotra, Hrvatsko filološko društvo, 2005.
Dalibor Blažina: "Paradoks o kritičaru. Jan Kott u tekstosferi kulture" [pl. "Paradoks o krytyku. Jan Kott w sferze tekstowej kultury"]. Zagrzeb: Disput, 2011.
Artykuły naukowe i rozdziały w publikacjach.
Dalibor Blažina: "Može li maska odgoditi katastrofu ili Witkiewicz meñu lutkama", „Novi Prolog”, nr 6/7, zima 1987/1988, s. 285–289.
Dalibor Blažina: "Schulz, Kantor, Galicija", „Gordogan”, 13/1992, nr 36, s. 107–115.
Dalibor Blažina: "Julije Benešić i poljsko kazalište", „Umjetnost riječi”, LXXX (1999), nr 2, s. 101–112.
Dalibor Blažina, J. Sychowska Kavedžija: "W poszukiwaniu uniwersalnego wymiaru polskości. Założyciel chorwackiej polonistyki – Zdravko Malić jako interpretator i tłumacz literatury polskiej", w: "Literatura polska w świecie." T. II: "W kręgu znawców". Red. R. Cudak. Katowice: Uniwersytet Śląski w Katowicach, Wydawnictwo Gnome, 2009, s. 187–198. ISBN 978-83-87819-05-7.
Dalibor Blažina, Đ. Čilić-Škeljo: "Ślady Herberta w poezji chorwackiej", w: "Herbert na językach. Współczesna recepcja twórczości Zbigniewa Herberta w Polsce i na świecie". Red. A. Grabowski, J. Kopciński, J. Snopek. Warszawa: Biblioteka Narodowa, 2010, s. 168–182. ISBN 978-83-700-9618-2.

</doc>
<doc id="5061125" url="https://pl.wikipedia.org/wiki?curid=5061125" title="Pomnik Franza Kafki w Pradze">
Pomnik Franza Kafki w Pradze

Pomnik Franza Kafki w Pradze – pomnik upamiętniający pisarza Franza Kafkę zlokalizowany w stolicy Czech, Pradze przy ul. Dušní, na pograniczu Starego Miasta i Josefova, pomiędzy Synagogą Hiszpańską a kościołem Świętego Ducha. Kafka mieszkał przy ulicy Dušní nr 27, a w miejscu, gdzie stoi pomnik przebiega duchowa granica trzech religii – stoi on pomiędzy synagogą, kościołem katolickim i protestanckim.
Pomnik został wykonany z brązu i mierzy cztery metry wysokości. Autorem dzieła jest czeski rzeźbiarz i malarz, Jaroslav Róna, który przy realizacji współpracował z pracownią architektoniczną Davida Vávry. Pomysł wystawienia Kafce pomnika w Pradze powstał podczas sprawowania przez to miasto funkcji Europejskiej Stolicy Kultury w 2000. Ostatecznie monument odsłonięto w 2003, na granicy żydowskiego ongiś Josefova i katolickiego Starego Miasta. Róna projektując swe dzieło zainspirował się opowiadaniem Kafki pod tytułem "Rozrywki, czyli dowód na to, że żyć jest niemożliwością" ("Nocna jazda"), w którym bohater jest niesiony przez znajomego na barkach. Zaowocowało to formą pomnika. Przedstawia on ponadnaturalnych rozmiarów pusty garnitur niosący "na barana" nieco mniejszego od siebie Kafkę. Garnitur wypełniony ma być przez widza jakąś postacią z wyobraźni. Sam Róna stwierdził, że "chodzi o jakieś zastępcze Ja, które zgodnie z życzeniem Kafki mogło żyć za niego. Aby ciężar życia niósł na plecach zastępczy K., a ten właściwy tylko obserwował i komentował". Tłumaczył także, iż garnitur to niezrozumiały świat, z którym borykał się pisarz. Jest unoszony przez K., a nie (jak sobie wyobraża) kieruje nim. 
Rzeźba nie przedstawia agresji (większa postać, która jest niewidzialna niesie mniejszą na swoich barkach). Bez znajomości opowiadania "Nocna jazda", czy też biografii Kafki, gest ten można odczytać jako opiekuńczy - dopatrzyć się w dziele interpretacji motywu Dobrego Pasterza. 
Pomnik wyjątkowo nie spodobał się Tadeuszowi Różewiczowi. W 2005 napisał na jego temat wiersz "Tego się Kafce nie robi":"Franz Kafka zasłużył sobie na to"
"żeby nie stawiać mu pomników"
"nie produkować koszulek"
"podkoszulków filiżanek"
"chusteczek do nosa majtek"

</doc>
<doc id="5061126" url="https://pl.wikipedia.org/wiki?curid=5061126" title="Maciej Różański">
Maciej Różański

Maciej Różański (ur. 6 maja 1989 w Stargardzie Szczecińskim) – polski zawodnik mieszanych sztuk walki (MMA) wagi średniej i półciężkiej oraz grappler. Od 20 czerwca 2020 roku jest mistrzem EFM Show w wadze półciężkiej. Walczył m.in. dla FEN, ACB (aktualnie ACA) czy Babilon MMA. Aktualny zawodnik federacji Bellator MMA.

</doc>
<doc id="5061131" url="https://pl.wikipedia.org/wiki?curid=5061131" title="Operacja Appearance">
Operacja Appearance

Operacja Appearance – kryptonim alianckiej operacji wojskowej mającej na celu odzyskanie Somali Brytyjskiego z rąk Włochów, przeprowadzonej w dniach 16 marca – 8 kwietnia 1941 roku.
Siedem miesięcy wcześniej, w sierpniu 1940 roku, Włosi podbili Somali Brytyjskie. Brytyjczycy wycofali się z protektoratu po ok. dwóch tygodniach walk i działań opóźniających. Ewakuacja wojsk brytyjskich z Somalii odbyła się tuż po katastrofalnym zakończeniu kampanii francuskiej i wypowiedzeniu wojny Wielkiej Brytanii przez Włochy 10 czerwca 1940 roku. Wydarzenie to miało swoje reperkusje na najwyższych szczeblach dowodzenia wojsk brytyjskich i Wspólnoty Narodów oraz skutkowało utratą zaufania do gen. Archibalda Wavella, stojącego na czele brytyjskiego Dowództwa Bliskiego Wschodu przez premiera Winstona Churchilla, którego kulminacją było zwolnienie Wavella 20 czerwca 1941 roku, nawet pomimo odzyskania przez niego kolonii.
Siły Wielkiej Brytanii, Indii Brytyjskich, Australii i Związku Południowej Afryki szkoliły się w Adenie do przyszłej akcji, mającej na celu odbicie Somali Brytyjskiego. Flota Dalekiego Wschodu dostarczyła "Force D", grupę bojową składającą się z dwóch krążowników, dwóch niszczycieli, transportowców dla żołnierzy i innych okrętów. Aby oszukać główne dowództwo włoskie w Etiopii co do brytyjskich zamiarów w Afryce Wschodniej, uruchomiono dezinformacyjną operację Camilla, w ramach której próbowano przekonać Włochów, że atak na Somali Brytyjskie nadejdzie z Sudanu, a ofensywa z Kenii na Somali Włoskie i Etiopię będzie jedynie operacją pozorowaną.
"Force D" i "Aden Striking Force" przeprowadziły lądowanie na plaży w Berberze 16 marca 1941 roku, zajmując port do godz. 10:00. Włoski garnizon szybko wycofał się do Etiopii, a żołnierze oddziałów kolonialnych masowo dezerterowali. W ciągu kilku dni port w Berberze został przystosowany do przyjmowania transportów wojska i zaopatrzenia dla operacji w okupowanej przez Włochów Etiopii, zmniejszając długość linii zaopatrzeniowych o 805 km. Na protektorat narzucono ponownie brytyjską administrację wojskową, przywrócono lokalną policję i Somalijski Korpus Wielbłądzi, rozbrajano ludność cywilną oraz ożywiono gospodarkę.
Tło sytuacyjne.
Sytuacja strategiczna, 1940.
10 czerwca 1940 roku, kiedy Włochy wypowiedziały wojnę Wielkiej Brytanii i Francji, siły włoskie dowodzone przez wicekróla i gubernatora generalnego Włoskiej Afryki Wschodniej, księcia Amedeo d’Aosta, stały się zagrożeniem dla brytyjskich i francuskich kolonii w Afryce Wschodniej. Siły włoskie w Erytrei zagroziły brytyjskim szlakom morskim wzdłuż wybrzeża Afryki Wschodniej przez Morze Czerwone i Kanał Sueski, a Sudan, Somali Francuskie (dzisiejsze Dżibuti), Somali Brytyjskie i Kenia były narażone na ataki od strony lądu wyprowadzone z terytorium Włoskiej Afryki Wschodniej. Upadek Francji i zawieszenie broni z 22 czerwca 1940 roku drastycznie osłabiły strategiczną pozycję Wielkiej Brytanii w całym regionie. Praktycznie zamknięcie Morza Śródziemnego dla brytyjskiego ruchu morskiego oznaczało konieczność przepłynięcia 21 000 km dookoła Afryki, aby zaopatrywać siły brytyjskie na Bliskim Wschodzie. W przededniu wypowiedzenia wojny przez Włochy siły włoskie w Afryce Wschodniej liczyły 91 203 etnicznych Włochów oraz 199 973 żołnierzy wojsk kolonialnych: Erytrejczyków, Etiopczyków i Somalijczyków. W lipcu Brytyjczycy mieli tylko 47 000 ludzi w Kenii, Sudanie i Somalii.
Włoska inwazja.
3 sierpnia 1940 roku brytyjski samolot rozpoznawczy odkrył, że około 400 włoskich żołnierzy przekroczyło granicę etiopsko-somalijską w Biyadzie, niedaleko Boramy. Włoskie siły inwazyjne poruszały się w trzech daleko od siebie oddalonych kolumnach, koordynowanych przez samoloty łącznikowe. Główna (środkowa) kolumna włoska wyszła z regionu Harar we włoskiej Etiopii, przekroczyła granicę na południe od Boramy i 5 sierpnia dotarła do Hergejsy, stolicy Somali Brytyjskiego. Somalijski Korpus Wielbłądzi w służbie brytyjskiej opóźniał Włochów, gdy ci posuwali się naprzód, a środkowa kolumna zaatakowała Hargejsę siłami piechoty i czołgów lekkich, wspieranymi przez artylerię oraz siły powietrzne. Kompania piechoty Pułku Północnorodezyjskiego blokująca drogę wycofała się po zniszczeniu trzech włoskich czołgów, podczas gdy główne siły brytyjskie powoli opuszczały miasto. Tego samego dnia północna kolumna inwazyjna zdobyła port Zeila, niedaleko granicy z Somali Francuskim, a następnie powoli pokonała 240 km wzdłuż wybrzeża aż do Berbery, głównego portu Somali Brytyjskiego, zdobywając Bulhar, około 80 km od Berbery, 17 sierpnia.
Główne siły włoskie przedostały się do centrum kolonii z Hargejsy wzdłuż drogi do Berbery, tylko nieznacznie opóźnione przez zniszczone drogi oraz improwizowane miny lądowe. Wojska brytyjskie na wysuniętych pozycjach zostały wycofane 10 sierpnia, a na przełęczy Tug Argan broniły się od 11 do 15 sierpnia. Włosi osiągnęli przewagę w powietrzu już na początku operacji, do 6 sierpnia, lecz obrońcy utrzymywali pozycje na przesmyku przez 72 godziny, dopóki nie zabrakło im amunicji. Przewaga włoskiej artylerii doprowadziła do stopniowego przejmowania pozycji alianckich. Zanim północna kolumna włoska dotarła do Bulharu, obrona przełęczy Tug Argan zaczęła się załamywać. Gen. por. Alfred Reade Godwin-Austen został oddelegowany do dowodzenia siłami w Somali Brytyjskim, lecz 14 sierpnia uznał, że pozycje na Tug Argan są nie do utrzymania i dostał pozwolenie od pełniącego obowiązki Dowódcy Bliskiego Wschodu, gen. Henry’ego Maitlanda Wilsona (Wavell był wówczas w Wielkiej Brytanii), na ewakuowanie sił z protektoratu. Garnizon wycofał się do Berbery i do godz. 14:00 18 sierpnia większość kontyngentu ewakuowano do Adenu, a dowództwo odpłynęło na pokładzie australijskiego krążownika HMAS „Hobart” rankiem 19 sierpnia; wieczorem tego dnia siły włoskie wkroczyły do Berbery. Brytyjczycy stracili w czasie inwazji 38 zabitych i 222 rannych; siły włoskie poniosły 2052 ofiary.
Operacja Camilla.
Po odwrocie do Adenu Brytyjczycy utworzyli Misję Wojskową nr 106 (Misję Hamiltona) w celu prowadzenia operacji sabotażowych i dywersyjnych w okupowanym Somali Brytyjskim. Były starszy oficer administracyjny protektoratu, Reginald Smith, odbył kilka tajnych podróży do kraju, aby zebrać informacje o sytuacji na miejscu. W Kairze gen. Wavell obmyślił operację Camilla, akcję dezinformacyjną obliczoną na wprowadzenie Włochów w błąd co do celu transferu wojsk alianckich do Sudanu. Operacja miała na zadanie przekonać Włochów, że te ruchy wojsk były częścią planu inwazji na Somali Brytyjskie w lutym 1941 roku, a następnie natarcia na Harar. Wavell napisał w sporządzonym dokumencie, że: 
Ów dokument, sugerujący, że operacja Canvas, czyli inwazja z Kenii na Somali Włoskie i Etiopię, była jedynie dywersją, został rozesłany do lokalnych dowódców w Afryce Wschodniej za pomocą środków, co do których Brytyjczycy oczekiwali, że Włosi przejmą wysłane w ten sposób meldunki: mapy i broszury na temat klimatu, geografii oraz populacji Somali Brytyjskiego krążyły wśród ludności cywilnej w Egipcie, a fałszywe informacje zostały podrzucone japońskiemu konsulowi w Port Saidzie, były także przesyłane wiadomościami radiowymi bez szyfrowania. W rzeczywistości to z Kenii miało zostać wyprowadzone główne uderzenie aliantów, które jednak wymagało ogromnych wysiłków w zakresie zaopatrzenia, a plan ponownego zajęcia Somali Brytyjskiego miał na celu jedynie otworzenie znacznie bliższej linii zaopatrzeniowej z Berbery do południowych sił inwazyjnych. Miejscowy port był prymitywny, lecz można było szybko wprowadzić w nim niezbędne ulepszenia. Książę Aosty, dowódca wojsk włoskich w Afryce Wschodniej, był już w lutym przekonany, że aliancka inwazja w celu odbicia kolonii jest nieuchronna.
Preludium.
Plan.
Brytyjczycy wykorzystali zasoby, które były dostępne dla brytyjskich sił zbrojnych w Adenie (pod dowództwem wicemarszałka lotnictwa Ranalda Reida), aby odzyskać Berberę i rozszerzyć przyczółek do rozmiarów wystarczających na gromadzenie zaopatrzenia dla 15 000 żołnierzy. Około 3000 żołnierzy "Aden Striking Force", w tym z 1 batalionu 2 Pułku Pendżabskiego i 3 batalionu 15 Pułku Pendżabskiego Brytyjskiej Armii Indyjskiej, które walczyły w obronie kolonii podczas włoskiej inwazji, somalijskiego oddziału komandosów i kompanii 1401/1402 z Adenu, a także Auxiliary Military Pioneer Corps Group i pododdziały transportu samochodowego miały zostały przetransportowane na odległości 140 mil morskich z Zatoki Adeńskiej. Flota Indii Wschodnich złożona z okrętów Royal Navy i Royal Indian Navy, której zadaniem było dostarczenie na brzeg "Force D" (pod dowództwem kpt. Harolda Hicklinga), składała się z krążowników HMS „Glasgow” i „Caledon”, niszczycieli HMS „Kandahar” i „Kipling”, krążowników pomocniczych „Chakdina” i „Chantala”, indyjskie trawlery „Netravati” i „Parvati” (por. H.M.S. Choudri), transportowce piechoty SS „Beaconsfield” i „Tuna” oraz ML 109. "Force D" miała przeprowadzić podróż w dwóch częściach, z których pierwsza fala obejmowała okręty „Kandahar”, „Chantala”, „Chakdina”, „Parvati”, „Netravati” oraz statki towarowe „Beaconsfield” i „Tuna”, przewożące żołnierzy i holujące trzy holowniki oraz sześć lichtug. Druga fala "Force D" obejmowała „Glasgow”, „Caledon”, „Kingston” i ML 109, wszystkie transportujące żołnierzy.
Przygotowania.
Szkolenie sił inwazyjnych rozpoczęło się w styczniu, okręty zostały przystosowane do przewozu żołnierzy, dwie z lichtug, zaprojektowane przez oficera transportu morskiego w Adenie, komandora Vernona, miały służyć jako pływające pomosty wyposażone w rampy ułatwiające rozładunek pojazdów silnikowych, w tym samochodów opancerzonych. RAF wykonywał loty zwiadowcze, aby znaleźć odpowiednie miejsca do lądowania, odkryć ewentualne włoskie przygotowania obronne i znaleźć potencjalne lądowiska dla swoich samolotów. Przy wsparciu ogniowym krążowników i niszczycieli siły inwazyjne miały wylądować na plażach pomiędzy rafami na wschód i zachód od Berbery, stworzyć przyczółek, a następnie ponownie zająć cały protektorat. Uzyskane zdjęcia lotnicze nie były w pełni kompletne, a marynarka wojenna uważała, że holowanie statków z Adenu jest ryzykowne, ponieważ hole mogą pękać i opóźniać podróż. Przy słabej widoczności nie można było zagwarantować znalezienia Berbery, zaś zbliżenie się nocą do niezbadanego, wrogiego i ciemnego brzegu, a następnie szukanie luk w rafach wystarczająco szerokich, aby holować przez nie lichtugi, było ryzykowne. Znaczenie Berbery dla brytyjskiej ofensywy przeciwko Somali Włoskiemu i Etiopii było jednak tak duże, że ryzyko zostało zaakceptowane. Przez trzy noce przed lądowaniem RAF bombardował dużą włoską bazę w Dire Dawa w Etiopii.
Rejs.
14 marca o godz. 22:45 pierwszy eszelon opuścił Aden, ale już 10 mil morskich od brzegu hole zaczęły pękać, niektóre owijały się wokół śrub okrętowych. Aby dotrzymać harmonogramu, dokonano szybkiej zmiany planu; „Kandahar” zostawił holowniki i lichtugi do holowania przez „Beaconsfield” i „Tuna”, a okręty marynarki wojennej ruszyły naprzód, aby zgodnie z planem odbyć spotkanie z drogą częścią sił inwazyjnych w odległości 10 mil morskich na północ od latarni w Berberze o godz. 1:00 w nocy 16 marca. Tymczasem o 15:30 15 marca z Adenu został wysłany slup HMS „Shoreham” do pomocy „Beaconsfieldowi” i „Tunie”. Drugi eszelon wypłynął godzinę później i zebrał się zgodnie z planem. O 1:00 w nocy 16 marca „Glasgow”, „Caledon”, „Chantala”, „Chakdina”, „Netravati”, „Parvati” i ML 109 miały wysadzić na brzeg żołnierzy 1 batalionu 2 Pułku i 3 bat. 15 Pułku Pendżabskiego na głównej plaży desantowej, 3,7 km na zachód od latarni w Berberze, objętej ostrzałem artylerii okrętowej z „Glasgow”, wraz z „Kandaharem” i „Kingstonem”, które przewoziły (głównie somalijski) 200-osobowy "Commando Force G (R)", przeznaczony do lądowania na wschód od Berbery, osłaniany przez „Kandahar”. Okręty znajdowały się blisko wybrzeża poruszając się z prędkością 12 węzłów. „Shoreham”, „Beaconsfield” i „Tuna” z trzema holownikami oraz sześcioma lichtugami znajdowały się wówczas mniej więcej w połowie drogi pomiędzy Adenem a Berberą, poruszając się z prędkością 6 węzłów.
Inwazja.
Lądowanie.
O godz. 1:01 16 marca „Glasgow”, „Kandahar”, „Kingston” i ML 109 ruszyły do przodu z prędkością 20 węzłów w kierunku latarni w Berberze, by znaleźć luki w rafach prowadzące do plaż desantowych. „Caledon”, „Chantala”, „Chakdina”, „Netravati” i „Parvati” miały przypłynąć z zachodniej plaży o 2:30 rano i rzucić kotwicę w pobliżu „Glasgow”, który miał zapalone czerwone światło w kierunku morza. Podczas podejścia na ląd widać było światła pojazdów na drodze z Hargejsy, zmierzających do Berbery. O godz. 2:03 16 marca światło latarni w Berberze zostało dostrzeżone na kursie 186° w odległości 3 mil morskich. „Kandahar” i „Kingston” oddzieliły się od swoich sił i ruszyły na wschodnią plażę; „Glasgow” zatrzymał się i zwodował motorówkę oraz łódź, którą komandor Vernon użył do znalezienia przerwy w rafie przy zachodniej plaży. Luka była trudna do znalezienia, dlatego nastąpiło 63-minutowe opóźnienie w lądowaniu pierwszych oddziałów. „Kandahar” i „Kingston” znalazły lukę w rafie przy wschodniej plaży o 3:00 nad ranem, chociaż fotografie zwiadowcze wykazały, że jest ona trudniejsza do znalezienia. Opóźnienie doprowadziło do obaw płk. Pollocka i kmdr. Hicklinga (dowódcy „Glasgow”), że lądowanie będzie musiało nastąpić w świetle dnia.
Lądowanie na wschodniej plaży, które miało nastąpić o 3:30, również jednak było opóźnione. O 3:26 rano somalijski rybak w kajaku dopłynął do „Glasgow”; powiedział, że Włosi nadal okupują miasto, ale niektórzy wyjechali ciężarówkami tej nocy; w pobliżu latarni w Berberze nadal byli Włosi. Somalijczyk został poproszony, jako znający miejscowy teren, aby znalazł lukę w rafach, lecz komandor Vernon odszukał ją pierwszy o 3:58 rano. O 4:13 nadano sygnał „Lądować za łodziami z «Glasgow»” (ang. „Land, follow Glasgow's boats”), a cztery minuty później „Glasgow” zaczął ostrzeliwać główną plażę z 4-calowych dział i 2-funtowych armat przeciwlotniczych. Cięższe działa prowadziły ogień według schematu, stosowanego przeciw przeciw włoskim kutrom torpedowym: połowa pocisków ustawiona była na wybuch przy uderzeniu w cel, a druga połowa na eksplozję ok. 15 m nad celem. Ostrzał trwał do 4:20, gdy „Kingston” otrzymał rozkaz rozpoczęcia desantowania oddziałów na wschodniej plaży. „Kandahar” ostrzeliwał plażę pomiędzy godziną 4:25, a 4:35. Holowniki przemieszczały się przez przerwy na wschodnie i zachodnie plaże; meldunki o sukcesie lądowania nadeszły z plaży zachodniej o 4:48, a z plaży wschodniej o 5:26. Podczas desantu pomiędzy holownikami i statkami na morzu sporadycznie eksplodowały pociski, przypuszczalnie ogień pochodził z od czterech do sześciu 4-calowych dział, obecny był także nieskuteczny ostrzał z karabinów maszynowych; 6-calowe, 4-calowe działa oraz 2-funtowe armaty z brytyjskich okrętów szybko uciszyły zaobserwowaną włoską artylerię. „Glasgow” ostrzeliwał głównie okopy w pobliżu latarni w Berberze i na zachód od lotniska, „Kandahar” skoncentrował się na zmiękczeniu obrony na wschód od miasta.
Berbera.
Przewidując brytyjskie lądowanie, już dwa dni wcześniej książę Aosty, wicekról Włoskiej Afryki Wschodniej, zgodził się na ewakuację sił z protektoratu. 14 marca garnizon włoski rozpoczął odwrót, a 17 Brygada Kolonialna rozpoczęła odmarsz w stronę Dire Dawy. 70 Brygada Kolonialna pozostała na miejscu, z wyjątkiem jej dowódcy, gen. bryg. Arturo Bertello, który odjechał przez Dire Dawę tuż przed jej zdobyciem. Kiedy rozpoczął się ostrzał z morza, około 1500 żołnierzy somalijskich na włoskiej służbie oraz ich włoskich oficerów i podoficerów wycofało się z Berbery w kierunku Hargejsy. Pierwsza fala sił uderzeniowych, składająca się z oddziałów 15 Pułku Pendżabskiego, była prowadzona przez „Parvati”, który ciągnął holownik i barkę desantową. Wokół „Parvati” spadły trzy 4-calowe pociski, lecz lądowanie odbyło się bez strat w obliczu niewielkiego oporu. Następnie wylądował 2 Pułk Pendżabski i ruszył przez pozycje 15 Pułku Pendżabskiego w kierunku miasta, podczas gdy część 15 Pułku Pendżabskiego wymaszerowała w głąb lądu, aby przeciąć drogę wzdłuż wybrzeża. Wszystkie zaangażowane w operację oddziały dotarły na brzeg przed świtem. Na lądzie napotkano niewielki opór i 16 marca o godz. 9:20 Berbera została zdobyta. Wojska brytyjskie i indyjskie poniosły tylko kilka ofiar, a wzięły ponad 100 jeńców. Z powodu pomyłki, nieuzbrojeni żołnierze Auxiliary Military Pioneer Corps Group otrzymali rozkaz ataku z Pendżabczykami, a i ich dowódca, kpt. S.J.H. Harrison napisał później: 
Oddziały lądujące na wschód od Berbery napotkały opór Sześćdziesięciu żołnierzy włoskiego garnizonu, ale oddział aliancki stracił tylko jednego zabitego, somalijskiego żołnierza i rannego, brytyjskiego oficera. Do Londynu nadano meldunek, że „brytyjska flaga znowu powiewa nad Berberą”, choć siły desantowe zapomniały ją ze sobą zabrać i żołnierze musieli ją pożyczyć od miejscowego Somalijczyka. Myśliwce RAF-u zapewniły stałe patrole w dniu inwazji i przez następne cztery dni.
Drugi eszelon okrętów przybył do czasu, gdy Berbera upadła, a holowniki sprawdziły port pod kątem obecności min. O 14:00 "Force D" rozpoczęła wyładunek; specjalny pomost dla samochodów składający się z dwóch zmodyfikowanych lichtug został zamontowany na mierzei, a pojazdy wyładowane z pokładu „Beaconsfield” do godz. 18:00. Siły desantowe były dobrze umocowane na przyczółku z odpowiednimi zapasami i racjami żywnościowymi oraz dostępnymi, lokalnymi źródłami wody. Zwiad powietrzny donosił, że terytorium lądowe Somali Brytyjskiego zostało opuszczone przez wroga (ochrona morska przyczółka zakończyła się 18 marca, kiedy odpłynął „Glasgow”; osłonę powietrzną utrzymano do 20 marca). Pirsy zostały uszkodzone, ale można je było naprawić przy użyciu dostępnych na miejscu materiałów; natomiast zniszczenia w elektrowni i chłodni wymagały pomocy z Adenu, aby je uruchomić. Instalacja wodna miał zostać zaminowana przez Etiopczyków, ale zapobiegł temu ich dowódca. Lotnisko zostało zaminowane, o czym poinformowano RAF. Siły desantowe wysłały 43 włoskich jeńców wojennych do Adenu na pokładzie „Parvati” w dniu lądowania, tak jak niepotrzebny statek szpitalny „Karapara”. Około godz. 5:33 17 marca alianci usłyszeli jakieś samoloty i otworzyli do nich ogień z broni przeciwlotniczej; w ciągu dnia nie widziano żadnych innych włoskich samolotów.
11 marca 1 Południowoafrykańska i 22 Wschodnioafrykańska Grupy Brygadowe zostały przekazane pod dowództwo 11 Dywizji Afrykańskiej, dołączając do 3 Nigeryjskiej Grupy Brygadowej. Dywizja maszerowała z Barawy, na południe od Mogadiszu w Somali Włoskim. 25 lutego jednostka opuściła Mogadiszu, a 17 marca patrole 3 Nigeryjskiej Grupy Brygadowej dotarły do Dżidżigi, odcinając drogę do Hararu, włoskiej linii odwrotu z protektoratu. 19 marca bryg. Buchanan i oficer sztabowy przybyli samolotem do Berbery, aby objąć dowództwo nad "Bucforce", jak tymczasowo nazwano południowoafrykańską 2 Brygadę Piechoty, z której większość wypłynęła z Mombasy 16 marca i miała dotrzeć na miejsce 22 marca. 20 marca oddział wojsk nigeryjskich dotarł do Tug Wajale, skąd dwa samochody pancerne dotarły do Berbery drogą z Hargejsy i dołączyły do "Aden Striking Force". Włoska 70 Brygada Kolonialna stała się jedną z pierwszych jednostek włoskich sił kolonialnych w Afryce Wschodniej, których żołnierze zaczęli masowo dezerterować. Kiedy Bertello został schwytany w zachodniej Abisynii, twierdził, że jego brygada „rozpłynęła się”. 21 marca gen. por. Alan Cunningham, dowódca sił wschodnioafrykańskich, złożył zwycięskim żołnierzom gratulacje i przekazał ustalenia dotyczące rozbudowy obiektów portowych oraz ogłosił przywrócenie brytyjskiej administracji wojskowej w Somali Brytyjskim.
Następstwa.
Analiza.
Okupacja włoska w Somali Brytyjskim trwała zaledwie siedem miesięcy. W I tomie oficjalnej historii II wojny światowej z 1954 roku Ian Playfair napisał, że port został szybko przygotowany do użytku, pomimo braku lichtug, żurawi i oświetlenia elektrycznego, upałów i przerw wymuszonych przez gorący wiatru zwany Kharif, przynoszący piasek i wzburzający morze. W ciągu tygodnia od rozpoczęcia operacji 11 Dywizja Afrykańska otrzymywała już zaopatrzenie przez Berberę, skracając o 805 km swoje linie zaopatrzeniowe. W 2016 roku Andrew Stewart w książce "The First Victory…" napisał, że Brytyjczycy zawdzięczali sukces operacji Appearance starannemu przygotowaniu i treningowi. Zasugerował, że użycie statków jako pływających pomostów mogło wpłynąć na decyzję o konstrukcji portów Mulberry podczas lądowania w Normandii.
Późniejsze wydarzenia.
Po ucieczce garnizonu włoskiego alianci zbudowali w Somali Brytyjskim obóz jeniecki, który ostatecznie mógł mieścić nawet 5000 ludzi, aby zgromadzić wszystkich włoskich jeńców wziętych do niewoli w tym regionie [24]. Dwa bataliony południowoafrykańskiej 2 Brygady Piechoty przybyły drogą morską z Kenii, trzeci batalion przybył dwa tygodnie później, po marszu drogowym wraz ze środkami transportu brygady. 8 kwietnia bryg. Arthur Chater, były dowódca Somalijskiego Korpusu Wielbłądziego, został mianowany gubernatorem wojskowym. Włosi opuścili Zeilę 18 marca, a emerytowany inspektor somalijskiej policji wyciągnął ukrytą, brytyjską flagę, podniósł ją na maszt i zaczął zbierać porzuconą w okolicy włoską broń oraz sprzęt. 23 marca ewakuowany w sierpniu oficer policji Somalilandu wylądował na brzegu i rozpoczął odtwarzanie struktur lokalnej policji. 80% byłych członków Somalijskiego Korpusu Wielbłądziego, rozwiązany po brytyjskiej ewakuacji, dotarło do Berbery zanim Brytyjczycy wrócili do kwatery głównej Korpusu w Burao 18 kwietnia. 4 maja jedna z jego kompanii rozpoczęła ściganie rabunkowej wyprawy z Mijjertein, a reszta jednostki prowadziła działania rozbrojeniowe za pomocą zebranej włoskiej broni i sprzętu.
Wiele budynków w Berberze zostało uszkodzonych, gmachy rządowe zburzonych, a cywilne sieci telegraficzne i telefoniczne przestały działać. Jednostki sygnalizacyjne armii musiały przesyłać wiadomości administracji cywilnej do czasu przywrócenia infrastruktury. Gospodarka protektoratu bardzo ucierpiała w wyniku wojny, handel wewnętrzny został wstrzymany, nie było regularnych połączeń morskich z Adenem, dostępne były tylko dhow. W Somali Brytyjskim było ogólnie mało żywności, a ludność cywilną ocaliło tylko to, że od 1939 roku pogłowie bydła powiększyło się i niewiele ucierpiało na skutek włoskich działań. Upadek Addis Abeby przywrócił zaufanie, wznowiono handel wewnętrzny, a jesienią ożywił się także eksport. Gdy Berbera zastąpiła Mogadiszu w roli entrepôt, popyt na siłę roboczą wzrósł; wypłata wynagrodzeń (często w formie żywności) działała jako bodziec ekonomiczny, a lokalni przedsiębiorcy natychmiast zaczęli korzystać z ruchu morskiego do i z Berbery. Powrót do normalnych warunków nie nastąpił jednak w Zeili i Boramie, w pobliżu granicy z Somali Francuskim, ze względu na konieczność blokady wciąż rządzącego tam reżimu Vichy.

</doc>
<doc id="5061140" url="https://pl.wikipedia.org/wiki?curid=5061140" title="Mieczysław Bernadzikiewicz">
Mieczysław Bernadzikiewicz

Mieczysław Michał Bernadzikiewicz (ur. 7 października 1893, zm. 26 lipca 1920 w Szczurowicach) – podporucznik kawalerii Wojska Polskiego, uczestnik wojny polsko-bolszewickiej, kawaler Orderu Virtuti Militari.
Życiorys.
Od co najmniej wiosny 1919 roku służył w stopniu podporucznika jako dowódca szwadronu technicznego 1 Pułku Szwoleżerów Józefa Piłsudskiego. Brał udział w wyprawie wileńskiej. W szeregach tego szwadronu, pod komendą ppor. Bernadzikiewicza walczył wtedy m.in. szwoleżer Tomasz Piskorski.
Poległ 26 lipca 1920 w Szczurowicach, w czasie walk przy moście na Styrze, ugodzony w głowę gilzą od szrapnela.
Awansowany pośmiertnie do stopnia porucznika.

</doc>
<doc id="5061142" url="https://pl.wikipedia.org/wiki?curid=5061142" title="Boreonykus">
Boreonykus

Boreonykus – wymarły rodzaj dinozaura, teropoda z rodziny dromeozaurów.
W środkowo-zachodniej Albercie w Kanadzie, w okolicy miasta Grande Prairie, znajduje się formacja Wapiti, datowana na kampan. Wśród jej skał odnajdywano teropody takie jak Tyrannosauridae, Ornithomimidae, Dromaeosauridae, Troodontidae oraz ptasiomiedniczne hadrozaury (edmontozaur) i Ceratopsidae (pachyrinozaur). Jej jednostka trzecia obejmuje położone 19 km na południe od Wembley cmentarzysko Pipestone Creek znane z pozostałości ceratopsów: znaleziono tam skamieniałości 27 pachyrinozaurów.
Znaleziono w nim jednak także inne szczątki. Kość czołowa i przylegające doń kości nie należały do dinozaura rogatego, ale do teropoda. Bell i Curie w 2016 nadali mu nazwę "Boreonykus certekorum". Nazwa rodzajowa odwołuje się do porastających dzisiaj tereny znalezienia szczątków lasów borealnych oraz od greckiego słowa "onychos" znaczącego pazur. Epitet gatunkowy upamiętnia Certek Heating Solutions i rodzinę Barendregt z Wembley w uznaniu wsparcia, jakiego udzielili paleontologii. Holotyp to TMP 1989.055.0047, prawa kość czołowa. Jedyna autapomorfia rodzaju dotyczy kąta tworzonego przez fragment kości czołowej. Kreatorzy przeprowadzili analizę filogenetyczną, która pozwoliła zaliczyć zwierzę do rodziny dromeozaurów, a w jej obrębie do kladu Eudromaeosauria, prawdopodobnie należał też do podrodziny Velociraptorinae. Badacze zaprezentowali kladogram, na którym jednak rodzaj pozostaje z kilkoma innymi w nierozwikłanej politomii.
Znalezisko jest bardzo ważne, gdyż późnokredowe dromeozaury stanowiły rzadkość, zwłaszcza na wysokich szerokościach geograficznych. Ponadto Velociraptorinae znane były wcześniej głównie z Azji, czego przykładem rodzaj typowy podrodziny.
W czasach "Boreonykus" znaczna część zachodu dzisiejszych Kanady i USA zalana była przez Morze Bearpaw. Formacja Wapiti powstała z osadów nisko położonej porośniętej roślinnością równiny zalewowej, na wschód od której rozpościerało się Morze Środkowego Zachodu.

</doc>
<doc id="5061143" url="https://pl.wikipedia.org/wiki?curid=5061143" title="GMC Hummer EV SUV">
GMC Hummer EV SUV



</doc>
<doc id="5061148" url="https://pl.wikipedia.org/wiki?curid=5061148" title="Werner Krogmann">
Werner Krogmann

Werner Krogmann (ur. 5 lutego 1901, zm. 19 listopada 1954) – niemiecki żeglarz sportowy, medalista olimpijski.
Podczas letnich igrzysk olimpijskich w Berlinie (1936) zdobył srebrny medal w żeglarskiej klasie O-Jolle. Po raz drugi na letnich igrzyskach olimpijskich wystąpił w Helsinkach (1952), zajmując 15. miejsce w klasie Finn.
W 1954 Werner Krogmann zdobył jedyny w karierze tytuł mistrza Niemiec oraz tytuł wicemistrza Europy. Był członkiem wysoko cenionej hamburskiej rodziny stoczniowców. Jego kuzynem był Carl Vincent Krogmann, burmistrz Hamburga w okresie nazistowskim.

</doc>
<doc id="5061159" url="https://pl.wikipedia.org/wiki?curid=5061159" title="Państwo SHS">
Państwo SHS



</doc>
<doc id="5061163" url="https://pl.wikipedia.org/wiki?curid=5061163" title="Kościół San Giovanni Calibita w Rzymie">
Kościół San Giovanni Calibita w Rzymie

Kościół San Giovanni Calibita – rzymskokatolicka świątynia w Rzymie, na Wyspie Tyberyjskiej. Jest kościołem szpitalnym miejscowego ośrodka zdrowia zakonu Bonifratrów.
Historia.
Pierwsza wzmianka o kościele w tym miejscu pochodzi z XI wieku. W starożytności znajdowała się tu świątynia Jowisza. Obecny budynek wzniesiono w 1584. Wyremontowano go w 1640, w 1676 we wschodnim narożniku wzniesiono dzwonnicę. W 1711 roku ukończono elewację świątyni, którą zaprojektował Romano Carapecchia, a w 1742 ponownie wyremontowano wnętrze według projektu Corrada Giaquinto. W XVIII wieku wieżę rozebrano, obecna jest jej odbudową z lat 30. XX wieku. 

</doc>
<doc id="5061169" url="https://pl.wikipedia.org/wiki?curid=5061169" title="Domenico Marocchino">
Domenico Marocchino

Domenico Marocchino (ur. 5 maja 1957 w Vercelli) – włoski piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek klubu Juventus. W 1976 rozpoczął karierę piłkarską w drużynie Juniorcasale. Od 1977 przeszedł do Cremonese. W 1978 został zaproszony do Atalanty. W latach 1979-1983 bronił barw Juventusu, z którym dwukrotnie zdobył mistrzostwo Włoch. Potem występował w Sampdorii, a po roku przeniósł się do Bologni. W 1987 wrócił do Casale. W 1988 został piłkarzem Valenzany, w którym zakończył karierę piłkarską w roku 1992.
Kariera reprezentacyjna.
5 grudnia 1981 roku debiutował w narodowej reprezentacji Włoch w meczu przeciwko Luksemburga (1:0).
Kariera trenerska.
W 1997 roku rozpoczął pracę trenerską w amatorskim klubie La Chivasso.

</doc>
<doc id="5061175" url="https://pl.wikipedia.org/wiki?curid=5061175" title="U.K.">
U.K.



</doc>
<doc id="5061178" url="https://pl.wikipedia.org/wiki?curid=5061178" title="Strzelectwo na Letnich Igrzyskach Olimpijskich 1948 – karabin małokalibrowy leżąc, 50 m">
Strzelectwo na Letnich Igrzyskach Olimpijskich 1948 – karabin małokalibrowy leżąc, 50 m

Karabin małokalibrowy leżąc z 50 m był jedną z czterech konkurencji strzeleckich na Letnich Igrzyskach Olimpijskich 1948. Zawody odbyły się 3 sierpnia 1948 roku. Uczestniczyło w nich 71 zawodników z 26 państw.

</doc>
<doc id="5061186" url="https://pl.wikipedia.org/wiki?curid=5061186" title="Black Adam (film)">
Black Adam (film)

Black Adam – amerykański fantastycznonaukowy film akcji na podstawie serii komiksów o superbohaterze o tym samym pseudonimie wydawnictwa DC Comics. Reżyserem filmu jest Jaume Collet-Serra, a scenarzystami Adam Sztykiel, Rory Haines i Sohrab Noshirvani. Tytułową rolę gra Dwayne Johnson, a obok niego w rolach głównych występują: Aldis Hodge, Noah Centineo, Sarah Shahi, Marwan Kenzari, Quintessa Swindell, Bodhi Sabongui i Pierce Brosnan.
Jest on częścią DC Extended Universe i jedenastym filmem należącym do tej franczyzy. Światowa premiera filmu miała miejsce 3 października 2022 w Meksyku, natomiast dla szerszej publiczności zadebiutował 21 października tego samego roku. Film spotkał się z mieszaną reakcją krytyków.
Streszczenie fabuły.
W 2600 roku p.n.e., despotyczny król Kahndaq, Ahk-Ton, stworzył z minerału zwanego Eternium Koronę Sabbac, dającą jej nosicielowi wielką moc. Po próbie wzniecenia buntu, młody chłopiec otrzymuje od Rady Czarodziejów moce Shazama. Staje się on w bohaterem Kahndaq i zabija Ahk-Tona, kończąc jego panowanie.
Jakiś czas później, Kahndaq jest prześladowane przez Intergang. Archeolog Adrianna Tomaz próbuje zlokalizować Koronę Sabbaca z pomocą swojego brata Karima i kolegów, Samira i Ishmaela. Po odnalezieniu artefaktu, cała trójka wpada w zasadzkę, przygotowaną przez Intergang. Adrianna odczytuje inkantację, wybudzającą Teth-Adama, którego uważa za starożytnego mistrza Kahndaq. Adam następnie zabija większość oddziałów Intergangu.
Amanda Waller dowiaduje się o incydencie i kontaktuje się z Carterem Hallem / Hawkmanem i JSA (Justice Society of America) (w składzie Kent Nelson / Doctor Fate, Maxine Hunkel / Cyclone i Albert „Al” Rothstein / Atom Smasher), aby pomogli w zatrzymaniu Adama. JSA przybywa na czas, aby powstrzymać Adama przed dokonaniem dalszych zniszczeń w mieście i oddziałach Intergangu. JSA wyjaśnia Adriannie, że Adam nie był bohaterem, lecz szaleńcem, który został uwięziony, a nie pogrzebany.
Ishmael okazuje się być liderem Intergangu i ściga nastoletniego syna Adrianny, Amona, który ukradł Koronę Sabacca. Udaje się mu ją ukryć, a Adam, Adrianna i JSA zamierzają jej użyć do wymiany za Amona. Docierają do Ishmaela, który ujawnia, że jest ostatnim potomkiem króla Ahk-Tona i żąda korony, chcąc zająć należne mu miejsce na tronie. Adrianna mu ją daje, by uratować życie swojego syna. Ishmael mimo wszystko strzela do Amona, a Adam, próbując uratować Amona, traci nad sobą kontrolę i niszczy cały obiekt, zabijając Ishmaela.
Targany poczuciem winy, Adam ucieka do ruin Ahk-Ton, natomiast Hawkman podąża za nim. Adam zdradza, że legendy o bohaterze Kahndaq zostały opowiedziane błędnie; chodziło o syna Adama, Huruta, który otrzymał moce Shazama i stał się bohaterem Kahndaq. Wiedząc, że Hurut był niepokonany, poplecznicy Ahk-Tona postanowili zabić rodzinę Huruta, w tym Adama i jego żonę. Kiedy Hurut znajduje Adama w stanie krytycznym, przekazuje mu swoje moce, aby uratować jego życie. Jednocześnie wierzy, że Adam będzie bohaterem, którego Kahndaq potrzebuje. Wysłannicy Ahk-Tona zabijają Huruta, doprowadzając Adama do szału, w którym zabija wszystkich i nieumyślnie przynosi zniszczenie całemu Kahndaq. W konsekwencji Adam zostaje wezwany przez Radę Czarodziejów i uwięziony.
Czując się niezdolnym do bycia prawdziwym bohaterem, Adam poddaje się JSA, którzy zabierają go do więzienia Task Force X. Wkrótce potem Fate ma wizję nadchodzącej śmierci Hawkmana. Gdy grupa wraca do miasta, zdają sobie sprawę, że Ishmael chciał, aby Adam go zabił, gdy nosił Koronę Sabbaca, aby mógł odrodzić się jako nosiciel samego demona Sabbaca. Tak też się staje i Ishmael powraca do życia jako Sabbac.
Sabbac wzywa Legion Piekła, aby zaatakował Kahndaq, ale Amon, wraz z Adrianną i Karimem, zbierają ludzi, aby pomogli go odeprzeć. JSA przygotowuje się do walki z demonem w ruinach Ahk-Ton, ale Fate tworzy magiczne pole siłowe, które uniemożliwia Hawkmanowi, Cyclone i Atom Smasherowi wejścia i ujawnia, że śmierci Hawkmana można uniknąć poprzez jego własną śmierć. Fate następnie walczy z Sabbaciem w pojedynkę, jednocześnie używając projekcji astralnej, w celu uwolnienia Adama. Sabbac zabija Fate’a, powodując zniknięcie pola siłowego i umożliwiając pozostałym wejście. Następnie przybywa Adam i walczy z demonem, ostatecznie zabijając go. JSA następnie godzi się z Adamem, który przyjmuje nową rolę: obrońcy i władcy Kahndaq, a także nowe imię, Black Adam.
W scenie między napisami, Waller ostrzega Adama, aby nie ważył się nigdy opuścić Kahndaq. Następnie przybywa do niego Superman i sugeruje, że powinni sobie coś wyjaśnić.
Obsada.
Dodatkowo Viola Davis, Jennifer Holland i Djimon Hounsou powtarzają swoje role z wcześniejszych produkcji DCEU, jako, odpowiednio, Amanda Waller, Emilia Harcourt i czarodziej Shazam. Mohammed Amer gra Karima, brata Adrianny. Henry Winkler pojawia się jako Al Pratt, wujek Atom Smashera, poprzedni Atom. W pozostałych rolach wystąpili m.in. James Cusati-Moyer i Uli Latukefu.
W scenie między napisami w roli cameo wystąpił Henry Cavill jako Kal-El / Clark Kent / Superman, który powtórzył swoją rolę z wcześniejszych produkcji franczyzy.
Produkcja.
Rozwój projektu.
Początkowo Black Adam miał być głównym antagonistą w filmie "Shazam!" z 2019 roku, a solowy film o tym antybohaterze miał być jego spin-offem. Studio zdecydowało się jednak na rozdzielenie tej historii. W październiku 2017 roku Adam Sztykiel został zatrudniony do napisania scenariusza. W czerwcu 2019 roku poinformowano, że Jaume Collet-Serra zajmie się reżyserią filmu. Ujawniono wtedy też, że Beau Flynn, Dwayne Johnson, Hiram Garcia i Dany Garcia będą producentami filmu, New Line Cinema, FlynnPictureCo. i Seven Bucks Productions będą studiami zaangażowanymi w jego produkcję. W listopadzie Warner Bros. Pictures wyznaczyło datę amerykańskiej daty premiery na 21 grudnia 2021 roku. We wrześniu 2020 roku ujawniono, że Rory Haines i Sohrab Noshirvani zajmą się poprawkami scenariusza. Miesiąc później studio usunęło datę premiery filmu z kalendarza wydawniczego wskutek pandemii COVID-19. Pod koniec marca 2021 roku studio ustaliło nową datę premiery na 29 lipca 2022 roku.
Casting.
We wrześniu 2014 roku poinformowano, że Dwayne Johnson został obsadzony jako Black Adam w filmie "Shazam!". W styczniu 2017 roku ujawniono, że aktor ma wystąpić w solowej produkcji, a w lipcu wyjawiono, że nie wystąpi on jednak w filmie o Shazamie. W lipcu 2020 roku do obsady dołączył Noah Centineo jako Albert Rothstein / Atom Smasher. We wrześniu poinformowano, że Aldis Hodge zagra Cartera Halla / Hawkmana. W następny miesiącu ujawniono, że Sarah Shahi zagra w filmie. W grudniu do obsady dołączyła Quintessa Swindell jako Maxine Hunkel / Cyclone. W marcu 2021 roku poinformowano, że Pierce Brosnan zagra Doctora Fate’a. W kwietniu ujawniono, że w filmie zagrają James Cusati-Moyer i Bodhi Sabongui. W październiku ujawniono, że w filmie wystąpi także Djimon Hounsou jako Shazam.
Zdjęcia.
Zdjęcia do filmu rozpoczęły się 9 kwietnia 2021 roku w Georgii. Odpowiadał za nie Lawrence Sher. Początkowo miały się one rozpocząć w lipcu 2020 roku, jednak zostały one przesunięte wskutek pandemii koronawirusa. 15 lipca Dwayne Johnson poinformował, że zdjęcia z jego udziałem zostały zakończone, a pozostała ekipa będzie je kontynuować jeszcze przez kilka tygodni w Los Angeles. Prace na planie zakończyły się w sierpniu 2021.
Muzyka.
W lipcu 2022 roku ogłoszono, że muzykę do filmu skomponuje Lorne Balfe, który wcześniej pracował m.in. przy trylogii "Mrocznego Rycerza" oraz przy "". Motywy Black Adama oraz Justice Society zostały wydane przez WaterTower Music jako single odpowiednio 29 września i 7 października, a pełna ścieżka dźwiękowa została wydana 14 października.
Wydanie.
Światowa premiera filmu "Black Adam" odbyła się 3 października 2022 w Meksyku. Amerykańska miała miejsce 21 października 2022 roku. Początkowo była ona zapowiedziana na 22 grudnia 2021 roku, jednak wskutek pandemii koronawirusa została ona przesunięta na 29 lipca 2022, a następnie na październik.
Odbiór.
Film spotkał się z mieszaną reakcją krytyków. W serwisie Rotten Tomatoes 40% z 273 recenzji uznano za pozytywne, a średnia ocen wystawionych na ich podstawie wyniosła 5,1 na 10. Na portalu Metacritic średnia ważona ocen z 52 recenzji wyniosła 41 punktów na 100. Według serwisu CinemaScore, zajmującego się mierzeniem atrakcyjności filmów w Stanach Zjednoczonych, publiczność przyznała mu ocenę B+ w skali od F do A+.
Kontynuacja.
W kwietniu 2017 roku Johnson stwierdził, że DC Studios planuje, aby Black Adam i Shazam pojawili się razem w filmie. Henry Cavill, który gra Supermana, powiedział w kwietniu 2018 roku, że istnieją plany, aby Black Adam zmierzył się z Supermanem w przyszłości, choć wierzył, że będzie to miało miejsce po starciu Black Adama i Shazama. Dany Garcia stwierdził w maju 2021 roku, że Johnson i inni producenci mają w planach nakręcić filmów o Black Adamie, a Hiram Garcia powtórzył w lipcu, że istnieje potencjał, aby Cavill i Johnson pojawili się razem jako Superman i Black Adam. W listopadzie Hiram dodał, że mają już zarys przyszłych filmów i spin-offów z udziałem Black Adama i JSA, jednak są one zależne od sukcesu pierwszej części. W październiku 2022 roku Johnson potwierdził przyszłe plany, aby Black Adam walczył z Supermanem oraz Shazamem. Powiedział również, że "Black Adam" jest pierwszą częścią sekwencji filmów, które rozszerzą franczyzę. W tym samym miesiącu producenci Hiram Garcia i Flynn potwierdzili, że trwają już prace nad sequelem i planowane jest przyspieszenie produkcji.

</doc>
<doc id="5061190" url="https://pl.wikipedia.org/wiki?curid=5061190" title="Zespół pałacowo parkowy w Wodzisławiu Śląskim-Kokoszycach">
Zespół pałacowo parkowy w Wodzisławiu Śląskim-Kokoszycach



</doc>
<doc id="5061199" url="https://pl.wikipedia.org/wiki?curid=5061199" title="Hans Hotter">
Hans Hotter

Hans Hotter (ur. 19 stycznia 1909 w Offenbach am Main, zm. 6 grudnia 2003 w Monachium) – niemiecki śpiewak, bas-baryton.
Życiorys.
W dzieciństwie był członkiem kościelnego chóru chłopięcego w Monachium, później studiował filozofię i muzykologię na Uniwersytecie Monachijskim. Uczył się też w monachijskiej Akademie der Tonkunst gry na organach i śpiewu, jego nauczycielem był Matthäus Roemer. Na scenie zadebiutował w 1929 roku w Opawie jako Mówca w "Czarodziejskim flecie" W.A. Mozarta. W 1930 roku wystąpił w "Mesjaszu" Georga Friedricha Händla. Od 1932 do 1934 roku związany był z teatrem niemieckim w Pradze. W latach 1934–1945 śpiewał w operze w Hamburgu, w 1936 roku przyznano mu tytuł Kammersänger. Występował też w operach w Monachium (1937–1972), Berlinie (1939–1942) i Wiedniu (1939–1972). W 1947 roku debiutował na scenie Covent Garden Theatre w Londynie, wykonując rolę Hrabiego Almavivy w "Weselu Figara" i tytułową rolę w "Don Giovannim". Od 1950 do 1954 roku występował na deskach Metropolitan Opera w Nowym Jorku, gdzie debiutował rolą Holendra w "Holendrze tułaczu" Richarda Wagnera. W latach 1952–1964 regularnie śpiewał podczas przedstawień operowych na festiwalu w Bayreuth.
Cechował się silnym i donośnym głosem o szerokiej skali możliwości wykonawczych, pozwalającym mu na śpiewanie najtrudniejszych partii bohaterskich repertuaru operowego. Ceniono go szczególnie jako interpretatora ról z oper Richarda Wagnera. Brał udział w prawykonaniach oper Richarda Straussa "Dzień pokoju" (1938, w roli Komandora) i "Capriccio" (1942, w roli Oliviera). Wykonywał także repertuar oratoryjny i pieśniarski.
Odznaczony został bawarskim Orderem Maksymiliana (1984) oraz francuskim Orderem Sztuki i Literatury w stopniu komandora (1994). Opublikował autobiografię "„Der Mai war mir gewogen–:” Erinnerungen" (Monachium 1996).

</doc>
<doc id="5061200" url="https://pl.wikipedia.org/wiki?curid=5061200" title="Bojana Dornig">
Bojana Dornig

Bojana Dornig (ur. 7 sierpnia 1960 w Lublanie) – jugosłowiańska narciarka alpejska.
Pięciokrotnie zdobyła punkty do klasyfikacji Pucharu Świata. Po raz pierwszy w karierze dokonała tego 8 lutego 1979 roku w Mariborze, zajmując 25. miejsce w slalomie. W sezonie 1978/1979 punktowała jeszcze w Furano, również zajmując 25. miejsce w slalomie. Zdobyte w ten sposób dwa punkty dały jej 79. miejsce w klasyfikacji generalnej Pucharu Świata. Kolejne punkty zdobyła w sezonie 1980/1981. Dwukrotnie zajęła miejsca w czołowej dziesiątce zawodów Pucharu Świata (7. miejsce w Piancavallo i 9. w Bormio), ponadto była 11. w Wangs. Dało jej to łącznie 21 punktów, dzięki którym uplasowała się na 41. miejscu w klasyfikacji na koniec sezonu.
W 1981 roku została laureatką plebiscytu na słoweńskiego sportowca roku. Została tym samym pierwszą zawodniczką sportów zimowych, która otrzymała ten tytuł w kategorii kobiet.

</doc>
<doc id="5061201" url="https://pl.wikipedia.org/wiki?curid=5061201" title="Radomska Wytwórnia Telefonów">
Radomska Wytwórnia Telefonów



</doc>
<doc id="5061202" url="https://pl.wikipedia.org/wiki?curid=5061202" title="Felipe Meligeni Alves">
Felipe Meligeni Alves

Felipe Meligeni Rodrigues Alves (ur. 19 lutego 1998 w Campinas) – brazylijski tenisista, reprezentant kraju w Pucharze Davisa, zwycięzca juniorskiego US Open 2016 w grze podwójnej.
Kariera tenisowa.
W 2016 roku w parze z Juanem Carlosem Aguilarem zwyciężył w finale juniorskiego US Open, pokonując w finale kanadyjską parę Félix Auger-Aliassime-Benjamin Sigouin 6:3, 7:6(4).
W grze podwójnej wygrał dwa turnieje cyklu ATP Tour. Ponadto wygrał jeden singlowy i osiem deblowych turniejów rangi ATP Challenger Tour oraz cztery singlowe i szesnaście deblowych turniejów rangi ITF.
W rankingu gry pojedynczej najwyżej był na 137. miejscu (25 lipca 2022), a w klasyfikacji gry podwójnej na 75. pozycji (20 czerwca 2022).

</doc>
<doc id="5061205" url="https://pl.wikipedia.org/wiki?curid=5061205" title="Mieczysław Malcz">
Mieczysław Malcz

Ludwik Mieczysław Malcz (ur. 1 stycznia 1838 w Warszawie, zm. 19 maja 1920 tamże) – warszawski lekarz, miłośnik muzyki i kompozytor działający na przełomie XIX i XX w.
Rodzina.
Syn Bogumiła Malcza (1799–1839) i Julianny z d. Barczewskiej (1816–1882). Był trzykrotnie żonaty. Pierwszą żoną była Emma Gabriela Krauze (ur. 1841), z którą ślub zawarł 20 lipca 1862 roku, rozwiódł się 14 stycznia 1882. Drugą żoną była Helena Zuzanna Rembertowska (rozwód 18 maja 1893), trzecią – Helena Różycka (ślub 3 lipca 1913). Z pierwszą żoną miał syna Mieczysława Jana (ur. 1863), który był ojcem Jerzego (ur. 1898), żołnierza powstania warszawskiego.
Życiorys.
Gimnazjum ukończył w Warszawie, a studia medyczne w Moskwie (studiował w latach 1856–1861). Po zagranicznej podróży naukowej osiadł w Warszawie. Mieszkał przy ul. Marszałkowskiej nr hip. 1374. W latach powstania styczniowego 1863-64 pomagał rannym w Lubelskiem.
22 listopada 1864 na posiedzeniu Towarzystwa Lekarskiego Warszawskiego został zgłoszony na członka zwyczajnego TLW. Został też członkiem towarzystw lekarskich Lwowa i Krakowa oraz Towarzystwa Przyjaciół Nauk w Poznaniu. Wydał drukiem kilkanaście prac naukowych w formie książkowej bądź w czasopismach medycznych. W 1866 roku redagował (w zastępstwie) „Pamiętnik Towarzystwa Lekarskiego Warszawskiego”, czasopismo lekarskie założone przez jego stryja Wilhelma.
W praktyce lekarskiej poświęcał dużo uwagi leczeniu za pomocą inhalacji. Zaprojektował nowatorski aparat do inhalacji. Według katalogu wystawy Lekarsko-Przyrodniczej 1881 r. w Krakowie była to: "Parnia inhalacyjna wykonana z miejscowego materjału w Warszawie, według pomysłu Dra M. Malcza, z zastosowaniem w zboczeniach narządu oddechowego: 1) do nasycania powietrza pokojowego parą z przetworów balsamicznych leśnych; 2) do wziewań bezpośrednich tejże pary; 3) do wziewań środkami lotnemi przeciwgnilnemi". Aparat został zaprezentowany Akademii Lekarskiej w Paryżu w 1878 i nagrodzony na Wystawie Światowej tamże. W 1868 był lekarzem Ochrony nr II przy ul. Ogrodowej 841 w Warszawie.
Z zamiłowaniem oddawał się muzyce. W styczniu 1871 był jednym z założycieli Warszawskiego Towarzystwa Muzycznego, a przez 4 lata pełnił w nim obowiązki wiceprezesa. Komponował utwory na fortepian. Jego mazurek otrzymał 3 nagrodę na III konkursie muzycznym im. Konstantego ks. Lubomirskiego w 1905 roku. Publikował pod pseudonimem M.M. Anhelli. Wydał w kraju m.in. zbiór "Pieśni i Preludy (Pamięci Chopin’a)" op. 40, "Ja się nie żalę..." z księgi pieśni Heinricha Heinego op. 22, 1888 oraz za granicą: "Alla minuetto" op. 20, "Barcarolle" op. 12, "Gondoliera", "Nocturne italienne" i "Cinq Preludes" wydane w Londynie.
Podobnie jak jego ojciec Bogumił i stryj Wilhelm, działał aktywnie w warszawskim zborze ewangelicko-augsburgskim. 7 maja 1882 wybrano go do komitetu zborowego.
W ostatniej dekadzie życia był działaczem Warszawskiego Towarzystwa Opieki nad Zwierzętami. Zabierał głos w sprawach praw zwierząt, np. w 1908 w sprawie zwierząt rzeźnych i w 1909 w sprawie handlu ptakami. W listopadzie 1915 został opiekunem okręgowym cyrkułu (okręgu) VII. W 1916 i 1917 był prezesem warszawskiego TOZ. W tym okresie mieszkał w Warszawie przy ul. Złotej 21.
Zmarł w wieku 82 lat i został pochowany na Powązkach.

</doc>
<doc id="5061214" url="https://pl.wikipedia.org/wiki?curid=5061214" title="Francisco Cerúndolo">
Francisco Cerúndolo

Francisco Cerúndolo (ur. 13 sierpnia 1998 w Buenos Aires) – argentyński tenisista.
Jest starszym bratem Juana Manuela, który również jest tenisistą.
Kariera tenisowa.
Podczas swojej kariery zwyciężył w trzech singlowych turniejach rangi ATP Challenger Tour. Ponadto wygrał sześć singlowych oraz jeden deblowy turniej rangi ITF.
W 2018 roku zdobył srebrny medal w grze pojedynczej podczas Igrzysk Ameryki Południowej, przegrywając w finale z Tomásem Barriosem 6:7(5), 4:6.
W cyklu ATP Tour Argentyńczyk jest mistrzem jednego turnieju w grze pojedynczej z dwóch rozegranych finałów.
W rankingu gry pojedynczej najwyżej był na 24. miejscu (25 lipca 2022), a w klasyfikacji gry podwójnej na 256. pozycji (28 lutego 2022).

</doc>
<doc id="5061217" url="https://pl.wikipedia.org/wiki?curid=5061217" title="Ogród Botaniczny w Kownie">
Ogród Botaniczny w Kownie



</doc>
<doc id="5061221" url="https://pl.wikipedia.org/wiki?curid=5061221" title="George A. Smith">
George A. Smith

George Albert Smith (ur. 26 czerwca 1817 w Potsdamie, zm. 1 września 1875 w Salt Lake City) – amerykański przywódca religijny i polityk.
Życiorys.
Urodził się w Potsdamie w stanie Nowy Jork jako pierwszy syn i jednocześnie najstarsze dziecko Johna Smitha i Clarissy Lyman. Ochrzczony w Kościele Jezusa Chrystusa Świętych w Dniach Ostatnich przez Josepha H. Wakefielda (10 września 1832). Wraz ze współwyznawcami wyemigrował do Kirtland, brał udział w ekspedycji do Missouri w 1834. Pracował przy budowie świątyni mormońskiej w Kirtland. Wyświęcony na siedemdziesiątego w marcu 1835. Zaangażowany w działalność misyjną młodego Kościoła, służył na misji na wschodzie kraju wraz z Lymanem Smithem (1835). Wysłany następnie na misję do Ohio (1836). Posiadacz udziałów w Kirtland Safety Society.
Wyemigrował następnie do Missouri. Osiadł w zasiedlonym przez mormonów Far West (Missouri) w hrabstwie Caldwell, wkrótce później natomiast w Adam-ondi-Ahman w hrabstwie Daviess. Członek wysokiej rady w tym właśnie miejscu (1838). Wydalony z Missouri, podobnie jak inni członkowie Kościoła, przeniósł się do hrabstwa Adams w stanie Illinois. Wyświęcony na apostoła i włączony w skład Kworum Dwunastu Apostołów 26 kwietnia 1839, wysłany następnie na misję na Wyspy Brytyjskie (1839–1841), wraz ze swoimi apostolskimi towarzyszami. Po powrocie do kraju osiadł w Nauvoo, nowym centrum Kościoła. Zasiadał w radzie miejskiej tegoż miasta (1842–1843), był członkiem miejscowej loży masońskiej. Włączony do Rady Pięćdziesięciu 11 marca 1844, zasiadał we władzach Nauvoo House Association (od kwietnia 1845). Dołączył do fali mormońskiej migracji na zachód. Był częścią pierwszej grupy, która wyruszyła w podróż do doliny Wielkiego Jeziora Słonego. Na miejsce dotarł w 1847. Mianowany oficjalnym historykiem Kościoła (1854). Na tym stanowisku zdołał ukończyć "History of Joseph Smith", kierował także pracami nad skompilowaniem "History of Brigham Young". Od października 1868 pierwszy doradca w Pierwszym Prezydium.
Szybko zaangażował się w życie polityczne i akcję kolonizacyjną Terytorium Utah. Wchodził w skład senatu terytorium, zasiadał również w Sądzie Najwyższym Utah. Aktywnie wspierał działania osiedleńcze. Uznaje się go za ojca rozlicznych miejscowości w południowym Utah. Był generałem-porucznikiem milicji terytorialnej. 
Pochodził z rodziny kluczowej dla historii ruchu świętych w dniach ostatnich. Był kuzynem Hyruma Smitha, drugiego patriarchy Kościoła oraz Josepha Smitha, twórcy i pierwszego przywódcy tego ruchu religijnego. Z uwagi na swoją tężyznę fizyczną oraz lojalność względem kuzyna wykonywał obowiązki ochroniarza Josepha Smitha, a po zamordowaniu go (1844) pracował w tym samym charakterze dla Brighama Younga, drugiego prezydenta Kościoła.
Był cenionym mówcą i kaznodzieją. Jego kazania wyróżniały się zwięzłością, oceniano je również jako "pełne ducha". W swej karierze religijnej wygłosił przeszło 4000 kazań. Prekursor uprawy ziemniaków w Utah, z zapałem zachęcał świętych w dniach ostatnich do podążania w swoje ślady w tym zakresie. Nazywa się go czasem "ziemniaczanym świętym".
Zmarł w Salt Lake City. Jeden z jego wnuków, również George Albert Smith, był prezydentem Kościoła w latach 1945-1951. Jedna z jego córek, Clarissa S. Williams kierowała afiliowanym przy Kościele Stowarzyszeniem Pomocy między 1921 a 1928.

</doc>
<doc id="5061226" url="https://pl.wikipedia.org/wiki?curid=5061226" title="U.K. (album)">
U.K. (album)

U.K. – debiutancki album supergrupy UK, wydany w 1978. W 2016 album został zremasterowany i dołączony do zestawu „Ultimate Collector's Edition”.
W 2015 roku magazyn „Rolling Stone” uznał go za 30. najlepszy album rocka progresywnego wszech czasów.
Skład.
oraz

</doc>
<doc id="5061228" url="https://pl.wikipedia.org/wiki?curid=5061228" title="Capreolini">
Capreolini

Capreolini – plemię ssaków z podrodziny saren (Capreolinae) w obrębie rodziny jeleniowatych (Cervidae).
Zasięg występowania.
Plemię obejmuje gatunki występujące w Eurazji.
Systematyka.
Podział systematyczny.
Do plemienia należą następujące występując współcześnie rodzaje:
Opisano również rodzaj wymarły:

</doc>
<doc id="5061230" url="https://pl.wikipedia.org/wiki?curid=5061230" title="Danger Money">
Danger Money

Danger Money – drugi i ostatni studyjny album supergrupy UK, wydany w 1979. W 2016 album został zremasterowany i dołączony do zestawu „Ultimate Collector's Edition”.
Spis utworów.
Wszystkie kompozycje autorstwa duetu Wetton, Jobson.

</doc>
<doc id="5061235" url="https://pl.wikipedia.org/wiki?curid=5061235" title="Fort Campbell">
Fort Campbell



</doc>
<doc id="5061245" url="https://pl.wikipedia.org/wiki?curid=5061245" title="Netto Marken-Discount">
Netto Marken-Discount

Netto Marken-Discount Stiftung &amp; Co. KG – niemiecka sieć dyskontów spożywczych i spółka zależna od Edeka Zentrale Stiftung &amp; Co. KG. Siedziba spółki znajduje się w Maxhütte-Haidhof w Bawarii.
W 2009 roku Grupa Edeka sfinalizowała przejęcie sieci supermarketów Plus, przekształcając placówki Plus w supermarkety Netto.
Koncepcja detaliczna Netto Marken-Discount polega na oferowaniu znanych marek po niskich cenach, co kontrastuje ze strategią konkurentów Aldi i Lidl, którzy oferują głównie produkty sygnowane markami, które stworzyły.
Sieć nie jest powiązana z duńską siecią Netto, która prowadzi działalność w kilku niemieckich landach, ani z francuskim dyskontem Netto, który używa tego samego logo. Jednak Edeka posiadała 25% udziałów w spółce joint venture z duńską firmą Netto, które zostały sprzedane w 2012 r.

</doc>
<doc id="5061246" url="https://pl.wikipedia.org/wiki?curid=5061246" title="Kościół św. Jana Nepomucena w Drożkach">
Kościół św. Jana Nepomucena w Drożkach

Kościół świętego Jana Nepomucena w Drożkach – rzymskokatolicki kościół filialny należący do parafii Świętej Trójcy w Nowej Wsi Książęcej (dekanat Bralin diecezji kaliskiej).
Jest to świątynia wzniesiona w 1843 roku. Restaurowana była w latach: w 1908, 1954, 1999 i 2007.
Budowla jest drewniana, jednonawowa, posiada konstrukcję zrębową. Świątynia jest orientowana. Jej prezbiterium jest mniejsze w stosunku do nawy, zamknięte jest trójbocznie, z boku jest umieszczona zakrystia. Od frontu (z przedsionkiem) i z boku nawy znajdują się kruchty. Kościół nakrywa dach dwukalenicowy, pokryty gontem, na dachu jest umieszczona kwadratowa wieżyczka na sygnaturkę. Zwieńcza ją gontowy stożkowy dach hełmowy z latarnią. We wnętrzu znajduje się polichromia wykonana około połowy XIX wieku, umieszczona na płaskim stropie obejmującym nawę i prezbiterium z dekoracją kasetonową z rozetami. Jedna ze scen przedstawia koronację Matki Bożej. Profilowana belka tęczowa jest ozdobiona barokowo-ludowym krucyfiksem i rzeźbami Świętych Piotra i Pawła, wykonanymi pod koniec XVIII wieku. Drewniany chór muzyczny jest podparty jednym słupem i posiada prostą linię parapetu. Prospekt organowy powstał w XVIII wieku i jego autorem jest Franciszek Majewski. Ołtarz główny w stylu neobarokowym jest ozdobiony barokowymi figurami apostołów Piotra i Pawła, wykonanymi w 2 połowie XVIII wieku. Ambona w stylu późnorenesansowym pochodzi z 1646 roku.

</doc>
<doc id="5061253" url="https://pl.wikipedia.org/wiki?curid=5061253" title="Lil Darkie">
Lil Darkie

Joshua Jagan Hamilton (ur. 6 października 1998 w Los Angeles), zawodowo znany jako Lil Darkie, lub Brahman – amerykański raper, muzyk, artysta, autor tekstów i producent muzyczny pochodzący z Long Beach w Kalifornii. Jest założycielem grup Gunk Rock, The Faggets i Spider Gang. Gatunki muzyczne jakie wykonuje są zróżnicowane z każdym wydanym utworem, od country po R&amp;B. Jednak najczęściej wykonuje trap metal. Hamilton uosabia się z animowaną postacią o imieniu Lil Darkie, postać została stworzona i narysowana przez niego samego.
Wczesne życie.
Hamilton urodził się w Los Angeles w Kalifornii. Wychowywał się w Elk Grove. Zaczął rapować pod pseudonimem Brahman w 2016 roku; nazwa ta była nawiązaniem do hinduskiego określenia o takiej samej nazwie oznaczającego absolut, najwyższy, bezosobowy, posiadający cechę wieczności. Hamilton indyfikuje się jako biseksualista.
Kariera.
Jego pierwszy singel wydany pod nowym pseudonimem „Lil Darkie” nosił tytuł „No Hands” i został wydany 4 kwietnia 2018 roku. Następnie ukazały się między innymi piosenki „Holocaust”, „Jack Daniels” i „Genocide” które głównie przyniosły mu w tamtym okresie rozgłos. Jednak jego piosenka „HAHA” z 2019 roku stała się virallem na TikTok oraz przyniosła mu większą popularność. 20 kwietnia 2019 r. wydał album Swamp Drained. W 2020 pojawiły się piosenki „drink my piss nasty slut yeah yeah” oraz „Rap music” wraz z towarzyszącym mu teledyskiem. Wszystkie single pochodziły z albumu This Does Not Exist, album i piosenki zdobyły miliony odsłuchań na serwisach streamingowych i YouTube. 19 maja wydał album YIN, a 25 grudnia ukazał się album SWAMP. 6 października 2020 r. z okazji swoich 22 urodzin, wydał teledysk do swojej piosenki „BATSHIT” na swoim kanale YouTube. 24 grudnia 2021 r. Darkie wydal album Boros. W 2022 r. Lil Darkie wyruszł w trase koncertową po Europie. 5 maja zagrał w Warszawie w klubie Hybrydy. 6 czerwca wydał EP THYE SMALL DARK ONE. 6 października raper wydał kolejny album studyjny zatytułowany LOST SONGS. 14 listopada wraz z raperem Christ Dillinger wydali wspólny album darkillinger. Na styczeń 2023 roku planowana jest trasa koncertowa artysty po Australii i Nowej Zelandii.
Twórczość artystyczna.
Hamilton jest również znany ze swoich grafik, które sam rysuje, rysunki lub animację pojawiają się w jego teledyskach i okładkach albumów i singli. Jego dzieła są kreskówkowe i zawierają kontrowersyjne obrazy oraz aluzje do narkotyków, ubóstwa, przemocy, rasizmu i innych tematów tabu.
Kontrowersje.
W 2019 wydał singel „Holocaust” który okazał się jego pierwszym dużym sukcesem i pozwolił mu się przebić, jednak piosenka wywołała dużo kontrowersji i została usunięta z platform streamingowych. Po tym jego konto na Instagramie zostało zbanowane. Po zablokowaniu konta utworzył nowe, 24 grudnia 2019 r. i opublikował post gdzie dziękuję fanom za wspieranie go na serwisie YouTube. Tego samego dnia wydał teledysk do piosenki „Genocide (Pt. 4)”, piosenka jak i teledysk również wzbudziły kontrowersje przez co film został obejrzany ponad 46 milionów razy. „Holocaust” później powrócił na media streamingowe. Jego piosenki dotykają tematów: rasizmu, przemocy, morderstw, seksu, wojny i depresji oraz innych kontrowersyjnych tematów tabu.

</doc>
<doc id="5061255" url="https://pl.wikipedia.org/wiki?curid=5061255" title="Odocoileini">
Odocoileini

Odocoileini – plemię ssaków z podrodziny saren (Capreolinae) w obrębie rodziny jeleniowatych (Cervidae).
Zasięg występowania.
Plemię obejmuje gatunki występujące w Eurazji i Ameryce.
Systematyka.
Podział systematyczny.
Do plemienia należą następujące występujące współcześnie rodzaje:
Opisano również kilka rodzajów wymarłych:

</doc>
<doc id="5061256" url="https://pl.wikipedia.org/wiki?curid=5061256" title="Carlo Osti">
Carlo Osti

Carlo Osti (ur. 20 stycznia 1958 w Vittorio Veneto) – włoski piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Wychowanek klubu Conegliano, w barwach którego w 1973 rozpoczął karierę piłkarską. W 1976 przeszedł do Udinese. W 1978 został zaproszony do Atalanty, ale po roku wrócił do Udinese. W latach 1980-1982 bronił barw Juventusu, z którym dwukrotnie zdobył mistrzostwo Włoch. Potem występował w Avellino, a w 1984 wrócił do Atalanta. W 1988 po roku przeniósł się do Piacenzy. W 1990 został piłkarzem Virescit Bergamo, w którym zakończył karierę piłkarską w roku 1992.
Kariera reprezentacyjna.
Od 1979 do 1980 roku występował w młodzieżowej reprezentacji Włoch. Również bronił barw kadry olimpijskiej.
Kariera trenerska.
W sezonie 1990/91 będąc jeszcze piłkarzem rozpoczął pracę trenerską w klubie Virescit Bergamo. Od 1993 do 1995 pomagał trenować juniorów Piacenzy. Następnie pracował na stanowisku dyrektora sportowego w klubach Triestina, Ternana, Virescit Bergamo, Treviso i Lazio. W latach 2006-2010 kierował drużyną Atalanty, a w sezonie 2011/12 Lecce. 17 grudnia 2012 został mianowany na stanowisko dyrektora sportowego Sampdorii.

</doc>
<doc id="5061260" url="https://pl.wikipedia.org/wiki?curid=5061260" title="Cisternerne">
Cisternerne

Cisternerne – przestrzeń wystawiennicza w Kopenhadze.
Obiekt był dawniej podziemnym zbiornikiem wodnym, który w latach 1856–1933 był źródłem wody pitnej dla Kopenhagi, a także pełnił funkcję sadzawki lustrzanej dla pobliskiego . W 1981 roku zbiornik został opróżniony i zakryty. W 1996 roku, w związku z pełnieniem przez Kopenhagę funkcji Europejskiej Stolicy Kultury, obiekt został zaaranżowany jako przestrzeń wystawiennicza dla współczesnej sztuki ze szkła artystycznego. Na powierzchni ziemi znajdują się jedynie dwie szklane piramidy, które służą jako wejście i wyjście z obiektu.
Cisternerne są położone w parku Søndermarken, u podnóża góry Frederiksberg. Jest to jedyna jaskinia naciekowa w Danii. Wilgotność powietrza jest bliska 100%, a temperatura wynosi średnio około 8°C (od 4°C w lutym do 16°C w sierpniu, jednakże latem 2018 roku zanotowano rekordową temperaturę 19°C). Obiekt zajmuje powierzchnię 4 320 m². W 2017 roku Cisternerne odwiedziło ponad 100 tys. turystów.

</doc>
<doc id="5061262" url="https://pl.wikipedia.org/wiki?curid=5061262" title="Linia kolejowa Warszawa Mokotów – Nowe Miasto nad Pilicą">
Linia kolejowa Warszawa Mokotów – Nowe Miasto nad Pilicą

Linia kolejowa Warszawa Mokotów – Nowe Miasto nad Pilicą (oznaczana również jako Linia kolejowa Warszawa Południowa – Nowe Miasto nad Pilicą) – polska wąskotorowa linia kolejowa łącząca stacje Warszawa Mokotów oraz Nowe Miasto nad Pilicą. Duża część stacji jest nieczynna lub rozebrana. Pomiędzy pozostałymi 7 stacjami działa jedynie ruch turystyczny. Została wybudowana w 1898 roku. Otwarcie ruchu nastąpiło w 1899 roku. Zlikwidowana przez PKP w 1971 roku.
Była częścią Piaseczyńskiej Kolei Wąskotorowej.

</doc>
<doc id="5061264" url="https://pl.wikipedia.org/wiki?curid=5061264" title="Ludwik Mieczysław Malcz">
Ludwik Mieczysław Malcz



</doc>
<doc id="5061270" url="https://pl.wikipedia.org/wiki?curid=5061270" title="Maria Sojkowa">
Maria Sojkowa

Maria Sojkowa (ur. 7 lipca 1875 w Lesznej Górnej, zm. w marcu 1944) – działaczka narodowa i społeczna, członkini Związku Niewiast Katolickich w Cieszynie, Związku Śląskich Katolików oraz Rady Narodowej Księstwa Cieszyńskiego.
Życiorys.
Była córką Jana i Ewy Biłków. Uczęszczała do szkoły Lesznej Górnej. Potem przez 3 lata chodziła do szkoły boromeuszek w Cieszynie. Z powodu braku środków finansowych na dalsza naukę rodzice sprowadzili ją do domu, by pomagała w gospodarstwie wolnym. 
W dniu 24 stycznia 1895 wyszła za mąż za Jana Sojkę, hutnika z Trzyńca. Zamieszkali w Oldrzychowicach. Mieli troje dzieci. 
W październiku 1918 została weszła do Rady Narodowej Księstwa Cieszyńskiego jako jedna z 3 kobiet i członkini zarządu Związku Śląskich Katolików. Na forum rady nie była zbyt aktywna, ponieważ działała społecznie. W dniu 27 października 1918 w Cieszynie współorganizowała wiec, który zgromadził 4 tys. osób. Przemawiała w duchu patriotyzmu polskiego. Przyjęto rezolucję o bezwarunkowej przynależności Śląska Cieszyńskiego do "wolnej, zjednoczonej i niepodległej Polski". Działalność Sojkowej miała na cel uświadomienie mieszkańców Śląska Cieszyńskiego o jego polskiej przynależności. Przemawiała na wiecach (zawsze była ubrana w strój cieszyński), pisała artykuły do prasy wydawanej na Śląsku i poza regionem. 
Była delegatką Rady Narodowej Księstwa Cieszyńskiego u Józefa Piłsuskiego, zabiegającej o pomoc zbrojną w momencie najazdu Czechosłowacji na Śląsk Cieszyński. W dniu 26 lutego 1919 jako przedstawicielka mieszkańców i mieszkanek chlebem i solą polskie wojsko wkraczające do miasta. W lipcu 1919 została, dzięki interwencji Międzysojuszniczej Komisji Ententy w Cieszynie, uwolniona po aresztowaniu przez patrol czeski. 
W Związku Śląskich Katolików od 1918 była członkinią zarządu. Była założycielką i działaczką Polskiego Związku Niewiast Katolickich.
Brała udział w usypywaniu kopca Piłsudskiego w Krakowie w 1935.
W czasie II wojny światowej została aresztowana przez gestapo. Do 1943 ukrywała się, potem powróciła do domu. Zmarła w kolejnym roku.
Upamiętnienie.
W marcu 2018 w Oranżerii Zamku Cieszyn otwarto czasową wystawę "Obywatelki. Kobiety Śląska Cieszyńskiego dla Niepodległej". Jedną z jej bohaterek była Maria Sojkowa. 
W kwietniu 2018 Maria Sojkowa została (wraz z Dorotą Kłuszyńską, drugą z trzech członkiń Rady Narodowej Księstwa Cieszyńskiego) upamiętniona w Uliczce Cieszyńskich Kobiet. Przedstawicielki władz miasta, powiatu i sejmiku śląskiego odsłoniły lampę jej poświęconą. 
W październiku 2018 z inspiracji postacią Marii Sojkowej i tym, że zawsze nosiła strój cieszyński, na rynku w Cieszynie zorganizowano happening "Sto na sto – sto strojów na stulecie niepodległości", podczas którego 100 osób ubranych w strój regionalny zaprezentowało go, stając na liniach konturu stroju żeńskiego narysowanego kredą na bruku.
W październiku 2018 Maria Sojkowa była jedną z bohaterek gry miejskiej "Śladem bohaterów #Cieszyn1918".
W 2019 w ramach projektu "Filmowa Kronika Kobiet" poświęconego pamięci o kobietach Śląska Cieszyńskiego, realizowanego w Bibliotece Miejskiej w Cieszynie, powstał film animowany poświęcony Marii Sojkowej.

</doc>
<doc id="5061273" url="https://pl.wikipedia.org/wiki?curid=5061273" title="Cooking Vinyl">
Cooking Vinyl

Cooking Vinyl – brytyjska niezależna wytwórnia płytowa, założona w 1986 roku przez Martina Goldschmidta i Pete’a Lawrence’a.
Historia.
XX w..
Cooking Vinyl założył w 1986 roku Martin Goldschmidt wraz z partnerem biznesowym Pete’em Lawrence’em. Wytwórnia skłaniała się wtedy ku muzyce folkowej. Szybko odniosła sukces – jej pierwsze wydawnictwo, "The Texas Campfire Tapes" Michelle Shocked, sprzedało się w nakładzie 150 tysięcy egzemplarzy na całym świecie. Jednak w 1989 roku jej dystrybutor, Rough Trade, zbankrutował, pozostawiając Cooking Vinyl na skraju bankructwa. Wówczas Lawrence sprzedał swoje udziały Goldschmidtowi, który po latach ciężkiej pracy uczynił z Cooking Vinyl dobrze prosperującą wytwórnię niezależną.
Jednym z najbardziej kultowych artystów Cooking Vinyl stał się Billy Bragg, który podpisał z nią kontrakt w 1993 roku.
XXI w..
W 2005 roku najlepiej sprzedającym się artystą Cooking Vinyl był zespół Hayseed Dixie, który odniósł sukces wykonując covery utworów AC/DC. W kwietniu tego samego roku Cooking Vinyl podpisała umowę wyłączną na dystrybucję swoich wydawnictw w Stanach Zjednoczonych z nowojorską firmą Koch Entertainment Distribution. Wcześniej miała umowę z inną nowojorską firmą, SpinArt.
W 2009 roku Cooking Vinyl współpracowała z Ingenious Media Investments przy wydaniu piątego studyjnego albumu The Prodigy, "Invaders Must Die", który okazał się jedną z najlepiej sprzedających się płyt niezależnych w Europie. Na całym świecie rozszedł się w liczbie ponad miliona egzemplarzy przynosząc rozgłos Cooking Vinyl.
W 2011 roku Cooking Vinyl Group, do której należy również siostrzana firma Essential Music &amp; Marketing, zawarła umowę na finansowanie przyszłych projektów za pośrednictwem brytyjskiej firmy Icebreaker, zajmującej się kapitałem wysokiego ryzyka.
W 2012 roku Cooking Vinyl otworzyła oddział w Stanach Zjednoczonych, Cooking Vinyl America, Inc, z siedzibą w Nowym Jorku i prezesem, Howie Gabrielem na czele.
W 2013 roku Cooking Vinyl rozpoczęła działalność w Australii, z biurem w Melbourne, prowadzonym przez dwóch byłych szefów Shock Records, Leigh Gruppettę i Stu Harveya. Cooking Vinyl Australia podpisała kontrakty z lokalnymi i międzynarodowymi artystami, a jej działalność wydawnicza objęła również Nową Zelandię. Jej partnerem dystrybucyjnym została Caroline Label Services.
W 2016 roku Cooking Vinyl nawiązała współpracę z PledgeMusic. 25 listopada tego samego roku wytwórnia z okazji 30. rocznicy swego powstania wydała okolicznościowy, box set, "The Cooking Vinyl 1986-2016", składający się z 4 CD lub 7 LP, zawierający 70 utworów takich artystów jak: Cowboy Junkies, Ewan MacColl, Tom Robinson, Ron Sexsmith, Billy Bragg, The Lilac Time, Echo &amp; the Bunnymen, Richard Thompson, The Orb, Alison Moyet, Suzanne Vega, The Prodigy i The Proclaimers.
13 sierpnia 2020 roku Cooking Vinyl podała do publicznej wiadomości treść umowy z Tencent Music Entertainment (TME), określonej jako „wyłączna licencja i dystrybucja”. Zgodnie z umową muzyka Cooking Vinyl będzie dostępna w usługach TME, jakich jak: QQ Music Kugou Music, Kuwo Music i WeSing. Celem partnerskiej umowy ma być pomoc artystom związanym kontraktami z Cooking Vinyl w ich działalności na rynku chińskim oraz lansowanie chińskich wykonawców na arenie międzynarodowej i aktorami.
Cooking Vinyl Group.
Cooking Vinyl jest częścią grupy Cooking Vinyl Group w skład której wchodzą: Essential Music &amp; Marketing, Cooking Vinyl America, Cooking Vinyl Australia, Cooking Vinyl Publishing i Cooking Vinyl Property.
Artyści.
Billy Bragg, Amanda Palmer, Underworld, Groove Armada, The Cranberries, Marilyn Manson, Richard Ashcroft, Madness, James, Frank Black, Gary Numan, The Pretty Reckless, Suzanne Vega, Alison Moyet, The Cult, Lissie, Röyksopp.

</doc>
<doc id="5061280" url="https://pl.wikipedia.org/wiki?curid=5061280" title="Strój krzczonowski">
Strój krzczonowski

Strój krzczonowski – lubelski – polski strój ludowy, pochodzący ze wsi Krzczonów 30 km od Lublina. Strój według Janusza Świeżego (etnografa, plastyka, pedagoga i badacza kultury ludowej) zakwalifikowany do strojów małopolskich (Krzczonów należał do XIX wieku do diecezji krakowskiej). Odrębność i barwność stroju krzczonowskiego spowodowała, że na przełomie wieku XIX i XX stał się reprezentacyjnym ubiorem ludowym Lubelszczyzny, dlatego popularnie nazywany jest "strojem lubelskim".
Do dziś w Krzczonowie kultywuje się żywą tradycję noszenia stroju regionalnego podczas uroczystości kościelnych i państwowych, jest także doceniany i rozpoznawalny na całym świecie.
Charakterystyka.
Centrum występowania stroju były wsie należące do parafii Krzczonów. Etnografowie wyróżniają trzy odmiany występowania tego stroju: północna (lubelsko-lubartowska), południowa (charakterystyczna dla regionu krasnostawskiego) oraz zachodnia (typowa dla Powiśla od Opola i Puław po Kraśnik i Janów Lubelski).
Krzczonów był siedzibą parafii datowanej na XIV wiek, koncentrowało się w nim życie społeczne wsi leżących w szerokim promieniu.
Odrębność i bogactwo stroju krzczonowskiego tłumaczy się tym, że Krzczonów, Piotrków i Chmiel były królewszczyznami, co łączyło się z większą zamożnością ludności tam mieszkającej.
Opis.
Ubiór krzczonowski przeszedł w ciągu swego istnienia przez szereg przemian. Janusz Świeży wyróżnia 3 okresy ewolucji stroju krzczonowskiego: 1. okres najstarszy – pierwszy, który trwał do lat 70 XIX w. (oparty głównie na lnianych płótnach); 2. okres drugi od 1870-1914, 3. okres trzeci od 1918-1930.
W najstarszym okresie, gdy wieś nie znała jeszcze tkanin fabrycznych, zarówno mężczyźni, jak i kobiety nosili ubiory wykonane z lnianego samodziałowego płótna czy sukna. W II poł. XIX w. wobec rozpowszechniania się tkanin fabrycznych wyroby samodziałowe zaczęto zastępować barwnymi wełnianymi i bawełnianymi, nabywanymi w mieście. U schyłku XIX w. ubiór lniany nosiła już tylko starsza ludność. Z ubiorów dawniejszych zachowały się sukmany i humełki.
Stroje krzczonowskie noszone były według stanu cywilnego, dzielą się na 4 kategorie: strój gospodarza – włościanina, strój kawalerski, strój mężatki oraz strój panny.
Opis ogólny ubioru męskiego.
Ubiór męski składał się z koszuli, spodni, pasa skórzanego, parcianki, sukmany, kamizeli kaftana, kapelusza słomianego, kożucha, czapki baraniej i butów z cholewami. Różnicy między ubiorem świątecznym a obrzędowym zasadniczo nie było. Stare, przyniszczone ubiory służyły jako robocze. W czasie żałoby unikano w ubiorze kolorów czerwonych. Starosta weselny opasywał sukmanę krajką, drużba i swaci nakładali na ramię podwijkę i wiązali ją na lewym lub prawym boku.
Nakrycie głowy.
Mężczyźni dawniej nosili włosy przycięte nad czołem i na karku. W czasach późniejszych (XIX-XX w.) występowało uczesanie na sposób miejski. W lecie nakrywano głowy kapeluszami słomianymi, plecionymi z grubej słomy żytniej (po I wojnie światowej z cienkiej) lub trawy zwanej "pisarką." Główka kapelusza około 7 cm, których brzegi obszywano czarną lamówką lub ciemnogranatową szerokości 4 do 5 cm, która spadała z tyłu poza „kanie”, tworząc tzw. „zadziergi”. Dolny brzeg wstążki przy główce otaczał sznurek zielony i czerwony.
Żonaty włościanin do sukmany zakładał na głowę "magierkę", wykonane z białej owczej wełny na drutach, miały kształt worka, następnie wsuwano częściowo do środka i zszywano, otrzymując podwójną czapkę. Magierki krzczonowskie wyróżniały się tym, że okrągłe denko łączyło się z otokiem o wysokości około 6 cm bez załamania (w sąsiednich powiatach miały kształt grzyba).
Do I wojny światowej w zimie krzczonowianie nakrywali głowy czapkami uszytymi z ciemnogranatowego sukna, dobrze przylegającego do głowy. Dno czapki było okrągłe, otocze było podwójne, jedno niższe z sukna, drugie wysokości około 18 cm barankowe. Czapki te nazywano „jałówkami” lub „wścieklicami”.
Kawalerowie wyróżniali się tym, że po lewej stronie kapelusza zatykali pęk sztucznych (bibułowych) kwiatów, pawie pióro i broszkę tzw. „błyszczak” – "„by dziewoja go pomiarkowała, że nie żeniaty ni wdowiec, ino kawalir”".
Koszula.
W pierwszym okresie koszula codziennego użytku była szyta z lnianego samodziałowego płótna i sięgała kolan. Noszono ją wypuszczona na zewnątrz spodni. Posiadały szerokie rękawy u dołu marszczono i wszywano oszeweczki szerokości 5–6 cm. Pod pachami wszywano charakterystyczne wtoki – kwadratowe kawałki płótna. Rozcięcie koszuli do połowy długości, odkrywało piersi bez względu na pogodę. Koszulę spinano u szyi czerwona tasiemką tzw. „feteczką” lub „feteć”, alb zwykłym sznurkiem.
Od połowy XIX wieku koszule świąteczne, jak i codziennego użytku wykonane były z białego lnianego materiału. Początkowo zdobione na kołnierzyku i mankietach białym haftem, z czasem stosowano kolory: czerwony, pomarańczowy, żółty i niebieski (w XX wieku pojawia się także czarny i zielony – wpływ wschodni). W trzecim okresie pojawia się na koszulach haft krzyżykowy i ozdabia prócz kołnierzyka i mankietów przód koszuli na rozcięciu (w niektórych przypadkach na bokach, przy zakończeniu koszuli pod pasem).
Pas.
Mężczyźni żonaci nosili pasy skórzane. Kawalerowie i mężczyźni nie będący samodzielnymi gospodarzami nosili pasy welwetowe ozdobione w okienka lub z naszytymi wstążkami bawełnianymi i ozdobionymi cekinami.
Spodnie.
Dawniej noszono wyłącznie spodnie lniane, sięgające do kostek, zaś w zimie i chłodne dni półwełniane. Od II poł. XIX wieku pojawiły się spodnie ciemne wykonane z czarnego sukna. Boki spodni ozdabiano na szwie sznurkiem koloru czerwonego lub zielonego.
Kamizela.
W drugim okresie noszono krótkie kamizele „kamizoły” sięgające do pasa z czarnej satyny lub bawełny. W zależności od wsi, noszono także kamizele białe ozdobione 4 rzędami porcelanowych czerwonych guzików, a na 3 kieszeniach przyszyte były czerwone prostokątne klapki.
Kaftan.
Kaftany pojawiły się dopiero pod koniec XIX wieku. Była to bluzka z miękkiej czarnej satyny sięgająca do pasa lub nieco poniżej. Ozdobione z przodu szerokimi na 11 cm pasami welwetowymi ozdobionymi ornamentem wyszytym żółtym stebnowanym łańcuszkiem, a na bocznych krawędziach wycinano zęby, pod nie wszywano wzdłuż jasną wstążkę. Podobnie ozdobione były mankiety, a także w poprzek na wysokości lędźwi. Kaftanów nigdy nie zapinano.
Od około 1904 r. w Krzczonowie wprowadzono w kaftanach nowy sposób zdobienia. Na welwetowych aplikacjach wycinano rzędy otworów w kształcie rombów, tworząc w ten sposób rodzaj okienek, pod którymi wszywano na przemian czerwone i zielone wstążki.
Kaftan posiadał leżący kołnierzyk z klapkami, który był przyszyty na stałe. Kołnierzyk ozdabiano czarnym welwetem i naszywano na niego kolorowe tasiemki w kolorach żółtym, czerwonym i zielonym. Klapki kołnierzyka pokrywano zieloną wstążką i gęsto zahaftowywano ściegiem „janina”. Brzegi kaftanów wykańczano kolorową (najczęściej czerwoną) szczotką.
Pasy.
W czasach najdawniejszych opasywano się wąskim rzemykiem, przy którym zwisał kozik (cyganek) oraz torebka skórzana „kalita”, płaska, prostokątna zapinana na guzik. W drugim okresie pojawił się pas rzemienny szerokości 6 cm, nabijany mosiężnymi kółeczkami. Pas miał funkcję ozdobną, przechylano go na lewe biodro. Po I wojnie światowej wchodzi do użycia pas welwetowy 9–12 cm zapinany na haftki i zdobiony w okienka (tak jak przy kaftanie). W 3 okresie zaczęto nosić pasy aksamitne, czarne, oblamowane czerwoną i zieloną szczoteczką i przeładowane ozdobami, wykonywanymi z szychu, cekinów i szklanych paciorków.
Parcianka.
W skład ubioru męskiego wchodziła „parcianka” wykonana z pojedynczego lub podwójnego płótna lnianego. Odznaczała się wcięciem w pasie, od bioder rozszerzała się przez wszycie klinów, nie była zdobiona. Sięgała ona poniżej kolan, kołnierz niski stojący, rękawy zwężały się ku dołowi, nie posiadały mankietów. Parciankę zapinano tylko na jedną haftkę.
Sukmana.
Ważną rolę w stroju krzczonowskim odgrywała od najdawniejszych czasów sukmana, czyli płaszcz szyty z ciemnobrązowego, samodziałowego sukna, sięgająca poniżej kolan. Sukmana przetrwała pełny okres rozwoju stroju krzczonowskiego bez zmian. Zakładali ją mężczyźni żonaci, na wszelkiego rodzaju uroczystości. Pan młody ubierał ją do ślubu.
Kożuchy.
Do I wojny światowej mężczyźni nosili białe kożuchy, przymarszczone na biodrach. Na kożuch z kołnierzem zużywano 6-7 skór baranich.
Obuwie.
W dawniejszych czasach obuwie męskie stanowiły długie, czarne buty na niskich obcasach z cholewami wywiniętymi u góry, poniżej kolan uwidaczniającymi żółty spód skóry. Dla ochrony kolan od zimna odwijano cholewy. Od początku XX wieku noszono buty długie z podkówkami, cholewy tryfiono powyżej kostek na 6-8 kantów.
Opis ogólny stroju kobiecego.
Ubiór kobiecy dzielił się na strój panny oraz mężatki. W I poł. XIX w. składał się z koszuli, „tryfionej” spódnicy, „tryfionego” fartucha, obruska, barchanowego kaftana, chustki wiązanej, krajki czerwonej, pończoch lnianych lub wełnianych, parcianki, kożucha i chodaków, wreszcie wstążki na szyję i korali. Ubiór kobiecy odznaczał się białością, strój codzienny od świątecznego nie różnił się niczym prócz zużycia. Już w tym okresie pojawiły się marszczenia (tryfy) u spódnic i zapasek oraz ozdoby „w kule” na oszewkach koszul i u spódnic.
Strój kobiecy można podzielić na 3 rodzaje: panny, mężatki i wdowy.
Nakrycie głowy.
Dawniej dziewczęta zaplatały włosy w warkocze, układając je na głowie i wplatając w nie żywe lub sztuczne kwiaty oraz wstążki. Nosiły także warkocze spuszczone, przy czym wiązały je na końcach wstążkami w długie kokardy. Pod koniec XIX wieku dziewczęta czesały włosy z przedziałkiem przez środek splatając włosy w dwa warkocze.
Panna młoda idąca do ślubu miała na głowie „wstążki” (rodzaj płóciennej czapki, której powierzchnię zdobiły marszczone różnokolorowe wstążki), które z czasem ewoluowały w czepiec ślubny (czapka wiązana pod brodą z czerwonego materiału, która przyozdobiona była sztucznymi kwiatami).
Charakterystycznym nakryciem głowy młodych mężatek była „humełka”. Humełkę początkowo pokrywało białe płótno, później siatkowa koronka „czepek”, którą naciągano na obręcz wykonaną z łyka lipowego. Owijano obręcz trzykrotnie tzw. „szmatką”, czyli taśmą o szerokości 3 cm ozdobioną tkanymi pasami w kolorze czerwonym, niebieskim i białym. Z tyłu do humełki przypinano pęk złotych i srebrnych nitek, na końcach których lśniły różnobarwne cekiny i paciorki (później zastąpiono je szerokimi krajkami). Mężatki nakrywały głowę także chustką wiązaną nazywaną „dupką” (w zależności od okoliczności na przemian z humełką).
Koszula.
Do I wojny światowej kobiety nosiły koszule kroju przyramkowego. Podobnie jak w koszulach męskich wszywano pod pachami prostokątne kawałki lnianego płótna. Koszula miała szeroki wywinięty kołnierz „oszewkę”, szerokości około 8 cm ozdobiony stębnówką, a z czasem wzbogacony białym haftem, wiązany przy szyi czerwoną lub zieloną tasiemką. Rękawy koszuli miały mankiety ozdobione „w kule”.
Koszule w drugim i trzecim okresie miały ten sam krój, z tym że rękawy stały się szersze i pojawia się haft na ramionach. Koszule noszone pod kaftanem nie miały pod nim ozdób, zniknęły także ozdoby w kule i falbanki.. Dominującymi kolorami haftów były: czerwony, niebieski i żółty (z czasem pojawiał się także pomarańczowy, czarny i zielony). W XX wieku rozpropagowany został w koszulach haft krzyżykowy.
Spódnice.
W pierwszym okresie kobiety nosiły przeważnie spódnice lniane zwane „fartuchami”, „tryfione”, czyli marszczone w drobne zakładki. W II poł. XIX wieku pojawiły się szyte z matowej wełny o 5 brytach, sięgające do kostek, utrzymane w kolorach spokojnych, nigdy jaskrawych, najczęściej w odcieniach czerwonym (buraczkowym), niebieskim i zielonym. Marszczone w pasie opadały fałdami. Zdobione wstążkami i tasiemkami ułożonymi w kilka pasów w poprzek spódnicy. Ulubionymi kolorami wstążek i tasiemek były: jasnoniebieski, różowy, zielony, jasno i ciemnożółty, biały, tkany w kogutki. Pas stroju składał się od 10 do 18 wstążek i tasiemek otaczających spódnicę na wysokości kolan. Często środkiem pasa wszywano koronkę. U dołu obszywano spódnicę ciemnym pasem aksamitu lub wełny (o szerokości 7–15 cm). Górny brzeg podmurówki ozdabiano wstążkami i tasiemkami, a dolną zakańczano czerwoną szczotką.
Spódnica panny młodej była długa, biała lub kremowa, marszczona z tyłu. Na wysokości kolan obszyta białą koronką (ślarką) o szerokości ok. 11 cm, zaś u dołu obszyta białą jedwabną wstążeczką zdobioną w kwiaty lub ozdobiona delikatnym pojedynczym haftem.
Fartuszki.
Na spódnicę tak samo lnianą, jak i wełnianą nakrywał fartuch „zapaska”. Początkowo była lniana, marszczona jak spódnica, nie zdobiona, sięgała poniżej kolan. Zapaski odświętne zdobiono mereżką pojedynczą lub podwójną, w którą wsuwano czasem nici czerwone lub niebieskie. Niekiedy zapaski zdobiono szerokimi ciskankami (ułożonymi ściśle obok siebie w dwóch kolorach). Środkowa ciskanka była niebieska, po obu jej bokach umieszczano czerwone, na zewnątrz haftowano „łapki”. Pod koniec XIX wieku na miejsce lnianej zapaski pojawił się krótszy i barwniejszy, w odmiennym kolorze niż spódnica. Jego długość stanowiła 30 cm, natomiast szerokość od 2 do 2,5 m. Fartuszek był mocno marszczony, by uwydatnić figurę właścicielki. Najpopularniejszymi były fartuszki czarne, zielone, pomarańczowe i różowe. Dolny brzeg ozdabiano białą lub czarną koronką (6–8 cm). Na fartuszku naszywano podobnie jak na spódnicy kolorowe wstążki i tasiemki, całość fartuszka nie mogła zakrywać wzorów na spódnicy. W okresie międzywojennym pojawiły się fartuszki poniżej kolan ozdobione koronkami i wstążkami.
Fartuszek panny młodej był długi, sięgał poniżej kolan, środkiem jego biegły dwie lub trzy atłasowe wstążki, u dołu obramowywała go biała, subtelna koronka.
Gorsety.
Gorsety w stroju krzczonowskim pojawiają się dopiero po 1870 roku. Szyte z czarnego welwetu, sznurowane na przemian czerwoną i zieloną tasiemką. Przód gorsetu ozdabiano kilkoma rzędami marszczonych czerwonych i zielonych tasiemek. Od pasa opadało 15 „klapek”, „języczków” również zdobionych. Ozdoby gorsetów umieszczano wzdłuż rozcięcia oraz w pasie, z czasem ulegały przemianom, marszczone tasiemki zastępowano gładkimi. Gorset z wyjątkiem klapek naszywano czerwoną szczoteczką. Prócz gorsetów czarnych występowały także wiśniowe, ciemnozielone i fioletowe. Na przełomie XIX i XX wieku zaczęto ozdabiać gorsety dodatkowo elementami złotymi i srebrnymi, dodawano także cekiny i koraliki. Gorset ślubny był jedwabny, zdobiony srebrnym i złotym szychem i cekinami.
Kaftany.
Mężatki na koszule nakładały kaftany (kabatki). W pierwszym okresie noszono kaftany białe, bawełniane z wąskimi rękawami. Kaftany zapinane były na żółte lub czerwone płaskie guziczki. Po obu stronach zapięcie stebnowano łańcuszkiem ornament w kolorach czerwonym i zielonym. W latach 70.XIX w. pojawiły się kaftany czerwone, zielone, z cienkiej wełny, zapinane na białe lub żółte guziki, natomiast stebnówkę przy zapięciu zastąpiły wstążki i tasiemki, a nawet welwetowe pasy. Powyżej mankietów zdobionych w ten sam sposób biegnie jeszcze pionowo dodatkowa ozdoba tzw. „kociuba” (trójkąty od mankietu w kierunku łokcia).
W okresie międzywojennym w zdobnictwie kaftanów zaznacza się przeładowanie. Używano podobnie jak w gorsetach złotych i srebrnych galonów, cekinów, nadto wycinano okienka jak przy kaftanach męskich na welwetowym pasie. Kaftany u dołu obszywano także baskinką (marszczoną falbaną z tego samego materiału co kaftan).
Okrycie wierzchnie.
Okrycie wierzchnie u kobiet stanowiła parcianka (podobna do męskiej) „odzienie” i tołub. Od lat 70. XX w. kobiety (szczególnie te zamożniejsze) zaczęły nosić „odzienie”, czyli rodzaj płaszcza z granatowego sukna, podbitego barankiem. Od końca XIX w. kobiety zaczęły nosić „tołuby”, czyli kożuchy z klapami imitującymi kieszenie, ozdobione zieloną lamówką i obramowane czarnym barankiem.
Okrycie ramion.
W pierwszej poł. XIX w. kobiety narzucały na siebie „obrusek”, był to prostokątny kawał lnianego płótna długości ok. 2,5 m a szerokości 65 cm. Krótsze boki zakończone były frędzlami oraz ozdobą tkaną na warsztacie a złożoną z pasów czerwonych i niebieskich. Obrusek z cienkiego płótna nazywano „owijką”.
Obuwie.
Początkowo kobiety nosiły chodaki z żółtej lub czarnej skóry. W latach 70. XIX w. pojawiły się „ciżmy” (ciżemki) z czarnej skóry z wysokimi cholewkami, sznurowane na przemian czerwoną i zieloną tasiemką. Przód bucików wykładano skóra lakierowaną, wycinaną w małe ząbki, pod którą podkładano czerwoną skórkę. Nadto zdobiono ciżemki żółtą stebnówką, a przy dziurkach na początku XX w. zaczęto przyszywać porcelanowe białe guziki. Obcasy były wysokie, podbite mosiężnymi podkówkami.
Uzupełnienia stroju.
W pierwszym okresie zamożniejsze kobiety nosiły sznur prawdziwych korali. Pod koralami widniał szkaplerz zwisający na wstążkach. Korale i szkaplerz stanowiły też niezbędny dodatek stroju ślubnego. Z czasem zaczęto używać pęki szklanych korali, które zasłaniały przód koszuli i gorset.

</doc>
<doc id="5061286" url="https://pl.wikipedia.org/wiki?curid=5061286" title="Puccinia pimpinellae">
Puccinia pimpinellae

Puccinia pimpinellae (F. Strauss) Link – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący niemal wyłącznie na roślinach z rodzaju biedrzeniec ("Pimpinella"). Wywołuje u nich chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi"}.
Takson ten opisał w 1811 r. Friedrich Karl Joseph von Strauss nadając mu nazwę "Uredo pimpinellae". Obecną, uznaną przez Index Fungorum nazwę nadał mu Johann Heinrich Friedrich Link w 1824 r.
Synonimy:
Charakterystyka.
"Puccinia pimpinellae" jest pasożytem jednodomowym, tzn. że cały jego cykl życiowy odbywa się na tym samym żywicielu. Ecja, uredinia i telia tworzą się na dolnej stronie blaszki liściowej. Ecja mają postać kubków tworzących się na niewielkich zgrubieniach. W cynamonowo-brązowych urediniach powstają po 2–3 zarodniki. Telia podobne, ale czarniawo brązowe. Dwukomórkowe teliospory na krótkich, liściastych trzonkach. Mają grubościenne ściany i dwie pory rostkowe bez brodawki.
"Puccinia pimpinellae" występuje w licznych krajach Europy i jest szeroko rozprzestrzeniona w Ameryce Północnej. Podano jej występowanie także w Ameryce Południowej (Kolumbia), Afryce (Maroko i Algieria) i Azji (Pakistan, Indie, Japonia).
W Polsce opisano występowanie na starodubie łąkowym ("Ostericum palustre"), biedrzeńcu anyżu ("Pimpinella anisum"), biedrzeńcu wielkim ("Pimpinella major"), biedrzeńcu czarnym ("Pimpinella niger") i biedrzeńcu mniejszym ("Pimpinella saxifraga").

</doc>
<doc id="5061289" url="https://pl.wikipedia.org/wiki?curid=5061289" title="Michał Kozubski">
Michał Kozubski

Michał Kozubski herbu Abdank (zm. w 1676 roku) – chorąży wołyński w 1672 roku, stolnik wołyński w 1668 roku, starosta lityński w 1664 roku, starosta horodelski w latach 1672-1674, pułkownik Jego Królewskiej Mości w 1674 roku.
Był członkiem konfederacji generalnej zawiązanej 15 stycznia 1674 roku na sejmie konwokacyjnym. Był elektorem Jana III Sobieskiego z województwa bełskiego w 1674 roku.

</doc>
<doc id="5061293" url="https://pl.wikipedia.org/wiki?curid=5061293" title="Józef Frank">
Józef Frank



</doc>
<doc id="5061294" url="https://pl.wikipedia.org/wiki?curid=5061294" title="Christiana Mariana von Ziegler">
Christiana Mariana von Ziegler

Christiana Mariana von Ziegler (ur. 28 czerwca 1695 w Lipsku, zm. 1 maja 1760 we Frankurcie nad Odrą) – niemiecka poetka i pisarka; autorka tekstu 9 kantat, które Johann Sebastian Bach skomponował po Wielkanocy 1725.
Życiorys.
Przyszła na świat we wpływowej patrycjuszowskiej rodzinie Romanusów. Jej ojciec Franz Conrad Romanus był burmistrzem Lipska. W 1706, kiedy miała 11 lat, ojciec wplątał się w polityczną intrygę i sfałszował miejskie rachunki, co skutkowało skazaniem go na 40 lat więzienia. Fakt ten nie zepsuł reputacji rodziny, ale odcisnął na Christianie piętno.
W 1711, w wieku 16 lat, wyszła za Heinricha Levina von Könitza, który niebawem zmarł. W 1715 wyszła za kapitana Georga Friedricha von Zieglera. Krótkie małżeństwa zaowocowały dwojgiem dzieci, po jednym z każdego związku. Po śmierci dzieci i drugiego męża wróciła do domu rodzinnego, gdzie w wieku 27 lat przejęła zarząd gospodarstwa domowego. Dom, zwany Romanushaus, w 1727 stał się literackim i muzycznym salonem, pierwszym w Lipsku. Organizowała koncerty i odczyty. Prezentowała wiersze, które napisała. Śpiewała i akompaniowała, grając na instrumentach klawiszowych, lutni lub flecie poprzecznym.
W 1741 wyszła za mąż po raz trzeci. Po ślubie z prof. Balthasarem von Steinwehrim przeprowadziła się do Frankfurtu nad Odrą i zakończyła literacką karierę.
Twórczość.
Twórczość poetycka.
Rozpoczęła karierę literacką po śmierci drugiego męża. Była aktywna w latach 1722–1741. Do tworzenia poezji namówił ją Johann Christoph Gottsched, który od 1724 bywał w jej salonie w Lipsku.
W 1728 Ziegler opublikowała swoją religijną i świecką poezję w tomie pt. "Versuche in gebundener und ungebundener Schreibart". Tom zawiera też eseje w formie listów na różne tematy i świadczy o jej dowcipie i umiejętności satyry. 
W 1730 została pierwszą i jedyną kobietą członkinią Towarzystwa Literackiego założonego przez J.Ch. Gottscheda ("Deutsche Gesellschaft"), które zajmowało się badaniem oraz promocją języka i literatury niemieckiej.
W 1730 opublikowała "Moralische und vermischte Sendschreiben""."
W 1733 tytuł poeta laureata (poetki cesarskiej) nadał jej cesarz Prus. Uroczystość odbyła się 17 października na Uniwersytecie w Wittenberdze. Ten sam na Uniwersytecie w Getyndze otrzymała 5 lat później Sidonia Hedwig Zäunemann, która uważała Ziegler za swój poetycki wzór.
W 1732 i 1734 otrzymała od Niemieckiego Towarzystwa Literatury otrzymała nagrodę za poezję.
W latach 30. XVIII w. uchodziła za najbardziej znaną pisarkę tworzącą po niemiecku.
Jej prace po raz ostatni opublikowano w 1739 w tomie pt. "Vermischte Schriften in gebundener und ungebundener Rede".
Podkreślała równość kobiet i mężczyzn w nauce i sztuce, zwłaszcza pisarek. Uważała, że kobiety powinny i mogły poświęcać poezji tyle samo czasu, co mężczyźni. Ze względu na to, że nie narzucono im akademickiego i dworskiego stylu, były bardziej naturalne i szczere niż poeci mężczyźni. Pisała o moralności, wychowaniu, małżeństwie czy edukacji kobiet. Walczyła o prawa kobiet.
Współpraca z Bachem.
W 1723 do Lipska przyjechał Johann Sebastian Bach, by objąć posadę dyrektora chóru męskiego Thomanerchor. Zapragnął skomponować kantaty dla chóru, by mógł wystąpić w kościołach w Lipsku. Istnieje niejasność, kto w pierwszych latach pobytu Bacha w Lipsku pisał libretta jego utworów. Niemniej w 1724 Bach poszukiwał osoby, która wesprze go, pisząc libretta, i prawdopodobnie wtedy poznał Ziegler. Dziewięć kantat Bacha, których teksty napisała Ziegler, to:
Czuła, że libretta kantat są za długie, dlatego zasugerowała, by je podzielić: pierwsza część miała być przedstawiana podczas uroczystości kościelnej, druga po niej. Innym pomysłem było użycie pierwszej części kantaty w jednym roku, a drugiej w kolejnym. Suferowała, by prezentować teksty podczas nabożeństw w kościele luterańskim. 
Nie zachowały się oryginały tekstów, dysponujemy tylko wydaniem kantat z 1728. Opublikowano je w tomie poezji pt. "Versuche in gebundener und ungebundener Schreibart".
W 1729 opublikowała kolejne dwie części swojej kolekcji wierszy. Włączyła do wydania teksty kantat z 1725 i powiększyła zbiór, sugerując, by używać ich w liturgii przez cały rok. Liczyła, że Bach napisze do nich muzykę, ale tak się nie stało, bowiem w pewnym momencie kompozytor zrezygnował ze współpracy z nią i zwrócił się ku innym librecistom. 
John Eliot Gardiner sugerował, że Bach wykorzystał jej prace, by po poprawkach publikować jako własne. Wiemy też, że Bach użył słów poetki i zaadaptował do nich wcześniej skomponowaną muzykę (np. "Er rufet seinen Schafen mit Namen").

</doc>
<doc id="5061300" url="https://pl.wikipedia.org/wiki?curid=5061300" title="Miłoszowo">
Miłoszowo

Miłoszowo (; ) – wieś na Białorusi, w obwodzie witebskim, w rejonie miorskim, w sielsowiecie Powiacie.
Historia.
W czasach zaborów wieś w gminie Druja, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Idołta. Własność Eugeniusza Miłosza.
W latach 1921–1945 wieś a następnie zaścianek leżał w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwały tu 181 osoby, 35 były wyznania rzymskokatolickiego, 160 prawosławnego, 15 prawosławnego a 6 mojżeszowego. Jednocześnie wszyscy mieszkańcy zadeklarowali polską przynależność narodową. Były tu 33 budynki mieszkalne. W 1931 w 36 domach zamieszkiwało 186 osób.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5061305" url="https://pl.wikipedia.org/wiki?curid=5061305" title="Rafał Śliwka">
Rafał Śliwka

Rafał Śliwka (ur. 17 marca 1982 roku w Szczecinie) – polski niesłyszący lekkoatleta, sprinter i trener.
Mistrz Europy Niesłyszących w biegu na 100 m w Tallinie 2003 i brązowy medalista Mistrzostw Europy Niesłyszących w biegu na 100 m w Sofii 2007.
Startował z powodzeniem rówieśnikami słyszącymi m.in. w roku 2004 w Bydgoszczy zdobył brązowy medal na 80. Mistrzostwa Polski Seniorów PZLA w sztafecie 4×100 m z klubowymi kolegami MKL Szczecin (Miejski Klub Lekkoatletyczny Szczecin) z czasem 41,43 s. Rekordzista Polski Niesłyszących na 100 m – 10,94 s. (Szczecin 2004). Wielokrotny medalista Mistrzostw Polski i Europy Niesłyszących w biegu na 100 m, 200 m i 4×400 m. Uczestnik Letnich Igrzysk Głuchych – Rzym 2001, Melbourne 2005 i Tajpej 2009. Obecnie jest trenerem II klasy lekkoatletyki w Reprezentacji Polski Niesłyszących w Polskim Związku Sportu Niesłyszących i również jest trenerem sekcji lekkoatletyki i piłki nożnej w klubie Szczecińskiego Klubu Sportowego Głuchych KORONA. Żonaty (Marzena) i ma córkę (Milena) oraz syna (Tomek).
Sukcesy.
wśród niesłyszących:
wśród słyszących:
Kluby.
wśród słyszących:
wśród niesłyszących:

</doc>
<doc id="5061315" url="https://pl.wikipedia.org/wiki?curid=5061315" title="Massimo Storgato">
Massimo Storgato

Massimo Storgato (ur. 3 czerwca 1961 w Casale Monferrato) – włoski piłkarz, grający na pozycji obrońcy, trener piłkarski.
Kariera piłkarska.
Wychowanek Juventusu, w barwach którego w 1979 rozpoczął karierę piłkarską. W debiutanckim sezonie 1979/80 został wypożyczony do Atalanty. W następnym sezonie rozegrał tylko jeden mecz, ale zdobył mistrzostwo Włoch. Kolejny sezon 1981/82 spędził na zasadzie wypożyczenia w klubie Cesena. Potem wrócił do Turynu, ale nie był często powoływany do podstawowego składu mistrza Włoch i w 1983 przeszedł do Verony. Następnie występował w klubach Lazio, Udinese, Avellino, Cosenza, Alessandria, Pro Vercelli i Ivrea. W 1997 został piłkarzem Sangiustese, w którym po roku zakończył karierę piłkarską.
Kariera trenerska.
W 1996 jeszcze będąc piłkarzem rozpoczął pracę trenerską w Ivrea, a potem w Sangiustese. W sezonie 1998/99 ponownie stał na czele Ivrea. Następnie do 2014 roku prowadził kluby Volpiano, Cuneo, Juventus U-17, Canavese, Pizzighettone, Chieri oraz młodzieżowe drużyny Modeny i Padovy.

</doc>
<doc id="5061316" url="https://pl.wikipedia.org/wiki?curid=5061316" title="Uniwersytet Fana Noliego">
Uniwersytet Fana Noliego

Uniwersytet Fana Noliego () – albańska uczelnia publiczna, zlokalizowana w Korczy.
Uczelnia została założona w 1971 jako Wyższy Instytut Rolniczy w Korczy. Dyrektorem instytutu został Nesti Pela. W pierwszym roku akademickim studia podjęło 43 studentów. 7 stycznia 1992 instytut został przekształcony w uniwersytet. W 1994 roku Uniwersytet w Korczy został przemianowany na Uniwersytet Fana Noliego.
W skład uczelni wchodzą następujące jednostki administracyjne:

</doc>
<doc id="5061324" url="https://pl.wikipedia.org/wiki?curid=5061324" title="Helímenas de Jesús Rojo Paredes">
Helímenas de Jesús Rojo Paredes



</doc>
<doc id="5061330" url="https://pl.wikipedia.org/wiki?curid=5061330" title="Minejty">
Minejty

Minejty (; ) – wieś na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów wieś w gminie Druja, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Malkowszczyzna. Własność Szaumanów.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 100 osób, 96 były wyznania rzymskokatolickiego, 4 prawosławnego. Jednocześnie wszyscy mieszkańcy zadeklarowali polską przynależność narodową. Było tu 16 budynków mieszkalnych. W 1931 w 22 domach zamieszkiwało 108 osób.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5061334" url="https://pl.wikipedia.org/wiki?curid=5061334" title="Chotiejewo (rejon diemidowski)">
Chotiejewo (rejon diemidowski)

Chotiejewo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Wiatszą, przy drodze regionalnej 66K-28 (R120 – Rudnia – Diemidow), 7 km od centrum administracyjnego osiedla wiejskiego (Titowszczina), 10 km od centrum administracyjnego rejonu (Diemidow), 60,5 km od stolicy obwodu (Smoleńsk), 26 km od granicy z Białorusią.
W granicach miejscowości znajduje się ulica Riecznaja (14 posesji).
Demografia.
W 2010 r. miejscowość zamieszkiwało 30 osób.
Historia.
W czasie II wojny światowej od lipca 1941 roku dieriewnia była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Chotiejewo) zlikwidowanej jednostki administracyjnej Dubrowskoje weszły w skład osiedla wiejskiego Titowszczinskoje.

</doc>
<doc id="5061338" url="https://pl.wikipedia.org/wiki?curid=5061338" title="Uniwersytet w Korczy">
Uniwersytet w Korczy



</doc>
<doc id="5061339" url="https://pl.wikipedia.org/wiki?curid=5061339" title="Anna Zdziarkówna">
Anna Zdziarkówna

Anna Zdziarkówna (ur. 1891, zm. po 1963) – działaczka bibliotekarka, ruchu muzycznego, sekretarka katowickiego oddziału Związku Śląskich Kół Śpiewaczych.
Życiorys.
Aktywnie włączyła się w propolską działalność w czasie plebiscytu na Górnym Śląsku.
Była bibliotekarką w Katowicach.
W 1920 brała udział w Walnym Zjeździe Związku Śląskich Kół Śpiewaczych. W 1929 była jedną z pierwszych ofiarodawczyń na pomnik Stanisława Moniuszki w Katowicach. Była też członkinią honorową katowickiego Towarzystwa Śpiewu „Halka”.
W 1927 została wybrana do zarządu katowickiego koła Polskiego Związku Pracowników Przemysłowych, Biurowych i Handlowych. Była też delegatką na zjazd przedstawicieli tegoż związku w 1927.
W 1933 została wyróżniona Odznaką III stopnia Zjednoczenia Polskich Związków Śpiewaczych i Muzycznych. W 1946 otrzymała Srebrny Krzyż Zasługi "w uznaniu zasług dla pożytku Rzeczypospolitej Polskiej w dziele pracy organizacyjnej przy utworzeniu administracji państwowej i samorządu, uruchomieniu uczelni i odbudowie demokratycznej państwowości polskiej na ziemiach województwa Śląsko-Dąbrowskiego".

</doc>
<doc id="5061347" url="https://pl.wikipedia.org/wiki?curid=5061347" title="Polonia Wrocław (szachy)">
Polonia Wrocław (szachy)

Polonia Wrocław – wrocławski klub szachowy, dwukrotny mistrz Polski DMP.
Historia.
W 1946 roku powstał we Wrocławiu Klub Sportowy „Warsztatowiec” z sekcjami piłki nożnej i szachów. W 1958 roku nastąpiła zmiana nazwy na Kolejowy Klub Sportowy „Polonia”. Po usamodzielnieniu się sekcji szachowej, w 2006 roku nastąpiła zmiana nazwy na Klub Szachowy „Polonia”. W roku 2009 otwarta została nowa siedziba klubu. W 2011 roku klub zdobył mistrzostwo Polski kobiet. W 2014 roku szachiści Polonii po raz pierwszy zdobyli drużynowe mistrzostwo Polski. W 2020 roku Polonia zdobyła drugi tytuł.

</doc>
<doc id="5061351" url="https://pl.wikipedia.org/wiki?curid=5061351" title="Miki Matsubara">
Miki Matsubara

 – japońska piosenkarka, kompozytorka i autorka tekstów.
Jej matka była wokalistką jazzowej grupy Crazy Cats. Od trzeciego roku życia uczyła się gry na fortepianie. W szkole średniej występowała w zespole rockowym Kurei i jako klawiszowiec w Yoshinoya Band. W 1977 przeniosła się z okolic Osaki do Tokio w celu poświęcenia się karierze muzycznej. W 1979 wydała swój pierwszy singiel "Mayonaka no Door (真夜中のドア) / Stay with me", który dotarł do 28 miejsca listy przebojów Oricon i doczekał się coverów m.in. w wykonaniu Akiny Nakamori. Dużą popularnością zdobył także utwór "Neat na gogo san-ji (ニートな午後3時)". W nagraniach towarzyszył jej zespół Dr. Woo, którego perkusista Masaki Honjo stał się jej mężem. Nagrywała też z amerykańską grupą Jazz fusion Dr. Strut, czego owocem był album przeróbek standardów jazzowych "Blue Eyes" z 1984. Znalazła się na nim m.in. jej wersja przeboju Carole King "You've Got A Friend". Matsubara była znana z komponowania i wykonania muzyki do anime, m.in. do serii "Gundam", "Gu Gu Ganmo" (nagrane pod pseudonimem Suzie Matsubara) i "Dirty Pair: Project Eden". 
W 2000 ogłosiła zakończenie kariery muzycznej i wycofała się z życia publicznego. Rok później ujawniono, że powodem tej decyzji było zdiagnozowanie u niej późnego stadium nowotworu. Końcowe lata życia poświęciła jego leczeniu. Zmarła w październiku 2004 na raka szyjki macicy. W ostatnich latach jej utwór "Mayonaka no Door (真夜中のドア) / Stay with me" zdobył ponownie popularność dzięki coverowi indonezyjskiej youtuberki Rainych Ran i częstemu wykorzystywaniu na różnych serwisach internetowych.

</doc>
<doc id="5061353" url="https://pl.wikipedia.org/wiki?curid=5061353" title="Juszkowo (rejon diemidowski)">
Juszkowo (rejon diemidowski)

Juszkowo () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Wiatszą, przy drogach regionalnych 66K-28 (R120 – Rudnia – Diemidow) i 66N-0511 (66K-28 / Juszkowo – Dubrowka – Zalesje), 9,5 km od centrum administracyjnego osiedla wiejskiego (Titowszczina), 12,5 km od centrum administracyjnego rejonu (Diemidow), 61 km od stolicy obwodu (Smoleńsk), 23,5 km od granicy z Białorusią.
W granicach miejscowości znajdują się ulice: Dubrowskaja, Rudnianskaja.
Demografia.
W 2010 r. miejscowość zamieszkiwało 46 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości (w tym Juszkowo) zlikwidowanej jednostki administracyjnej Dubrowskoje weszły w skład osiedla wiejskiego Titowszczinskoje.

</doc>
<doc id="5061360" url="https://pl.wikipedia.org/wiki?curid=5061360" title="Chromoblastomikoza">
Chromoblastomikoza



</doc>
<doc id="5061361" url="https://pl.wikipedia.org/wiki?curid=5061361" title="Minauty">
Minauty

Minauty – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie miorskim, w sielsowiecie Powiacie.
Historia.
W czasach zaborów w gminie Druja, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Idołta, własność Eugeniusza Miłosza.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, od 1926 w powiecie brasławskim, w gminie Druja.
Według Powszechnego Spisu Ludności z 1921 roku zamieszkiwało tu 18 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 9 domach zamieszkiwało 51 osób.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.

</doc>
<doc id="5061364" url="https://pl.wikipedia.org/wiki?curid=5061364" title="Dubrowka (rejon diemidowski)">
Dubrowka (rejon diemidowski)

Dubrowka () – wieś (ros. деревня, trb. dieriewnia) w zachodniej Rosji, w osiedlu wiejskim Titowszczinskoje rejonu diemidowskiego w obwodzie smoleńskim.
Geografia.
Miejscowość położona jest nad Wiatszą, 2,5 km od drogi regionalnej 66K-28 (R120 – Rudnia – Diemidow), przy drodze regionalnej 66N-0511 (66K-28 / Juszkowo – Dubrowka – Zalesje), 10,5 km od centrum administracyjnego osiedla wiejskiego (Titowszczina), 13,5 km od centrum administracyjnego rejonu (Diemidow), 63 km od stolicy obwodu (Smoleńsk), 22 km od granicy z Białorusią.
W granicach miejscowości znajdują się ulice: Centralnaja, Iwanowskij pierieułok, Mołodiożnaja, Parkowaja, Polewaja, Raboczaja, Sadowaja, Szkolnaja.
Demografia.
W 2010 r. miejscowość zamieszkiwało 296 osób.
Historia.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.
Na mocy uchwały z dnia 28 maja 2015 roku wszystkie miejscowości zlikwidowanej jednostki administracyjnej Dubrowskoje (w tym Dubrowka – siedziba tejże) weszły w skład osiedla wiejskiego Titowszczinskoje.

</doc>
<doc id="5061366" url="https://pl.wikipedia.org/wiki?curid=5061366" title="MG GS">
MG GS

MG GS – samochód osobowy typu SUV klasy kompaktowej produkowany pod brytyjsko-chińską marką MG w latach 2015 – 2019.
Historia i opis modelu.
Studyjną zapowiedzią pierwszego SUV-a w historii marki MG był prototyp MG CS Concept przedstawiony w kwietniu 2013 roku podczas wystawy samochodowej Shanghai Auto Show. Premiera produkcyjnego pojazdu pod nazwą MG GS odbyła się równo dwa lata później, w kwietniu 2015 roku, przyjmując postać kompaktowego SUV-a dostępnego zarówno z napędem na przednią oś, jak i AWD.
MG GS zostało zbudowane w ramach partnerstwa z południowokoreańskim SsangYongiem, w przeszłości należącego wspólnie do chińskiego SAIC. Bliźniaczą technicznie konstrukcją był model Korando, z którym MG GS dzieliło także charakterystyczne proporcje wąskiego i zarazem wysokiego nadwozia. 
Gamę jednostek napędowych utworzyły dwa czterocylindrowe silniki z turdoboładowaniem o pojemności 1,5-litra oraz 2,0-litra. Słabszy rozwijał moc 168 KM, z kolei mocniejszy 217 KM, współpracując automatycznymi, dwusprzęgłowymi przekładniami biegów z 6 lub 7 przełożeniami.
Lifting.
Nieco ponad półtora roku po debiucie rynkowym MG GS przeszło obszerną restylizację nadwozia, która przyniosła modyfikacje w wyglądzie przedniego i tylnego zderzaka, a także atrapy chłodnicy wzbogaconej odtąd o chromowaną poprzeczkę. Ponadto, przedstawione w grudniu 2016 roku MG GS po liftingu zyskało nowe koło kierownicy z nowszych modeli, a także przeprojektowany układ przełączników i nową generację systemu multimedialnego.
Sprzedaż.
MG GS trafiło w pierwszej kolejności na rynek chiński, gdzie jego sprzedaż rozpoczęła się wiosną 2015 roku. Wiosną 2016 roku samochód uzupełnił także ofertę MG w Chile i Tajlandii, z kolei w sierpniu tego samego roku wzbogacił on także portfolio w Wielkiej Brytanii

</doc>
