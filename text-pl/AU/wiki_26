<doc id="5083718" url="https://pl.wikipedia.org/wiki?curid=5083718" title="We Have Arrived">
We Have Arrived

We Have Arrived - pierwszy album studyjny amerykańskiego zespołu thrash metalowego Dark Angel. Wydawnictwo ukazało się 31 stycznia 1985 roku nakładem wytwórni Axe Killer Records. Nagrania zostały zarejestrowane w sierpniu 1985 roku w Tracks Records w Hollywood. To jedyny album z udziałem perkusisty Jacka Schwartza.
Lista utworów.
Opracowano na podstawie materiału źródłowego.
"Strona A"
"Strona B"
Skład zespołu.
Opracowano na podstawie materiału źródłowego.

</doc>
<doc id="5083721" url="https://pl.wikipedia.org/wiki?curid=5083721" title="Măguri-Răcătău">
Măguri-Răcătău

Măguri-Răcătău – wieś w Rumunii, w okręgu Kluż, w gminie Măguri-Răcătău. W 2011 roku liczyła 803 mieszkańców.

</doc>
<doc id="5083722" url="https://pl.wikipedia.org/wiki?curid=5083722" title="Măguri (okręg Kluż)">
Măguri (okręg Kluż)

Măguri – wieś w Rumunii, w okręgu Kluż, w gminie Măguri-Răcătău. W 2011 roku liczyła 918 mieszkańców.

</doc>
<doc id="5083726" url="https://pl.wikipedia.org/wiki?curid=5083726" title="Diemidowskoje (osiedle miejskie)">
Diemidowskoje (osiedle miejskie)



</doc>
<doc id="5083732" url="https://pl.wikipedia.org/wiki?curid=5083732" title="Karl-Heinz Thielen">
Karl-Heinz Thielen

Karl-Heinz Thielen (ur. 2 kwietnia 1940 w Ariendorfie) – niemiecki piłkarz grający na pozycji pomocnika lub napastnika, reprezentant kraju, menedżer piłkarski, działacz sportowy. Zawodnik FC Köln.
Kariera piłkarska.
Karl-Heinz Thielen karierę piłkarską rozpoczął w 1950 roku w juniorach TSV Rodenkirchen, w których grał do 1959 roku. Następnie podpisał profesjonalny konktrakt z FC Köln, w którym spędził całą piłkarską karierę (zakończył w 1973 roku), a także odnosił sukcesy: dwukrotne mistrzostwo Niemiec (1962, 1964 – pierwszy sezon w Bundesligi), czterokrotne wicemistrzostwo Niemiec (1960, 1963, 1965, 1973), Puchar Niemiec 1967/1968, trzykrotnie finał Pucharu Niemiec (1970, 1971, 1973), czterokrotnie zdobył mistrzostwo Oberligi zachodniej (1960, 1961, 1962, 1963), natomiast w Pucharze Europy dotarł do ćwierćfinału, w którym przegrały ich przeciwnikiem był angielski FC Liverpool, w którym w dwóch meczach padły bezbramkowe remisy: 10 lutego 1965 roku w Kolonii oraz 17 lutego 1965 roku na Anfield Road, w związku z czym 24 marca 1965 roku w Rotterdamie odbył się dodatkowy mecz, który zakończył się remisem 2:2, a Thielen w 40. minucie zdobył gola na 1:1, w związku z czym potrzebny do rozstrzygnięcia potrzebny był rzut monetą, który okazał się korzystny dla "The Reds" i tym samym "Kozły" zakończyły udział w rozgrywkach, a mecz ze względu na zaciętą rywalizację obu drużyn jest potocznie nazywany tzw. "Rzut monetą w Rotterdamie", a w Pucharze Miast Targowych 1965/1966, w którym "Kozły" dotarły do ćwierćfinału (przegrana rywalizacja z węgierskim FC Újpest – 3:2, 0:4), z 7 golami zajął 2. miejsce w klasyfikacji strzelców ex aequo z Timo Konietzką z TSV 1860 Monachium.
7 grudnia 1963 roku w wygranym 5:1 meczu domowym z FC Kaiserslautern zdobył wszystkie 5 goli dla "Kozłów", będąc tym samym pierwszym piłkarzem w historii Bundesligi, który tego dokonał.
Łącznie rozegrał 395 meczów, w których zdobył 144 gole (221 meczów/56 goli w Bundeslidze, 72 mecze/30 goli w Oberlidze zachodniej, 18 meczów/15 goli w mistrzostwach Niemiec, 25 meczów/6 goli w Pucharze Niemiec, 12 meczów/8 goli w Pucharze Zachodnim, 45 meczów/15 goli w europejskich pucharach).
Kariera reprezentacyjna.
Karl-Heinz Thielen w latach 1961–1962 w reprezentacji RFN U-23 rozegrał 2 mecze, w których zdobył 1 gola, natomiast w seniorskiej reprezentacji RFN w latach 1964–1965 rozegrał 2 mecze: 29 kwietnia 1964 roku w Ludwigshafen am Rhein przegranym 3:4 meczu towarzyskim z reprezentacją Czechosłowacji oraz 12 maja 1965 roku w Norymberdze w przegranym 0:1 meczu z meczu towarzyskim z reprezentacją Anglii.
Po zakończeniu kariery.
Karl-Heinz Thielen po zakończeniu kariery piłkarskiej został menedżerem FC Köln, którym był do 1986 roku i zatem miał spory udział w sukcesach "Kozłów" pod wodzą trenera Hennesa Weisweilera: Puchar Niemiec 1976/1977, krajowy dublet w sezonie 1977/1978: mistrzostwo i 1971, Puchar Niemiec. Pełnił również funkcję skarbnika, dyrektora sportowego oraz wiceprezesa.
W latach 1989-1991 był dyrektorem sportowym Fortuny Düsseldorf. Pod koniec 1992 roku wrócił na stanowisko menedżera zagrożonych wówczas spadkiem "Kozłów", które w sezonie 1992/1993 ostatecznie w Bundeslidze zajęły 12. miejsce, natomiast futsalowa drużyna zdobyła mistrzostwo Niemiec. We wrześniu 1993 roku odszedł z tej funkcji.
Następnie został pierwszym prezydentem "Niemieckiego Związku Agentów Piłki Nożnej" (DFVV), którym był do 2 kwietnia 2015 roku, gdyż zrezygnował z powodu wieku. Pracował wówczas jako agent piłkarzy.

</doc>
<doc id="5083737" url="https://pl.wikipedia.org/wiki?curid=5083737" title="Liga Mistrzów UEFA (2022/2023)">
Liga Mistrzów UEFA (2022/2023)

Liga Mistrzów UEFA 2022/2023 – 31. sezon Ligi Mistrzów UEFA (68. turniej ogólnie, wliczając Puchar Europy Mistrzów Klubowych).
Finał odbędzie się na Atatürk Olympic Stadium w Stambule 10 czerwca 2023 roku. Pierwotnie finał miał się odbyć na Wembley w Londynie, ale przez sytuację spowodowaną pandemią COVID-19 UEFA zadecydowała, że finały Ligi Mistrzów i Ligi Europy zostaną przesunięte na następny rok, dzięki temu gospodarzem finału miała być Allianz Arena w Monachium. 16 lipca 2021 roku UEFA zdecydowała się przyznać organizację finału stadionowi w Stambule, natomiast finał w Monachium ma odbyć się w 2025 roku. 
Zwycięzca Ligi Mistrzów UEFA 2022/2023 automatycznie zakwalifikuje się do fazy grupowej Ligi Mistrzów UEFA 2023/2024, a także zdobędą prawo do gry ze zwycięzcą Ligi Europy UEFA 2022/2023 w Superpucharze UEFA 2023.
Rozgrywki składają się z 3 części:
Format rozgrywek i podział miejsc.
Miejsca dla federacji zostaną rozdzielane poprzez współczynnik ligowy UEFA z sezonu 2020/2021. W edycji 2022/2023 Ligi Mistrzów może wziąć udział 78 zespołów z 53 federacji piłkarskich zrzeszonych w UEFA (poza Rosją, z powodu przeprowadzanej przez nią inwazji na Ukrainę oraz Liechtensteinem, gdzie nie były przeprowadzane krajowe rozgrywki ligowe – drużyny piłkarskie z tego kraju należą do szwajcarskiego systemu ligowego).
Prawo udziału w rozgrywkach można było uzyskać poprzez:
Szczegółowy podział miejsc.
Poniższa tablica pokazuje listę szczegółowego podziału miejsc.
Uczestnicy.
Wykaz rundy dla zespołów z danego miejsca w danej lidze.
Oznaczenia:
Terminarz.
Poniżej przedstawiono terminarz rozgrywek (wszystkie losowania, z wyjątkiem losowania fazy grupowej, odbędą się w siedzibie UEFA w Nyonie).
Faza kwalifikacyjna.
Runda wstępna.
Do startu w Rundzie wstępnej zostaną uprawnione 4 drużyny. Runda zostanie podzielona na półfinały i finał. W tej rundzie zespoły będą grały tylko jeden mecz. Drużyny, które przegrają w tej rundzie, otrzymają prawo gry w II rundzie kwalifikacyjnej Ligi Konferencji Europy UEFA.
!colspan=3|Półfinały rundy
!colspan=3|Finał rundy
I runda kwalifikacyjna.
Do startu w I rundzie kwalifikacyjnej zostanie uprawnione 30 drużyn (1 z poprzedniej rundy), z czego 15 zostanie rozstawionych. Drużyny, które przegrają w tej rundzie, otrzymają prawo gry w II rundzie kwalifikacyjnej Ligi Konferencji Europy UEFA.
II runda kwalifikacyjna.
Od tej rundy turniej kwalifikacyjny zostanie podzielony na 2 części – dla mistrzów i niemistrzów poszczególnych federacji:
Drużyny, które przegrają w tej rundzie, otrzymają prawo gry w III rundzie kwalifikacyjnej Ligi Europy UEFA.
!colspan=6|Ścieżka mistrzowska
!colspan=6|Ścieżka ligowa
III runda kwalifikacyjna.
W tej rundzie kwalifikacji utrzymany został podział na 2 ścieżki – mistrzowską i ligową:
Drużyny, które przegrają w tej rundzie, w ścieżce mistrzowskiej otrzymają prawo gry w rundzie play-off, natomiast w ścieżce ligowej w fazie grupowej Ligi Europy UEFA.
!colspan=6|Ścieżka mistrzowska
!colspan=6|Ścieżka ligowa
Runda play-off.
W tej rundzie kwalifikacji utrzymany zostanie podział na 2 ścieżki – mistrzowską i ligową:
Drużyny, które przegrają w tej rundzie, otrzymają prawo gry w fazie grupowej Ligi Europy UEFA.
!colspan=6|Ścieżka mistrzowska
!colspan=6|Ścieżka ligowa
Faza grupowa.
Losowanie odbyło się 25 sierpnia 2022 roku. Do startu w fazie grupowej uprawnione są 32 drużyny (w tym 6 zwycięzców rundy play-off oraz zwycięzca Ligi Europy z poprzedniego sezonu). W trakcie losowania zespoły zostały rozdzielone na 4 koszyki, według współczynnika UEFA, a następnie rozlosowane i podzielone na 8 grup po 4 drużyny każda. Do jednej grupy nie mogły trafić drużyny z tego samego koszyka i federacji. Wszystkie zespoły zagrają ze sobą dwukrotnie – po 2 najlepsze z każdej grupy awansują do fazy pucharowej, drużyny z 3. miejsc otrzymają prawo gry w play-offach Ligi Europy UEFA.
Zasady ustalania kolejności w tabeli:
Faza pucharowa.
Do startu w fazie pucharowej uprawnionych jest 16 drużyn:
Do dalszych etapów turnieju przechodzą zwycięzcy poszczególnych dwumeczów.
Zakwalifikowane drużyny.
Zwycięzcy poszczególnych grup w fazy grupowej Ligi Mistrzów zostali rozlosowani przeciwko zespołom, które zajęły 2. miejsca w fazie grupowej Ligi Mistrzów. Drużyny z tych samych federacji oraz grup nie mogły zostać zestawione w jednej parze (dotyczy jedynie 1/8 finału).
1/8 finału.
Losowanie par tej rundy odbyło się 7 listopada 2022 roku. Pierwsze mecze zostały rozegrane 14 i 15 lutego oraz 21 i 22 lutego 2023, a rewanże 7 i 8 marca oraz 14 i 15 marca 2023.
Ćwierćfinały.
Od tej rundy drużyny rywalizujące ze sobą w parach losowane były niezależnie od kraju z którego pochodzą, a także grupy w której występowały. Losowanie par tej rundy odbyło się 17 marca 2023 roku. Pierwsze mecze zostaną rozegrane 11 i 12 kwietnia 2023, a rewanże 18 i 19 kwietnia 2023.
Półfinały.
Losowanie par tej rundy odbyło się 17 marca 2023 roku. Pierwsze mecze zostaną rozegrane 9 i 10 maja 2023, a rewanże 16 i 17 maja 2023.
Klasyfikacja strzelców.
"Nie wliczono bramek z kwalifikacji i play-off"."Stan na 15 marca 2023 roku"

</doc>
<doc id="5083746" url="https://pl.wikipedia.org/wiki?curid=5083746" title="Romaszkan">
Romaszkan

Romaszkan – polski herb baronowski.
Opis herbu.
Opis historyczny.
Juliusz Ostrowski blazonuje herb następująco:
Opis współczesny.
Opis skonstruowany współcześnie brzmi następująco:
"Na tarczy w polu srebrnym, na zielonym pagórku, krzak róż o pięciu gałązkach z kwiatami i liśćmi na każdej."
"Nad tarczą francuska korona baronowska."
"W klejnocie gałązka o trzech różach z liśćmi."
"Labry herbowe czerwone podbite srebrem."
Geneza.
Herb należy do rodziny ormiańskiej o nazwie Romaszkan, osiadłej w Galicji. Rodzina ta była indygenowana na Bukowinie 8 lipca 1789 roku, z której Mikołaj, w Horodence, otrzymał tytuł baronowski austriacki 18 marca 1857 roku.
Herbowni.
Romaszkan.

</doc>
<doc id="5083748" url="https://pl.wikipedia.org/wiki?curid=5083748" title="Sielsowiet Machawa">
Sielsowiet Machawa

Sielsowiet Machawa (; ) – sielsowiet na Białorusi, w obwodzie mohylewskim, w rejonie mohylewskim, z siedzibą w Machawie.
Według spisu z 2009 sielsowiet Machawa zamieszkiwało 1138 osób, w tym 1074 Białorusinów (94,38%), 39 Rosjan (3,43%), 13 Ukraińców (1,14%), 8 Gruzinów (0,70%), 2 Czuwaszy (0,18%), 1 Polak (0,09%) i 1 Żyd (0,09%).

</doc>
<doc id="5083749" url="https://pl.wikipedia.org/wiki?curid=5083749" title="Komunikacja miejska w Miechowie">
Komunikacja miejska w Miechowie

Komunikacja miejska w Miechowie – system transportu miejskiego w Miechowie, uruchomiony w 2020. Składa się z dwóch linii autobusowych.
Historia.
Projekt utworzenia komunikacji miejskiej w mieście powstał przed 2018, kiedy to udało się zdobyć dofinansowanie na uruchomienie połączeń z Unii Europejskiej. W 2019 podpisano umowę z Solarisem na zakup autobusów w ramach projektu. Zostały one dostarczone 8 maja 2020. Komunikację planowano uruchomić na przełomie czerwca i lipca 2020, jednak z powodu pandemii COVID-19 w Polsce i problemów ze zwrotem podatku udało się to dopiero 25 października. 
Linie.
W początkowym okresie komunikacja miechowska składała się z 2 linii autobusowych, funkcjonujących na trasie Dworzec PKP – ZWiK, lecz z różnymi wariantami.
1 lutego 2021 zmieniono częściowo trasy obu linii. Od tego dnia autobusy funkcjonują trasami okrężnymi, z pętlą początkowo-końcową Dworzec PKP.
Tabor.
Tabor miechowskiej komunikacji stanowią dwa autobusy Solaris Urbino 8,9 LE electric, należące do operatora komunikacji. Mają one barwę pomarańczowo-biało-zieloną. W momencie zakupu Miechów był najmniejszym miastem w Polsce z elektrycznym taborem autobusowym.

</doc>
<doc id="5083757" url="https://pl.wikipedia.org/wiki?curid=5083757" title="Padhorje (rejon mohylewski)">
Padhorje (rejon mohylewski)

Padhorje (; , pol. hist. Podgórze) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje.
W XIX w. folwark dóbr Pietrowicze. Do 1917 położone było w Rosji, w guberni mohylewskiej, w powiecie czauskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5083760" url="https://pl.wikipedia.org/wiki?curid=5083760" title="Hartbeat Productions">
Hartbeat Productions



</doc>
<doc id="5083762" url="https://pl.wikipedia.org/wiki?curid=5083762" title="Lista światowego dziedzictwa UNESCO w Holandii">
Lista światowego dziedzictwa UNESCO w Holandii

Lista światowego dziedzictwa UNESCO w Holandii – lista miejsc w Holandii wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972. 
Obecnie na liście znajduje się 9 obiektów: 8 dziedzictwa kulturowego i 1 o charakterze kulturowo–przyrodniczym.
Na holenderskiej liście informacyjnej UNESCO – liście obiektów, które Holandia zamierza rozpatrzyć do zgłoszenia do wpisu na listę światowego dziedzictwa, znajduje się 5 obiektów.
Obiekty na liście światowego dziedzictwa UNESCO.
Poniższa tabela przedstawia holenderskie obiekty na liście światowego dziedzictwa UNESCO:
Nr ref. – numer referencyjny UNESCO;
Położenie – miasto
Typ – klasyfikacja według Komitetu Światowego Dziedzictwa:
Rok wpisu – rok wpisu na listę;
Opis – krótki opis obiektu.

</doc>
<doc id="5083766" url="https://pl.wikipedia.org/wiki?curid=5083766" title="Przewodniczący Izb Parlamentu Kazachstanu">
Przewodniczący Izb Parlamentu Kazachstanu



</doc>
<doc id="5083776" url="https://pl.wikipedia.org/wiki?curid=5083776" title="Mirosław Śmiałek">
Mirosław Śmiałek

Mirosław Śmiałek (ur. 15 lutego 1954 w Sompolnie) – polski pedagog i wojskowy. Doktor habilitowany nauk humanistycznych.
Życiorys.
Urodził się w Sompolnie koło Koła, jako syn Stanisława i Zofii. Po ukończeniu szkoły podstawowej uczył się w Liceum Ogólnokształcące im. Kazimierza Wielkiego w Kole, które ukończył w 1973. W 1978 roku uzyskał tytuł magistra na Wydziale Pedagogicznym Uniwersytetu im. Adama Mickiewicza w Poznaniu. W tym samym roku wypromowany został na stopień podporucznika w Wyższej Szkole Oficerskiej Wojsk Pancernych. W 1988 roku uzyskał doktorat w zakresie nauk humanistycznych, a następnie habilitował się w specjalności nauki o wychowaniu w siłach zbrojnych, kształcenia i wychowania kadr.
Od 1978 pracował w Wyższej Szkole Oficerskiej Wojsk Pancernych w Poznaniu, a po jej rozformowaniu (1993) w tamtejszej Wyższej Szkole Oficerskiej im. Stefana Czarnieckiego. W 1996 został awansowany na stopień pułkownika. Od 2002 pracuje na Uniwersytecie im. Adama Mickiewicza w Poznaniu, na Wydziale Pedagogiczno-Artystycznym w Kaliszu. W latach 2008−2012 pełnił funkcję prodziekana ds. kształcenia i promocji, a w latach 2012–2016 dziekana tego wydziału. W latach 2006−2009 pracował też w Wyższej Szkole Nauk Humanistycznych i Dziennikarstwa w Poznaniu.
W czerwcu 2014 został zawieszony w sprawowaniu funkcji dziekana wydziału w Kaliszu w związku z podejrzeniem popełnienia przez niego „czynu niedozwolonego natury finansowej”, w sprawie tej toczyło się postępowanie w Prokuraturze Rejonowej Poznań Stare Miasto. W listopadzie tego samego roku postępowanie zostało umorzone, a w marcu 2015 Śmiałek został przywrócony na stanowisko dziekana.
Naukowo zajmuje się zagadnieniami przywództwa edukacyjnego w różnych środowiskach, przestrzeni edukacyjnej i edukowanej. Jest autorem 4 monografii i kilkudziesięciu publikacji naukowych z dziedziny pedagogiki.
Życie prywatne.
Żonaty. Amatorsko uprawia sporty ekstremalne, biegi długodystansowe i wspinaczkę górską.

</doc>
<doc id="5083777" url="https://pl.wikipedia.org/wiki?curid=5083777" title="Mierlinskoje">
Mierlinskoje



</doc>
<doc id="5083785" url="https://pl.wikipedia.org/wiki?curid=5083785" title="Safran">
Safran

Safran – francuska grupa przemysłowa i technologiczna, obecna na arenie międzynarodowej w dziedzinie aeronautyki, kosmosu i obronności. Powstał w 2005 roku podczas połączenia Snecma i Sagem. Od września 2011 jest notowana na CAC 40.
Zajmuje się projektowaniem i produkcją silników lotniczych, helikopterów i rakiet, sprzętu lotniczego i obronnego.
Po wchłonięciu Zodiac Aerospace w 2018 roku grupa liczyła ponad 81 tysięcy pracowników na koniec września 2020 roku.

</doc>
<doc id="5083791" url="https://pl.wikipedia.org/wiki?curid=5083791" title="Giovanni Carboni">
Giovanni Carboni

Giovanni Carboni (ur. 31 sierpnia 1995 w Fano) – włoski kolarz szosowy.
Kilkukrotny uczestnik Giro d’Italia. W edycji z 2019, po udanej ucieczce na 6. etapie, który ukończył na 5. pozycji, awansował na 2. miejsce w klasyfikacji generalnej wyścigu, zostając liderem klasyfikacji młodzieżowej. Przez kolejne dwa etapy utrzymywał się na podium klasyfikacji generalnej, a koszulkę lidera klasyfikacji młodzieżowej stracił po jeździe indywidualnej na czas na 9. etapie.
Osiągnięcia.
Opracowano na podstawie:

</doc>
<doc id="5083807" url="https://pl.wikipedia.org/wiki?curid=5083807" title="Ernst Pepping">
Ernst Pepping

Ernst Pepping (ur. 12 września 1901 w Duisburgu, zm. 1 lutego 1981 w Berlinie) – niemiecki kompozytor.
Życiorys.
W latach 1922–1926 uczył się kompozycji u Waltera Gmeindla w Hochschule für Musik w Berlinie. W 1926 roku debiutował na festiwalu w Donaueschingen. Początkowo działał w Mülheim an der Ruhr. Od 1934 roku uczył w szkole muzyki kościelnej w Spandau. W latach 1953–1968 wykładał także w berlińskiej Hochschule für Musik.
Był członkiem Akademie der Künste w Berlinie Zachodnim (1955) i monachijskiej Bayerische Akademie der Schönen Künste. Doktor honoris causa Wolnego Uniwersytetu Berlińskiego (1961). Był autorem prac "Stilwende der Musik" (wyd. Moguncja 1934) oraz "Der polyphone Satz" (tom I "Der cantus-firmus-Satz" wyd. Berlin 1943, 2. wydanie 1950; tom II "Übungen im doppelten Kontrapunkt und im Kanon" wyd. Berlin 1957).
Twórczość.
Początkowo pod wpływem Paula Hindemitha uprawiał agresywny modernizm, później zwrócił się jednak ku muzyce chóralnej o charakterze przede wszystkim religijnym, którą uprawiał przez większość życia. Uważany jest za najwybitniejszego przedstawiciela współczesnej protestanckiej muzyki religijnej. Jego twórczość ma charakter neobarokowy, przejawiający się w polifonicznym charakterze oraz licznych nawiązaniach do muzyki baroku w zakresie rozwiązań formalnych. W utworach wokalnych i organowych posługiwał się techniką cantus firmus.

</doc>
<doc id="5083813" url="https://pl.wikipedia.org/wiki?curid=5083813" title="Feliks Sommer">
Feliks Sommer

Feliks Sommer (ur. 1834 w Warszawie, zm. 11 kwietnia 1921 tamże) – polski farmaceuta i lekarz.
Życiorys.
Urodził się w 1834 w Warszawie. Po ukończeniu szkół w Warszawie wstąpił do Szkoły Farmaceutycznej, przekształconej w 1857 w Wydział Farmaceutyczny nowo-utworzonej warszawskiej Akademii Medyko-Chirurgicznej, gdzie kontynuował studia. 
W 1860 otrzymał tytuł magistra farmacji i w 1862 mianowany został asystentem w klinice prof. Chałubińskiego. W latach 1869-74 współpracował z "Pamiętnikiem Towarzystwa Lekarskiego Warszawskiego". W 1867 został ordynatorem Szpitala Dzieciątka Jezus w Warszawie. Przyczynił się do rozbudowy placówki dzięki uzyskaniu zgody na zakup dodatkowej działki i budowy właściwego Szpitala Zakaźnego.
W czasie powstania styczniowego należał wraz z Władysławem Stankiewiczem do Komisji Lekarskiej Wydziału Wojny Rządu Narodowego pod kierownictwem Polikarpa Girsztowta. Był założycielem funduszu stypendialnego dla Polaków, oraz łożył na Kasy Wsparcia dla Wdów po lekarzach.
Miał jedną córkę Marię, zmarł 11 kwietnia 1921 w Warszawie i pochowany został na cmentarzu Powązkowskim (kwatera 161-6-13 i 14).

</doc>
<doc id="5083814" url="https://pl.wikipedia.org/wiki?curid=5083814" title="Emilia Masłarowa">
Emilia Masłarowa



</doc>
<doc id="5083815" url="https://pl.wikipedia.org/wiki?curid=5083815" title="Dyskografia Adama Sandlera">
Dyskografia Adama Sandlera

Zestawienie dyskografii amerykańskiego aktora i komika Adama Sandlera.

</doc>
<doc id="5083818" url="https://pl.wikipedia.org/wiki?curid=5083818" title="Gusinskoje">
Gusinskoje



</doc>
<doc id="5083820" url="https://pl.wikipedia.org/wiki?curid=5083820" title="Krasninskoje (obwód smoleński)">
Krasninskoje (obwód smoleński)



</doc>
<doc id="5083832" url="https://pl.wikipedia.org/wiki?curid=5083832" title="Giosuè Cattarossi">
Giosuè Cattarossi

Giosuè Cattarossi (ur. 23 kwietnia 1863, zm. 3 marca 1944) – włoski duchowny rzymskokatolicki.

</doc>
<doc id="5083833" url="https://pl.wikipedia.org/wiki?curid=5083833" title="Dowżanśk">
Dowżanśk



</doc>
<doc id="5083834" url="https://pl.wikipedia.org/wiki?curid=5083834" title="Władysław Kamiński">
Władysław Kamiński



</doc>
<doc id="5083837" url="https://pl.wikipedia.org/wiki?curid=5083837" title="Błagowieszczeńsk (obwód amurski)">
Błagowieszczeńsk (obwód amurski)



</doc>
<doc id="5083843" url="https://pl.wikipedia.org/wiki?curid=5083843" title="Szachtar Dowżanśk">
Szachtar Dowżanśk



</doc>
<doc id="5083853" url="https://pl.wikipedia.org/wiki?curid=5083853" title="Mina (starożytność)">
Mina (starożytność)



</doc>
<doc id="5083856" url="https://pl.wikipedia.org/wiki?curid=5083856" title="Rejon swatiwski">
Rejon swatiwski



</doc>
<doc id="5083857" url="https://pl.wikipedia.org/wiki?curid=5083857" title="Mark Christian">
Mark Christian

Mark Christian (ur. 20 listopada 1990 w Douglas na Wyspie Man) – brytyjski kolarz szosowy i torowy.
Medalista mistrzostw Wielkiej Brytanii w kolarstwie torowym.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="5083860" url="https://pl.wikipedia.org/wiki?curid=5083860" title="Swetłan Stoew">
Swetłan Stoew

Swetłan Christow Stoew, bułg. Светлан Христов Стоев (ur. 30 sierpnia 1960 w Sofii) – bułgarski dyplomata, ambasador w Szwecji i Danii, w 2021 minister spraw zagranicznych.
Życiorys.
W 1985 ukończył stosunki międzynarodowe w wyższym instytucie ekonomicznym WII „Karl Marks”, przekształconym później w Uniwersytet Gospodarki Narodowej i Światowej. W 1992 został absolwentem Akademii Dyplomatycznej MSZ Federacji Rosyjskiej. Od 1985 zawodowo związany z bułgarskim ministerstwem spraw zagranicznych. W 1993 objął stanowisko pierwszego sekretarza ambasady w Nigerii. Po powrocie do kraju był kierownikiem sekcji państw skandynawskich w MSZ i krajowym koordynatorem Inicjatywy Środkowoeuropejskiej. W 1999 został radcą ambasady w Danii, a w 2002 stanął na czele jednego z wydziałów w dyrekcji do spraw państw europejskich. W latach 2005–2009 kierował biurem dyplomatycznym Bułgarii w Niemczech z siedzibą w Bonn. Następnie pracował jako sekretarz MSZ do spraw administracyjnych.
W latach 2012–2016 pełnił funkcję ambasadora w Szwecji. Później do 2018 był dyrektorem protokołu dyplomatycznego w ministerstwie. W 2019 rozpoczął urzędowanie jako ambasador w Danii. W maju 2021 powołany na ministra spraw zagranicznych w przejściowym rządzie Stefana Janewa. Pozostał na tym stanowisku w utworzonym we wrześniu 2021 drugim technicznym rządzie tego samego premiera. Pełnił tę funkcję do grudnia tegoż roku.

</doc>
<doc id="5083861" url="https://pl.wikipedia.org/wiki?curid=5083861" title="Rejon podilski (obwód odeski)">
Rejon podilski (obwód odeski)



</doc>
<doc id="5083862" url="https://pl.wikipedia.org/wiki?curid=5083862" title="Władysław Kamiński (senator)">
Władysław Kamiński (senator)



</doc>
<doc id="5083865" url="https://pl.wikipedia.org/wiki?curid=5083865" title="Podilśk">
Podilśk



</doc>
<doc id="5083874" url="https://pl.wikipedia.org/wiki?curid=5083874" title="Bystra (szczyt)">
Bystra (szczyt)



</doc>
<doc id="5083879" url="https://pl.wikipedia.org/wiki?curid=5083879" title="Roweńky">
Roweńky



</doc>
<doc id="5083881" url="https://pl.wikipedia.org/wiki?curid=5083881" title="Eparchia rowenkowska">
Eparchia rowenkowska



</doc>
<doc id="5083883" url="https://pl.wikipedia.org/wiki?curid=5083883" title="Hirnyk Roweńky">
Hirnyk Roweńky



</doc>
<doc id="5083885" url="https://pl.wikipedia.org/wiki?curid=5083885" title="Szachtar Roweńky">
Szachtar Roweńky



</doc>
<doc id="5083892" url="https://pl.wikipedia.org/wiki?curid=5083892" title="Rejon dowżański">
Rejon dowżański



</doc>
<doc id="5083897" url="https://pl.wikipedia.org/wiki?curid=5083897" title="Kamionka Dnieprowska">
Kamionka Dnieprowska



</doc>
<doc id="5083898" url="https://pl.wikipedia.org/wiki?curid=5083898" title="7 Layers">
7 Layers

7 Layers – drugi album studyjny holenderskiego piosenkarza Dotana wydany 31 stycznia 2014 roku.
Odbiór komercyjny.
Singel był notowany na listach najczęściej sprzedawanych albumów w trzech państwach, w tym dostał się na szczyt listy przebojów w Holandii. Był także numerem jeden w Holandii w serwisie iTunes. Do streamingowych list przebojów dostała się także edycja specjalna albumu.
Single.
Album promowały trzy single. Pierwszy z nich, „Fall”, został wydany 7 marca 2014 roku i dostał się na listy przebojów w Holandii. Drugi pt. „Home”, najpopularniejszy z albumowych utworów, stał się singlem numer jeden we Flandrii. Ostatni z singli, „Hungry”, został wydany 15 grudnia 2014 roku.

</doc>
<doc id="5083904" url="https://pl.wikipedia.org/wiki?curid=5083904" title="Nowy port lotniczy Kitakyūshū">
Nowy port lotniczy Kitakyūshū



</doc>
<doc id="5083906" url="https://pl.wikipedia.org/wiki?curid=5083906" title="Port lotniczy Kitakyūshū">
Port lotniczy Kitakyūshū



</doc>
<doc id="5083918" url="https://pl.wikipedia.org/wiki?curid=5083918" title="World Qualification Event 2019">
World Qualification Event 2019

World Qualification Event 2019 – turniej barażowy do mistrzostw świata w curlingu, który odbył się w dniach 18 - 23 stycznia 2019 w nowozelandzkim Naseby. Zawody były współorganizowane przez Nowozelandzkie Stowarzyszenie Curlingu i Australijską Federację Curlingu, dlatego Australia miała status współgospodarza.
Był to pierwszy w historii turniej z cyklu World Qualification Event. W turnieju wzięło udział po 8 drużyn męskich i żeńskich reprezentujących 11 państw.
Zespoły walczyły o kwalifikacje na Mistrzostwa Świata w Curlingu 2019, którą uzyskały po 2 najlepsze drużyny.
System rozgrywek.
Round Robin rozegrany został w systemie kołowym (każdy z każdym). Do fazy play-off awansowały trzy najlepsze drużyny. W I rundzie fazy play-off 1 drużyna po Round Robin zagrała z 2 drużyną. Zwycięzca tego pojedynku uzyskiwał kwalifikację, a przegrany zmierzył się z 3 drużyną po Round Robin o drugie miejsce promowane awansem.
Kobiety.
Play-off.
I runda: - 3:4
II runda: - 8:1
Mężczyzni.
Play-off.
I runda: - 7:3
II runda: - 6:8

</doc>
<doc id="5083926" url="https://pl.wikipedia.org/wiki?curid=5083926" title="Kokurakita (Kitakyūshū)">
Kokurakita (Kitakyūshū)



</doc>
<doc id="5083927" url="https://pl.wikipedia.org/wiki?curid=5083927" title="Kokuraminami (Kitakyūshū)">
Kokuraminami (Kitakyūshū)



</doc>
<doc id="5083928" url="https://pl.wikipedia.org/wiki?curid=5083928" title="Moji (Kitakyūshū)">
Moji (Kitakyūshū)



</doc>
<doc id="5083929" url="https://pl.wikipedia.org/wiki?curid=5083929" title="Yahatanishi (Kitakyūshū)">
Yahatanishi (Kitakyūshū)



</doc>
<doc id="5083932" url="https://pl.wikipedia.org/wiki?curid=5083932" title="Wakamatsu (Kitakyūshū)">
Wakamatsu (Kitakyūshū)



</doc>
<doc id="5083934" url="https://pl.wikipedia.org/wiki?curid=5083934" title="Sławków Wielki">
Sławków Wielki



</doc>
<doc id="5083937" url="https://pl.wikipedia.org/wiki?curid=5083937" title="Rezerwat Kaniowski">
Rezerwat Kaniowski

Rezerwat Kaniowski (, "Kaniwśkyj pryrodnyj zapowydnyk") – rezerwat przyrody w środkowej Ukrainie, leżący wzdłuż północno-wschodniego krańca Wyżyny Naddnieprzańskiej i obejmujący część prawego brzegu Dniepru i dwie wyspy zalewowe w samej rzece. Został utworzony w celu ochrony cennych siedlisk leśno-stepowych i zalewowych. Znany również ze stanowisk archeologicznych odkrytych na terenie parku.
Flora.
Na terenie rezerwaty występuje 990 gatunków roślin naczyniowych należących do 110 rodzin i 471 rodzajów. Największy obszar (ok. 1150 ha) rezerwatu zajmują europejskie lasy liściaste, w których przeważa buk.
Fauna.
Fauna rezerwatu jest typowo leśno-stepowa, najczęściej spotykanymi zwierzętami są sarny, borsuki i kuny. Występuje tu również około 233 gatunków ptaków.
Archeologia.
Na terenie rezerwatu odkryto kilka zabytków archeologicznych: 

</doc>
<doc id="5083940" url="https://pl.wikipedia.org/wiki?curid=5083940" title="Giselher Klebe">
Giselher Klebe

Giselher Wolfgang Klebe (ur. 28 czerwca 1925 w Mannheimie, zm. 5 października 2009 w Detmold) – niemiecki kompozytor.
Życiorys.
W latach 1940–1943 studiował w Städtisches Konsevatorium w Berlinie u Kurta von Wolfurta, następnie został zmobilizowany do wojska i wysłany na front, gdzie dostał się do niewoli. Po zakończeniu wojny kontynuował studia u Josefa Rufera (1946) i Borisa Blachera (1946–1951). Od 1946 do 1949 roku był pracownikiem rozgłośni Berliner Rundfunk. W 1950 roku zdobył sobie rozgłos wykonanym na pierwszym powojennym festiwalu muzycznym w Donaueschingen utworem orkiestrowym "Die Zwitschermaschine", inspirowanym obrazami Paula Klee. Od 1957 roku wykładał kompozycję w Musikakademie w Detmold. W latach 1962–1963 przebywał na stypendium w Villa Massimo w Rzymie. Członek Freie Akademie der Künste w Hamburgu (1963), Bayerische Akademie der Schönen Künste w Monachium (1978) oraz Akademie der Künste w Berlinie Zachodnim (1964), której w latach 1986–1989 był przewodniczącym.
Twórczość.
Początkowo związany z powojenną awangardą muzyczną, posługiwał się techniką dodekafoniczną. Z czasem uprościł swój język dźwiękowy, stopniowo oddalając się od awangardy. Tworzył głównie opery i balety, stając się jednym z czołowych współczesnych niemieckich twórców operowych.

</doc>
<doc id="5083944" url="https://pl.wikipedia.org/wiki?curid=5083944" title="Wybory prezydenckie w Dżibuti w 2021 roku">
Wybory prezydenckie w Dżibuti w 2021 roku

Wybory prezydenckie w Dżibuti w 2021 roku – wybory na urząd prezydenta Dżibuti oraz zorganizowane 9 kwietnia 2021. 
Do kandydowania o urząd prezydenta na 6-letnią kadencję stanął prezydent Ismail Omar Guelleh, rządzący krajem od 1999 i kandydat opozycji Zakaria Ismael Farah. Prawo do głosowania miało 155 tys. obywateli.
Wybory zostały zbojkotowane przez główne ugrupowania opozycyjne i uznane na nieuczciwe.
Wybory wygrał urzędujący prezydent Ismail Omar Guelleh uzyskując 155 291 głosów (98,58%). 

</doc>
<doc id="5083946" url="https://pl.wikipedia.org/wiki?curid=5083946" title="World Qualification Event 2020">
World Qualification Event 2020

World Qualification Event 2020 – turniej barażowy do mistrzostw świata w curlingu, który odbył się w dniach 13 - 18 stycznia 2020 w fińskiej Lohji.
Był to drugi w historii turniej z cyklu World Qualification Event. W turnieju wzięło udział po 8 drużyn męskich i żeńskich reprezentujących 14 państw.
Zespoły walczyły o kwalifikacje na Mistrzostwa Świata w Curlingu 2020, którą uzyskały po 2 najlepsze drużyny. Mistrzostwa te zostały później odwołane z powodu pandemii COVID-19, jednak Światowa Federacja Curlingu dopuściła do Mistrzostwa Świata w Curlingu 2021 wszystkie drużyny, które uzyskały kwalifikacje na anulowany turniej.
System rozgrywek.
Round Robin rozegrany został w systemie kołowym (każdy z każdym). Do fazy play-off awansowały trzy najlepsze drużyny. W I rundzie fazy play-off 1 drużyna po Round Robin zagrała z 2 drużyną. Zwycięzca tego pojedynku uzyskiwał kwalifikację, a przegrany zmierzył się z 3 drużyną po Round Robin o drugie miejsce promowane awansem.
Kobiety.
Play-off.
I runda: - 6:5
II runda: - 8:4
Mężczyzni.
Play-off.
I runda: - 10:5
II runda: - 8:7

</doc>
<doc id="5083949" url="https://pl.wikipedia.org/wiki?curid=5083949" title="Wiatrak w Gostkowie">
Wiatrak w Gostkowie



</doc>
<doc id="5083951" url="https://pl.wikipedia.org/wiki?curid=5083951" title="Wiatrak w Pietrzykowie">
Wiatrak w Pietrzykowie



</doc>
<doc id="5083954" url="https://pl.wikipedia.org/wiki?curid=5083954" title="Michel Toussaint">
Michel Toussaint

Michel Alfred Edmond Joseph Toussaint (ur. 26 listopada 1922 w Namur, zm. 23 marca 2007 tamże) – belgijski polityk, prawnik i samorządowiec, wieloletni senator, poseł do Parlamentu Europejskiego II kadencji, minister edukacji (1973–1974), handlu zagranicznego (1974–1976) oraz reformy instytucjonalnej (1976–1977).
Życiorys.
W 1947 ukończył studia prawnicze na Uniwersytecie w Liège, uzyskując stopień doktora. Od 1947 do 1952 kierował przedsiębiorstwem Materne, potem do 1954 był dyrektorem w banku w Brukseli. Następnie podjął praktykę adwokacką w Namur.
Działał w belgijskich i walońskich ugrupowaniach liberalnych, kolejno w Partii Liberalnej, Partii Wolności i Rozwoju oraz Partii Reformatorsko-Liberalnej. Zajmował stanowisko lidera walońskiej odnogi PL (1958–1961) i PLP (1961–1965), a także wiceprezesa tych dwóch ugrupowań. Od 1959 do 1988 zasiadał w radzie miejskiej Namur, w tym od 1965 do 1966 w jego władzach. W latach 1965–1984 był senatorem, od 1970 do 1971 pozostawał jego wiceprzewodniczącym. Jednocześnie od 1970 do 1984 należał do rady kulturowej Francuskiej Wspólnoty Belgii, od 1982 do 1984 na stanowisku przewodniczącego.
Zajmował różne stanowiska rządowe: sekretarza stanu w resorcie edukacji (1966–1968), a następnie ministra edukacji (1973–1974), handlu zagranicznego (1974–1976) oraz reformy instytucjonalnej (1976–1977) w rządach Edmonda Leburtona i Leo Tindemansa. W 1983 uzyskał honorowy tytuł ministra stanu. W 1984 wybrano go posłem do Parlamentu Europejskiego. Przystąpił do Grupy Liberalnej, Demokratycznej i Reformatorskiej. Pod koniec kariery politycznej zaangażowany w organizacje działające na rzecz Walonii (m.in. Wallonie Libre) oraz umiejscowienia jej stolicy w Namur.

</doc>
<doc id="5083956" url="https://pl.wikipedia.org/wiki?curid=5083956" title="Challenge Ameryk do mistrzostw świata mężczyzn w curlingu">
Challenge Ameryk do mistrzostw świata mężczyzn w curlingu



</doc>
<doc id="5083958" url="https://pl.wikipedia.org/wiki?curid=5083958" title="Lipniki (Białoruś)">
Lipniki (Białoruś)

Lipniki – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Zalesie.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwały tu 4 osób, wszystkie były wyznania rzymskokatolickiego i zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5083959" url="https://pl.wikipedia.org/wiki?curid=5083959" title="Anatolij Minczenko">
Anatolij Minczenko

Anatolij Kałenykowycz Minczenko, uk. Анатолій Каленикович Мінченко (ur. 15 listopada 1939 w Dniepropetrowsku) – ukraiński ekonomista, polityk, minister gospodarki Ukrainy w latach 1991–1992.
Życiorys.
W 1957 roku ukończył studia budowlane. Pracował jako ślusarz, monter, inżynier w różnych fabrykach, służył w armii radzieckiej.
W 1989 ukończył studia inżynierskie na uniwersytecie w Dnieprze. Po wstąpieniu do KPZR w 1973 roku, rozpoczął pracę w Państwowym Komitecie USRR. 21 maja 1991 roku został ministrem gospodarki USRR, a potem został pierwszym ministrem gospodarki niepodległej Ukrainy. 29 lutego 1991 został przeniesiony na stanowisko ministra aktywów państwowych Ukrainy.
W latach 1992–1993 był przewodniczącym państwowego komitetu ds. zasobów materialnych, głowa ukraińskiego związku przemysłowców i przedsiębiorców. W latach 1997–1999 ponownie został przewodniczącym państwowego komitetu ds. zasobów materialnych.

</doc>
<doc id="5083960" url="https://pl.wikipedia.org/wiki?curid=5083960" title="Telestrada S.A.">
Telestrada S.A.



</doc>
<doc id="5083966" url="https://pl.wikipedia.org/wiki?curid=5083966" title="Olga Glinkówna">
Olga Glinkówna

Olga Glinkówna (ur. 1 grudnia 1918 w Warszawie, zm. 16 lipca 2000 w Skolimowie) – polska tancerka i choregoraf, pierwsza solistka Teatru Wielkiego w Warszawie.
Życiorys.
Debiutowała w 1936 na scenie Teatru Wielkiego w Warszawie w „Miłości czarodziejskiej”. Z Polskim Baletem Feliksa Parnella występowała podczas igrzysk w Berlinie w 1936, a następnie odbyła tournée po Europie i Ameryce Północnej. Podczas okupacji hitlerowskiej występowała w jawnych teatrach rewiowych. Po II wojnie światowej początkowo związana z objazdową grupą Feliksa Parnella, następnie primabalerina Opery Śląskiej w Bytomiu, od 1950 była pierwszą solistką Teatru Wielkiego w Warszawie, występowała m.in. w „Strasznym dworze”, „Panu Twardowskim”, „Serenadzie”, „Harnasiach”, „Suicie hiszpańskiej”, „Swantewicie”, „Coppélia”, „Romeo i Julii”, „Jeziorze łabędzim”, „Halce”, „Zaczarowanej oberży”, „Mandragorze” i „Fauście z Nocą Walpurgi”. Po raz ostatni wystąpiła 22 listopada 1970 w „Jeziorze łabędzim”. Następnie zajmowała się choreografią m.in. współtworzyła realizację „Pana Twardowskiego” na Kubie. W 1996 zamieszkała w Domu Artystów Weteranów Scen Polskich w Skolimowie, gdzie cztery lata później zmarła.
Została pochowana na cmentarzu Bródnowskim w Warszawie (kwatera 68 H-2-14).
Życie prywatne.
Olga Glinkówna była żoną tancerza Witolda Borkowskiego i matką aktora Mariana Glinki.

</doc>
<doc id="5083969" url="https://pl.wikipedia.org/wiki?curid=5083969" title="Ewa Trawicka">
Ewa Trawicka

Ewa Trawicka z domu Grocka (ur. 16 marca 1973 w Gdańsku) – polska archeolog i muzealnik. Od 2015 dyrektor Muzeum Archeologicznego w Gdańsku.
Życiorys.
Urodziła i wychowała się w Gdańsku. Absolwentka studiów z archeologii na Uniwersytecie Mikołaja Kopernika w Toruniu. Z Muzeum Archeologicznym w Gdańsku związała się w 2001. Pracowała początkowo na stanowisku kuratorki, była odpowiedzialna m.in. za koncepcję wystawy stałej w Piwnicach Romańskich. W 2007 awansowała na stanowisko kierownika oddziału tegoż muzeum – Centrum Edukacji Archeologicznej „Błękitny Lew”. W 2015 po rezygnacji ówczesnego dyrektora Henryka Panera została powołana przez marszałka województwa pomorskiego na stanowisko dyrektora Muzeum Archeologicznego w Gdańsku.

</doc>
<doc id="5083970" url="https://pl.wikipedia.org/wiki?curid=5083970" title="Hr. Ms. Johan Maurits van Nassau (1932)">
Hr. Ms. Johan Maurits van Nassau (1932)

Hr. Ms. Johan Maurits van Nassau – holenderska kanonierka z okresu dwudziestolecia międzywojennego. Jednostka była zmodyfikowaną i ulepszoną wersją zbudowanych w latach 20. kanonierek typu "Flores". Okręt wypierał 1795 ton, a jego główne uzbrojenie stanowiły trzy działa kalibru 15 cm (149 mm) Boforsa, uzupełniane przez artylerię przeciwlotniczą.
Jednostka została zwodowana 20 sierpnia 1932 roku w stoczni Damen Schelde Naval Shipbuilding we Vlissingen, a do składu Koninklijke Marine wcielono ją w 5 kwietnia 1933 roku. Nazwę otrzymała na cześć gubernatora holenderskich posiadłości w Brazylii i dowódcy floty Kompanii Zachodnioindyjskiej z XVII wieku – Mauritza Johana von Nassau-Siegena. Okręt przeznaczony był do służby w holenderskich posiadłościach w Ameryce Środkowej, stacjonując na Antylach. Po wybuchu II wojny światowej kanonierka powróciła do metropolii. Po ataku Niemiec na Holandię „Johan Maurits van Nassau” wspierał oddziały w bitwie o Afsluitdijk, a 14 maja 1940 roku został zatopiony na zachód od miejscowości Callantsoog (nieopodal Den Helder) przez niemieckie bombowce podczas ewakuacji holenderskiej floty do Wielkiej Brytanii. W wyniku ataku śmierć poniosło 18 członków załogi okrętu.
Projekt i budowa.
Po I wojnie światowej holenderska marynarka wojenna posiadała jedynie trzy stosunkowo nowoczesne kanonierki, którymi były zbudowane w latach 1911–1915 przybrzeżne okręty typu "Brinio". Z racji rozmiarów i braku przystosowania do pełnomorskiej żeglugi jednostki te nie nadawały się do służby w holenderskich koloniach, gdzie potrzebne były opancerzone i silnie uzbrojone okręty do obrony wybrzeża i ostrzału sił lądowych potencjalnego przeciwnika. Wychodząc naprzeciw tym potrzebom, w 1924 roku inżynierowie L. Troost i M.F. Gunning opracowali projekt sporego, pełnomorskiego okrętu, uzbrojonego w działa o dużym kalibrze i donośności. W latach 1924–1926 zbudowano dwie jednostki („Flores” i „Soemba”), przeznaczone do służby w Holenderskich Indiach Wschodnich.
Pozytywne opinie po kilkuletniej eksploatacji kanonierek i ich walory bojowe spowodowały zamówienie trzeciej jednostki, przeznaczonej do służby w Indiach Zachodnich. Poważny wpływ na decyzję o budowie okrętu miały wydarzenia na wyspie Curaçaou z czerwca 1929 roku, kiedy to wenezuelski buntownik Rafael Simon Urbina wraz z 45-osobowym oddziałem najechał na Waterfort w Willemstad. Rebelianci zajęli broniony jedynie przez żandarmerię wojskową fort, zdobywając 200 karabinów, cztery karabiny maszynowe, amunicję i skarbiec rządowy, biorąc wielu zakładników, w tym gubernatora Antyli Holenderskich Fruytiera. Następnie porwali statek „Maracaibo”, którym odpłynęli do Wenezueli. Tam zakładnicy zostali zwolnieni, a gubernator wysłał telegraficzną wiadomość ostrzegając rząd Wenezueli w Caracas o grożącym ataku ze strony rebeliantów, przez co ich akcja się nie powiodła. Wydarzenia te unaoczniły rządzącym potrzebę wzmocnienia sił stacjonujących w regionie: po jednej dobie od otrzymania informacji o ataku w morze wyszedł niszczyciel „Kortenaer” z oddziałem piechoty morskiej na pokładzie, a później przerzucono kolejne oddziały i zaopatrzenie, tworząc garnizony na Curaçao i Arubie. Postanowiono również zbudować okręt stacjonujący na stałe w tamtym regionie. Projekt kanonierki, autorstwa inż. W.M. den Hollandera, bazował na jednostkach typu "Flores", różniąc się głównie nieco większymi rozmiarami oraz uzbrojeniem przeciwlotniczym. Zastosowano też działa nieco nowszego modelu (nr 8), lecz nie różniły się istotnie od wcześniejszych
Hr. Ms. „Johan Maurits van Nassau” zbudowany został w stoczni De Schelde we Vlissingen (numer stoczniowy 195). Stępkę okrętu położono 17 lipca 1931 roku, a zwodowany został 20 sierpnia 1932 roku. Kanonierka otrzymała nazwę na cześć XVII-wiecznego gubernatora holenderskich posiadłości w Brazylii i admirała-generała floty Kompanii Zachodnioindyjskiej – Mauritza Johana von Nassau-Siegena.
Dane taktyczno-techniczne.
Charakterystyka ogólna.
Okręt był kanonierką o długości całkowitej 83,6 metra (78,7 m między pionami), szerokości 11,6 metra i zanurzeniu 3,73 metra. Wysokość boczna kadłuba wynosiła 6,45 metra. Kadłub podzielony był za pomocą grodzi wzdłużnych i poprzecznych na 14 przedziałów wodoszczelnych i miał dno podwójne na 81% długości. Wyporność standardowa wynosiła 1537 ton, zaś pełna 1795 ton. Wysokość metacentryczna wynosiła 0,47 metra.
Kanonierka miała dużą dzielność morską dzięki wysokiemu dziobowi (przez co pokład nie był zalewany przez fale) oraz dobrą sterowność. Czas zawracania przez bakburtę wynosił 5 minut i 7 sekund, a przez sterburtę 4 minuty i 51 sekund.
Załoga jednostki liczyła 124 oficerów, podoficerów i marynarzy.
Urządzenia napędowe.
Siłownię jednostki stanowiły dwie pionowe maszyny parowe potrójnego rozprężania o łącznej mocy 2100 KM, do których parę dostarczały cztery wodnorurkowe kotły Yarrow, wyprodukowane w macierzystej stoczni. Opalane ropą naftową kotły o ciśnieniu roboczym 14 kG/cm² miały po trzy paleniska i powierzchnię grzewczą 612 m². Kotły umieszczone były w dwóch oddzielnych, położonych jedna za drugą kotłowniach, a maszyny parowe zamontowano we wspólnym przedziale za kotłowniami; spaliny były odprowadzane przez wspólny komin. Okręt napędzały dwie trójłopatowe śruby o średnicy 2,65 metra każda; miał jeden ster o napędzie elektrohydraulicznym. Maksymalna prędkość okrętu wynosiła 15 węzłów Okręt zabierał 273 tony paliwa, co pozwalało osiągnąć zasięg wynoszący 4000 Mm przy prędkości 9 węzłów (lub 6000 Mm przy 6,9 węzła).
Uzbrojenie i opancerzenie.
Na uzbrojenie artyleryjskie okrętu składały się trzy pojedyncze działa kalibru 15 cm (rzeczywisty kaliber wynosił 149,1 mm) L/50 nr 8 produkcji Boforsa, osłonięte pancernymi maskami. Długość lufy wynosiła 50 kalibrów (ok. 7455 mm). Jedno działo umieszczono na pokładzie dziobowym, drugie w superpozycji na nadbudówce dziobowej, a trzecie na pokładzie rufowym. Armaty strzelały amunicją rozdzielnego ładowania (pociskami przeciwpancernymi o masie 46,7 kg i odłamkowo-burzącymi o masie 45 kg); łączny zapas pocisków wraz z ładunkami miotającymi wynosił 450. Kąt podniesienia dział wynosił od -10° do +29° (lub +30°), a teoretyczna donośność maksymalna 21 214 m. Szybkostrzelność dochodziła do 5 strzałów na minutę.
Broń przeciwlotniczą stanowiły początkowo dwa podwójne zestawy wielkokalibrowych karabinów maszynowych kalibru 12,7 mm Vickers L/90 nr 4, umieszczone równolegle do siebie na pokładzie górnym między rufowym działem głównego kalibru a dalmierzem, z łącznym zapasem amunicji wynoszącym 5000 naboi. Dodatkowo na okręcie znajdowały się cztery karabiny maszynowe kalibru 6,5 mm nr 4, które mogły być umieszczane w szalupach.
Głównym elementem wykonanego ze stali niklowej Kruppa pancerza kanonierki był pokład pancerny, o grubości od 25 do 50 mm. Wieża dowodzenia i komory amunicyjne chronione były płytami grubości 25 mm. Opancerzone były też maski dział artylerii głównej, a ich grubość wynosiła od 25 do 40 mm.
Wyposażenie.
Na pokładzie znajdowały się dwie motorówki typu "Arend", dwie szalupy typu B4 i jeden jol typu F2. Rufa okrętu przystosowana była do przenoszenia wodnosamolotu pokładowego, który w zamyśle miał służyć do korygowania ognia artylerii głównej i rozpoznania; miał być opuszczany na wodę i podnoszony za pomocą umieszczonego na prawej burcie bomu. Z powodu niezbyt rozległego obszaru działań kanonierki, jakim były Indie Zachodnie, okręt jednak nigdy nie otrzymał na wyposażenie przewidzianego samolotu Fokker C.VII-W.
Służba.
Okres międzywojenny.
Hr. Ms. „Johan Maurits van Nassau” został wcielony do Koninklijke Marine 5 kwietnia 1933 roku. Pierwszym dowódcą jednostki został mianowany kmdr ppor. Willem van den Donker. 29 czerwca okręt wyruszył z Den Helder w stronę Indii Zachodnich, docierając przez Ponta Delgada, Port-of-Spain i Paramaribo do bazy w Willemstad, którą osiągnął 7 sierpnia. Od 17 do 21 grudnia 1933 roku kanonierka z gubernatorem Curaçao na pokładzie odbyła rejs do Wenezueli na obchody 25. rocznicy objęcia rządów przez prezydenta Juana Gómeza. W dniach 5–16 listopada 1934 roku „Johan Maurits van Nassau” uczestniczył w rejsie do Colón, a od 17 do 28 listopada 1936 roku odbył podróż do Kingston.
11 marca 1937 roku dowództwo okrętu objął kmdr por. W.A. de Jong. Pod jego dowództwem kanonierka odbyła rejs do Paramaribo, powracając 10 kwietnia do bazy. 7 maja „Johan Maurits van Nassau” wyruszył z Curaçao do Europy, zawijając po drodze do Ponta Delgada. Okręt otrzymał zadanie eskortowania płynących przez Cieśninę Gibraltarską holenderskich statków handlowych, zagrożonych przez obie strony walczące w hiszpańskiej wojnie domowej. Bazująca w Gibraltarze kanonierka odbyła do 15 stycznia 1938 roku dziewięć operacji konwojowych, po czym 21 stycznia zawinęła do Den Helder, zmieniona w służbie eskortowej przez krążownik „Java”.
28 stycznia 1938 roku nowym dowódcą kanonierki został kmdr ppor. Gustaaf Alexander Berg. Na okręcie dokonano modernizacji uzbrojenia: dodano podwójnie sprzężony zestaw działek przeciwlotniczych kalibru 40 mm Boforsa L/56, zamontowany na miejscu wkmów kalibru 12,7 mm, które przeniesiono na powiększoną platformę reflektorów wokół głównego masztu. Na pokładzie znalazła się także instalacja do stawiania zasłony dymnej; zmodyfikowano też bom ładunkowy dla wodnosamolotu. 27 maja jednostka udała się na drugą turę służby na wodach hiszpańskich, docierając 2 czerwca do Gibraltaru. 12 lipca, w przerwie patrolu, okręt złożył oficjalną, czterodniową wizytę w Casablance, gdzie odwiedził go holenderski konsul, F. Testa. 10 sierpnia uzbrojony trawler frankistowski zatrzymał liniowiec „Llandaff Castle” (10 786 GRT), należący do Union-Castle Line, oddając strzał ostrzegawczy. Szybka interwencja holenderskiej jednostki pozwoliła statkowi kontynuować rejs już po kwadransie od zatrzymania. Po wykonaniu dwóch operacji konwojowych 28 września „Johan Maurits van Nassau” opuścił Gibraltar i 6 października dotarł do Den Helder (został zmieniony przez krążownik „Sumatra”).
3 stycznia 1939 roku dowództwo kanonierki objął kmdr por. Pieter Kronenberg. 12 stycznia „Johan Maurits van Nassau” udał się na Curaçao, docierając do miejsca przeznaczenia 8 lutego. W dniach 20–25 lutego okręt odbył rejs do La Guaira. Po wybuchu w Europie działań wojennych kanonierka została wezwana do metropolii, wypływając 8 i docierając 29 listopada do Holandii (w zamian na Antyle skierowano szkolny okręt artyleryjski „Van Kinsbergen”). Okręt skierowano do stoczni w Den Helder na remont, a po jego zakończeniu bazował we Vlissingen (wraz z półbliźniaczą kanonierką „Flores”).
II wojna światowa.
Do momentu ataku Niemiec na Holandię „Johan Maurits van Nassau” pełnił służbę patrolową na holenderskich wodach terytorialnych. W nocy z 9 na 10 maja okręt przebywał na redzie Vlissingen (wraz z „Flores” i „Sumatrą”). Rankiem 10 maja jednostka wzięła udział w odparciu ataku niemieckich bombowców, które zrzuciły miny u ujścia Skaldy, zestrzeliwując za pomocą działek kalibru 40 mm wodnosamolot Heinkel He 115 z 196. grupy lotnictwa wybrzeża (niem. "Küstenfliegergruppe"). Następnie kanonierka otrzymała rozkaz udania się do Hoek van Holland, by wpłynąć do Nieuwe Waterweg w celu ostrzelania zajętego przez niemieckich spadochroniarzy lotniska Waalhaven. Z powodu zaminowania kanału i zagrożenia ze strony nieprzyjacielskiego lotnictwa szef sztabu marynarki odwołał rozkaz i nakazał jednostce powrót do Vlissingen. Podczas odwrotu okręt zahaczył o wyznaczający granicę toru wodnego łańcuch boi, który wkręcił się w wał śruby, a uderzająca o burtę boja spowodowała uszkodzenie poszycia kadłuba i przecieki. Po całonocnych pracach nad uwolnieniem okrętu z pułapki, rankiem 11 maja z pomocą dwóch holowników kanonierka dotarła do Hoek van Holland, gdzie pękniętą burtę załatano betonowym plastrem. Wieczorem 12 maja „Johan Maurits van Nassau” otrzymał rozkaz udania się do Den Helder, który wykonała dwukrotnie unikając zbombardowania, docierając w pobliże portu rankiem 13 maja.
Bitwa o Afsluitdijk.
Zabezpieczający dostęp do Holandii Północnej od wschodu położony w pobliżu Afsluitdijk fort Kornwerderzand składał się z 17 schronów, obsadzonych przez 227 żołnierzy uzbrojonych m.in. w cztery działa kalibru 5 cm i 21 karabinów maszynowych Schwarzlose M08. W nocy z 12 na 13 maja dowódca bazy marynarki w Den Helder wysłał na pozycję obronną dodatkowe uzbrojenie w postaci trzech działek przeciwlotniczych kalibru 20 mm i czterech przeciwlotniczych karabinów maszynowych, dzięki którym obrońcy skutecznie odparli naloty, które miały miejsce 13 maja (zestrzelono co najmniej cztery samoloty wroga). W celu wsparcia obrońców z Den Helder wyszedł też „Johan Maurits van Nassau”, udając się na Morze Wattowe. Dodatkową osłonę przeciwlotniczą kanonierki miał zapewnić brytyjski niszczyciel HMS „Valorous”, jednak obawiając się wejścia na mieliznę zawrócił do Den Helder. Okręt zajął pozycję przy Doove Balg w pobliżu Texel, nie mogąc podpłynąć bliżej z powodu małej głębokości wody.
Po południu 13 maja ostrzałem holenderskich pozycji z dział kalibru 88 i 75 mm należących do 1. Dywizji Kawalerii rozpoczęła się bitwa o Afsluitdijk. Pod osłoną artylerii fort Kornwerderzand został zaatakowany wczesnym wieczorem przez niemieckie oddziały uderzeniowe, jednak bez powodzenia. W nocy z 13 na 14 maja kanonierka oddała trzy dwustrzałowe salwy w obszar na wschód od Afsluitdijk, w celu sprawdzenia, czy pociski mogą pokonać dystans 18 000 metrów. Odległość ta okazała się możliwa do osiągnięcia i okręt otrzymał rozkaz pozostania „w pogotowiu”. Następnego ranka, 14 maja, dowodzący fortem kapitan Boers wysłał do Den Helder prośbę o ostrzelanie przez kanonierkę stanowisk niemieckiej artylerii. Okręt powrócił do Doove Balg i zakotwiczył tam pomimo niebezpieczeństwa nalotów. Korzystając z mapy i tabel, obliczono kierunek oraz odległość do Afsluitdijk i wystrzelono kilka pocisków z rufowego działa kalibru 15 cm. Miejsce upadku pocisków zaobserwowano z fortu Kornwerderzand i skorygowano telefonicznie za pośrednictwem dowódcy bazy Den Helder, który przesłał je przez radio do kanonierki. Po ustaleniu właściwej odległości do celu okręt wystrzelił łącznie 98 pocisków kalibru 15 cm, rozbijając pozycje niemieckiej artylerii i rozpraszając zgrupowanie niemieckich czołgów i samochodów pancernych, które zgromadziły się na grobli fryzyjskiej. W rezultacie ostrzału Niemcy zrezygnowali ze zdobycia fortu.
Zatopienie okrętu.
Po południu 14 maja, gdy okręt powrócił na redę Den Helder, około 15:00 odebrano rozkaz nakazujący ewakuację floty do Wielkiej Brytanii. Zespół okrętów w składzie: „Johan Maurits van Nassau”, stawiacze min „Nautilus”, „Jan van Brakel” i „Douwe Aukes” oraz torpedowce G13 i G15, udał się na zachód, płynąc z prędkością 13 węzłów. O 18:15, gdy holenderskie okręty znajdowały się na wysokości miejscowości Callantsoog w odległości 10 Mm od wybrzeża, nastąpił atak eskadry bombowców Heinkel He 111. Mimo rozproszenia zespołu i prowadzonego intensywnego ognia przeciwlotniczego „Johan Maurits van Nassau” został dwukrotnie trafiony przez bomby: pierwsza przebiła pokład dziobowy i eksplodowała nad komorą amunicyjną, powodując pożar amunicji, zaś druga przebiła pokład i wybuchła pod linią wodną w maszynowni. Załoga natychmiast przystąpiła do gaszenia pożarów, jednak 10 minut później nastąpił wybuch w komorze amunicyjnej. Jednostka zaczęła tonąć z przegłębieniem dziobowym, przechylając się dodatkowo na prawą burtę. Udało się spuścić na wodę pokładową motorówkę, która brała na pokład pływających w wodzie rozbitków i przewoziła na towarzyszące kanonierce okręty. Do końca prowadziła ogień obsada działka kalibru 40 mm, przerwany dopiero gdy woda dotarła do stanowiska.
„Johan Maurits van Nassau” zatonął o godzinie 18:30 na pozycji . Z liczącej w ostatnim rejsie 135 osób (w tym 12 oficerów) załogi w wyniku ataku zginęło 17 podoficerów i marynarzy, a jeden zmarł wkrótce w wyniku ran. Pozostali zostali uratowani przez stawiacz min „Jan van Brakel” (72 osoby) i torpedowiec G13 (45 osób). Wśród rozbitków byli ciężko ranni, którzy zostali przekazani na przybyłą z Den Helder motorówkę ratowniczą „Dorus Rijkers” (31 osób wraz z dowódcą, kmdr. por. Kronenbergiem).
Wrak okrętu spoczywa na głębokości 20 metrów w odległości 5 Mm na zachód od Callantsoog (na pozycji ).
Lista poległych członków załogi.
Zestawienie na podstawie , stopnie w terminologii holenderskiej:
Upamiętnienie.
Nazwę „Johan Maurits van Nassau” otrzymała podczas wojny przekazana przez Brytyjczyków holenderskiej marynarce w 1943 roku fregata typu "River" HMS „Ribble”.
21 czerwca 1984 roku załoga Hr. Ms. „Woerden” wydobyła z wraku kanonierki jedną z jej kotwic. Po odnowieniu została ona ustawiona koło muzeum holenderskiej marynarki wojennej (Marinemuseum w Den Helder) jako pomnik, który został odsłonięty 18 maja 1988 roku.
Rufowe działo „Johan Maurits van Nassau” zostało wydobyte 15 lipca 1993 roku i po odnowieniu ustawione i oficjalnie odsłonięte 27 kwietnia 1994 roku przed budynkiem Koninklijk Instituut voor de Marine (Królewskiej Akademii Marynarki Wojennej).
17 maja 2005 roku odsłonięto tablicę upamiętniającą 17 poległych członków załogi kanonierki przy Kazemattenmuseum w Kornwerderzand, muzeum fortyfikacji w Afsluitdijk, które okręt wspierał ogniem swojej artylerii 14 maja 1940 roku.

</doc>
<doc id="5083976" url="https://pl.wikipedia.org/wiki?curid=5083976" title="Lista chorób zakaźnych podlegających obowiązkowi zgłaszania w Polsce">
Lista chorób zakaźnych podlegających obowiązkowi zgłaszania w Polsce

W Polsce na mocy ustawy o zapobieganiu oraz zwalczaniu zakażeń i chorób zakaźnych u ludzi (Dz.U. z 2019 r., poz. 1239, z późn. zm.) lekarze i felczerzy mają obowiązek zgłaszania podejrzenia lub rozpoznania zakażenia, choroby zakaźnej lub wynikającego z nich zgonu. 
Zgłoszenie jest wykonywane w formie papierowej, elektronicznej lub telefonicznej do właściwego państwowego inspektora sanitarnego.
Listę chorób zakaźnych, sposób zgłaszania i wzory druków określa rozporządzenie ministra zdrowia z dnia 10 grudnia 2019 roku.
Lista chorób zakaźnych cz. I.
W części I załącznika nr 1 do rozporządzenia zamieszczono 14 chorób lub grup chorób zgłaszanych telefonicznie, a potwierdzanych w postaci papierowej lub elektronicznej:
Lista chorób zakaźnych cz. II.
W części II załącznika nr 1 do rozporządzenia zamieszczono 51 chorób lub grup chorób zgłaszanych w postaci papierowej lub elektronicznej:

</doc>
<doc id="5083979" url="https://pl.wikipedia.org/wiki?curid=5083979" title="Józef Bogumił Lewandowski">
Józef Bogumił Lewandowski

Józef Bogumił Lewandowski (ur. 23 marca 1930 w Kole, zm. 6 października 2016 w Poznaniu) – polski inżynier i nauczyciel akademicki. Doktor habilitowany inżynier nauk technicznych
Życiorys.
W 1948 roku zdał maturę w Liceum „Oświata” w Kole. W 1952 roku uzyskał stopień inżyniera na Politechnice Wrocławskiej, a stopień magistra dwa lata później na Politechnice Gdańskiej. W 1964 roku na tej samej uczelni uzyskał tytuł doktora nauk technicznych, a w 1994 habilitację.
W latach 1943−1945 pracował jako goniec w biurze handlowym. W latach 1951−1952 pracował w Państwowym Zarządzie Wodnym w Opolu, w kierownictwie robót na rzece Nysa Kłodzka. W 1952 roku pracował w Bydgoskim Biurze Projektów Budownictwa Przemysłowego, a w latach 1953−1959 w Instytucie Budownictwa Wodnego Polskiej Akademii Nauk. Pracował też na Politechnice Gdańskiej (do 1964) i Wyższej Szkole Rolniczej/Akademii Rolniczej w Poznaniu (do 2000).
W latach 1969−1970 i 1981−2000 był kierownikiem Katedry Budownictw Wodnego na Akademii Rolniczej w Poznaniu. W latach 1970−1981 był natomiast dyrektorem Instytutu Budownictwa Wodno-Melioracyjnego i kierownikiem Zakładu Budownictwa Wodnego, a od 1981 do 1987 dziekanem Wydziału Melioracji Wodnych. W 2000 roku przeszedł na emeryturę. 
Był członkiem Komitetu Melioracji PAN (1972−1989, w tym jego wiceprzewodniczącym w latach 1984−1986 i 1988−1989), Komisji Nauk Mechanicznych i Budowlanych PAN (1972−1989), Komitetu Inżynierii Lądowej i Wodnej PAN (1972−1984), Rady Naukowej Instytutu Melioracji i Użytków Zielonych (1978−1980) i Komitetu Gospodarki Wodnej PAN (1984−1998). Jest autorem ponad 83 publikacji i 2 podręczników.
W 2017 jego imię nadano Laboratorium Wodnemu Katedry Inżynierii Wodnej i Sanitarnej Uniwersytetu Przyrodniczego w Poznaniu.
Odznaczenia.
Został odznaczony następującymi odznaczeniami:

</doc>
<doc id="5083983" url="https://pl.wikipedia.org/wiki?curid=5083983" title="La Baye des Espagnols">
La Baye des Espagnols



</doc>
<doc id="5083988" url="https://pl.wikipedia.org/wiki?curid=5083988" title="Tegera Arena">
Tegera Arena

Tegera Arena – kryte lodowisko w Leksand. Zostało otwarte w październiku 2005 roku i jest domowym lodowiskiem Leksands IF. Może pomieścić 7 560 osób. 
Arena gościła mecze podczas Mistrzostw świata juniorów w hokeju na lodzie w 2007, wraz z FM Mattsson Arena w Morze. W następnym sezonie został rozegrany się tu 4 Nations Cup 2007. Rekordowa frekwencja 8 017 została osiągnięta podczas meczu Leksands IF – Mora IK. Jednak maksymalna pojemność została od tego czasu zmniejszona do 7 650 z powodu polepszenia zabezpieczeń. Do jesieni 2010 roku hala nosiła nazwę "Ejendals Arena", lecz firma będąca właścicielem praw do nazwy zdecydowała, że chce promować markę zamiast nazwy firmy.

</doc>
<doc id="5083993" url="https://pl.wikipedia.org/wiki?curid=5083993" title="Litewszczyzna (rejon głębocki)">
Litewszczyzna (rejon głębocki)

Litewszczyzna – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie głębockim, w sielsowiecie Udział.
Dawniej używana nazwa – Litowszczyzna.
Historia.
W czasach zaborów ówczesny folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 51 osób, 34 były wyznania rzymskokatolickiego a 17 prawosławnego. Jednocześnie 34 mieszkańców zadeklarowało polską przynależność narodową a 17 białoruską. Było tu 11 budynków mieszkalnych. W 1931 w 12 domach zamieszkiwało 66 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5084001" url="https://pl.wikipedia.org/wiki?curid=5084001" title="Challenge Ameryk w Curlingu 2017">
Challenge Ameryk w Curlingu 2017

Challenge Ameryk w Curlingu 2017 – turniej, który odbył się w dniach 27–29 stycznia 2017 w amerykańskim Duluth.
Był to czwarty challenge Ameryk w curlingu. Po raz pierwszy rywalizowały w nim kobiety.
System rozgrywek.
Obie reprezentacje rozegrały ze sobą trzy mecze.
Kobiety.
Reprezentacje.
"pogrubieniem oznaczono skipów."
Wyniki.
 - 16:2
 - 12:2
 - 8:7
Mężczyźni.
Reprezentacje.
"pogrubieniem oznaczono skipów."
Wyniki.
 - 8:6
 - 9:4
 - 9:3

</doc>
<doc id="5084004" url="https://pl.wikipedia.org/wiki?curid=5084004" title="Wieża zegarowa w Bitoli">
Wieża zegarowa w Bitoli

Wieża zegarowa w Bitoli – wieża zegarowa w Bitoli, w Macedonii Północnej. Została ukończona najprawdopodobniej w latach 30. XIX wieku. Wieża jest jedną z najbardziej charakterystycznych budowli miasta i stanowi atrakcję turystyczną.
Wieża zbudowana jest na planie prostokąta, a jej wysokość wynosi 32 m. W górnej części wieży, na każdym z czterech boków, umieszczone są tarcze zegarowe. Na samej górze znajduje się kopuła.
Historia.
Pierwsza wzmianka o wieży zegarowej w Bitoli pochodzi z 1664 roku, jednak obecna wieża powstała najprawdopodobniej w latach 30. XIX wieku, za panowania tureckiego. Wieża zbudowana jest z kamiennych bloków, według legendy Turcy zebrali od okolicznych mieszkańców 60 tys. jajek, które użyto do wytworzenia zaprawy.
Do 1912 roku czas mierzony był dawną turecką metodą, tzw. „alaturka”, uzależnionej od wschodów i zachodów słońca. Upływający czas oznajmiano pierwotnie biciem w dzwony, które znajdowały się w wieży.
W 1927 roku na bokach wieży po raz pierwszy pojawiły się zegary, które wyposażone były w mechanizm zegarowy wyprodukowany przez niemiecką firmę Konfage. Nowy mechanizm, podarowany przez Niemców w podzięce za utworzenie w Bitoli niemieckiego cmentarza wojennego, zainstalowano w roku 1936. W 1970 roku wieżę wyposażono w instrument klawiszowy, a upływający czas sygnalizują odtąd również wygrywane melodie.

</doc>
<doc id="5084006" url="https://pl.wikipedia.org/wiki?curid=5084006" title="Challenge Ameryk w Curlingu 2018 (styczeń)">
Challenge Ameryk w Curlingu 2018 (styczeń)

Challenge Ameryk w Curlingu 2018 (styczeń) – turniej, który odbył się w dniach 27–29 stycznia 2017 w kanadyjskim Londonie.
Był to piąty challenge Ameryk w curlingu. Po raz pierwszy na mistrzostwa świata musiała kwalifikować się reprezentacja Kanady.
System rozgrywek.
Obie reprezentacje rozegrały ze sobą trzy mecze.
Reprezentacje.
"pogrubieniem oznaczono skipów."
Wyniki.
 - 15:1
 - 8:3
 - 6:3

</doc>
<doc id="5084011" url="https://pl.wikipedia.org/wiki?curid=5084011" title="Prżewalskoje (osiedle miejskie)">
Prżewalskoje (osiedle miejskie)



</doc>
<doc id="5084012" url="https://pl.wikipedia.org/wiki?curid=5084012" title="Monastyrszczinskoje (osiedle miejskie)">
Monastyrszczinskoje (osiedle miejskie)



</doc>
<doc id="5084013" url="https://pl.wikipedia.org/wiki?curid=5084013" title="Eugène L. Remilly">
Eugène L. Remilly

Eugène L. Remilly (ur. 11 lutego 1925 w Ploemeur, zm. 26 czerwca 2017 w Lorient) – francuski polityk, samorządowiec i działacz gospodarczy, poseł do Parlamentu Europejskiego I kadencji.
Życiorys.
W młodości był piłkarzem drużyn Merlus oraz Club des Goélands. W 1944 dobrowolnie wstąpił do armii, uczestniczył m.in. w wyzwoleniu Strasburga. Później od 1949 przez 37 lat był właścicielem sklepu tytoniowego. Został przewodniczącym unii izb handlowych oraz wiceszefem izby handlowo-przemysłowej w departamencie Morbihan. Od 1975 do 1987 kierował branżową organizacją tytoniową we Francji. Od 1956 do 1975 pozostawał prezesem klubu piłkarskiego Goélands.
Zaangażował się w działalność polityczną w partiach prawicowych. Od 1959 do 1965 pozostawał zastępcą mera, a potem do 1977 merem Larmor-Plage. Od 1973 do 1979 należał też do rady ekonomicznej i społecznej Bretanii. W 1979 wybrano go posłem do Parlamentu Europejskiego z listy Zgromadzenia na rzecz Republiki. Przystąpił do Europejskich Progresywnych Demokratów.
Od 1947 był żonaty, miał troje dzieci.
Odznaczenia.
Kawaler Legii Honorowej oraz Orderu Narodowego Zasługi, odznaczony także m.in. za zasługi dla kultury i sportu.

</doc>
<doc id="5084019" url="https://pl.wikipedia.org/wiki?curid=5084019" title="Barsukowskoje (osiedle wiejskie)">
Barsukowskoje (osiedle wiejskie)



</doc>
<doc id="5084021" url="https://pl.wikipedia.org/wiki?curid=5084021" title="Prigorskoje (osiedle wiejskie)">
Prigorskoje (osiedle wiejskie)



</doc>
<doc id="5084022" url="https://pl.wikipedia.org/wiki?curid=5084022" title="Muryginskoje (osiedle wiejskie)">
Muryginskoje (osiedle wiejskie)



</doc>
<doc id="5084023" url="https://pl.wikipedia.org/wiki?curid=5084023" title="Sobolewskoje (osiedle wiejskie w obwodzie smoleńskim)">
Sobolewskoje (osiedle wiejskie w obwodzie smoleńskim)



</doc>
<doc id="5084024" url="https://pl.wikipedia.org/wiki?curid=5084024" title="Aleksandrowskoje (osiedle wiejskie w obwodzie smoleńskim)">
Aleksandrowskoje (osiedle wiejskie w obwodzie smoleńskim)



</doc>
<doc id="5084027" url="https://pl.wikipedia.org/wiki?curid=5084027" title="Partia Pracujących Turcji">
Partia Pracujących Turcji

Partia Pracujących Turcji (tur. "Türkiye İşçi Partisi", TİP) – turecka partia polityczna o profilu marksistowsko-leninowskim założona 7 listopada 2017.
Historia.
Partia powstała w wyniku walk dwóch rywalizujących ze sobą frakcji wewnątrz Komunistycznej Partii Turcji (TKP). Frakcja kierowana przez byłego przewodniczącego Erkana Başa po raz pierwszy przyjęła nazwę Ludowa Komunistyczna Partia Turcji w 2014 i po trzech latach w 2017 zdecydowała się założyć TİP. Partia dąży do upowszechnienia i powiększenia organizacji oddolnych w celu wzmocnienia ruchu socjalistycznego.
Deklaracja założycielska TİP została podpisana przez 146 osób, wśród których znaleźli się m.in. Erkan Baş, Barış Atay, Tuncay Celen, Metin Çulhaoğlu, byli członkowie TKP, różni przedstawiciele organizacji masowych i związków zawodowych, pracowników, studentów oraz naukowców.
Udział w wyborach.
Podczas wyborów parlamentarnych w Turcji w 2018 partia współpracowała z Ludową Partią Demokratyczna (HDP). Zdobyła wówczas 2 mandaty. Do Wielkiego Zgromadzenia Narodowego Turcji dostał się przewodniczący partii, Erkan Baş, wybrany z pierwszego okręgu wyborczego w Stambule, a także wiceprzewodniczący i aktor Barış Atay wybrany z prowincji Hatay. W kwietniu 2021 do partii dołączył deputowany HDP – Ahmet Şık.

</doc>
<doc id="5084028" url="https://pl.wikipedia.org/wiki?curid=5084028" title="Aktorka Rita Luna (obraz Francisca Goi)">
Aktorka Rita Luna (obraz Francisca Goi)

Aktorka Rita Luna – obraz olejny hiszpańskiego malarza Francisca Goi przedstawiający popularną aktorkę teatralną Ritę Lunę. Należał do zbiorów Kimbell Art Museum, obecnie znajduje się w prywatnej kolekcji.
Okoliczności powstania.
Rita Luna (1770–1832) była sławną aktorką teatralną. Uważano ją za najlepszą w swoim czasie, wzbudzając zazdrość innych m.in. Maríi del Rosario Fernández, również sportretowanej przez Goyę.
Wycofała się z aktorstwa w 1806 roku, będąc u szczytu kariery. Możliwe, że przyczyną tej decyzji była śmierć lekarza, z którym była bardzo blisko związana, lub epizody depresji, na które cierpiała. Ostatnie lata spędziła w królewskiej rezydencji El Pardo, gdzie poświęciła się pracy charytatywnej. Zdaniem hrabiego de la Viñaza tam powstał jej ostatni portret o melancholijnym spojrzeniu, pędzla Goi. Według kuzyna Luny, aktorka miała zniszczyć wszystko, co wiązało ją z życiem scenicznym, w tym inny portret, który namalował jej Goya, gdy była u szczytu kariery. Na tym portrecie stała na tle pejzażu, ubrana na biało, wyniosła, z psem szczekającym u jej stóp. Podpis głosił: „Psy szczekają na księżyc, bo nie mogą go ugryźć” („luna” w jęz. hiszp. = księżyc).
Portret przedstawiający popiersie aktorki jest datowany na lata 1812–1818. W tym okresie, po zakończeniu wojny niepodległościowej i przywróceniu monarchii Burbonów, Goya jako nadworny malarz został wezwany do portretowania osób związanych z dworem Ferdynanda VII. Większość z tych dzieł została wykonana w wielkim stylu, dalece odmiennym od wizerunku Rity Luny. Goya prawdopodobnie zachował portret aktorki na własny użytek. Wskazuje na to jego niewielki format i nieco nietypowy, enigmatyczny charakter. Według José Gudiola nie jest to ostateczny portret, ale jego olejny szkic (co tłumaczy mały format), wykonany szybko w czasie jednej sesji około 1815 roku.
Hrabia de la Viñaza wspomina także o portrecie nieznanego mężczyzny, który Goya namalował na płótnie i umocował na drewnianym panelu z zamiarem dopasowania go do wizerunku Rity Luny. Powstały w ten sposób pendant również przedstawiał aktora, prawdopodobnie scenicznego partnera Rity Luny.
Opis obrazu.
Goya nie przedstawił tu słynnej aktorki w momencie chwały, sportretował ją, gdy była starsza, wycofała się z kariery teatralnej i prowadziła spokojne życie. Jest ukazana jako elegancka dama, starannie uczesana, nosi kolczyki i naszyjnik, okrywa się czarnym szalem. Ta kokieteria jest przyćmiona smutkiem w jej spojrzeniu. Dominuje jej przygnębiona i melancholijna twarz, wydaje się pogrążona we własnych myślach. Na obrazie panuje ujmująca atmosfera, która nadaje mu poetycki charakter. W palecie barw przeważają odcienie brązu i szarości.
Pod pewnymi względami portret aktorki jest zbliżony do "Autoportretu w wieku sześćdziesięciu dziewięciu lat" Goi. Oba obrazy mają niemal ten sam rozmiar oraz bezpośredni i nieformalny charakter. Przedstawiają starzejących się artystów, związaną z wiekiem ludzką słabość, temat, który Goya często podejmował w swoich dziełach.
Proweniencja.
W 1819 roku Goya nabył wiejską posiadłość poza Madrytem nazywaną Domem Głuchego. Mieszkał w niej i pracował przez kilka lat, aż do wyjazdu na emigrację do Francji. W 1823 roku, na kilka lat przed śmiercią, przekazał posiadłość swojemu wnukowi Marianowi. W 1859 roku Mariano znalazł kilka dzieł i dokumenty ukryte przez Goyę w zamurowanej szafce w Domu Głuchego. Według notatek na dokumentach malarz odłożył je w 1818 roku z niewiadomych przyczyn. Należały do nich: obraz olejny "Aktorka Rita Luna", szkic sangwiną do "Portretu księcia Wellingtona" oraz ryciny "Olbrzym", kopia "Panien dworskich" i inne o tematyce korridy. Mariano, który sukcesywnie wyprzedawał majątek dziadka na pokrycie swoich długów, zwrócił się do kolekcjonera Valentína Carderery. Napisał do niego list informujący o odkryciu z listą dzieł i cennikiem. Carderera kupił je wszystkie, następnie szybko sprzedał ryciny i rysunek, a portret aktorki zachował dla siebie. List Mariana do Carderery potwierdzający autentyczność dzieł znajduje się w Muzeum Brytyjskim.
Po śmierci Carderery portret Rity Luny został sprzedany w 1882 roku w Madrycie księżnej de Béjar. Później odziedziczyła go jej córka, hrabina de Oliva i wnuk hrabia de Oliva. Następnie nabyła go para kolekcjonerów i filantropów Kay i Velma Kimbell, którzy przekazali obraz do Kimbell Art Museum w Fort Worth. Od 1995 roku znajduje się w posiadaniu prywatnych kolekcjonerów (m.in. Stanleya Mossa), ostatnio sprzedany w 2019 roku w Sotheby’s.

</doc>
<doc id="5084030" url="https://pl.wikipedia.org/wiki?curid=5084030" title="Bartłomiej Kurzeja">
Bartłomiej Kurzeja

Bartłomiej Józef Kurzeja (ur. 1975 w Nowym Targu) – polski artysta rzeźbiarz, medalier i rysownik, działacz nacjonalistyczny.
Działalność artystyczna.
Ukończył Liceum Sztuk Plastycznych w Zakopanem, a w latach 1996–2002 studiował na Wydziale Rzeźby warszawskiej Akademii Sztuk Pięknych. W 1998 przebywał na stypendium w Maastricht. Kształcił się w Warszawskiej ASP w pracowniach Stanisława Kulona i Jacka Sienickiego, zaś dyplom uzyskał w pracowni Piotra Gawrona. Jego zainteresowania artystyczne obejmują człowieka i jego nieustającą, nieustępliwą walkę z przeciwieństwami losu, złem niesionym przez codzienność.
Jest autorem m.in. statuetek nagród im. Z. Sempolińskiego oraz im. M. Kołodyńskiego. Wykonał liczne prace z zakresu rzeźby portretowej oraz niewielkie portrety w formie prostokątnych medali. W jego dorobku artystycznym znajdują się również rzeźby dzieci przy fontannie na warszawskim osiedlu Wilno, Droga Krzyżowa w Sochaczewie, Matka Boża Szkaplerzna w Sochaczewie, pomnik Chopina i guwernantki w Sannikach. Prace artysty trafiły m.in. do zbiorów Muzeum Sztuki Medalierskiej we Wrocławiu i Muzeum Romantyzmu w Opinogórze.
Działalność polityczna.
Kurzeja politycznie związany jest ze środowiskami narodowymi, w ramach których współpracuje z Eugeniuszem Sendeckim i Wojciechem Olszańskim (vel Aleksandrem Jabłonowskim). Współtwórca Telewizji Narodowej. W 2010 deklarował chęć startu w wyborach prezydenckich, jednak jego zgłoszenie zostało odrzucone przez Państwową Komisję Wyborczą. Znany z szeregu kontrowersyjnych happeningów, w ramach których m.in. planował wykopać z grobu Bronisława Geremka, deklarując, że jest niegodny, by spoczywać na Cmentarzu Powązkowskim, czy topił marzanny w kształcie Mirosława Drzewieckiego oraz, w 2017, „b’żyduli”, co sam określił jako „antysemiting”. Za antysemicki charakter ostatniego z wymienionych happeningów w 2020 został prawomocnie skazany na karę pół roku ograniczenia wolności w formie prac społecznych w wymiarze 30 godzin w miesiącu.

</doc>
<doc id="5084039" url="https://pl.wikipedia.org/wiki?curid=5084039" title="Litania do Maryi, Matki Miłosierdzia">
Litania do Maryi, Matki Miłosierdzia

Litania do Maryi, Matki Miłosierdzia – litania maryjna powstała w XV w., która odmawiana jest m.in. we włoskim sanktuarium Monte Berico.

</doc>
<doc id="5084053" url="https://pl.wikipedia.org/wiki?curid=5084053" title="Lydia Becker">
Lydia Becker

Lydia Ernestine Becker (ur. 24 lutego 1827 w Manchesterze, zm. 18 lipca 1890 w Aix-les-Bains) – brytyjska botaniczka, sufrażystka pierwszej fali.
Życiorys.
Przyszłą na świat jako najstarsza córka Hannibala Beckera, którego ojciec – Ernst Becker – wyemigrował z Ohrdruf w Turyngii. Becker – jak wiele dziewcząt w tym czasie – kształciła się w domu. Od 1850 studiowała botanikę i astronomię, zdobywając złoty medal za pracę naukową (1862) na temat ogrodnictwa. Do zgłębiania zainteresowań zachęcił ją wuj.
Praca naukowa.
W 1867 założyła w Manchesterze Stowarzyszenie Literackie Kobiet (Ladies' Literary Society).
Becker jest jedną z wielu XIX-wiecznych kobiet, które wpłynęły na pracę naukową Karola Darwina. Zaczęła z nim korespondować, a wkrótce przekonała do upublicznienia jego prac. W trakcie korespondencji wysłała do Darwina kilka próbek roślin z pól otaczających Manchester. Przekazała mu również kopię swojej książki "Botanika dla nowicjuszy" (1864). Jej korespondencja i praca sugerują, że szczególnie interesowała się roślinami biseksualnymi i hermafrodytycznymi, które dawały jej "naturalne" dowody alternatywnego porządku seksualnego i społecznego.
Została doceniona za wkład w rozwój nauki. Otrzymała nagrodę krajową w 1860 za zbiór suszonych roślin przygotowanych metodą, którą opracowała, aby zachować ich oryginalne kolory. Na spotkaniu British Association w 1869 przekazała dokument botaniczny na temat wpływu infekcji grzybiczej na rozwój seksualny u gatunków roślin. Z czasem zaczęła bardziej skupiać się na pracy na rzecz kobiet, choć botanika pozostała dla niej ważna. Jej zaangażowanie w promowanie nauki oraz zachęcanie dziewcząt i kobiet do edukacji naukowej połączyło pracę naukową z działalnością emancypacyjną.
Działalność w ruchu kobiecym.
Jesienią 1866 uczestniczyła w dorocznym spotkaniu Narodowego Stowarzyszenia na rzecz Rozwoju Nauk Społecznych, gdzie jej uwagę zwróciła praca Barbary Bodichon "Powody wyzwolenia kobiet". To stało się impulsem, by poświęciła się pracy emancypacyjnej. W styczniu 1867 zwołała pierwsze posiedzenie Komitetu Wyborczego Kobiet w Manchesterze, jednej z pierwszych organizacji tego typu w Anglii. Poznała tam dr. Richarda Pankhursta, którego opisała jako "bardzo mądrego małego człowieka z niezwykłymi przemyśleniami na temat życia w ogóle, a w szczególności kobiet". Po latach, w 1879, badacz ożenił się z Emmeline Goulden, późniejszą czołową brytyjską sufrażystką.
Kilka miesięcy później owdowiała właścicielka sklepu, Lilly Maxwell, omyłkowo pojawiła się w rejestrze wyborców w Manchesterze. Nie była pierwszą kobietą przypadkowo wpisaną na listę, ale był to dobry pretekst do nagłośnienia sprawy praw wyborczych kobiet. Becker odwiedziła Maxwell i odprowadziła ją do lokalu wyborczego. Obserwator społeczny wyborów znalazł nazwisko Maxwell na liście i pozwolił jej zagłosować. Becker natychmiast zaczęła zachęcać inne gospodynie domowe do walki o to, by ich nazwiska pojawiły się na rejestrze. Ich roszczenia zostały przedstawione w sądzie przez sir Johna Coleridge'a i Richarda Pankhursta w książce "Chorlton v. Lings", ale sprawa została oddalona.
W dniu 14 kwietnia 1868 w Sali Wolnego Handlu w Manchesterze odbyło się pierwsze publiczne spotkanie Narodowego Stowarzyszenia na rzecz Prawa do Głosu Kobiet (National Society for Women's Suffrage), organizacji stworzonej w celu lobbowania za prawem wyborczym dla kobiet w parlamencie. Trzema głównymi mówczyniami były Agnes Pochin, Anne Robinson i Lydia Becker. Spotkaniu przewodniczyła Priscilla Bright McLaren. Becker zaproponowała rezolucję, zgodnie z którą kobietom należy przyznać prawa głosu na takich samych warunkach co mężczyznom. Becker rozpoczęła objazd po miastach na północy Anglii. Wygłaszała wykłady, występowała w imieniu stowarzyszenia. W czerwcu 1869 Becker i inne działaczki z powodzeniem zapewniły sobie udział w wyborach samorządowych. W 1870 Becker była jedną z czterech kobiet wybranych do Rady Szkoły w Manchesterze, w której działała aż do śmierci.
W 1870 Becker i jej przyjaciółka Jessie Boucherett założyły czasopismo "Women's Suffrage Journal", a wkrótce potem zaczęły organizować spotkania poświęcone kobietom i ich prawom, co było wówczas rzadkością w Wielkiej Brytanii. W spotkaniu w Manchesterze zorganizowanym przez Becker w 1874 wzięła udział piętnastoletnia Emmeline Goulden i było to jej pierwsze doświadczenie z wiecem w sprawie kobiet. W dniu 24 marca 1877 Lydia Becker pojawiła się na publicznym spotkaniu w Macclesfield u boku J.W White'a, Henry'ego Birchenougha, Alice Cliff Scatcherd (późniejszej współzałożycielki Women's Franchise League) i innych sufrażystkek, aby przemawiać ws. prawa wyborczego dla kobiet.
Wspomniany "Women's Suffrage Journal" był najpopularniejszym pismem dotyczącym praw wyborczych kobiet w XIX-wiecznej Wielkiej Brytanii. Roger Fulford w swojej pracy "Prawa wyborcze dla kobiet. Historia walki" napisał: "Historia lat 1860–1890 – jeśli chodzi o prawa wyborcze kobiet – jest historią Miss Becker". Dziennik publikował przemówienia ws. kobiet z całego kraju, zarówno z Parlamentu, jak i spoza niego. Becker natomiast opublikowała w czasopiśmie swoją korespondencję ze zwolennikami i przeciwnikami praw wyborczych kobiet, zwłaszcza listy z 1870, kiedy skarciła deputowanego z Caernarvonshire po tym, jak głosował przeciwko propozycji praw wyborczych dla kobiet.
W 1880 Becker i współpracownicy prowadzili na Wyspie Man kampanię na rzecz prawa kobiet do głosowania w wyborach do niższej izby miejscowego zgromadzenia parlamentarnego. Niespodziewanie odnieśli sukces i wywalczyli prawa wyborcze kobiet na Wyspie Man w wyborach w marcu 1881.
W 1871 Becker została przewodniczącą Komitetu Centralnego Narodowego Stowarzyszenia na rzecz Prawa do Głosu Kobiet (National Society for Women's Suffrage). Inne członkinie komisji to: Helen Blackburn, Millicent Fawcett, Jessie Boucherett, Eva McLaren, Margaret Bright Lucas, Priscilla Bright McLaren i Frances Power Cobbe.
Becker różniła się od wielu wczesnych feministek w kwestionowaniu esencji kobiecości. Argumentując, że nie ma naturalnej różnicy między intelektem mężczyzn i kobiet, Becker był głośną zwolenniczką koedukacyjnego systemu nauczania w Wielkiej Brytanii. Co więcej, kobiety uzależnione od mężów jako stabilnych źródeł dochodu, zdaniem Becker, mniej rozpaczliwie potrzebowały praw wyborczych niż wdowy i samotne kobiety. Taka postawa sprawiła, że Becker była celem częstych kpin w komentarzach prasowych i bohaterką karykatur.
W 1890 Becker odwiedziła uzdrowisko Aix-les-Bains. W czasie pobytu zachorowała i zmarła na błonicę. Redakcja "Women's Suffrage Journal" zaprzestała działalności.
Dziedzictwo.
Archiwum Lydii Becker znajduje się w Bibliotece Kobiet w Bibliotece London School of Economics. Kolekcja książek autorstwa kobiet, z książkami z kolekcji Helen Blackburn, jej przyjaciół i z innych źródeł, została umieszczona w dwóch regałach ozdobionych obrazami Becker i Caroline Ashurst Biggs, która była przewodniczącą Komitetu Centralnego Narodowego Stowarzyszenia na rzecz Prawa do Głosu Kobiet (National Society for Women's Suffrage). Regały zostały przekazane Girton College.
Nazwisko Becker umieszczono na południowej ścianie Pomnika Reformatorów na cmentarzu w dzielnicy Kensal Green w Londynie. Jej nazwisko znajduje się na nagrobku ojca, Hannibala Beckera, zlokalizowanym na cmentarzu kościoła parafialnego St James w Altham w Lancashire.
Tablica upamiętniająca jej życie znajduje się w sąsiedztwie Moorfield Colliery Memorial na Burnley Road w Altham.
Nazwisko i wizerunek Becker, obok 58 innych zwolenników praw wyborczych kobiet, są wyryte na cokole pomnika Millicent Fawcett na Parliament Square w Londynie.

</doc>
<doc id="5084085" url="https://pl.wikipedia.org/wiki?curid=5084085" title="Krzysztof Rypuła">
Krzysztof Rypuła

Krzysztof Rypuła – polski profesor nauk rolniczych, profesor Katedry Epizootiologii z Kliniką Ptaków i Zwierząt Egzotycznych Wydziału Medycyny Weterynaryjnej Uniwersytetu Przyrodniczego we Wrocławiu.
Życiorys.
Po ukończeniu studiów na Wydziale Medycyny Weterynaryjnej Akademii Medycznej we Wrocławiu w 1992 r., został zatrudniony na tymże wydziale jako asystent. W 1996 r. obronił pracę doktorską w dziedzinie nauk medycznych pt. "Wykorzystanie zbiorczych prób mleka w diagnostyce chorób zakaźnych bydła", przygotowaną pod kierunkiem prof. Stanisława Klimentowskiego. W 2008 r. uzyskał stopień doktora habilitowanego nauk weterynaryjnych na podstawie rozprawy zatytułowanej "Kształtowanie się wybranych wskaźników morfologicznych i immunologicznych krwi w przebiegu zakażenia świń różnymi szczepami wirusa BVD typ 1". W 2011 r. został zatrudniony jako profesor nadzwyczajny, a w 2019 r. uzyskał tytuł profesora nauk rolniczych.
Jest profesorem i kierownikiem Katedry Epizootiologii z Kliniką Ptaków i Zwierząt Egzotycznych na Wydziale Medycyny Weterynaryjnej UPWr. Był członkiem zarządu Polskiego Towarzystwa Nauk Weterynaryjnych.

</doc>
<doc id="5084088" url="https://pl.wikipedia.org/wiki?curid=5084088" title="Wojciech Niżański">
Wojciech Niżański

Wojciech Janusz Niżański – polski weterynarz, dr hab. nauk weterynaryjnych, profesor i kierownik Katedry Rozrodu z Kliniką Zwierząt Gospodarskich Wydziału Medycyny Weterynaryjnej Uniwersytetu Przyrodniczego we Wrocławiu.
Życiorys.
15 czerwca 1999 obronił pracę doktorską "Badania nad konserwacją nasienia psów w niskich temperaturach", 26 listopada 2009 habilitował się na podstawie rozprawy zatytułowanej "Efektywność sztucznego unasienniania suk w aspekcie charakterystyki in vitro właściwości plemników psa". 28 lipca 2014 nadano mu tytuł profesora w zakresie nauk weterynaryjnych. Został zatrudniony na stanowisku profesora i kierownika w Katedrze Rozrodu z Kliniką Zwierząt Gospodarskich na Wydziale Medycyny Weterynaryjnej Uniwersytetu Przyrodniczego we Wrocławiu.
Jest członkiem zarządu Towarzystwa Biologii Rozrodu i członkiem Komitetu Nauk Weterynaryjnych i Biologii Rozrodu na II Wydziale Nauk Biologicznych i Rolniczych Polskiej Akademii Nauk.

</doc>
<doc id="5084094" url="https://pl.wikipedia.org/wiki?curid=5084094" title="Zdzisław Kiełbowicz">
Zdzisław Kiełbowicz

Zdzisław Kiełbowicz – polski weterynarz, dr hab. nauk weterynaryjnych, profesor i kierownik Katedry i Kliniki Chirurgii Wydziału Medycyny Weterynaryjnej Uniwersytetu Przyrodniczego we Wrocławiu.
Życiorys.
W 1979 ukończył studia weterynaryjne w Akademii Rolniczej we Wrocławiu, 27 września 1988 obronił pracę doktorską, 23 października 2008 habilitował się na podstawie rozprawy zatytułowanej "Badania nad możliwościami transplantacji nabłonka tylnego rogówki kotów". 29 stycznia 2018 nadano mu tytuł profesora w zakresie nauk weterynaryjnych. 
Jest profesorem i kierownikiem w Katedrze i Klinice Chirurgii na Wydziale Medycyny Weterynaryjnej Uniwersytetu Przyrodniczego we Wrocławiu.

</doc>
<doc id="5084100" url="https://pl.wikipedia.org/wiki?curid=5084100" title="Muntele Rece">
Muntele Rece

Muntele Rece – wieś w Rumunii, w okręgu Kluż, w gminie Măguri-Răcătău. W 2011 roku liczyła 521 mieszkańców.

</doc>
<doc id="5084101" url="https://pl.wikipedia.org/wiki?curid=5084101" title="Mănăstireni (gmina)">
Mănăstireni (gmina)

Mănăstireni – gmina w Rumunii, w okręgu Kluż. Obejmuje miejscowości Ardeova, Bedeciu, Bica, Dretea, Mănăstireni i Mănășturu Românesc. W 2011 roku liczyła 1481 mieszkańców.

</doc>
<doc id="5084102" url="https://pl.wikipedia.org/wiki?curid=5084102" title="Mănăstireni">
Mănăstireni

Mănăstireni () – wieś w Rumunii, w okręgu Kluż, w gminie Mănăstireni. W 2011 roku liczyła 532 mieszkańców.

</doc>
<doc id="5084103" url="https://pl.wikipedia.org/wiki?curid=5084103" title="Ardeova">
Ardeova

Ardeova – wieś w Rumunii, w okręgu Kluż, w gminie Mănăstireni. W 2011 roku liczyła 67 mieszkańców.

</doc>
<doc id="5084104" url="https://pl.wikipedia.org/wiki?curid=5084104" title="Bedeciu">
Bedeciu

Bedeciu – wieś w Rumunii, w okręgu Kluż, w gminie Mănăstireni. W 2011 roku liczyła 515 mieszkańców.

</doc>
<doc id="5084105" url="https://pl.wikipedia.org/wiki?curid=5084105" title="Bica">
Bica

Bica – wieś w Rumunii, w okręgu Kluż, w gminie Mănăstireni. W 2011 roku liczyła 76 mieszkańców.

</doc>
<doc id="5084106" url="https://pl.wikipedia.org/wiki?curid=5084106" title="Dretea">
Dretea

Dretea – wieś w Rumunii, w okręgu Kluż, w gminie Mănăstireni. W 2011 roku liczyła 96 mieszkańców.

</doc>
<doc id="5084107" url="https://pl.wikipedia.org/wiki?curid=5084107" title="Mănășturu Românesc">
Mănășturu Românesc

Mănășturu Românesc – wieś w Rumunii, w okręgu Kluż, w gminie Mănăstireni. W 2011 roku liczyła 195 mieszkańców.

</doc>
<doc id="5084108" url="https://pl.wikipedia.org/wiki?curid=5084108" title="Maciej Łagodziński">
Maciej Łagodziński



</doc>
<doc id="5084114" url="https://pl.wikipedia.org/wiki?curid=5084114" title="Szczelina w Wietrzniku">
Szczelina w Wietrzniku

Szczelina w Wietrzniku – jaskinia w skale Wietrznik w dolnej części Doliny Będkowskiej na Wyżynie Krakowsko-Częstochowskiej. Znajduje się w Łączkach Kobylańskich będących częścią wsi Kobylany w województwie małopolskim, w powiecie krakowskim, w gminie Zabierzów.
Opis jaskini.
Znajduje się w lewej (patrząc od dołu), większej skale Wietrznika. Ma dwa otwory o północnej ekspozycji na pionowej szczelinie pod wysokim okapem. Od każdego z otworów biegnie krótki korytarzyk. Lewy, dolny, jest szeroki na początku, potem staje się niższy, wąski i równocześnie wznosi się. Skrajnie trudnym zaciskiem łączy się z drugim korytarzykiem od otworu górnego, oraz z otworem po przeciwległej (południowej) stronie skały. Otwór prawy znajduje się nad progiem o wysokości 1,5 m. Ciągnie się za nim wysoka, ale wąska i niedostępna szczelina oraz obniżający się korytarzyk, który łączy się z otworem lewym.
Jest to jaskinia krasowa powstała na grawitacyjnym pęknięciu skały, które z czasem powiększyło się wskutek rozmycia. Wytworzona została w późnojurajskich wapieniach skalistych. Jej spąg pokrywa wapienny gruz, gleba i liście. Jest sucha, przewiewna i widna prawie do końca. Występują nacieki grzybkowe. Na lepiej oświetlonych ścianach rozwijają się glony, mchy i porosty. Ze zwierząt obserwowano muchówki, wije, chrząszcze i pająki (m.in. z rodzaju "Meta"). Na spągu są odchody i kości zwierząt, co świadczy o tym, że jest odwiedzana przez gryzonie i drobne drapieżniki.
Jaskinia zapewne znana była od dawna, ale prawdopodobnie penetrowano tylko jej obszerniejsze części przyotworowe, głębiej brak śladów zwiedzania. Jej otwory zaznaczane były w przewodnikach wspinaczkowych. Dokumentację sporządzili J. Nowak i M. Urban w czerwcu 2011 r. Plan jaskini opracował J. Nowak.
W skale Wietrznik znajduje się jeszcze Górny Okap w Wietrzniku.

</doc>
<doc id="5084117" url="https://pl.wikipedia.org/wiki?curid=5084117" title="Century Pacific Food">
Century Pacific Food

Century Pacific Food, Inc. – filipińska firma spożywcza założona w 1978 roku. Jej siedziba znajduje się w Pasig.

</doc>
<doc id="5084142" url="https://pl.wikipedia.org/wiki?curid=5084142" title="Górny Okap w Wietrzniku">
Górny Okap w Wietrzniku

Górny Okap w Wietrzniku – obiekt jaskiniowy w skale Wietrznik w dolnej części Doliny Będkowskiej na Wyżynie Krakowsko-Częstochowskiej. Znajduje się w Łączkach Kobylańskich będących częścią wsi Kobylany w województwie małopolskim, w powiecie krakowskim, w gminie Zabierzów.
Opis jaskini.
Znajduje się pod okapem w większej (patrząc od dołu lewej) skale Wietrznika. Okap ten znajduje się na wysokości kilku metrów w lewej, południowo-wschodniej części Wietrznika. Pod nim jest szeroki i niski otwór przechodzący w niedostępną rurę.
Okap powstał w późnojurajskich wapieniach skalistych. Jest suchy, w pełni widny o skalnym spągu. W otworze rozwijają się rośliny zielne i krzew dzikiego agrestu, na ścianach glony, mchy i porosty. Ze zwierząt obserwowano pająki i muchówki.
Okap nie był opisywany w literaturze. Jego dokumentację i plan sporządził Jakub Nowak w czerwcu 2011 r.
W skale Wietrznik znajduje się jeszcze Szczelina w Wietrzniku.

</doc>
<doc id="5084153" url="https://pl.wikipedia.org/wiki?curid=5084153" title="Zatoka Milne">
Zatoka Milne



</doc>
<doc id="5084159" url="https://pl.wikipedia.org/wiki?curid=5084159" title="Koji Morita">
Koji Morita



</doc>
<doc id="5084161" url="https://pl.wikipedia.org/wiki?curid=5084161" title="Paule Minck">
Paule Minck

Paule Minck lub Mink, Menck i Menk, wł. Paulina Adela Mękarska (ur. 9 listopada 1839 w Clermont-Ferrand, zm. 28 kwietnia 1901 w Paryżu) – francuska rewolucyjna socjalistka, feministka, dziennikarka, agitatorka i mówczyni polskiego pochodzenia, działaczka Komuny Paryskiej.
Życiorys.
Urodziła się 9 listopada 1839 r. w Clermont-Ferrand. Jej ojciec Jan Nepomucen Mękarski był pułkownikiem polskiej armii i wyemigrował z Królestwa Kongresowego po powstaniu listopadowym, a we Francji był działaczem emigracyjnym. Matka, Jeanne Blanche Cornelly de Lapierre, była francuską arystokratką. Niewiele wiadomo o młodości Minck, kształciła się w domu lub w nieznanych szkołach. Wraz z rodziną mieszkała w Paryżu, gdzie jej ojciec pracował jako sprzedawca i poborca podatkowy, a młoda Mink dawała lekcje języka i pracowała jako krawcowa. Jej republikańskie sympatie zostały wzmocnione przez doświadczenie rewolucji 1848 r. i już w wieku 16 lat zaczęła angażować się w działalność organizacji republikańskich i feministycznych. Ze względu na trudną dla Francuzów wymowę nazwiska posługiwała się prostszym pseudonimem w formie Minck, Mink, Menck i Menk.
W 1866 r. dołączyła do Towarzystwa na Rzecz Praw Kobiet, założonego przez Léona Richera i Marie Deraismes, a dwa lata później założyła własną organizację wzajemnej kobiecej pomocy i wraz z Deraismes zaczęła dawać publiczne odczyty na temat praw pracowniczych i politycznych dla kobiet. Okazała się charyzmatyczną mówczynią, docenianą przez publiczność. W 1869 r. Minck zaczęła wydawać satyryczny, prorepublikański magazyn "Muchy i Pająki", jednak jego wydawanie zostało zablokowane przez władze. Mimo to nadal często występowała, przemawiając do robotników, i w swoich wystąpieniach poruszała kwestie socjalne i społeczne. Uważała, że role mężczyzn i kobiet w społeczeństwie są komplementarne, i w związku z tym domagała się większego szacunku dla matek. Ponadto postulowała wyzwolenie mas robotniczych z biedy i wegetacji spowodowanej niskimi płacami, a w przypadku kobiet dodatkowo podkreślała znaczenie problemu napastowania seksualnego, a także okoliczności, które zmuszają kobiety do prostytucji. Postulowała także, by kobiety odciążyć z podwójnych obowiązków, jakimi były praca zawodowa i domowa.
Wyróżniła się podczas wojny francusko-pruskiej, organizując obronę Auxerre, gdzie dowodziła ochotniczym oddziałem i została ranna w boju. Nowy rząd republikański odznaczył ją Legię Honorową, ale odmówiła jej przyjęcia. W czasie Komuny Paryskiej walczyła na barykadach, ale też wygłaszała przemówienia, angażowała się w działalność licznych lewicowych klubów, a także założyła własny klub robotniczy, opiekę ambulatoryjną dla robotników i koedukacyjną szkołę dla ubogich dzieci, a ponadto organizowała wsparcie dla rewolucjonistów na prowincji. Po upadku Komuny zbiegła do Szwajcarii, unikając wyroku, który wydano zaocznie, a także Krwawego Tygodnia, podczas którego zamordowano ok. 30 tys. komunardów. W listopadzie 1871 r. wzięła udział w Kongresie Ligi Pokoju i Wolności w Lozannie, na którym domagała się przywrócenia Polsce niepodległości i potępienia przez Kongres zbrodni popełnionych w czasie Komuny, a oba te postulaty zostały przez Kongres przyjęte.
Do Francji wróciła po ogłoszeniu amnestii z 1880 r. i zamieszkała w Montpellier, gdzie ponownie zaangażowała się w różne grupy socjalistyczne i stała się jedną z przywódczyń tego ruchu w latach 80. i 90. Toczyła spór z Hubertine Auclert, liderką ruchu sufrażystek, którą krytykowała za wąskie skupienie się wyłącznie na prawach wyborczych i uważała, że samo danie kobietom prawa głosu nie doprowadzi do ich emancypacji, gdyż jej zdaniem wiele z nich znajdowało się pod wpływem Kościoła, co wykluczało w ich wypadku suwerenne decyzje wyborcze. Ponadto uważała, że prawo wyborcze nie wyzwoli kobiet z pułapki biedy, do której wpędził jej system kapitalistyczny. Była zdecydowaną antyklerykałką, uważała katolicyzm i wolność za pojęcia sprzeczne, opowiadała się za likwidacją klasztorów i kościołów, wysłaniem księży do pracy.
Pod wpływem liberalnej feministki Eugénie Potonié-Pierre stopniowo zmieniła poglądy na udział kobiet w życiu politycznym i w 1893 r. dołączyła do organizacji sufrażystek "Solidarność". Ostatecznie uznała, że kobiety mogą być moderatorkami w życiu politycznym, stanowić siłę, która zwalczy korupcję. Jako kandydatka "Solidarności" wystąpiła w wyborach do rady miejskiej Paryża, do którego zdążyła się przeprowadzić. Ponadto do 1896 r. napisała serię artykułów do czasopisma "Solidarności" pt. "Kwestia Społeczna", a od 1894 r. była sekretarzem redakcji aż do zakończenia wydawania pisma trzy lata później.
Po zamachu na cara Aleksandra II, Minck organizowała demonstracje w obronie biorącej udział w organizacji zamachu Hesi Helfman, którą skazano na śmierć przez powieszenie. Podczas tych demonstracji została aresztowana, a sąd uznał ją za niepoczytalną i, traktując to jako okoliczność łagodzącą, skazał ją na miesiąc więzienia. Minck uznała ten wyrok za skandal i domagała się pełnej, przewidzianej prawem kary.
Po śmierci Potonié-Pierre w 1898 r. Minck została zmarginalizowana przez nowe kierownictwo i poświęciła się pracy na rzecz jedności socjalistycznych organizacji kobiecych. Pod koniec życia bez powodzenia kandydowała do parlamentu, broniła również kapitana Alfreda Dreyfusa.
Zmarła 28 kwietnia 1901 r. w Paryżu i została pochowana na cmentarzu Pere-Lachaise. Po pogrzebie wielotysięczna grupa robotników, anarchistów, socjalistów i feministek wdała się w wielogodzinną bitwę z policją.
Życie prywatne.
Nie mówiła po polsku, ale uważała się za Polkę. Jej pierwszym mężem był powstaniec listopadowy Ignacy Bohdanowicz, z którym miała dwie córki: Annę i Wandę. Związek szybko się rozpadł, najpewniej z powodu stosowania przez męża przemocy. Potem miała dwóch synów z rewolucjonistą, mechanikiem Maximem Négro: Lucifer-Blanqui-Vercingetorix-Révolution i Spartacus-Blanqui-Révolution.

</doc>
<doc id="5084168" url="https://pl.wikipedia.org/wiki?curid=5084168" title="Tetsushiro Ishii">
Tetsushiro Ishii



</doc>
<doc id="5084174" url="https://pl.wikipedia.org/wiki?curid=5084174" title="FK Smoleńsk (2018)">
FK Smoleńsk (2018)

FK Smoleńsk (, ) – rosyjski klub piłkarski z siedzibą w Smoleńsku, na zachodzie kraju. Barwy klubu – czerwono-niebieskie.
Historia.
W 2018 roku, po rozwiązaniu klubu Dniepr Smoleńsk, powstał nowy klub: FK Smoleńsk (). W sezonie 2020/21 rozpoczął rozgrywki w Drugiej Dywizji.

</doc>
<doc id="5084175" url="https://pl.wikipedia.org/wiki?curid=5084175" title="Arnold Dolmetsch">
Arnold Dolmetsch

Eugène Arnold Dolmetsch (ur. 24 lutego 1858 w Le Mans, zm. 28 lutego 1940 w Haslemere) – brytyjski muzykolog, budowniczy instrumentów dawnych, skrzypek, dyrygent i kompozytor pochodzenia francuskiego.
Życiorys.
Syn organmistrza. W dzieciństwie uczył się gry na fortepianie i skrzypcach, po śmierci ojca w 1874 roku przejął prowadzenie rodzinnego biznesu. W 1879 roku wyjechał do Brukseli, gdzie uczył się prywatnie u Henri Vieuxtempsa. W latach 1881–1883 studiował w konserwatorium brukselskim. Od 1883 do 1885 roku uczył się w Royal College of Music w Londynie u Henry’ego Holmesa (skrzypce), Fredericka Bridge’a (harmonia i kontrapunkt) oraz Huberta Parry’ego (kompozycja). W latach 1885–1889 uczył gry na skrzypcach w Dulwich College. Pod koniec lat 80. XIX wieku poświęcił się studiom nad muzyką dawną. Przeszukiwał zbiory biblioteczne w poszukiwaniu manuskryptów zapomnianych wówczas dzieł i podjął się rekonstrukcji historycznych instrumentów, na których grał później z członkami własnej rodziny i uczniami. W 1890 roku po raz pierwszy wystąpił publicznie, wykonując na instrumentach z epoki dzieła takich twórców jak Byrd, Bull, Purcell i Locke. W 1891 roku dał w Londynie koncert muzyki XVI- i XVII-wiecznej, grając na violach, lutni i klawesynie. W 1893 roku skonstruował pierwszą własną lutnię, w 1894 roku klawikord, a w latach 1895–1896 pierwszy klawesyn. Od 1904 do 1911 roku przebywał w Stanach Zjednoczonych, gdzie pracował dla produkującej instrumenty muzyczne firmy Chickering &amp; Sons w Bostonie. Od 1911 do 1914 roku pracował dla wytwórni fortepianów Gaveau w Paryżu. W 1914 roku wrócił do Wielkiej Brytanii. W 1917 roku osiadł w Haslemere, gdzie prowadził atelier budowy dawnych instrumentów. W 1925 roku zainicjował Haslemere Festival of Music, odbywający się corocznie do wybuchu II wojny światowej. W 1927 roku założył Dolmetsch Foundation, która od 1929 roku wydawała własne czasopismo „The Consort”.
Swoją działalnością zapoczątkował renesans muzyki dawnej i problematykę jej wykonywania na instrumentach z epoki. Opublikował pracę "The Interpretation of the Music of the XVII and XVIII Centuries" (Londyn 1915, 2. wydanie 1946), przygotował też liczne wydania źródłowe utworów muzyki dawnej. Odznaczony został Legią Honorową (1938). Doktor honoris causa University of Durham (1939).
Życie prywatne.
Jego pierwszą żoną była Marie Morel (ślub 1878, separacja 1893, rozwód 1899). W 1899 roku ożenił się powtórnie ze swoją rozwiedzioną szwagierką, pianistką Elodie, jednak i to małżeństwo w 1903 roku zakończyło się rozwodem. Jego trzecią żoną była gambistka Mabel Johnston (1874–1969). Dzieci Arnolda i Mabel, Nathalie (ur. 1905), Rudolph (ur. 1906) i Carl Frederick (ur. 1911), także zostali muzykami grającymi na instrumentach historycznych.

</doc>
<doc id="5084188" url="https://pl.wikipedia.org/wiki?curid=5084188" title="Wełyka Fosnia">
Wełyka Fosnia

Wełyka Fosnia () – wieś na Ukrainie, w obwodzie żytomierskim, w rejonie owruckim, nad Wilszanką. W 2001 roku liczyła 1147 mieszkańców.
W XIX wieku Chwośnia Wielka (w spisie urzędowym jako Fośnia) wieś nad rzeką Julszanką w powiecie owruckim guberni wołyńskiej. W 1569 razem z Hładkowiczami stnowiła własność Charlęskich. W 1683 należała do Pruszyńskich, a później do Bajkowskich, Śnieżków.
W Fośni urodziła się Maria Pigłowska (1876–1942), córka Emilii z Bajkowskich, dama Orderu Virtuti Militari.

</doc>
<doc id="5084196" url="https://pl.wikipedia.org/wiki?curid=5084196" title="Ryszard Jabłoński (generał)">
Ryszard Jabłoński (generał)

 Ryszard Jabłoński (ur. 16 marca 1951) – generał brygady Wojska Polskiego w stanie spoczynku, były dowódca 1 Dywizji Zmechanizowanej.
Życiorys.
Ryszard Jabłoński urodził się 16 marca 1951. W 1969 podjął studia jako podchorąży w Wyższej Szkole Oficerskiej Wojsk Zmechanizowanych we Wrocławiu. Promowany w 1973 na podporucznika. Służbę zawodową rozpoczął w kompanii reprezentacyjnej Wojska Polskiego, gdzie był do 1980. W latach 1980–1983 studiował w Akademii Dowódczo-Sztabowej w byłym ZSRR po ukończeniu której powierzono mu stanowisko dowódcy batalionu piechoty zmotoryzowanej w 1 pułku zmechanizowanym w Wesołej z 1 Dywizji Zmechanizowanej. W 1984 rozpoczął służbę na stanowisku starszego oficera, następnie szefa wydziału operacyjnego w Oddziale Operacyjnym Sztabu Warszawskiego Okręgu Wojskowego, gdzie był do 1993. W 1993 ukończył Podyplomowe Studium Operacyjno–Strategiczne w Akademii Obrony Narodowej w Warszawie i objął funkcję szefa wydziału operacyjnego, następnie szefa sztabu – zastępcy dowódcy 15 Dywizji Zmechanizowanej oraz zastępcy dowódcy 16 Dywizji Zmechanizowanej. W latach 2002–2005 był dowódcą 20 Brygady Zmechanizowanej w Bartoszycach.
15 sierpnia 2004 będąc dowódcą 20BZ został awansowany na stopień generała brygady przez Prezydenta Rzeczypospolitej Polskiej Aleksandra Kwaśniewskiego. W latach 2005–2007 pełnił służbę w Warszawie na stanowisku szefa Wojewódzkiego Sztabu Wojskowego. 12 lutego 2007 objął obowiązki zastępcy dowódcy 1 Dywizji Zmechanizowanej. 8 października 2009 powierzono mu dowodzenie 1 Dywizją Zmechanizowaną w Legionowie. 10 marca 2011 w związku z zakończeniem zawodowej służby wojskowej został pożegnany przez dowódcę Wojsk Lądowych gen. broni Zbigniewa Głowienkę, który wręczył mu kordzik honorowy Wojsk Lądowych. 16 marca 2011 przeszedł w stan spoczynku. 15 sierpnia 2011 w związku z zakończeniem służby wojskowej został uhonorowany pamiątkowym ryngrafem przez Prezydenta RP Bronisława Komorowskiego.
Ordery, odznaczenia i wyróżnienia.
i inne.

</doc>
<doc id="5084202" url="https://pl.wikipedia.org/wiki?curid=5084202" title="Banówka (Tatry)">
Banówka (Tatry)



</doc>
<doc id="5084215" url="https://pl.wikipedia.org/wiki?curid=5084215" title="Alain Gillot">
Alain Gillot

Alain Y.M. Gillot (ur. 21 marca 1927 w Fougères) – francuski polityk i architekt, od 1979 do 1980 poseł do Parlamentu Europejskiego I kadencji.
Życiorys.
Z zawodu architekt, autor licznych projektów w okolicach Paryża i Vélizy-Villacoublay. Od 1973 do 1977 kierował branżową organizacją Union nationale des syndicats français d’architectes. Zaangażował się w działalność polityczną w Zgromadzeniu na rzecz Republiki. W 1979 wybrano go posłem do Parlamentu Europejskiego. Przystąpił do Europejskich Progresywnych Demokratów, należał do Komisji ds. Prawnych. We wrześniu 1980 zrezygnował z mandatu.

</doc>
<doc id="5084216" url="https://pl.wikipedia.org/wiki?curid=5084216" title="Alain Y.M. Gillot">
Alain Y.M. Gillot



</doc>
<doc id="5084226" url="https://pl.wikipedia.org/wiki?curid=5084226" title="Katedra greckokatolicka św. Wincentego i św. Jakuba we Wrocławiu">
Katedra greckokatolicka św. Wincentego i św. Jakuba we Wrocławiu



</doc>
<doc id="5084228" url="https://pl.wikipedia.org/wiki?curid=5084228" title="Koichi Kuyama">
Koichi Kuyama



</doc>
<doc id="5084232" url="https://pl.wikipedia.org/wiki?curid=5084232" title="Marcin Kobierski (aktor)">
Marcin Kobierski (aktor)

Marcin Kobierski (ur. 1976 w Krakowie) – polski aktor telewizyjny i teatralny.
Życiorys.
W 2000 roku ukończył Państwową Wyższą Szkołę Teatralną w Krakowie. Dyplom ten uzyskał spektaklami „Letnicy” (opieka pedagogiczna Krystiana Lupy) i „Czekając na orkiestrę” (reż. M. Grąbka). Tuż po studiach zaangażowany do Teatru Bagatela, zadebiutował tu rolą Siwarda w „Makbecie” (reż. W. Śmigasiewicz). Swobodnie odnajduje się w różnorodnym repertuarze od klasyki po musicale i dramaturgię współczesną. Współpracując z Grupą Rafała Kmity, występuje w Teatrze STU; ma w dorobku również rolę Koziołka Matołka. Pomaga przy młodzieżowych przedstawieniach amatorskich. Lubi podróżować i czytać książki.

</doc>
<doc id="5084236" url="https://pl.wikipedia.org/wiki?curid=5084236" title="Gannansaurus">
Gannansaurus

Gannansaurus – rodzaj wymarłego dinozaura, zauropoda z grupy Macronaria i kladu Titanosauriformes.
Skamieniałości nieznanego nauce zwierzęcia znaleziono w południowych Chinach, w prowincji Jiangxi, na terenie prefektury miejskiej Ganzhou, w gminie miejskiej Longling. Szczątki spoczywały wśród skał basenu sedymentacyjnego Ganzhou i formacji Nanxiong. Formacja ta powstała w epoce kredy późnej. Znalezione kości (właściwie wyłącznie kręgi odcinków grzbietowego i ogonowego) należały do dinozaura z grupy zauropodów. Autorzy podkreślają wagę tego odkrycia, jako że kredowe zauropody z kontynentu azjatyckiego nie należą do najczęstszych, w przeciwieństwie do swych jurajskich poprzedników. W szczególności zaś dotyczy to zauropodów kredy późnej, reprezentowanych dotychczas przez 12 zaledwie rodzajów, z których Lü i inni podają 10. Są to, począwszy od opisanego w 1983 kwezytozaura i kreowanego w 2000 "Huabeisaurus", przez cztery lata młodszego od tego ostatniego "Borealosaurus" i kreowanego rok po nim "Nemegtosaurus", dość bazalnego przedstawiciela Titanosauriformes "Erketu" o olbrzymiej szyi z 2006, opisane w 2008 "Dongyangosaurus", "Quingxiusaurus" i "Sonidosaurus", aż do opisanej rok później przez Borsuk-Białynicką jako Camarasauridae opistocelikaudii, zaliczonej później do Saltasauridae i "Baotianmansaurus" z tego samego roku.
Zbadawszy skamieniałości, paleontolodzy stwierdzili, że nowy okaz nie przedstawia istotnych podobieństw do wyżej wymienionych rodzajów zauropodów. Wydał im się natomiast podobny do euhelopa. Umieścili go w nowym rodzaju, któremu nadali nazwę "Gannansaurus", odnosząc się do miejsca znalezienia szczątków, Gannan. W rodzaju umieścili pojedynczy gatunek "Gannansaurus sinensis". Jego epitet gatunkowy również odnosi się do miejsca znalezienia skamieniałości, bierze się bowiem od greckiego "Sin" wskazującego na Chiny.
"Gannansaurus" należał do zauropodów z grupy Neosauropoda. Ta grupa olbrzymich dinozaurów dzieli się na dwie główne linie: diplodokokształtne i Macronaria. Ta ostatnia obejmuje grupę Titanosauriformes, do której również został zaliczony. Grupa Titanosauriformes wprowadzona przez Salgado i obejmuje brachiozaura i Titanosauria, a więc zaliczają się do niej brachiozaury, euhelop i Titanosauria, przy czym te dwa ostatnie tworzą razem klad Somphospondyli. W związku z podobieństwem do euhelopa w obrębie Titanosauriformes kreatorzy umieścili rodzaj "Gannansaurus" w rzeczonej grupie Somphospondyli.

</doc>
<doc id="5084248" url="https://pl.wikipedia.org/wiki?curid=5084248" title="Pomnik marszałka Józefa Piłsudskiego w Gdańsku">
Pomnik marszałka Józefa Piłsudskiego w Gdańsku

Pomnik Józefa Piłsudskiego w Gdańsku – pomnik Józefa Piłsudskiego znajdujący się w dzielnicy Strzyża.
Opis.
Na przełomie lat 80. i 90. XX wieku zrodził się pomysł postawienia w Gdańsku pomnika poświęconego Józefowi Piłsudskiemu. Został stworzony Społeczny Komitet Budowy Pomnika Marszałka J. Piłsudskiego. Jego przewodniczącym był Andrzej Zbierski, a w skład komitetu wchodzili m.in. Józef Borzyszkowski, ks. Henryk Jankowski, Andrzej Januszajtis, Jacek Taylor, Lech Wałęsa.
6 września 2005 rozstrzygnięto konkurs na projekt pomnika. Zwyciężył Tomasz Radziewicz.
11 listopada 2006 odbyła się uroczystość odsłonięcia pomnika. Wzięli w niej udział m.in. prezydent Polski na uchodźstwie Ryszard Kaczorowski, wojewoda pomorski Piotr Ołowski, prezydent Gdańska Paweł Adamowicz, arcybiskup Tadeusz Gocłowski.
Pomnik znajduje się u zbiegu alei Grunwaldzkiej i Wojska Polskiego w dzielnicy Strzyża.

</doc>
<doc id="5084250" url="https://pl.wikipedia.org/wiki?curid=5084250" title="Chwicza Kwaracchelia">
Chwicza Kwaracchelia

Chwicza Kwaracchelia (gruz. ხვიჩა კვარაცხელია; ur. 12 lutego 2001 w Tbilisi) – gruziński piłkarz grający na pozycji skrzydłowego w SSC Napoli oraz reprezentacji Gruzji.
Kariera klubowa.
Kwaracchelia jest wychowankiem Dinama Tbilisi. W seniorskiej drużynie zadebiutował 29 sierpnia 2017. Szybko jednak przeniósł się do FC Rustavi. W klubie spędził pół roku, po czym został wypożyczony do Lokomotiwu Moskwa. W Priemjer-Lidze zadebiutował 10 marca 2019 w meczu z Anży Machaczkała. Pierwszą bramkę zdobył 10 maja w starciu z Rubinem Kazań.
6 lipca 2019 podpisał kontrakt z Rubinem Kazań. W klubie zadebiutował 15 lipca w meczu Pucharu Rosji z Lokomotiwem. W tym samym starciu zdobył debiutującą bramkę. Pierwszy sezon był dla Gruzina niezwykle udany, został wybrany najlepszym młodym piłkarzem ligi.
Kariera reprezentacyjna.
Zanim Kwaracchelia zadebiutował w dorosłej kadrze występował w drużynach: U-17, U-19 i U-20. W seniorskiej reprezentacji Gruzji zadebiutował 7 czerwca 2019 w meczu z Gibraltarem. Pierwszą bramkę zdobył 14 października 2020 w starciu z Macedonią Północną.

</doc>
<doc id="5084252" url="https://pl.wikipedia.org/wiki?curid=5084252" title="Pieczerskoje (rejon smoleński)">
Pieczerskoje (rejon smoleński)



</doc>
<doc id="5084254" url="https://pl.wikipedia.org/wiki?curid=5084254" title="Khvicha Kvaratskhelia">
Khvicha Kvaratskhelia



</doc>
<doc id="5084257" url="https://pl.wikipedia.org/wiki?curid=5084257" title="Katynskoje">
Katynskoje



</doc>
<doc id="5084261" url="https://pl.wikipedia.org/wiki?curid=5084261" title="Wiazginskoje">
Wiazginskoje



</doc>
<doc id="5084280" url="https://pl.wikipedia.org/wiki?curid=5084280" title="Cannon Film Distributors">
Cannon Film Distributors



</doc>
<doc id="5084281" url="https://pl.wikipedia.org/wiki?curid=5084281" title="Golan-Globus Productions">
Golan-Globus Productions



</doc>
<doc id="5084282" url="https://pl.wikipedia.org/wiki?curid=5084282" title="Muriel Kordowicz">
Muriel Kordowicz

Muriel Kordowicz (ur. 29 maja 1949 w Warszawie) – polska tłumaczka literatury pięknej z języka serbsko-chorwackiego na język polski, poetka.
Jest absolwentką Wydziału Polonistyki Uniwersytetu Warszawskiego (UW) na kierunku "Filologia Polska i Słowiańska" (praca magisterska "Proza fabularna Isidory Sekulić" w Instytucie Filologii Słowiańskiej UW pod kierunkiem dra Jana Wierzbickiego, Warszawa 1974). Piękno jej przekładów podkreślała Łucja Danielewska. Jest autorką pojedynczych tekstów krytycznoliterackich. Bierze udział w "Poetyckiej Drodze Krzyżowej" warszawskiego i krajowego Duszpasterstwa Środowisk Twórczych (wiersze do stacji IV i VII). Jest członkiem Stowarzyszenia Pisarzy Polskich. Dorobkiem translatorskim i poetyckim Muriel Kordowicz opiekuje się Agnieszka Syska.
Twórczość poetycka.
 
Rodzina.
Jest córką Wiktora Kordowicza (1904–1982), nauczyciela, działacza społecznego i historyka ruchu ludowego. Jej bratem jest Jerzy Kordowicz (1943), popularyzator muzyki elektronicznej, dziennikarz radiowy, publicysta, realizator i reżyser dźwięku.
Bibliografia.
Muriel Kordowicz - Stowarzyszenie Pisarzy Polskich Oddział Warszawa

</doc>
<doc id="5084283" url="https://pl.wikipedia.org/wiki?curid=5084283" title="Meierijstad">
Meierijstad

Meierijstad – miasto i gmina w prowincji Brabancja Północna, w południowej Holandii. Według danych na rok 2021 gminę zamieszkiwało 81 648 osób, a gęstość zaludnienia wyniosła 443,5 os./km2. Meierijstad plasuje się na 7. miejscu pod względem liczby ludności Brabancji Północnej. Burmistrzem gminy jest Kees van Rooij.
Miejscowości.
Główne miejscowości w Meierijstad:
Klimat.
Klimat jest morski. Średnia temperatura wynosi 9 °C. Najcieplejszym miesiącem jest czerwiec (20 °C), a najzimniejszym miesiącem jest styczeń (-2 °C).
Lasy.
Około połowa terenu gminy należy do Narodowego Parku Krajobrazowego Het Groene Woud. Na terenie gminy znajdują się też Rezerwat Przyrody Wijboschbroek, Eerdse Bergen oraz De Geelders.

</doc>
<doc id="5084285" url="https://pl.wikipedia.org/wiki?curid=5084285" title="Cannon International">
Cannon International



</doc>
<doc id="5084286" url="https://pl.wikipedia.org/wiki?curid=5084286" title="Cannon Productions">
Cannon Productions



</doc>
<doc id="5084288" url="https://pl.wikipedia.org/wiki?curid=5084288" title="Katastrofa lotu Asiana Airlines 733">
Katastrofa lotu Asiana Airlines 733

Katastrofa lotu Asiana Airlines 733 – katastrofa lotnicza, która wydarzyła się 26 lipca 1993 roku nieopodal portu lotniczego w Mokpo. Boeing 737-5L9 południowokoreańskich linii Asiana Airlines uderzył w zbocze góry Ungeo. Ze 116 osób przebywających na pokładzie 68 zginęło. Katastrofa ta była największą katastrofą lotniczą pod względem liczby ofiar w Korei Południowej do czasu katastrofy lotniczej w Pusan w 2002 roku, w której zginęło 129 osób. 
Samolot.
Samolot, który uległ katastrofie to Boeing 737-5L9 o numerze rejestracyjnym HL7229, który pierwszy lot odbył 14 czerwca 1990 roku. Samolot należał do linii Maersk Air, lecz został wypożyczony do linii Asiana Airlines niespełna rok przed wypadkiem.
Katastrofa.
Planowe lądowanie miało się odbyć o 15:15. Podczas podejścia do lądowania w Mokpo panowała zła pogoda - padał rzęsisty deszcz i wiał silny wiatr. Ze względu na złe warunki atmosferyczne załoga dwukrotnie próbowała wylądować na pasie startowym nr 06 (o 15:24 i 15:28), lecz obie próby zakończyły się niepowodzeniem. Podczas trzeciego podejścia samolot zniknął z radarów. Samolot rozbił się o zbocze góry Ungeo, 7,5 kilometra na południowy zachód od lotniska, na wysokości 240 metrów. W katastrofie zginęło 68 osób, w tym obaj piloci. Był to pierwszy wypadek z udziałem Boeinga 737-500.
Dochodzenie wykazało, że główną przyczyną katastrofy był błąd pilota. Z zapisów rejestratorów było widać, że kapitan zszedł poniżej minimalnej bezwzględnej wysokości zniżania, która w tym miejscu wynosiła 1600 stóp, a samolot rozbił się na wysokości 800 stóp. Dodatkową przyczyną był brak systemu ILS na lotnisku w Mokpo, którego brak znacząco utrudnił lądowanie w warunkach ze złą widocznością. 
Załoga i pasażerowie.
W kokpicie było dwóch pilotów - kapitan Hwang In-Ki oraz drugi pilot Park Tae-Hwan. Większość pasażerów pochodziło z Korei Południowej:

</doc>
<doc id="5084294" url="https://pl.wikipedia.org/wiki?curid=5084294" title="Tałaszkinskoje">
Tałaszkinskoje



</doc>
<doc id="5084303" url="https://pl.wikipedia.org/wiki?curid=5084303" title="Cannon Film Distribution">
Cannon Film Distribution



</doc>
<doc id="5084309" url="https://pl.wikipedia.org/wiki?curid=5084309" title="Ludwinowo (obwód witebski)">
Ludwinowo (obwód witebski)

Ludwinowo – dawny folwark. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Udział.
Historia.
W czasach zaborów folwark w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 2 domach zamieszkiwało 14 osób.
Wierni należeli do parafii rzymskokatolickiej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5084312" url="https://pl.wikipedia.org/wiki?curid=5084312" title="Cannon Pictures">
Cannon Pictures



</doc>
<doc id="5084314" url="https://pl.wikipedia.org/wiki?curid=5084314" title="Marko Rjaskow">
Marko Rjaskow

Marko Iliew Rjaskow (, ur. 2 grudnia 1883 w Gabrowie, zm. 1 marca 1972 w Sofii) – bułgarski polityk i finansista, minister finansów (1935), prezes Narodowego Banku Bułgarii, ofiara represji komunistycznych.
Życiorys.
Syn kupca Ilii i Złatki. Uczył się w Gabrowie, a następnie w szkole handlowej w Swisztowie. Studia wyższe handlowe ukończył w Antwerpii. W 1905 powrócił do Bułgarii i podjął pracę w Bułgarskim Banku Rolnym w Burgasie na stanowisku księgowego. Rok później przeniósł się do Bułgarskiego Banku Kredytowego w Sofii. Od 1908 pracował w sofijskiej centrali Bułgarskiego Banku Rolnego, gdzie zajmował się uruchomieniem pierwszych w Bułgarii kredytów hipotecznych. W latach 1909-1910 odbył specjalizację w niemieckich bankach w Monachium i w Mannheim. Po powrocie do Bułgarii objął stanowisko kierownicze w filii Bułgarskiego Banku Rolnego w Plewenie.
W czasie I wojny światowej został zmobilizowany i pracował w ministerstwie wojny, zajmując się księgowością. W 1917 zakończył służbę i wrócił do Bułgarskiego Banku Kredytowego, w 1921 został jego dyrektorem. W lutym 1935 objął stanowisko prezesa Narodowego Banku Bułgarii i uczestniczył w rozmowach dotyczących spłaty kredytów bułgarskich w Austrii, Niemczech i w Wielkiej Brytanii. W kwietniu 1935 stanął na czele resortu finansów w gabinecie Andreja Toszewa. Po kilku miesiącach podał się do dymisji z powodów zdrowotnych. W lutym 1936 ponownie objął stanowisko dyrektora Bułgarskiego Banku Kredytowego.
Po przejęciu władzy przez komunistów, 13 września 1944 został aresztowany i osadzony w centralnym więzieniu w Sofii. Rjaskowowi nie postawiono zarzutów, a w kwietniu 1945 został osadzony w obozie pracy w Bobow doł. Zwolniony 9 września 1945 powrócił do pracy na stanowisko dyrektora banku, pełnił także funkcję doradcy Najwyższej Izby Gospodarczej. W grudniu 1948 rozpoczął się proces likwidacji Bułgarskiego Banku Kredytowego, a Rjaskow podał się do dymisji.
29 kwietnia 1951 Rjaskow został ponownie aresztowany i osadzony w więzieniu w Gornej Orjachowicy. Oskarżony o współpracę z wywiadem brytyjskim stanął przed sądem i został skazany na pięć lat więzienia. Osadzony w obozie w Belene, przebywał tam do roku 1954. Po uwolnieniu powrócił do Sewliewa, gdzie mieszkała jego żona, a następnie wraz z całą rodziną przeniósł się do Sofii. Zmarł 1 marca 1972.
Był żonaty (żona Radka z d. Genewa), miał troje dzieci. Pisał wspomnienia, które ukazały się drukiem w 2006, w opracowaniu Christo Janowskiego.

</doc>
<doc id="5084317" url="https://pl.wikipedia.org/wiki?curid=5084317" title="Cannon Entertainment">
Cannon Entertainment



</doc>
<doc id="5084323" url="https://pl.wikipedia.org/wiki?curid=5084323" title="Katastrofa lotu Interflug 102">
Katastrofa lotu Interflug 102

Katastrofa lotu Interflug 102 – katastrofa lotnicza, która wydarzyła się 17 czerwca 1989 roku na lotnisku Berlin-Schönefeld (dzisiaj Berlin-Brandenburg). Ił-62 linii lotniczych Interflug rozbił się za pasem startowym, zabijając 21 ze 113 osób znajdujących się na pokładzie.
Przebieg wypadku.
O godzinie 6:20 załoga uruchomiła silniki Iła-62. W wyniku pośpiechu piloci nie sprawdzili czy ster wysokości został odblokowany przed startem. Po 8 minutach samolot rozpoczął rozbieg po pasie startowym nr 25L. Po osiągnięciu prędkości V1 pilot próbował unieść dziób, aby oderwać się od ziemi, jednak maszyna nie zareagowała. Piloci uruchomili odwracacze ciągu wszystkich silników, żeby zahamować, ale zostało im zaledwie 940 metrów pasa. Samolot wyjechał poza pas startowy i z prędkością 262 km/h uderzył najpierw w zbiornik z wodą, a następnie w nasyp. Maszyna rozpadła się na 3 części i stanęła w płomieniach.

</doc>
<doc id="5084324" url="https://pl.wikipedia.org/wiki?curid=5084324" title="Łaplino">
Łaplino

Łaplino (; ) – wieś na Białorusi, w obwodzie witebskim, w rejonie dokszyckim, w sielsowiecie Porpliszcze.
Historia.
W czasach zaborów wieś w gminie Głębokie, powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 319 osób, 18 było wyznania rzymskokatolickiego, 301 prawosławnego. Jednocześnie 1 mieszkaniec zadeklarował polską przynależność narodową, 318 białoruską. Było tu 49 budynków mieszkalnych. W 1931 w 52 domach zamieszkiwało 366 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Królewszczyźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5084327" url="https://pl.wikipedia.org/wiki?curid=5084327" title="Wiera Kriepkina">
Wiera Kriepkina



</doc>
<doc id="5084333" url="https://pl.wikipedia.org/wiki?curid=5084333" title="Xavier Desparmet Fitz-Gérald">
Xavier Desparmet Fitz-Gérald

Xavier Desparmet Fitz-Gérald (ur. 13 stycznia 1861 w Béguey, zm. 1941) – francuski malarz i krytyk sztuki.
Malował krajobrazy i pejzaże morskie. W latach 1930–1936 mieszkał w Hendaye, miejscowości położonej we francuskim Kraju Basków. Wystawiał dzieła na Salonie Paryskim. Jego styl był swobodny i szybki, dobrze władał kolorem, potrafił przełożyć atmosferę Kraju Basków na płótno lub drewno.
Autor katalogu dzieł Francisca Goi "L’Oeuvre peint de Goya" (1928).
Documenty.
Archiwa są zdeponowane w Institut national d'histoire de l'art, w Paryżu.

</doc>
<doc id="5084335" url="https://pl.wikipedia.org/wiki?curid=5084335" title="Aisling Tucker Moore-Reed">
Aisling Tucker Moore-Reed

Tucker Reed, wł. Aisling Tucker Moore-Reed (ur. 15 października 1989 w Los Gatos) – amerykańska pisarka, dziennikarka i zabójczyni.
Życiorys.
Urodziła się 15 października 1989 r. w Los Gatos w Kalifornii. Jej rodzicami byli Kelly Moore i Dan Reed, oboje popularni pisarze. Jako nastolatka uczęszczała do Ashland High School, gdzie prowadziła szkolną gazetkę, zdobywając za swoje eseje nagrody w krajowych konkursach literackich.
W 2009 r. wraz z matką i siostrą Larkin postanowiła napisać powieść; dwa lata później wszystkie trzy podpisały kontrakt na trylogię z rodzaju "young adult", której pierwszy tom ("Amber House") ukazał się w 2012 r. Powieść zebrała pozytywne recenzje krytyków i czytelników, podobnie jak drugi tom cyklu ("Neverwas") z 2014 r. Dzięki zaangażowaniu Aisling w czasach studenckich na Uniwersytecie Południowej Kalifornii powstał oddział Student Coalition Against Rape. W międzyczasie Moore-Reed rozpoczęła karierę dziennikarską, publikując w "Cosmopolitan", "Grants Pass Daily Courier" i "Huffington Post". W swoich publikacjach poruszała temat walki o prawa kobiet. 
16 lipca 2016 r. Moore-Reed zastrzeliła swojego wuja Shane'a Moore'a w domu swojej babki i wkrótce została aresztowana pod zarzutem morderstwa pierwszego stopnia. Podczas przesłuchania i w czasie procesu zeznawała, że wuj chciał zmusić jej babkę do podpisania nowej wersji testamentu, a strzeliła do niego, gdy siłą wdarł się do budynku, przekonana, że zamierza zabić. Shane Moore posiadał już zakaz zbliżania się do Moore-Reed ze względu na swój agresywny charakter. Te zeznania potwierdziła m.in. jej matka. Sąd uznał, że działała w samoobronie, uznał ją winną nieumyślnego spowodowania śmierci i zwolnił z aresztu po wpłaceniu kaucji.
Wkrótce potem (pod nazwiskiem Wyn Reed) wzięła z powodzeniem udział w castingu do głównej roli w horrorze "From the Dark". W czasie kręcenia filmu personel obecny na planie uznał jej występ w scenie zabójstwa za wyjątkowo przekonujący. 
Kilka dni po zakończeniu zdjęć do filmu – w 2018 r. – policja uzyskała nagranie z telefonu komórkowego, na którym zarejestrowano śmierć Shane’a Moore’a. Stanowiło ono dowód, że jego zabójstwo nie było działaniem w samoobronie, w związku z czym została ponownie aresztowana. 27 maja 2020 r. została skazana na 6 lat i 3 miesiące więzienia.

</doc>
<doc id="5084340" url="https://pl.wikipedia.org/wiki?curid=5084340" title="Wędrowiec. Tygodnik Ilustracyjny Dla Wszystkich">
Wędrowiec. Tygodnik Ilustracyjny Dla Wszystkich

Wędrowiec. Tygodnik Ilustracyjny Dla Wszystkich – tygodnik dla dzieci i młodzieży wydawany w latach 1937–1939, prezentujący głównie historyjki obrazkowe o tematyce przygodowej i podróżniczej. 

</doc>
<doc id="5084345" url="https://pl.wikipedia.org/wiki?curid=5084345" title="Władimir Warankin">
Władimir Warankin

Władimir Warankin (ur. 12 listopada 1902 w Niżnym Nowogrodzie, zm. 3 października 1938 w Moskwie) – rosyjski pisarz piszący w języku esperanto.
Życiorys.
Urodził się w 1902 roku w Niżnym Nowogrodzie, jego matka była bibliotekarką. Władimir zaczął uczyć się języka esperanto w 1919 roku; szybko stał się ważnym przedstawicielem lokalnej społeczności esperanckiej. Napisał kilka podręczników do języka esperanto (między innymi "Teorio de Esperanto" i "Esperanto por laboristoj") i powieść "Metropoliteno". W nocy z 7 na 8 lutego 1938 roku został aresztowany i następnie oskarżony o sabotaż, szerzenie antysowieckiej propagandy i szpiegostwo. W październiku tego samego roku został skazany i stracony. 11 maja 1957 roku został oczyszczony przez sąd ze wszystkich zarzutów.

</doc>
<doc id="5084357" url="https://pl.wikipedia.org/wiki?curid=5084357" title="Piotr Czołchański">
Piotr Czołchański

Piotr Czołchański (ur. w 1755 roku, zm. 6 stycznia 1833) – polski szlachcic, właściciel licznych dóbr ziemskich, m.in. Łasku i Prażmowa. Należał do rodziny legitymującej się herbem Sas, wywodzącej się z terenów Wołynia i Podola. Ich gniazdem rodowym był Kamień Czołhański (obecnie Teofipol).
Piotr Czołchański przybył do Warszawy po stracie rodziców i pełnił różne funkcje urzędnicze. W okresie przedrozbiorowym był radcą województwa mazowieckiego i szambelanem królewskim. Zgromadził znaczny majątek i był fundatorem kościołów w Łasku i Prażmowie. Zmarł 6 stycznia 1833 i został pochowany w kryptach kolegiaty w Łasku.

</doc>
<doc id="5084358" url="https://pl.wikipedia.org/wiki?curid=5084358" title="Makyta">
Makyta

Makyta (923 m n.p.m.) – szczyt w głównym grzbiecie Jaworników w Karpatach Zachodnich, którym w tym miejscu biegnie dział wód Wagu i Morawy oraz granica państwowa czesko-słowacka.
Położenie.
Szczyt leży w zachodniej części głównego grzbietu Jaworników, który w tym miejscu biegnie dalej w kierunku południowo-zachodnim, lecz już ze znacznym odchyleniem ku południowi. Jego rozległy masyw jest ostatnim – idąc ku południowemu zachodowi – elementem łańcucha Jaworników. Na północnym wschodzie od centralnej części głównego grzbietu tych gór oddziela go odległa o 2,6 km przełęcz Papajské sedlo (691 m n.p.m.). Na południowym zachodzie długi na nieco ponad 10 km, systematycznie obniżający się grzbiet opada aż na Przełęcz Łyską (słow. "Lyský priesmyk", cz. "Lyský průsmyk"), 510 m n.p.m.), oddzielającą Jaworniki od Białych Karpat.
Szeroko pojęty masyw Makyty zajmuje powierzchnię ok. 60 km², mniej więcej po połowie w Czechach i na Słowacji. Stoki czeskie (północno-zachodnie) znajdują się w gminach Huslenky i Valašská Senice w kraju zlińskim, natomiast stoki słowackie (południowo-wschodnie) znajdują się w gminach Lazy pod Makytou i Lysá pod Makytou w kraju trenczyńskim.
Geologia.
Prawie cały masyw Makyty zbudowany jest z różnorodnych skał osadowych, zaliczanych do fliszu karpackiego. Są to głównie piaskowce o różnym uziarnieniu i lepiszczu, zlepieńce, iłowce, margle i margliste łupki, pochodzące z paleocenu i eocenu. Kopułę szczytową budują głównie piaskowce i drobnoziarniste zlepieńce warstw luhaczowickich pochodzące ze środkowego eocenu.
Charakterystyka.
Masyw Makyty jest bardzo rozbudowany. Od szczytu we wszystkich kierunkach wybiegają długie 4–10 kilometrowe grzbiety, wysokości 600–800 m n.p.m., które niżej również rozgałęziają się wachlarzowato. Rozdzielają je głębokie, z reguły kręte i znacznie rozgałęzione doliny potoków. Wschodnią i południową część masywu odwadniają mniejsze i większe potoki, będące prawymi dopływami Bielej vody (dopływ Wagu). Część północną i północno-wschodnią odwadniają lewobrzeżne dopływy Górnej (Vsetinskiej) Beczwy. Część południowo-wschodnią masywu odwadnia również dopływ Górnej Beczwy, rzeka Senice, której źródła znajdują się na wysokości ok. 840 m n.p.m., prawie pod samym szczytem Makyty. Na północnym stoku kopuły szczytowej, na wysokości ok. 780 m n.p.m., znajduje się źródło siarczkowej wody mineralnej.
Górne partie góry tworzą rozległą i dość płaską wierzchowinę, rozciągającą się na wysokości 820–860 m n.p.m., z której w jej części wschodniej wystaje również nieco spłaszczona kopuła szczytowa góry.
Przyroda i jej ochrona.
Cały rozległy masyw Makyty jest w znacznej części zalesiony. Zwarte kompleksy leśne pokrywają zwłaszcza północną część masywu, podczas gdy w części południowej są one porozrywane przez stare osadnictwo polaniarskie: rodowe osiedla i „samoty”, otoczone dawnymi pastwiskami i łąkami kośnymi, sięgają lokalnie do wysokości 650–700 m n.p.m. (dotyczy to zwłaszcza doliny rzeki Senice). Dominują lasy bukowo-jodłowe z domieszką świerka, jawora, jarzębiny, lokalnie brzozy. Miejscami występują większe areały monokultur świerkowych. Wśród fauny masywu wyróżniają się trzy największe drapieżniki tej części Europy: niedźwiedź brunatny, wilk i ryś, które tędy migrują z terenów Słowacji na Morawy.
Cała czeska część masywu objęta jest ochroną w granicach CHKO Beskydy (czes. Chráněná krajinná oblast Beskydy), natomiast zdecydowana większość słowackich stoków masywu leży w granicach CHKO Kysuce (słow. Chránená krajinná oblasť Kysuce).
Turystyka.
Góra jest dostępna kilkoma szlakami turystycznymi, dość długimi, bo rozpoczynającymi się z reguły w miejscowościach u stóp masywu. Przez szczyt Makyty biegnie czerwono znakowany szlak turystyczny z Pulčína (po stronie czeskiej) na Papajské sedlo. Na szczyt wyprowadzają również szlaki: niebieski z Francovej Lhoty (po stronie czeskiej) oraz żółty z Lysej pod Makytou i zielony z osady Krivé w Lazach pod Makytou (po stronie słowackiej). W pobliże szczytu wyprowadza również po stronie czeskiej zielony szlak z osady Huslenek zwanej Uherská (w dolinie potoku Zdĕchovka). Z racji dość długich dojść szczyt nie jest zbyt często odwiedzany. Istniejąca kiedyś na szczycie drewniana wieża jest od dawna zniszczona. Aktualny stan zalesienia sprawia, że nie oferuje on teraz praktycznie żadnych widoków. Na szczycie znajduje się zadaszony stół z ławami oraz puszka z książką wpisów.

</doc>
<doc id="5084362" url="https://pl.wikipedia.org/wiki?curid=5084362" title="Chisławiczskoje">
Chisławiczskoje



</doc>
<doc id="5084377" url="https://pl.wikipedia.org/wiki?curid=5084377" title="Herb Korca">
Herb Korca

Herb Korca – jeden z symboli ukraińskiego miasta Korzec.
Opis herbu.
Herb składa się z czerwonej tarczy z brązową, zdobną bordiurą. W centralnej części znajduje się płynącą po rzece żółtą barkę, ozdobioną dwiema głowami lwów. Na barce znajduje się baszta, również barwy żółtej. Baszta ta wyglądem nawiązuje do wieży zamku w Korcu.

</doc>
<doc id="5084380" url="https://pl.wikipedia.org/wiki?curid=5084380" title="AWSD (ujednoznacznienie)">
AWSD (ujednoznacznienie)

AWSD to skrót oznaczający:

</doc>
<doc id="5084381" url="https://pl.wikipedia.org/wiki?curid=5084381" title="Siby Mathew Peedikayil">
Siby Mathew Peedikayil

Siby Mathew Peedikayil (ur. 6 grudnia 1970 w Meloram) – hinduski duchowny katolicki posługujący w Papui-Nowej Gwinei, misjonarz, biskup diecezjalny Aitape od 2021.
Życiorys.
Prezbiterat.
Święcenia kapłańskie otrzymał 1 lutego 1995 w zgromadzeniu Głosicieli Dobrej Nowiny. Po święceniach był przez kilka lat prokuratorem w seminarium w Andra Pradesh. W 1998 wyjechał do Papui-Nowej Gwinei i podjął pracę misyjną w diecezji Vanimo. Był m.in. rektorem miejscowych seminariów, wikariuszem biskupim ds. duszpasterskich oraz wikariuszem generalnym diecezji. W latach 2008–2014 kierował indyjską prowincją zakonną.
Episkopat.
13 maja 2021 papież Franciszek mianował go biskupem diecezjalnym Aitape. Sakry udzielił mu 26 września 2021 kardynał John Ribat.

</doc>
<doc id="5084383" url="https://pl.wikipedia.org/wiki?curid=5084383" title="Mentalność ofiary">
Mentalność ofiary

Mentalność ofiary jest nabytą cechą osobowości, charakteryzującą się tendencją do uważania siebie za ofiarę wrogich czynów innych ludzi i podtrzymywania tego poglądu nawet w obliczu dowodów przeczących zaistnieniu takich okoliczności. Rozwój mentalności ofiary zależy od procesów rozumowania i atrybucji. W niektórych przypadkach ludzie z mentalnością ofiary faktycznie byli ofiarami złych czynów innych osób, albo cierpieli bez własnej winy. Jednakże takie sytuacje nie muszą koniecznie powodować powstania tego syndromu.
Termin ten jest także używany w odniesieniu do tendencji do obwiniania innych ludzi za własne problemy, co także jest nazywane wiktymizacją.
Mentalność ofiary jest głównie nabyta, na przykład od członków rodziny lub tworzy się wskutek różnych przeżyć z okresu dzieciństwa. Także przestępcy często myślą o sobie w kategoriach mentalności ofiary, wierząc że są etycznymi ludźmi, którzy dokonują przestępstw tylko w reakcji na zepsucie świata, a władze nieuczciwie ich prześladują.
Geneza.
W podstawowym sensie, ofiarą jest każdy kto doświadcza urazu, utraty, lub cierpienia w efekcie jakiegoś wydarzenia lub serii wydarzeń. To negatywne doświadczenie nie jest jednak wystarczające do pojawienia się poczucia bycia ofiarą. Ludzie mogą identyfikować się jako ofiary, jeśli wierzą, że:
Pragnienie współczucia jest kluczowe pod tym względem, że samo wystąpienie szkodliwego zdarzenia nie jest wystarczające dla powstania poczucia bycia ofiarą. W tym celu potrzeba dodatkowo uważać szkodę za nieoczekiwaną, niesprawiedliwą i niemoralną, coś przed czym nie sposób było się uchronić. Potrzeba uzyskania współczucia i zrozumienia może pojawić się z biegiem czasu.
Osoba z mentalnością ofiary może wierzyć, że:
Mentalność ofiary bywa skutkiem przemocy. Osoby nią dotknięte zwykle doświadczyły kryzysu lub traumy.
W swej istocie mentalność ofiary jest sposobem uniknięcia odpowiedzialności i krytyki, uzyskania uwagi i współczucia, oraz opanowania własnego uczucia gniewu.
Cechy.
Mentalność ofiary może manifestować się w szeregu różnych zachowań oraz sposobów myślenia i mówienia:
Mentalność ta typowo wiąże się z nastawieniem pesymistycznym, użalaniem się nad sobą i skrytym gniewem Ludzie ci mogą ułożyć przekonujące i złożone wyjaśnienia wspierające ich przekonania, a następnie użyć ich do wytłumaczenia sobie i innym danej sytuacji.
Ludzie z mentalnością ofiary mogą również:
Mentalność ofiary może być odzwierciedlona w manierach językowych, np.
Inne cechy mentalności ofiary obejmują:
Ofiary maltretowania i manipulacji.
Ofiary maltretowania i manipulacji często zostają schwytane w pułapce widzenia siebie w roli ofiary. Psychologiczny profil wiktymizacji obejmuje ciągłe poczucie beznadziejności, bierności, utraty kontroli, pesymizm, negatywne myślenie, silne poczucie winy, wstydu, samooskarżanie i smutek. Ten sposób myślenia wciąga człowieka w otchłań beznadziei i desperacji. Długi czas może być potrzebny terapeucie na zbudowanie relacji zaufania z ofiarą. Często istnieje zgeneralizowana nieufność do autorytetów i oczekiwanie zranienia i wykorzystania.
Wyzwolenie.
W 2005 roku, badania prowadzone przez psychologa Charlesa R. Snydera wskazały, że jeśli osoba z mentalnością ofiary wybaczy sobie i zaakceptuje sytuację która ją do tego doprowadziła, symptomy zespołu wstrząsu pourazowego i wrogości mogą zostać opanowane
Dla dorastających ofiar grupy wsparcia oraz psychodrama pozwalają na zdobycie realistycznej oceny przeszłych traum. Pozwalają one też poznać własne emocje i wyrazić je w kontrolowany sposób. Grupy wsparcia umożliwiają ćwiczenie asertywności i uzyskiwanie zdrowego wsparcia bez wzmacniania szkodliwych sposobów myślenia.
Inne skuteczne techniki terapeutyczne opierają się na ideach inteligencji emocjonalnej, terapii poznawczo-behawioralnej i umiejscowieniu kontroli. Te metody dowiodły swej skuteczności w rozpoznaniu i zmianie mentalności.
Trauma i mentalność ofiary.
Trauma może podkopać pozytywne nastawienie wobec świata jako sprawiedliwego i rozsądnego miejsca. Badania naukowe dowodzą, że potwierdzenie traumy jest istotne dla psychicznego uzdrowienia. Jest zupełnie normalne, że ofiary chcą aby sprawcy wzięli odpowiedzialność za swoje czyny. De Lint i Marmo odkryli istnienie „antywiktymizacji” – nastawienia społecznego w którym oczekuje się od ofiar okazywania hartu ducha i nieokazywania bólu, który jest odbierany jako oznaka słabości. To tworzy środowisko w którym ofiara okazuje ból, tylko po to aby być za to osądzoną.
Wiktymologia jest nauką o społecznym odbiorze ofiar i ich cierpienia z socjologicznego i psychologicznego punktu widzenia. Ludzie będący ofiarami przestępstw mają skomplikowany stosunek do etykiety „ofiary”, mogą czuć się zobowiązani do jej zaakceptowania aby uzyskać pomoc; mogą czuć, że akceptacja tej etykietki jest konieczna dla uniknięcia winy; mogą chcieć odrzucić ją aby uniknąć stygmatyzacji, albo dać sobie poczucie kontroli; mogą akceptować tę rolę, pożądając raczej sprawiedliwości niż współczucia. Może zaistnieć fałszywa dychotomia ról ofiary i kogoś kto przeżył traumę.

</doc>
<doc id="5084388" url="https://pl.wikipedia.org/wiki?curid=5084388" title="Natasza Andonowa">
Natasza Andonowa

Natasza Andonowa (mac. Наташа Андонова; ur. 4 grudnia 1993 w Negotinie) – północnomacedońska piłkarka, kapitan i królowa strzelczyń reprezentacji narodowej. Od 2019 roku gra w Levante UD Femenino. Jest młodszą siostrą Sijcze Andonowej, która również gra w piłkę nożną.
Kariera.
Andonowa rozpoczęła karierę piłkarską w macedońskim klubie ZFK Tikvešanka. Po raz pierwszy zwróciła na siebie uwagę obserwatorów podczas mistrzostw Europy U-19, które odbywały się w 2010 roku w Macedonii. Mimo gry w najsłabszej drużynie rozgrywek (3 mecze, 3 porażki, bilans bramkowy 1-19) Andonowa zdobyła jedyną bramkę dla swojej reprezentacji narodowej w meczu z Francją, oraz została uznana za najlepszą zawodniczkę turnieju. Od tego czasu reprezentowała już barwy seniorskiej reprezentacji. Latem 2010 roku Andonowa przeniosła się do ZFK Borec Wełes. W barwach tego klubu grała w eliminacjach do Ligi Mistrzyń 2010/11, w zimowym okienku transferowym tego sezonu z kolei wykupił ją zespół z Niemiec, 1. FFC Turbine Poczdam, triumfator rozgrywek Ligi Mistrzyń 2009/10, w którym grała wraz ze swoją siostrą. Do pierwszej drużyny przebiła się w lutym, w tym samym miesiącu rozegrała swój pierwszy mecz w Bundeslidze. Pierwszego gola dla Turbine strzeliła w półfinale Pucharu Niemiec przeciwko Bayernowi Monachium. W maju 2015 Andonowa opuściła Turbine, przechodząc do drużyny mistrza Szwecji, FC Rosengård, który poszukiwał napastniczki po odejściu Anji Mittag do Paris Saint-Germain. 
W dniu 31 stycznia 2017 roku Paris Saint-Germain ogłosił, że osiągnięto porozumienie w sprawie podpisania kontraktu z Andonową do końca sezonu 2017. W PSG Andonowa grała z numerem 15. Po wygaśnięciu kontraktu z PSG Andonowa dołączyła do FC Barcelony w czerwcu 2017 roku. Od 2019 roku jest zawodniczką Levante UD Femenino.

</doc>
<doc id="5084389" url="https://pl.wikipedia.org/wiki?curid=5084389" title="Mărgău (gmina)">
Mărgău (gmina)

Mărgău – gmina w Rumunii, w okręgu Kluż. Obejmuje miejscowości Bociu, Buteni, Ciuleni, Mărgău, Răchițele i Scrind-Frăsinet. W 2011 roku liczyła 1484 mieszkańców.

</doc>
<doc id="5084391" url="https://pl.wikipedia.org/wiki?curid=5084391" title="Mărgău">
Mărgău

Mărgău – wieś w Rumunii, w okręgu Kluż, w gminie Mărgău. W 2011 roku liczyła 404 mieszkańców.

</doc>
<doc id="5084392" url="https://pl.wikipedia.org/wiki?curid=5084392" title="Bociu">
Bociu

Bociu – wieś w Rumunii, w okręgu Kluż, w gminie Mărgău. W 2011 roku liczyła 63 mieszkańców.

</doc>
<doc id="5084394" url="https://pl.wikipedia.org/wiki?curid=5084394" title="Buteni (okręg Kluż)">
Buteni (okręg Kluż)

Buteni – wieś w Rumunii, w okręgu Kluż, w gminie Mărgău. W 2011 roku liczyła 67 mieszkańców.

</doc>
<doc id="5084395" url="https://pl.wikipedia.org/wiki?curid=5084395" title="Ciuleni (okręg Kluż)">
Ciuleni (okręg Kluż)

Ciuleni – wieś w Rumunii, w okręgu Kluż, w gminie Mărgău. W 2011 roku liczyła 78 mieszkańców.

</doc>
<doc id="5084397" url="https://pl.wikipedia.org/wiki?curid=5084397" title="Răchițele">
Răchițele

Răchițele – wieś w Rumunii, w okręgu Kluż, w gminie Mărgău. W 2011 roku liczyła 701 mieszkańców.

</doc>
<doc id="5084399" url="https://pl.wikipedia.org/wiki?curid=5084399" title="Scrind-Frăsinet">
Scrind-Frăsinet

Scrind-Frăsinet – wieś w Rumunii, w okręgu Kluż, w gminie Mărgău. W 2011 roku liczyła 171 mieszkańców.

</doc>
<doc id="5084400" url="https://pl.wikipedia.org/wiki?curid=5084400" title="Mărișel (gmina)">
Mărișel (gmina)

Mărișel – gmina w Rumunii, w okręgu Kluż. Obejmuje tylko jedną miejscowość Mărișel. W 2011 roku liczyła 1488 mieszkańców.

</doc>
<doc id="5084401" url="https://pl.wikipedia.org/wiki?curid=5084401" title="Stadthalle Graz">
Stadthalle Graz

Stadthalle Graz – hala widowiskowo-sportowa w Grazu, w Austrii. Została otwarta 6 października 2002 roku. Koszt budowy wyniósł 38,3 mln €, z czego 60% kwoty pokryto z budżetu Styrii, a 40% ze środków miasta Graz. Głównym architektem hali był Klaus Kada.
Hala znajduje się na terenie kompleksu budynków miejskich targów (Messe Graz) i jest z nimi połączona. Obiekt służy do organizacji różnych imprez, kongresów, widowisk, koncertów czy wydarzeń sportowych. Charakterystycznym elementem obiektu jest zadaszenie, które od strony głównego wejścia wychodzi poza obrys areny, przykrywając także przestrzeń przed wejściem i znajdujący się tam przystanek tramwajowy. W zależności od konfiguracji, hala może pomieścić różną liczbę gości, maksymalnie jest to 14 520 osób, ale np. w przypadku organizacji zawodów sportowych, przy ustawieniu trybun z miejscami siedzącymi, ich pojemność wyniesie 5561 widzów.
Z wydarzeń sportowych, jakie odbywały się w hali, do najważniejszych należy organizacja części spotkań mistrzostw Europy w piłce ręcznej w latach 2010 oraz 2020.

</doc>
<doc id="5084403" url="https://pl.wikipedia.org/wiki?curid=5084403" title="Mărișel">
Mărișel

Mărișel – wieś w Rumunii, w okręgu Kluż, w gminie Mărișel. W 2011 roku liczyła 1488 mieszkańców.

</doc>
<doc id="5084407" url="https://pl.wikipedia.org/wiki?curid=5084407" title="Mica (gmina w okręgu Kluż)">
Mica (gmina w okręgu Kluż)

Mica – gmina w Rumunii, w okręgu Kluż. Obejmuje miejscowości Dâmbu Mare, Mănăstirea, Mica, Nireș, Sânmărghita, Valea Cireșoii i Valea Luncii. W 2011 roku liczyła 3566 mieszkańców.

</doc>
<doc id="5084409" url="https://pl.wikipedia.org/wiki?curid=5084409" title="Mica (okręg Kluż)">
Mica (okręg Kluż)

Mica – wieś w Rumunii, w okręgu Kluż, w gminie Mica. W 2011 roku liczyła 642 mieszkańców.

</doc>
<doc id="5084410" url="https://pl.wikipedia.org/wiki?curid=5084410" title="Dâmbu Mare">
Dâmbu Mare

Dâmbu Mare – wieś w Rumunii, w okręgu Kluż, w gminie Mica. W 2011 roku liczyła 82 mieszkańców.

</doc>
<doc id="5084411" url="https://pl.wikipedia.org/wiki?curid=5084411" title="Mănăstirea (okręg Kluż)">
Mănăstirea (okręg Kluż)

Mănăstirea – wieś w Rumunii, w okręgu Kluż, w gminie Mica. W 2011 roku liczyła 708 mieszkańców.

</doc>
<doc id="5084412" url="https://pl.wikipedia.org/wiki?curid=5084412" title="Nireș (okręg Kluż)">
Nireș (okręg Kluż)

Nireș () – wieś w Rumunii, w okręgu Kluż, w gminie Mica. W 2011 roku liczyła 1088 mieszkańców.

</doc>
<doc id="5084413" url="https://pl.wikipedia.org/wiki?curid=5084413" title="Sânmărghita (okręg Kluż)">
Sânmărghita (okręg Kluż)

Sânmărghita () – wieś w Rumunii, w okręgu Kluż, w gminie Mica. W 2011 roku liczyła 953 mieszkańców.

</doc>
<doc id="5084414" url="https://pl.wikipedia.org/wiki?curid=5084414" title="Valea Cireșoii">
Valea Cireșoii

Valea Cireșoii () – wieś w Rumunii, w okręgu Kluż, w gminie Mica. W 2011 roku liczyła 3 mieszkańców.

</doc>
<doc id="5084415" url="https://pl.wikipedia.org/wiki?curid=5084415" title="Valea Luncii">
Valea Luncii

Valea Luncii () – wieś w Rumunii, w okręgu Kluż, w gminie Mica. W 2011 roku liczyła 90 mieszkańców.

</doc>
<doc id="5084418" url="https://pl.wikipedia.org/wiki?curid=5084418" title="Mihai Viteazu (gmina w okręgu Kluż)">
Mihai Viteazu (gmina w okręgu Kluż)

Mihai Viteazu – gmina w Rumunii, w okręgu Kluż. Obejmuje miejscowości Cheia, Cornești i Mihai Viteazu. W 2011 roku liczyła 5423 mieszkańców.

</doc>
<doc id="5084419" url="https://pl.wikipedia.org/wiki?curid=5084419" title="Nałęczów Zdrój">
Nałęczów Zdrój

Nałęczów Zdrój Sp. z o.o. – przedsiębiorstwo produkujące wodę butelkowaną Cisowianka. Zakład znajduje się Drzewcach w gminie Nałęczów, województwo lubelskie. Ma w ofercie wodę silnie i lekko gazowaną oraz niegazowaną. Wersja eksportowa nosi nazwę "Perlage".
Zakład korzysta ze znajdujących się na głębokości 100 m pokładów wody mineralnej. Zajmuje ok. 20 tys. m2, na których znajduje się 8 linii butelkujących.
W 2015 r. przedsiębiorstwo było liderem polskiego rynku wód mineralnych (w 2 kategoriach – wód gazowanych i niegazowanych.
Historia.
Wodę mineralną Cisowianka zaczęto wydobywać ze złóż wodonośnych w 1979 roku. Nazwa „Cisowianka” pochodzi od fikcyjnego uzdrowiska „Cisy”, które zostało opisane w powieści Stefana Żeromskiego "Ludzie bezdomni". 

</doc>
<doc id="5084421" url="https://pl.wikipedia.org/wiki?curid=5084421" title="Mihai Viteazu (okręg Kluż)">
Mihai Viteazu (okręg Kluż)

Mihai Viteazu () – wieś w Rumunii, w okręgu Kluż, w gminie Mihai Viteazu. W 2011 roku liczyła 4129 mieszkańców.

</doc>
<doc id="5084422" url="https://pl.wikipedia.org/wiki?curid=5084422" title="Fritz Pott">
Fritz Pott

Fritz Pott (ur. 23 kwietnia 1939 w Kolonii, zm. 11 stycznia 2015 tamże) – niemiecki piłkarz grający na pozycji obrońcy, reprezentant kraju, trener.
Kariera piłkarska.
Wczesna kariera.
Fritz Pott karierę piłkarską rozpoczął w 1946 roku w juniorach Rot-Weiss Zollstock, w którym w 1957 roku przeszedł do profesjonalnej drużyny klubu. W 1958 roku przeszedł do występującego w Oberlidze zachodniej FC Köln, podobnie jak Hans Schäfer w 1948 roku do "Kozłów" z Rot-Weiss Zollstock. Z "Kozłami" czterokrotnie zdobył mistrzostwo (1960, 1961, 1962, 1963) oraz wicemistrzostwo Oberligi zachodniej (1959). Jednak debiut w drużynie "Kozłów" zaliczył dopiero 3 kwietnia 1960 roku pod wodzą trenera Oswalda Pfaua w wygranym ligowym meczu wyjazdowym z Alemannią Aachen. "Kozły" w finale mistrzostw Niemiec 25 czerwca 1960 roku na Waldstadion we Frankfurcie nad Menem przegrały 3:2 z Hamburgerem SV i tym samym "Kozły" z Pottem w składzie (nie wystąpił w finale), sięgnęły po wicemistrzostwo Niemiec. W sezonie 1960/1961 Pott rozegrał 13 meczów, natomiast w sezonie 1961/1962 jako następca Georga Stollenwerka pod wodzą trenera Zlatko Čajkovskiego został podstawowym zawodnikiem "Kozłów", który miał spory udział w zdobyciu mistrzostwa Niemiec 1961/1962 po wygranej 4:0 w finale z FC Nürnberg, rozegranym 12 maja 1962 roku na Stadionie Olimpijskim w Berlinie Zachodnim na oczach 82 700 widzów, w którym Pott w 71. minucie zdobył gola na 4:0, ustalając tym samym wynik meczu, natomiast w Pucharze Miast Targowych zakończyły rozgrywki już po pierwszej rundzie po przegranej rywalizacji z naszpikowanym gwiazdami włoskim Interem Mediolan (4:2 i 0:2, dod. 3:5), takimi jak m.in.: Mario Corso, Giacinto Facchetti, Luis Suárez. Jednak w sezonie 1962/1963 – ostatnim sezonie przez utworzeniem Bundesligi "Kozły" przegrały w finale 3:1 z Borussią Dortmund i tym samym zdobyły wicemistrzostwo Niemiec, natomiast w Pucharze Europy niespodziewanie odpadły po pierwszej rundzie po przegranej rywalizacji ze szkockim FC Dundee (1:8, 4:0).
Bundesliga.
W sezonie 1963/1964 "Kozły" pod wodzą trenera Georga Knöpflego wygrały pierwszą edycję Bundesligi, będącymi od tej pory mistrzostwami Niemiec, a Pott rozegrał 27 meczów, w których zdobył 1 gola. W sezonie 1964/1965 zdobył z "Kozłami" wicemistrzostwo Niemiec, natomiast w Pucharze Europy dotarły do ćwierćfinału, w którym przegrały rywalizację z angielskim FC Liverpoolem (0:0, 0:0, dod. 2:2 – porażka po rzucie monetą w Rotterdamie).
Ponadto z "Kozłami" zdobył Puchar Niemiec 1967/1968 (wygrana w finale 4:1 z VfL Bochum na Südweststadion w Ludwigshafen am Rhein oraz dotarł do finału Pucharu Niemiec 1969/1970 (przegrana w finale 1:2 z Kickers Offenbach na Niedersachsenstadion w Hanowerze, natomiast w Pucharze Zdobywców Pucharów 1968/1969 "Kozły" wodzą trenera Hansa Merkle dotarły do półfinału, w którym ich przeciwnikiem była utytułowana hiszpańska FC Barcelona, z którą w pierwszym meczu, rozegranym 2 kwietnia 1969 roku zremisowały 2:2, jednak w meczu rewanżowym, rozegranym 19 kwietnia 1969 roku "Kozły" przegrały z "Dumą Katalonii" 1:4 i tym samym zakończyły udział w rozgrywkach.
Po sezonie 1969/1970 Pott odszedł z klubu.
Ostatni sezon.
Fritz Pott w sezonie 1970/1971 reprezentował barwy SpVgg Frechen 20, po czym zakończył karierę piłkarską.
Łącznie rozegrał 283 mecze, w których zdobył 10 goli (151 meczów/4 gole w Bundeslidze, 68 meczów/3 gole w Oberlidze zachodniej, 10 meczów/1 gol w mistrzostwach Niemiec, 18 meczów/2 gol3 w Pucharze Niemiec, 11 meczów w Pucharze Zachodnim, 25 meczów w europejskich pucharach).
Kariera reprezentacyjna.
Fritz Pott 31 marca 1957 roku zadebiutował w reprezentacji RFN U-18 w wygranym 4:1 meczu towarzyskim z reprezentacją Anglii U-18 rozegranym w Oberhausen, w którym grał na obronie w parze z Karlem-Heinzem Schnellingerem. W tym samym roku wraz z reprezentacją RFN U-18 wziął udział w mistrzostwach Europy U-18 w Hiszpanii, na których wystąpił we wszystkich dwóch meczach fazy grupowej rozegranych w Madrycie: w przegranych - z reprezentacją Włoch U-18 (0:2) oraz z reprezentacją Turcji U-18 (1:2), a reprezentacja RFN U-18 zajęła ostatnie - 3. miejsce w Grupie A i tym samym zakończyła udział w turnieju.
Natomiast w seniorskiej reprezentacji RFN w latach 1962–1964 rozegrał 3 mecze. Debiut zaliczył 24 października 1962 roku na Neckarstadion w Stuttgarcie w zremisowanym 2:2 meczu towarzyskim z reprezentacją Francji, natomiast ostatni mecz rozegrał 29 kwietnia 1964 roku w Ludwigshafen am Rhein przegranym 3:4 meczu towarzyskim z reprezentacją Czechosłowacji.
Kariera trenerska.
Fritz Pott po zakończeniu kariery piłkarskiej rozpoczął karierę trenerską. Trenował SpVg Frechen 20 (1971–1974), SC Brühl 06/45 (1974–1975) oraz Viktorię Kolonia (1978–1979 – awans do 2. Bundesligi w sezonie 1977/1978).
Pozostała działalność.
Fritz Pott pracował również popołudniami jako urzędnik przemysłowy. W 1972 roku założył firmę sprzątającą budynki w Hürth.
Życie prywatne.
Fritz Pott był synem Alexandrine (1906–1978) i Heinricha (1899–1966). Mieszkał w dzielnicy Kolonii – Junkersdorf, gdzie zmarł 11 stycznia 2015 roku. Został pochowany w grobie rodzinnym na cmentarzu Südfriedhof w Kolonii (kwatera nr 42).

</doc>
<doc id="5084424" url="https://pl.wikipedia.org/wiki?curid=5084424" title="Cheia (okręg Kluż)">
Cheia (okręg Kluż)

Cheia () – wieś w Rumunii, w okręgu Kluż, w gminie Mihai Viteazu. W 2011 roku liczyła 525 mieszkańców.

</doc>
<doc id="5084425" url="https://pl.wikipedia.org/wiki?curid=5084425" title="Cornești (gmina Mihai Viteazu)">
Cornești (gmina Mihai Viteazu)

Cornești () – wieś w Rumunii, w okręgu Kluż, w gminie Mihai Viteazu. W 2011 roku liczyła 769 mieszkańców.

</doc>
<doc id="5084427" url="https://pl.wikipedia.org/wiki?curid=5084427" title="Mintiu Gherlii (gmina)">
Mintiu Gherlii (gmina)

Mintiu Gherlii – gmina w Rumunii, w okręgu Kluż. Obejmuje miejscowości Bunești, Mintiu Gherlii, Nima, Pădurenii, Petrești i Salatiu. W 2011 roku liczyła 3746 mieszkańców.

</doc>
<doc id="5084428" url="https://pl.wikipedia.org/wiki?curid=5084428" title="Rudnianskoje (obwód smoleński)">
Rudnianskoje (obwód smoleński)



</doc>
<doc id="5084433" url="https://pl.wikipedia.org/wiki?curid=5084433" title="Mintiu Gherlii">
Mintiu Gherlii

Mintiu Gherlii – wieś w Rumunii, w okręgu Kluż, w gminie Mintiu Gherlii. W 2011 roku liczyła 1550 mieszkańców.

</doc>
<doc id="5084435" url="https://pl.wikipedia.org/wiki?curid=5084435" title="Bunești (okręg Kluż)">
Bunești (okręg Kluż)

Bunești – wieś w Rumunii, w okręgu Kluż, w gminie Mintiu Gherlii. W 2011 roku liczyła 887 mieszkańców.

</doc>
<doc id="5084437" url="https://pl.wikipedia.org/wiki?curid=5084437" title="Nima">
Nima

Nima – wieś w Rumunii, w okręgu Kluż, w gminie Mintiu Gherlii. W 2011 roku liczyła 740 mieszkańców.

</doc>
<doc id="5084438" url="https://pl.wikipedia.org/wiki?curid=5084438" title="Pădurenii (gmina Mintiu Gherlii)">
Pădurenii (gmina Mintiu Gherlii)

Pădurenii – wieś w Rumunii, w okręgu Kluż, w gminie Mintiu Gherlii. W 2011 roku liczyła 83 mieszkańców.

</doc>
<doc id="5084439" url="https://pl.wikipedia.org/wiki?curid=5084439" title="Petrești (okręg Kluż)">
Petrești (okręg Kluż)

Petrești – wieś w Rumunii, w okręgu Kluż, w gminie Mintiu Gherlii. W 2011 roku liczyła 219 mieszkańców.

</doc>
<doc id="5084440" url="https://pl.wikipedia.org/wiki?curid=5084440" title="Salatiu">
Salatiu

Salatiu – wieś w Rumunii, w okręgu Kluż, w gminie Mintiu Gherlii. W 2011 roku liczyła 267 mieszkańców.

</doc>
<doc id="5084441" url="https://pl.wikipedia.org/wiki?curid=5084441" title="Mociu (gmina)">
Mociu (gmina)

Mociu – gmina w Rumunii, w okręgu Kluż. Obejmuje miejscowości Boteni, Chesău, Crișeni, Falca, Ghirișu Român, Mociu, Roșieni, Turmași i Zorenii de Vale. W 2011 roku liczyła 3313 mieszkańców.

</doc>
<doc id="5084442" url="https://pl.wikipedia.org/wiki?curid=5084442" title="Challenge Ameryk w Curlingu 2018 (listopad)">
Challenge Ameryk w Curlingu 2018 (listopad)

Challenge Ameryk w Curlingu 2018 (listopad) – turniej, który odbył się w dniach 15–18 listopada 2018 w amerykańskiej Chasce.
Był to szósty challenge Ameryk w curlingu. Po raz pierwszy rywalizowały w nim więcej niż dwie drużyny - zadebiutowała reprezentacja Gujany. Również po raz pierwszy drugi zespół challenge'u nie tracił szans na awans na mistrzostwa świata. Uzyskał on kwalifikacje na dodatkowy turniej barażowy World Qualification Event 2019.
System rozgrywek.
Wszystkie reprezentacje rozegrały ze sobą po dwa mecze.
Reprezentacje.
"pogrubieniem oznaczono skipów."
Wyniki.
 - 10:1
 - 13:2
 - 9:10
 - 8:1
 - 9:3
 - 7:8

</doc>
<doc id="5084443" url="https://pl.wikipedia.org/wiki?curid=5084443" title="Mociu">
Mociu

Mociu – wieś w Rumunii, w okręgu Kluż, w gminie Mociu. W 2011 roku liczyła 1492 mieszkańców.

</doc>
<doc id="5084444" url="https://pl.wikipedia.org/wiki?curid=5084444" title="Boteni (okręg Kluż)">
Boteni (okręg Kluż)

Boteni – wieś w Rumunii, w okręgu Kluż, w gminie Mociu. W 2011 roku liczyła 233 mieszkańców.

</doc>
<doc id="5084445" url="https://pl.wikipedia.org/wiki?curid=5084445" title="Chesău">
Chesău

Chesău () – wieś w Rumunii, w okręgu Kluż, w gminie Mociu. W 2011 roku liczyła 384 mieszkańców.

</doc>
<doc id="5084446" url="https://pl.wikipedia.org/wiki?curid=5084446" title="James G. Robinson">
James G. Robinson

James G. Robinson (ur. 16 grudnia 1935 w Baltimore) – amerykański producent filmowy i telewizyjny.
W 1988 roku wspólnie z Joe Rothem założył niezależną firmę produkcyjną Morgan Creek Entertainment, która wyprodukowała tak dochodowe hity, jak m.in. "Młode strzelby", "Nierozłączni", "Pierwsza liga", "Prawdziwy romans", ', ' i "Ostatni Mohikanin".

</doc>
<doc id="5084448" url="https://pl.wikipedia.org/wiki?curid=5084448" title="Crișeni (okręg Kluż)">
Crișeni (okręg Kluż)

Crișeni – wieś w Rumunii, w okręgu Kluż, w gminie Mociu. W 2011 roku liczyła 276 mieszkańców.

</doc>
<doc id="5084449" url="https://pl.wikipedia.org/wiki?curid=5084449" title="Falca">
Falca

Falca – wieś w Rumunii, w okręgu Kluż, w gminie Mociu. W 2011 roku liczyła 12 mieszkańców.

</doc>
<doc id="5084451" url="https://pl.wikipedia.org/wiki?curid=5084451" title="Ghirișu Român">
Ghirișu Român

Ghirișu Român – wieś w Rumunii, w okręgu Kluż, w gminie Mociu. W 2011 roku liczyła 333 mieszkańców.

</doc>
<doc id="5084454" url="https://pl.wikipedia.org/wiki?curid=5084454" title="Roșieni (okręg Kluż)">
Roșieni (okręg Kluż)

Roșieni – wieś w Rumunii, w okręgu Kluż, w gminie Mociu. W 2011 roku liczyła 200 mieszkańców.

</doc>
<doc id="5084455" url="https://pl.wikipedia.org/wiki?curid=5084455" title="Gołynkowskoje">
Gołynkowskoje



</doc>
<doc id="5084457" url="https://pl.wikipedia.org/wiki?curid=5084457" title="Turmași">
Turmași

Turmași () – wieś w Rumunii, w okręgu Kluż, w gminie Mociu. W 2011 roku liczyła 56 mieszkańców.

</doc>
<doc id="5084458" url="https://pl.wikipedia.org/wiki?curid=5084458" title="Zorenii de Vale">
Zorenii de Vale

Zorenii de Vale – wieś w Rumunii, w okręgu Kluż, w gminie Mociu. W 2011 roku liczyła 327 mieszkańców.

</doc>
<doc id="5084460" url="https://pl.wikipedia.org/wiki?curid=5084460" title="Moldovenești (gmina)">
Moldovenești (gmina)

Moldovenești – gmina w Rumunii, w okręgu Kluż. Obejmuje miejscowości Bădeni, Moldovenești, Pietroasa, Plăiești, Podeni i Stejeriș. W 2011 roku liczyła 3313 mieszkańców.

</doc>
<doc id="5084461" url="https://pl.wikipedia.org/wiki?curid=5084461" title="Moldovenești">
Moldovenești

Moldovenești () – wieś w Rumunii, w okręgu Kluż, w gminie Moldovenești. W 2011 roku liczyła 1207 mieszkańców.

</doc>
<doc id="5084462" url="https://pl.wikipedia.org/wiki?curid=5084462" title="Bădeni (okręg Kluż)">
Bădeni (okręg Kluż)

Bădeni () – wieś w Rumunii, w okręgu Kluż, w gminie Moldovenești. W 2011 roku liczyła 704 mieszkańców.

</doc>
<doc id="5084465" url="https://pl.wikipedia.org/wiki?curid=5084465" title="Lamini">
Lamini

 
Lamini – plemię ssaków z rodziny wielbłądowatych (Camelidae).
Zasięg występowania.
Plemię obejmuje gatunki występujące w Ameryce Południowej.
Podział systematyczny.
Do plemienia należą następujące występujące współcześnie rodzaje:
Opisano również gatunki wymarłe:

</doc>
<doc id="5084466" url="https://pl.wikipedia.org/wiki?curid=5084466" title="Challenge Ameryk w Curlingu 2019">
Challenge Ameryk w Curlingu 2019

Challenge Ameryk w Curlingu 2019 – turniej, który odbył się w dniach 28–30 listopada 2019 w amerykańskim Minneapolis.
Był to siódmy challenge Ameryk w curlingu. Po raz drugi rywalizowały w nim kobiety. Na turnieju zadebiutowała reprezentacja Meksyku.
System rozgrywek.
Wszystkie reprezentacje rozegrały ze sobą po dwa mecze.
Kobiety.
Reprezentacje.
"pogrubieniem oznaczono skipów."
Wyniki.
 - 6:8
 - 8:4
 - 11:3
 - 7:8
 - 10:2
 - 13:1
Mężczyźni.
Reprezentacje.
"pogrubieniem oznaczono skipów."
Wyniki.
 - 2:8
 - 13:1
 - 13:1
 - 2:7
 - 11:3
 - 9:5

</doc>
<doc id="5084471" url="https://pl.wikipedia.org/wiki?curid=5084471" title="Pietroasa (okręg Kluż)">
Pietroasa (okręg Kluż)

Pietroasa () – wieś w Rumunii, w okręgu Kluż, w gminie Moldovenești. W 2011 roku liczyła 126 mieszkańców.

</doc>
<doc id="5084472" url="https://pl.wikipedia.org/wiki?curid=5084472" title="Plăiești">
Plăiești

Plăiești () – wieś w Rumunii, w okręgu Kluż, w gminie Moldovenești. W 2011 roku liczyła 620 mieszkańców.

</doc>
<doc id="5084474" url="https://pl.wikipedia.org/wiki?curid=5084474" title="Podeni (okręg Kluż)">
Podeni (okręg Kluż)

Podeni () – wieś w Rumunii, w okręgu Kluż, w gminie Moldovenești. W 2011 roku liczyła 486 mieszkańców.

</doc>
<doc id="5084477" url="https://pl.wikipedia.org/wiki?curid=5084477" title="Stejeriș (okręg Kluż)">
Stejeriș (okręg Kluż)

Stejeriș () – wieś w Rumunii, w okręgu Kluż, w gminie Moldovenești. W 2011 roku liczyła 174 mieszkańców.

</doc>
<doc id="5084480" url="https://pl.wikipedia.org/wiki?curid=5084480" title="Rok Trzech Papieży">
Rok Trzech Papieży

Rok Trzech Papieży – odniesienie do roku, w którym Kolegium Kardynałów ma wybrać dwóch nowych papieży w tym samym roku kalendarzowym. Ma zazwyczaj miejsce, gdy nowo wybrany papież umiera lub bardzo wcześnie rezygnuje z urzędu, co skutkuje tym, że Kościół katolicki w jednym roku kalendarzowym kierowany jest przez trzech papieży. W jednym przypadku, w 1276 roku, był Rok Czterech Papieży.
Przypadki.
W historii było trzynaście takich przypadków:
Rok Czterech Papieży:

</doc>
<doc id="5084483" url="https://pl.wikipedia.org/wiki?curid=5084483" title="Jarcewskoje">
Jarcewskoje



</doc>
<doc id="5084489" url="https://pl.wikipedia.org/wiki?curid=5084489" title="Pawełcze (przystanek kolejowy)">
Pawełcze (przystanek kolejowy)

Pawełcze (, ) – przystanek kolejowy w miejscowości Pawełcze, w rejonie iwanofrankiwskim, w obwodzie iwanofrankiwskim, na Ukrainie. Położony jest na linii dawnej Galicyjskiej Kolei Transwersalnej.
Przystanek istniał przed II wojną światową.

</doc>
<doc id="5084492" url="https://pl.wikipedia.org/wiki?curid=5084492" title="Iryda Pabis">
Iryda Pabis



</doc>
<doc id="5084494" url="https://pl.wikipedia.org/wiki?curid=5084494" title="Hagot">
Hagot

Hagot (deseret 𐐐𐐁𐐘𐐉𐐛) – w wierzeniach ruchu świętych w dniach ostatnich (mormonów) neficki budowniczy okrętów żyjący w połowie I wieku p.n.e. Znany głównie ze swojej roli w ekspedycjach morskich na północ. Zajmuje poczesne miejsce w mormońskiej teologii, szczególnie w kontekście związków Kościoła z Polinezyjczykami. Postać Hagota, stanowiąca integralną część szerszej kultury mormońskiej, pojawia się również w dociekaniach apologetów tej tradycji religijnej, usiłujących dowieść autentyczności Księgi Mormona.
Wymowa imienia.
Wymowa tego imienia wzbudzała pewne zainteresowanie mormońskich badaczy. Została ona zresztą ujęta w przewodniku po wymowie, dołączanym do każdego egzemplarza anglojęzycznej wersji Księgi Mormona od 1981. Źródła wskazują generalnie niemniej na znaczną różnicę między wymową preferowaną i powszechną współcześnie, a tą z wczesnego okresu kolonizacji terytorium, jeżeli chodzi o wiele nazw i imion z Księgi Mormona. Nie ma takiej różnicy wszelako w przypadku imienia Hagot. Pierwotna wymowa, zwłaszcza ta stosowana przez Josepha Smitha, ma pewne znaczenie w badaniach nazw własnych występujących w Księdze Mormona, choć, na gruncie mormońskiej teologii, nie jest w nich czynnikiem decydującym. Do ustalenia wymowy używanej przez Smitha wykorzystuje się między innymi wydanie Księgi Mormona w alfabecie deseret z 1869.
Istnieją wszelako relacje ludzi posługujących w procesie nazywanym przez świętych w dniach ostatnich tłumaczeniem Księgi Mormona, które rzucają światło na to, jak Smith pierwotnie radził sobie z nieznanymi słowami. Hugh Nibley, powołując się na relacje skrybów Smitha, stwierdził, że "nigdy nie wymawiał on takich słów, zawsze poprzestając na ich przeliterowaniu". Ściśle na gruncie mormońskiej teologii nie próbuje się dociekać pierwotnej wymowy tegoż słowa, podobnie jak nie prowadzi się takowych rozważań wobec słów i nazw nefickich jako takich.
Również na gruncie mormońskiej teologii zauważa się inherentną problematyczność wymowy nazw i imion przynależnych do tej mormońskiej świętej księgi. Ma to wynikać z tego, że żadne z nich nie zostało przekazane Josephowi Smithowi ustnie, z wyjątkiem może imienia Moroniego, który wszak przedstawił się Smithowi w wizji. Z doktrynalnego punktu widzenia sposób w jaki bohaterowie Księgi Mormona wypowiadali te słowa pozostał nieznany pierwszemu mormońskiemu przywódcy.
W Księdze Mormona.
Informacje na temat jego życia i aktywności zawiera 63. rozdział Księgi Almy, wchodzącej w skład Księgi Mormona. Miał stać za konstrukcją szeregu statków, z których przynajmniej dwa zaginęły lub zatonęły wraz ze swą załogą oraz pasażerami. Opisywany jako mężczyzna wiedziony "niezmiernie wielką ciekawością", zainicjować miał również skonstruowanie znacznych rozmiarów okrętu, kluczowego w nefickiej ekspedycji morskiej na północ. Ekspedycja ta, interpretowana jako osadnicza czy kolonizacyjna, miała mieć miejsce w 55 p.n.e. Przypisywany jest jej sukces, ponieważ Księga zawiera informację o kolejnej wyprawie na północ, w 54 p.n.e. lub też w 53 p.n.e. Migracje, których częścią miał był Hagot, analizowane są w kontekście poprzedzającego je zakończenia kolejnej serii wojen neficko-lamanickich oraz wynikłych z tego zmian demograficznych w ziemi zarahemlskiej.
Z zapisu zawartego w samej Księdze Mormona nie można wyłuskać zbyt wielu dodatkowych informacji na temat Hagota. Pozostaje jedynie wzmianka na temat obszaru, na którym miał działać, zasadniczo na granicy ziemi Obfitość, w pobliżu ziemi Spustoszenie. Niektórzy komentatorzy zauważają, że, wbrew mormońskiej tradycji, sam tekst źródłowy przekazu o Hagocie nie sugeruje, jakoby miał on płynąć na którymkolwiek ze wspomnianych statków. Nie daje również podstaw do wskazywania jakiekolwiek miejsca docelowego tych podróży.
W mormońskiej teologii.
Hagot oraz wyprawy morskie z nim związane zajmują poczesne miejsce w mormońskiej myśli teologicznej od przeszło stu pięćdziesięciu lat, budząc przy tym niesłabnącą ciekawość. Mimo braku oficjalnego stanowiska Kościoła Jezusa Chrystusa Świętych w Dniach Ostatnich w tej sprawie część Polinezyjczyków uznaje się za grupę ludności powiązaną więzami krwi z ludami opisywanymi w Księdze Mormona, w tym z uczestnikami nefickich wypraw Hagota. Przekonanie to wyjaśnia zainteresowanie przywódców mormońskich Pacyfikiem, obecne w Kościele już w początkach jego istnienia. Jako pierwszy naukę tą wspominał George Q. Cannon, podczas swojej pracy misyjnej na Hawajach (1851). Przyjęła się ona dosyć szybko w kierownictwie Kościoła. Drugi mormoński prezydent Brigham Young już w 1858 nauczał, że "ci wyspiarze, rdzenni mieszkańcy tego kraju, należą do Domu Izraela". Powtórzył to w swoim liście do hawajskiego króla Kamehamehy V z 1865. Wszelako pierwsze połączenie Polinezyjczyków z Księgą Mormona za pośrednictwem Hagota pochodzi prawdopodobnie z "Man and His Varieties", serii artykułów autorstwa George’a Reynoldsa, które ukazały się na łamach pisma „Juvenile Instructor” między sierpniem a wrześniem 1868.
Precyzyjne umiejscowienie Hagota w aparacie pojęciowym mormońskiej teologii może napotykać znaczne trudności, wplątane jest też w pewne niejasności. Zdaje się być jednocześnie obiektem dyskusji wśród zarówno przywódców Kościoła jak i, wcześniej, pionierów misyjnych. Wspomniany wyżej George Q. Cannon miał doznać wizji, w której rdzenni Hawajczycy zostali uznani za lamanickie plemię. Wizja ta otrzymała status kanonicznej w 1937. Temat ten podjęli w liście skierowanym do prezydenta misji samoańskiej z 6 września 1972 N. Eldon Tanner i Marion G. Romney, posługujący wówczas jako doradcy w Pierwszym Prezydium. Podeszli doń zwięźle i oględnie, zauważając "w swym liście (...) zapytujesz, kim są Polinezyjczycy, czy są Nefitami, czy Lamanitami. Kwestia ta była obiektem licznych spekulacji w przeszłości. Nie mamy jednakże jakichkolwiek dowodów z pism świętych czy objawień, w których Pan mówiłby o tym, skąd przybyli Ci ludzie oraz jakie jest ich pochodzenie". Lamanicką tożsamość przynajmniej części Polinezyjczyków potwierdził jednak Spencer W. Kimball już w 1975. 
Jednocześnie Matthew Cowley wielokrotnie podkreślał, iż w żyłach Polinezyjczyków "płynie krew Nefiego". Zapis w dzienniku Louisy Pratt z października 1851 mówi natomiast, że "Nefici byli starożytnymi ojcami Tahitańczyków". Afiliacja etniczna mieszkańców Polinezji w kontekście mormońskich wierzeń pozostaje zatem niepewna, zwłaszcza z uwagi na jednoznacznie nefickie pochodzenie Hagota. Współczesne przywództwo Kościoła o Hagocie oraz pochodzeniu Polinezyjczyków wypowiada się z ostrożnością.
Również stosunek poszczególnych grup wiernych do ich wywodzonego od Hagota pochodzenia jest złożony. Wskazuje się na możliwość, wedle której przynajmniej w niektórych przypadkach identyfikowali się oni z Hagotem bez żadnych sugestii ze strony misjonarzy. Maorysi od samego początku swych kontaktów z chrześcijaństwem żywili przekonanie, że w jakiś sposób połączeni są ze starożytnymi Izraelitami. W Księdze Mormona wraz jej zwięzłym zapiskiem o podróżach morskich prominentnego żeglarza znaleźli zatem niejako potwierdzenie swoich pragnień. Maoryscy święci w dniach ostatnich uznają się za lud przynajmniej częściowo nefickiego pochodzenia. Jeżeli już łączą się z Lamanitami, to czynią to zawsze jedynie przejściowo, zawsze zresztą w kontekście konkretnych grzechów, nie zaś afiliacji etnicznej. Niezależnie jednak od wszelkich wywołanych przez postać Hagota dyskusji pozostaje on częścią istotnej, żywej polinezyjskiej tradycji religijnej, przekazywanej i utrwalanej od pokoleń.
Za upowszechnienie się poglądu o polinezyjskich związkach Hagota odpowiada prawdopodobnie Matthew Cowley. Ten mormoński przywódca, członek Kworum Dwunastu Apostołów między 1945 a 1953, znany był z teologicznej kreatywności oraz miłości do maoryskiej kultury i języka. Przekonanie to znalazło odzwierciedlenie w wypowiedziach rozmaitych prezydentów Kościoła na przestrzeni wielu dekad. W modlitwie poświęcającej świątynię mormońską w nowozelandzkim Hamilton z 20 kwietnia 1958 David O. McKay nazwał Maorysów "potomkami ojca Lehiego". W 1976 w przemówieniu skierowanym do świętych w dniach ostatnich z Samoa Spencer W. Kimball odczytał zapiski dotyczące Hagota i stwierdził, że "wydaje mi się czymś jasnym, że wasi przodkowie wyruszyli w podróż na północ, osiedlając się w regionie południowego Pacyfiku". Powiązanie Polinezyjczyków z ludami Księgi Mormona jest również wspierane przez teksty błogosławieństw patriarchalnych otrzymywanych przez będących członkami Kościoła mieszkańców Polinezji.
Mimo silnego zakorzenienia polinezyjskiego kierunku wypraw Hagota w mormońskiej tradycji i teologii nie jest on jedyną dyskutowaną możliwością. W początkach XX wieku szereg przywódców kościelnych zaangażowanych w pracę misyjną w Japonii sugerowało, że "Hagot żeglarz mógł dotrzeć do wybrzeży" tego kraju. Ostatecznie jednak, wraz z brakiem oczekiwanego sukcesu wśród Japończyków, sugestie te nie zdołały się zadomowić w mormońskich wierzeniach. Niekiedy wszakże da się odszukać późniejsze publikacje związane z mormonizmem, które przynajmniej pobocznie wspominają Hagota w kontekście pochodzenia mieszkańców Japonii.
Zwolennicy umiejscowienia ziem i wydarzeń opisywanych w Księdze Mormona wyłącznie na pograniczu amerykańsko-kanadyjskim wskazują z kolei, że celem wypraw Hagota były Wielkie Jeziora. Krytycy takiego zawężonego podejścia podnoszą, iż odbiera ono religijną tożsamość świętym w dniach ostatnich pochodzącym z krajów Pacyfiku i może być interpretowane jako przejaw amerykańskiego poczucia wyjątkowości.
W analizach zewnętrznych tak Hagota jak i tego aspektu mormońskiej teologii niekiedy zauważa się jego skomplikowane związki z poglądami rasowymi, zwłaszcza tymi wyrażanymi przez część wczesnych przywódców Kościoła oraz część wczesnych misjonarzy. Temat ten nie umknął niemniej uwadze przynajmniej niektórych badaczy identyfikujących się z ruchem świętych w dniach ostatnich. Typowa dla mormonizmu zdolność do umieszczania napotykanych społeczności w kontekście określonych pism świętych, tak widoczna na przykładzie Hagota, była szczególnie atrakcyjna dla ludów rdzennych w kontekście kolonialnym.
W mormońskiej kulturze i sztuce.
Istnienie Hagota, a także związane z nim hipotezy nie znalazły potwierdzenia w źródłach zewnętrznych. Mieszkańcy Polinezji, zgodnie z opinią ogromnej większości badaczy, najprawdopodobniej wywodzą się z południowo-wschodniej Azji. Nie wyklucza się niemniej całkowicie historycznych kontaktów między rdzennymi mieszkańcami Ameryk a regionem Pacyfiku. Niezależnie od dyskusji naukowych czy umiejscowienia teologicznego Hagota postać ta jest integralną częścią mormońskiego folkloru. Wyprodukowano chociażby poświęconą mu grę planszową. Funkcjonuje również nawiązujący doń nazwą blog poświęcony życiu literackiemu świętych w dniach ostatnich. Hagot bywa opisywany jako "bohater" polinezyjskiej młodzieży mormońskiej. Utrwalony w sztuce. Znalazł się wśród postaci ujętych na płaskorzeźbach zdobiących świątynię mormońską w hawajskim Lāʻie. Płaskorzeźby te, dzieło J. Leo Fairbanksa, Avarda Fairbanksa oraz Torliefa Knaphusa, przedstawiają kolejno dyspensacje ewangelii wyróżniane w mormońskiej teologii. Hagot stanowi tutaj część "dyspensacji Nefitów". Stoi na nim na prawo od Jezusa Chrystusa, obok okrętu, trzyma też w ręku wiosło.
Hagotowi bądź jego metaforycznym potomkom poświęcono obrazy "The Ship of Hagoth" (1949-1951), "Taking the Stick of Joseph to the Children of Hagoth" i "Hagot construye barcos" autorstwa odpowiednio Minervy Teichert, Sylvii Huege de Serville oraz Israela Trejo. Pierwsza ze wspomnianych prac znajduje się w zbiorach Brigham Young University Museum of Art.
Hagot ma swoje miejsce także w pozakościelnej literaturze mormońskiej. Julia A. MacDonald poświęciła mu opowiadanie "A Ship of Hagoth: A Tale of Ancient America" (1897), później częściowo zaadaptowane przez Orestesa Utaha Beana w popularnej, choć kiepsko przyjętej sztuce teatralnej (1902) oraz w wystawionej na Broadwayu "An Aztec Romance" (1912). Gordon Ryan umieścił go w swojej powieści "Upon the Isles of the Sea: A Book of Mormon Adventure from the Nephite Chronicles" z 1998.
Poza konwencjonalnie rozumianą mormońską teologią oraz kulturą Hagot pojawiał się również w kontekstach, które trudno jednoznacznie zaklasyfikować. Grupa określająca się mianem Nemenhah State of the Federation of Royal Maya and Indigenous Traditional Organization, utworzona w 2003 z inicjatywy Philipa Landisa stoi za publikacją tak zwanych "Mentinah Papers", wydanych w 2004. Ta dziewięciotomowa pozycja, rzekomo tłumaczenie zapisów odnalezionych w górach nieopodal Manti w XIX wieku ma zawierać kroniki potomków Hagota. Rozpoczyna ją zresztą Księga Hagota, wraz z relacją sędziwego już budowniczego. W dalszej części narracji lud Hagota osiada w południowo-zachodniej części Stanów Zjednoczonych. Stworzone przez nich skupiska ludzkie stają się ostatecznie częścią ziemi Mentinah, utrzymując przy tym kontakt z ludami z ziem Księgi Mormona. Lamanita Samuel, jeden z mormońskich proroków, miał według "Mentinah Papers" odbyć długą wizytę w Mentinah i spędzić tam wiele miesięcy. Tekst wspomina również o Hagmenim, synu Hagota.
Kościół Jezusa Chrystusa Świętych w Dniach Ostatnich odrzuca kanoniczność Mentinah Papers, zarówno na podstawie zawartych w nich błędów doktrynalnych jak i braku koniecznego upoważnienia kapłańskiego. Sam Landis natomiast, najwyraźniej próbując zdystansować się od mormonizmu, zmienił następnie pisownię imienia nefickiego konstruktora w "Mentinah Papers" na Hahgohtl. Niemniej jego wysiłki były analizowane w kontekście roli Hagota w dostarczaniu tożsamości rozmaitym grupom. Ujmowano je też jako naturalną konsekwencję mormońskiego oczekiwania na kolejne, wciąż jeszcze nie objawione pisma święte.
Niejako obok dyskusji o samej postaci imię tego nefickiego budowniczego okrętów pojawiało się w badaniach nieortodoksyjnych praktyk nazewniczych obecnych na kartach Księgi Mormona i wykorzystywane w ten sposób było w dowodzeniu autentyczności mormońskiej świętej księgi. Mormońska apologetyka utrzymuje, iż imię Hagot jest poświadczone w starożytnych inskrypcjach hebrajskich. Z kolei badacze wobec mormonizmu sceptyczni zauważają, że Joseph Smith mógł je wyprowadzić z imienia starotestamentalnego proroka Aggeusza (ang. "Haggai"). Inni z kolei łączą genezę historii o Hagocie z wyprawą misjonarską na Hawaje z listopada 1827, podczas której rozdano około 40 tysięcy pamfletów biblijnych wydrukowanych w nowojorskiej Utice. Smith miał o niej usłyszeć, a następnie twórczo ją przetworzyć na kartach Księgi Mormona.
Wiązane z Hagotem wyprawy oraz pozostawione przy ich opisie sugestie były również wykorzystywane przy konstruowaniu jednego z modeli wewnętrznej geografii Księgi Mormona. Jego imię nosi jedna z ulic w Salt Lake City.

</doc>
<doc id="5084496" url="https://pl.wikipedia.org/wiki?curid=5084496" title="Wieliżskoje">
Wieliżskoje



</doc>
<doc id="5084500" url="https://pl.wikipedia.org/wiki?curid=5084500" title="Kardymowskoje">
Kardymowskoje



</doc>
<doc id="5084502" url="https://pl.wikipedia.org/wiki?curid=5084502" title="Maria z Łubieńskich Górska">
Maria z Łubieńskich Górska

Maria Wanda z Łubieńskich Górska (ur. 27 kwietnia 1838 w Garbowie, zm. 10 lipca 1926 w Woli Pękoszewskiej) – polska ziemianka, działaczka społeczna, katolicka i charytatywna, żona Jana Górskiego.
Życiorys.
Była córką Seweryna hr. Łubieńskiego h. Pomian i Amelii z hr. Gołąbek-Jezierskich h. Prus (II). Ojciec był właścicielem dóbr Kolano i Rudzieniec. Matka angażowała się w pomoc prześladowanym przez carat unitom, do czego zachęciła też Marię. W dorosłym życiu działania takie prowadziła we współpracy z siostrą Wandą Weyssenhoffową. Organizowała i finansowała wyjazdy misyjne na Podlasie i Chełmszczyznę, opłacała wykup więzionych na Syberii duchownych unickich. Przewoziła za granicą raporty na temat prześladowań unitów. W 1887 przechowała i czuwała nad leczeniem jednego z potrzebujących, rannych unitów.
Od końca lat pięćdziesiątych XIX w. była tercjarką kapucyńską oraz członkinią Żywego Różańca prowadzonego przez o. Honorata Koźmińskiego. Ten był jej spowiednikiem od 1857.
Pomagała kapucynom po ich usunięciu z klasztoru w Zakroczymiu. W 1913 współorganizowała biblioteki sióstr pocieszycielek Serca Jezusowego. W 1915 pośredniczyła między o. Honoratem Koźmińskim a arcybiskupem Aleksandrem Kakowskim w sprawie poświęcenia Polski Najświętszemu Sercu Jezusa.
W dniu 27 kwietnia 1858 Maria Łubieńska wyszła za mąż za Jana Górskiego, dziedzica Woli Pękoszewskiej. Mieli 6 synów i 2 córki: Emmanuela Marię Józefa Szczepana (1859–1865), Marię Józefa Łukasza Seweryna Jana (1860–1860), Konstantego Mariana Marię (1862–1909), Zofię (1863–1864), Ludwika (1865–1931), Antoniego (1869–1939), Jana (1871–1974) oraz Pię Marię (1878–1974).
W 1892, kiedy Królestwo Polskie nawiedził głód, zaopatrywała w potrzebne produkty ubogich przybywających do Woli Pękoszewskiej. Od 1891 była kuratorką przytułku dla dziewcząt założonym przez Towarzystwo Osad Rolnych i Przytułków Rzemieślniczych w Puszczy.
W 1908, po śmierci szwagra Ludwika Górskiego, wraz z córką Pią zamieszkała w domu Górskich w Warszawie przy ul. Foksal 8. Dom odziedziczył syn Marii, Antoni.
W czasie I wojny światowej współpracowała z Komitetem Obywatelskim m. Warszawy. Była opiekunką dzielnicową Okręgu 10 oraz członkinią komisji opieki nad młodzieżą rzemieślniczą i przemysłową.
Po 1918 często przebywała w Woli Pękoszewskiej. Uważana była na religijną (jeździła codziennie do kościoła, haftowała ornaty). Prowadziła bogatą korespondencję.
Od 1889 spisywała wspomnienia, zainspirowana słowami Henryka Sienkiewicza, że pamiętniki pozwolą ocalić dla potomnych informacje o bieżących wydarzeniach. Wspomnienia Górskiej, choć niepozbawione subiektywnych ocen i nieścisłości, są cennym źródłem dla badaczy życia obyczajowego, religijnego i kulturalnego II połowy XIX i początku XX w. Opisywała w nich m.in. środowisko polskich ziemian i arystokracji, a także swoje kontakty z polskimi malarzami: Józefem Chełmońskim, Leonem Wyczółkowskim, Józefem Rapackim i innymi.
Wspomnienia Marii Górskiej zostały opublikowane w latach 1996–1997. Planowano wydanie trzeciego tomu, ale nie udało się tego sfinalizować – rękopis znajduje się w Bibliotece Narodowej.
Została pochowana na cmentarzu w Jeruzalu.

</doc>
<doc id="5084508" url="https://pl.wikipedia.org/wiki?curid=5084508" title="Rainbow Six Siege">
Rainbow Six Siege



</doc>
<doc id="5084518" url="https://pl.wikipedia.org/wiki?curid=5084518" title="Heinrich Christoph Koch">
Heinrich Christoph Koch

Heinrich Christoph Koch (ur. 10 października 1749 w Rudolstadt, zm. 19 marca 1816 tamże) – niemiecki teoretyk muzyki.
Życiorys.
Był synem nadwornego muzyka. Uczył się w Weimarze u Carla Gopferta. W 1768 roku został skrzypkiem kapeli książęcej w Rudolstadt, a w 1777 roku nadwornym koncertmistrzem. W 1795 roku zainicjował wydawanie ukazującego się w Erfurcie czasopisma „Journal der Tonkunst”, które jednak upadło po dwóch numerach. Komponował kantaty i utwory chóralne, z których większość zaginęła. Pośmiertnie został w 1818 roku mianowany członkiem Królewskiej Akademii Muzycznej w Sztokholmie.
Był autorem prac "Versuch einer Anleitung zur Composition" (3 tomy, Rudolstadt-Lipsk 1782–1793), "Musikalisches Lexikon" (Frankfurt nad Menem 1802, 2. wydanie 1817) i "Handbuch bei dem Studium der Harmonie" (Lipsk 1811). Stworzył system teoretyczny przystosowany do muzyki klasycyzmu. Istoty muzyki dopatrywał się we wzbudzaniu uczuć. Rozważania Kocha na temat budowy akordów, ich wzajemnych powiązań i budowy okresowej wywierały wpływ na teoretyków muzyki aż do czasów Hugo Riemanna, jego "Musikalisches Lexikon" stanowił natomiast podstawowy słownik rzeczowy w literaturze muzycznej XIX wieku.

</doc>
<doc id="5084528" url="https://pl.wikipedia.org/wiki?curid=5084528" title="Ołeksandr Syrota">
Ołeksandr Syrota

Ołeksandr Mychajłowycz Syrota, ukr. Олександр Михайлович Сирота (ur. 11 czerwca 2000 w Kijowie) – ukraiński piłkarz, grający na pozycji obrońcy w Dynamie Kijów.
Kariera klubowa.
Wychowanek Dynama Kijów, barwy którego bronił w juniorskich mistrzostwach Ukrainy (DJuFL). W pierwszej drużynie tego klubu zadebiutował 4 lipca 2020 w meczu z Szachtarem Donieck, zakończonym porażką 2:3.
Kariera reprezentacyjna.
W 2017 został powołany do juniorskiej reprezentacji Ukrainy U-17, jednak w turnieju finałowym mistrzostw Europy pełnił jedynie rolę rezerwowego. W październiku 2020 debiutował w barwach młodzieżówki. W marcu 2021 został po raz pierwszy powołany do reprezentacji Ukrainy.

</doc>
<doc id="5084529" url="https://pl.wikipedia.org/wiki?curid=5084529" title="Luigi Lablache">
Luigi Lablache

Luigi Lablache (ur. 6 grudnia 1794 w Neapolu, zm. 23 stycznia 1858 tamże) – włoski śpiewak operowy pochodzenia francuskiego, bas.
Życiorys.
Uczył się w Conservatorio della Pietà dei Turchini w Neapolu. Zadebiutował na scenie w 1812 roku w neapolitańskim Teatro San Carlino jako basso buffo napoletano w operze Valentino Fioravantiego "La Molinara". W 1813 roku w Palermo wystąpił jako primo basso cantante. W 1817 roku debiutował rolą Dandiniego w "Kopciuszku" Gioacchino Rossiniego w mediolańskiej La Scali, z którą następnie związany był do 1823 roku. Występował też w Rzymie, Turynie i Wenecji. W 1824 roku wystąpił w Wiedniu, następnie wrócił do Neapolu, gdzie król Ferdynand I Burbon mianował go członkiem kapeli nadwornej. W 1827 roku wziął udział w wykonaniu "Requiem" W.A. Mozarta na pogrzebie Ludwiga van Beethovena w Wiedniu. W 1830 roku wystąpił jako Geronimo w "Il matrimonio segreto" Domenico Cimarosy w King’s Theatre w Londynie i odtąd do 1852 roku regularnie występował w tym teatrze. Od 1830 do 1852 roku związany był także z Comédie-Italienne w Paryżu. W 1852 roku występował w Petersburgu. Od 1854 do przejścia na emeryturę w 1856 roku występował w londyńskim Covent Garden Theatre.
Jego głos osiągał skalę do 3 oktaw. Zasłynął przede wszystkim występami w operach buffa. Kreował m.in. rolę Massimiliana w "Zbójcach" Giuseppe Verdiego, George’a Waltona w "Purytanach" Vincenzo Belliniego oraz tytułowe role w "Don Pasquale" i "Marino Faliero" Gaetano Donizettiego. W latach 1836–1837 uczył śpiewu księżniczkę Wiktorię (późniejszą królową).

</doc>
<doc id="5084532" url="https://pl.wikipedia.org/wiki?curid=5084532" title="Scary Madison">
Scary Madison



</doc>
<doc id="5084533" url="https://pl.wikipedia.org/wiki?curid=5084533" title="Scary Madison Productions">
Scary Madison Productions



</doc>
<doc id="5084534" url="https://pl.wikipedia.org/wiki?curid=5084534" title="Piotr Drobniak">
Piotr Drobniak

Piotr Drobniak – polski dyplomata, urzędnik służby cywilnej, literaturoznawca, dyrektor Instytutu Polskiego w Pradze (2010–2014).
Życiorys.
Piotr Drobniak ukończył z wyróżnieniem studia w zakresie filologii polskiej na Uniwersytecie Łódzkim. Jest także absolwentem Krajowej Szkoły Administracji Publicznej (VI Promocja, 1998). W 1999 doktoryzował się na Uniwersytecie Wrocławskim w dziedzinie nauk humanistycznych (dyscyplina: literaturoznawstwo, specjalność: historia literatury polskiej), przedstawiając dysertację "Jedność w różnorodności. Europa w twórczości Jarosława Iwaszkiewicza" (promotor – Andrzej Zawada).
Przez kilka pierwszych lat pracy zawodowej był nauczycielem w szkołach średnich w Płocku i Warszawie. W latach 1998–2000 m.in. główny specjalista w Departamencie Współpracy Międzynarodowej oraz dyrektor Biura Informacji i Promocji w Ministerstwie Edukacji Narodowej. Od 2000 pracownik Urzędu Komitetu Integracji Europejskiej, gdzie od 2003 do 2005 był szefem Centrum Informacji Europejskiej. W 2005 przeszedł do Ministerstwa Spraw Zagranicznych. Był I sekretarzem ds. polityczno-prasowych w Ambasadzie RP w Tel Awiwie oraz radcą ds. konsularnych w Ambasadzie w Wilnie (do 2010). Od 2010 do 2014 dyrektor Instytutu Polskiego w Pradze. W latach 2016–2020 radca-minister ds. polityczno-ekonomicznych w Ambasadzie w Bratysławie. Następnie radca-minister w Departamencie Dyplomacji Publicznej i Kulturalnej MSZ. Od 2022 zastępca dyrektora Instytutu Polskiego w Bratysławie.

</doc>
<doc id="5084538" url="https://pl.wikipedia.org/wiki?curid=5084538" title="Róża Parczewska">
Róża Parczewska

Róża Parczewska (ur. 15 września 1799 w Niemenczynie, zm. 20 października 1852 tamże) – polska malarka.
Życiorys.
Urodziła się 15 września 1799 w rodzinie pułkownika i ziemianina Ignacego Parczewskiego herbu Nałęcz i jego żony Salomei z Dziewońskich i miała dwóch młodszych braci Aleksandra i Konstantego.
Życie swoje spędziła na wsi zajmując się wychowywaniem dzieci swoich braci oraz działalnością dobroczynną. Nie ma informacji o jej wykształceniu. Malowała obrazy olejne do dworów i kościołów, tworzyło również miniatury w których widać dbałość o szczegóły.
W 1827 została nagrodzona przez cara Rosji fermuarem brylantowym za miniaturę "Chrystus Pan" według Jeana Petitota.
Zmarła 20 października 1852 i pochowana została w kościele w Niemenczynie.
Twórczość.
Miniatury.
Powyższe miniatury naśladowane za Petitotem.

</doc>
<doc id="5084539" url="https://pl.wikipedia.org/wiki?curid=5084539" title="Stabienskoje">
Stabienskoje



</doc>
<doc id="5084541" url="https://pl.wikipedia.org/wiki?curid=5084541" title="Łopatowszczyzna">
Łopatowszczyzna

Łopatowszczyzna – dawna wieś. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Koroby.
Dawniej używana nazwa – Szawitki, Izoitki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 60 osób, wszystkie były wyznania prawosławnego i zadeklarowały białoruską przynależność narodową. Było tu 10 budynków mieszkalnych. W 1931 w 10 domach zamieszkiwało 55 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5084542" url="https://pl.wikipedia.org/wiki?curid=5084542" title="Annibale Zoilo">
Annibale Zoilo

Annibale Zoilo (ur. około 1537 w Rzymie, zm. 1592 w Loreto) – włoski kompozytor.
Życiorys.
W latach 1558–1561 był śpiewakiem papieskiej Cappella Giulia. Od 1561 do 1566 roku był kapelmistrzem przy kościele San Luigi dei Francesi, następnie od 1568 do 1570 roku pełnił tę samą funkcję przy bazylice św. Jana na Lateranie. W latach 1570–1577 był śpiewakiem kaplicy Sykstyńskiej. W późniejszych latach pozostawał w służbie kardynała Guglielmo Sirleto. Od 1581 do 1584 roku był kapelmistrzem katedry w Todi, a od 1584 roku kapelmistrzem kościoła Santa Casa w Loreto.
Był przedstawicielem renesansowej szkoły rzymskiej, pozostał jednak w cieniu Palestriny. Komponował utwory religijne i świeckie. Wydał drukiem zbiór madrygałów na 4 i 5 głosów ("Libro secondo de madrigali", Rzym 1563), inne jego utwory zachowały się w licznych współczesnych antologiach. W 1577 roku wspólnie z Palestriną brał udział w pracach nad reformą Graduału.

</doc>
<doc id="5084543" url="https://pl.wikipedia.org/wiki?curid=5084543" title="Camelini">
Camelini

 
Camelini – plemię ssaków z rodziny wielbłądowatych (Camelidae). 
Zasięg występowania.
Plemię obejmuje gatunki występujące w stanie dzikim w Azji. 
Podział systematyczny.
Do plemienia należy jeden występujący współcześnie rodzaj:
Opisano również kilka rodzajów wymarłych:

</doc>
<doc id="5084544" url="https://pl.wikipedia.org/wiki?curid=5084544" title="Lester L. Wolff">
Lester L. Wolff

Lester Lionel Wolff (ur. 4 stycznia 1919 w Nowym Jorku, zm. 11 maja 2021 w Syosset) – amerykański polityk, członek Partii Demokratycznej.
Działalność polityczna.
W okresie od 3 stycznia 1965 do 3 stycznia 1973 przez cztery kadencje był przedstawicielem 3. okręgu, a następnie do 3 stycznia 1981 przez cztery kadencje przedstawicielem 6. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5084545" url="https://pl.wikipedia.org/wiki?curid=5084545" title="Sejm nadzwyczajny 1693">
Sejm nadzwyczajny 1693

Sejm 1693 – sejm nadzwyczajny I Rzeczypospolitej został zwołany 1 października 1693 roku do Warszawy. 
Sejmiki przedsejmowe w województwach odbyły się 10 listopada 1693 roku, a główny mazowiecki w warszawie 24 listopada i opatowski powtórny 16 grudnia 1693 roku.
Marszałkiem sejmu starej laski był Andrzej Kryszpin-Kirszensztein pisarz polny litewski. 
Obrady sejmu trwały 22 grudnia 1693 roku, ale sejm się rozszedł ponieważ chory król nie przybył z Żółkwi.

</doc>
<doc id="5084549" url="https://pl.wikipedia.org/wiki?curid=5084549" title="Łowce (obwód witebski)">
Łowce (obwód witebski)

Łowce (; ) – wieś na Białorusi, w obwodzie witebskim, w rejonie głębockim, w sielsowiecie Koroby.
Historia.
W czasach zaborów wieś prywatna w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwały tu 372 osoby, 202 było wyznania rzymskokatolickiego, 170 prawosławnego. Jednocześnie 368 mieszkańców zadeklarowało polską przynależność narodową, 4 białoruską. Były tu 63 budynki mieszkalne. W 1931 w 81 domach zamieszkiwało 394 osoby.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5084551" url="https://pl.wikipedia.org/wiki?curid=5084551" title="Łowce (ujednoznacznienie)">
Łowce (ujednoznacznienie)



</doc>
<doc id="5084552" url="https://pl.wikipedia.org/wiki?curid=5084552" title="Katastrofa lotu Interflug 1107">
Katastrofa lotu Interflug 1107

Katastrofa lotu Interflug 1107 – wypadek lotniczy, która wydarzył się 1 września 1975 roku. Samolot Tu-134 linii Interflug rozbił się nieopodal portu lotniczego Lipsk/Halle. Zginęło 27 z 34 osób na pokładzie.
Przebieg wypadku.
Samolot podchodził do lądowania według instrukcji kontrolera lotów używającego radaru precyzyjnego podejścia. Jednak kiedy Tupolew znajdował się na wysokości ok. 3200 metrów, kontroler przestał zwracać uwagę na lot 1107. W wyniku tego samolot zszedł poniżej minimalnej bezwzględnej wysokości zniżania, zawadził skrzydłem o maszt radiowy markera środkowego około 2-3 metrów od jego podstawy i uderzył w ziemię. Sąd dopatrzył się winy pilotów oraz kontrolera ruchu lotniczego. W katastrofie zginęło 27 osób - 24 pasażerów i 3 członków załogi. 
Kapitana skazano na 5 lat więzienia, a innych członków załogi oraz kontrolera na 3 lata.

</doc>
<doc id="5084561" url="https://pl.wikipedia.org/wiki?curid=5084561" title="Bridgetown (Nowa Szkocja)">
Bridgetown (Nowa Szkocja)



</doc>
<doc id="5084563" url="https://pl.wikipedia.org/wiki?curid=5084563" title="Anna Zielińska (językoznawca)">
Anna Zielińska (językoznawca)

Anna Maria Zielińska (ur. 9 marca 1964 w Kijowie) – polska slawistka, dyrektor Instytutu Slawistyki Polskiej Akademii Nauk.
Życiorys.
W 1988 ukończyła studia polonistyczne na Uniwersytecie Warszawskim. W 1995 obroniła w Instytucie Slawistyki PAN pracę doktorską "Wielojęzyczność staroobrzędowców mieszkających w Polsce" napisaną pod kierunkiem Elżbiety Smułek. Tamże w 2002 uzyskała stopień doktor habilitowanej na podstawie pracy "Polska mniejszość na Litwie Kowieńskiej. Studium Socjolingwistyczne". W 2016 otrzymała tytuł profesora nauk humanistycznych. W latach 2003–2015 była zastępczynią dyrektora IS PAN ds. naukowych, od 2015 jest dyrektorką IS PAN.
Od 2016 jest członkiem Towarzystwa Naukowego Warszawskiego.
Została odznaczona Srebrnym Krzyżem Zasługi (2014).

</doc>
<doc id="5084569" url="https://pl.wikipedia.org/wiki?curid=5084569" title="Millenium Hall">
Millenium Hall

Millenium Hall – pierwsze na Podkarpaciu centrum kulturalno-handlowe znajdujące się w Rzeszowie przy ulicy Aleja Majora Wacława Kopisto.
Opis obiektu.
Budowa galerii Millenium Hall rozpoczęła się w maju 2006 roku a oficjalne otwarcie nastąpiło 15 października 2011 roku. 
Autorami projektu są architekci z pracowni Studio Archi 5 ,a inwestycja należy do Develop Investment, której prezesem jest Marta Półtorak.
Powierzchnia całkowita obiektu wynosi 108056 m², z czego 60000 m² to powierzchnia użytkowa a 56612 m² zajmuje część handlowo-usługowa, w której mieści się ponad 250 salonów różnych marek, w tym kawiarnie i restauracje, salony urody, klub fitness i centrum rozrywki dla dzieci. Na terenie obiektu znajduje się skwer Millenium, na którym organizowane są koncerty i pokazy. Ponadto, w centrum znajduje się hotel „Hilton Garden Inn Rzeszów” oraz kinowy multipleks „Multikino Rzeszów”.
Wydarzenia.
Na terenie obiektu miało miejsce wiele różnych wydarzeń, takich jak:

</doc>
<doc id="5084570" url="https://pl.wikipedia.org/wiki?curid=5084570" title="Żywa tarcza">
Żywa tarcza



</doc>
<doc id="5084574" url="https://pl.wikipedia.org/wiki?curid=5084574" title="LXIV Puchar Gordona Bennetta (balonowy)">
LXIV Puchar Gordona Bennetta (balonowy)

64. Puchar Gordona Bennetta – zawody balonów wolnych o Puchar Gordona Bennetta, które odbyły się 19 sierpnia 2021 roku w Toruniu.
Historia.
Po wygranej w 62 turnieju przez Mateusza Rękasa i Jacka Bogdańskiego federacja FAI postanowiła, że organizatorem pucharu będzie Aeroklub Polski. Impreza pierwotnie miała rozpocząć się we Wrocławiu 28 sierpnia 2020 roku. Ze względu na pandemię COVID-19 start pucharu został przełożony na rok 2021. Ostatecznie zdecydowano, że turniej odbędzie się 19 sierpnia 2021 roku w Toruniu.
Obszar zawodów.
Zawodnicy biorący udział w Pucharze Gordona Bennetta mają do dyspozycji przestrzeń powietrzną z następującymi ograniczeniami:
Uczestnicy.
Wyniki zawodów.

</doc>
<doc id="5084575" url="https://pl.wikipedia.org/wiki?curid=5084575" title="Organy w Archiopactwie Cystersów w Jędrzejowie">
Organy w Archiopactwie Cystersów w Jędrzejowie

Organy w Archiopactwie Cystersów w Jędrzejowie – organy pochodzące z połowy XVIII wieku o mechanicznej trakturze gry i mechanicznej trakturze rejestrów. Instrument posiada cztery manuały oraz pedał i liczy 40 głosów.
Historia.
Geneza.
Archiopactwo w Jędrzejowie zostało założone w 1140 roku, co czyni je najstarszą fundacją cysterską w Polsce. Po zrzeczeniu się urzędu biskupa krakowskiego, w jędrzejowskim klasztorze ostatnie lata życia spędził kronikarz Wincenty Kadłubek, który tam też został pochowany. W XVIII wieku kuria krakowska rozpoczęła starania o jego beatyfikację (która finalnie nastąpiła w 1764 roku), co pociągnęło za sobą starania w celu odrestaurowania przyklasztornego kościoła, nadwątlonego podczas pożaru w 1726 roku; ważnym elementem procesu renowacji miało być z kolei powstanie nowych organów.
Budowa organów.
Instrument został wybudowany w latach 1745-1751/1752 przez organmistrza Józefa Sitarskiego z Krakowa przy współpracy z Ignacym Foglerem z Warszawy. Jako że organy miały znajdować się na dość niewielkim chórze zajmującym zachodnie przęsło stosunkowo wąskiej nawy głównej (6,60 metra), Sitarski musiał umiejętnie wykorzystać przestrzeń, tak aby instrument był możliwie jak największy. W tym celu, piszczałki sekcji pedału zostały umieszczone na romańskiej emporze wybudowanej na początku XII wieku, będącej częścią przedcysterskiego kościoła grodowego. Początkowo, sekcja pedału miała liczyć 15 głosów, jednakże finalnie udało się ich zbudować jedynie 10. Łącznie zaś, instrument Sitarskiego liczył 43 głosy, rozmieszczone w trzech manuałach i pedale, co czyniło je naonczas największymi organami w Polsce.
Kryzys.
Świetność instrumentu przemijała jednakże wraz z podupadaniem opactwa oraz całego zakonu. W 1800 pożar zniszczył archiwum i bibliotekę klasztorną, a w 1819 roku doszło do kasaty zakonów na terenie Królestwa Polskiego. W drugiej połowie XIX wieku zabudowania klasztorne zamienione zostały na rosyjskie seminarium nauczycielskie dla mężczyzn, a w 1893 doszło do pożaru, który spotęgował uszkodzenia budynków. 27 września 1914 roku kościół został ostrzelany przez wojska niemieckie, co doprowadziło do kolejnego pożaru, który zniszczył hełmy wież kościelnych oraz dach świątyni. Organy przetrwały te wszystkie wydarzenia, jednakże znajdowały się w opłakanym stanie.
Renowacja.
Gruntowne prace konserwatorskie i rekonstrukcyjne rozpoczęły się w 1975 roku i trwały 13 lat. W wyniku długich badań opracowano trzy dokumentacje: analityczno-historyczną, instrumentoznawczą, oraz rysunkową inwentaryzację pomiarową. 28 sierpnia 1988 roku biskup Stanisław Szymecki poświęcił instrument do ponownego użytku liturgicznego, choć prace konserwatorskie nie zostały jeszcze wtedy zakończone. Dopiero w 1997 roku udało się skompletować odnowione i pozłocone rzeźby zdobiące prospekt, któremu również przywrócono oryginalną kolorystykę. Z kolei na przełomie 1998 i 1999 roku dokonano finalnego zaintonowania i nastrojenia instrumentu, czemu przewodził ks. prof. Jan Chwałek.
Charakterystyka organów.
Dane architektoniczne i techniczne.
Pod kątem architektonicznym instrument jest uznawany za dzieło wczesnorokokowe. Bogato ozdobiony figurami i ornamentami prospekt posiada kompozycję parawanową i zbudowany jest w kształcie litery ,U". Rozwiązanie to, niespotykane wcześniej w żadnym innym instrumencie na terenie ówczesnej Rzeczypospolitej, zostało kilkadziesiąt lat później zastosowane w organach oliwskich. Wśród figur zdobiących prospekt największymi są: figura króla Dawida z harfą po lewej stronie patrząc od frontu oraz św. Cecylii z portatywem znajdującej się po prawej stronie. Osiemnastowieczne prace snycerskie wykonał warsztat braci Korneckich z Krakowa, zaś pozostała drewniana obudowa została stworzona przez samych cystersów z Jędrzejowa.
Traktura instrumentu jest mechaniczna, zaś klapowo-zasuwowe wiatrownice zasilane są przez elektryczną dmuchawę. Kontuar umieszczony jest w centralnej części szafy organowej tyłem do ołtarza głównego. Organy posiadają cztery manuały, wykonane z hebanu i kości słoniowej, oraz pedał, przy czym jedynie trzy manuały posiadają własne piszczałki, zaś czwarty, wysuwany spod pozostałych, transponuje manuał pierwszy (pozytyw dolny) o cały ton w dół. Klawiatury dysponują pełnym zakresem chromatycznym od C do f3, co daje łącznie 54 klawisze w każdym manuale. Zgodnie z XVIII-wiecznym zwyczajem, manuał drugi pełni funkcję manuału głównego. Kolejne głosy organów uruchamia się przy użyciu odlewanych w brązie kluczy registrowych ("manubriów"), które stanowią rzadkość w tego typu instrumentach, ze względu na sposób wykonania. Same organy, pomimo późniejszych napraw, zachowały barokowe brzmienie, podobnie jak w nienaruszonym stanie do dzisiejszych czasów przetrwała oryginalna, drewniana mechanika instrumentu.
Skala organów.
Manuał I: BHC-f3; manuały II i III: C-f3; pedał: C-h.
Dyspozycja instrumentu.
"Kursywą" zaznaczono trzy głosy, w których brakuje piszczałek (tj. Sałamaja 8 pedum, Puson Bas 16 pedum oraz jeden niezidentyfikowany głos);
Połączenie: Manuał III do Manuału II (tzw. szufladkowe);
Efekty: Tympan;
Wysokość stroju: a=468,5 Hz (w temperaturze 10 st. C).

</doc>
<doc id="5084580" url="https://pl.wikipedia.org/wiki?curid=5084580" title="Józef Ziemba">
Józef Ziemba



</doc>
<doc id="5084590" url="https://pl.wikipedia.org/wiki?curid=5084590" title="Aniela Zdanowska">
Aniela Zdanowska

Aniela Zdanowska herbu Gozdawa (ur. 17 kwietnia 1882 w Klonowie, zm. 1970) – polska ziemianka, działaczka społeczna i polityczna, propagatorka kół gospodyń wiejskich.
Życiorys.
Była córką Gabriela Godlewskiego z Bukowskiej Woli, który współorganizował Kieleckie Towarzystwo Rolnicze i w 1899 założył organizację chłopską „Jutrzenka”, a Stanisław Wyspiański zadedykował mu "Wesele". Matką Anieli była Paulina Klotylda z Woźniakowskich.
Aniela Godlewska wyszła za Juliana Zdanowskiego (1874–1937), współzałożyciela kółek rolniczych w Królestwie Polskim, gubernatora Kieleckiej Izby Rolniczej, prezesa Głównego Komitetu Ratunkowego i Krajowej Rady Gospodarczej z siedzibą w Lublinie. Zarządzali wspólnie dobrami w Śmiłowicach.
Działała na rzecz polskich szkół w zaborze rosyjskim. Angażowała się na rzecz kół gospodyń wiejskich. Przed I wojną światową założyła takie w Nowym Brzesku, Śmiłowicach, Sierosławicach, Gruszowcu i Hebdowie.
W 1927 Zdanowska wydała publikację "Koła Gospodyń Wiejskich" (rok później ukazało się wnowienie), w której omawiała potrzebę zakłądania kół gospodyń wiejskich, informowała o procesie, podawała wzory druków, by pomóc w rejestracji nowych kół. Pełniła wówczas funkcję przewodniczącej Kół Gospodyń Centralnego Towarzystwa Rolniczego, a tę objęła w 1924. Publikowała w „Głosie do Kobiet Wiejskich”, dodatku do tygodnika „Przewodnik Kółek i Stowarzyszeń Rolniczych”, jak również w „Przodownicy”, dwutygodniku dla kobiet wiejskich, oraz „Zorzy”.
W 1929 została odznaczona Złotym Krzyżem Zasługi "za zasługi nad podniesieniem kultury wsi polskiej".
Była członkinią Ligi Narodowej, a w okresie międzywojennym Narodowej Organizacji Kobiet, gdzie pełniła funkcję wiceprzewodniczącej.
Po śmierci męża w 1937 wyjechała z Warszawy, w której dotąd działała, do Śmiłowic. Następnie przekazała zarząd dobrami siostrzeńcowi Gabrielowi Osuchowskiemu. Reforma rolna w 1944 pozbawiła rodziny majątku.
Zmarła bezpotomnie. Została pochowana na cmentarzu rzymskokatolickim w Miechowie.

</doc>
<doc id="5084592" url="https://pl.wikipedia.org/wiki?curid=5084592" title="Uhrynów (przystanek kolejowy)">
Uhrynów (przystanek kolejowy)

Uhrynów (, ) – przystanek kolejowy w miejscowości Uhrynów, w rejonie iwanofrankiwskim, w obwodzie iwanofrankiwskim, na Ukrainie. Położony jest na dwóch liniach: dawnej Galicyjskiej Kolei Transwersalnej oraz linii Lwów – Czerniowce.
Przystanek istniał przed II wojną światową.

</doc>
<doc id="5084593" url="https://pl.wikipedia.org/wiki?curid=5084593" title="Uhrynów (rejon tyśmienicki)">
Uhrynów (rejon tyśmienicki)



</doc>
<doc id="5084596" url="https://pl.wikipedia.org/wiki?curid=5084596" title="Wojciech Firek">
Wojciech Firek

Wojciech Firek (ur. 23 kwietnia 1944 r. w Myślenicach - zm. 8 października 2015 r.) – polski rzeźbiarz, profesor Akademii Sztuk Pięknych im. Jana Matejki w Krakowie.
Życiorys.
W latach 1965–1971 studia w Akademii Sztuk Pięknych w Krakowie na Wydziale Rzeźby w pracowniach prof. Jacka Pugeta i prof. Mariana Koniecznego. Od roku 1972-74 asystent na Wydziale Rzeźby w Katedrze Projektowania Architektoniczno-Rzeźbiarskiego ASP w Krakowie, 1974-80 starszy asystent, 1980 przewód I stopnia, 1992 przewód II stopnia, 1993 mianowany profesorem ASP i zatrudniony na stanowisku prof. nadzw., 2001 uzyskał tytuł profesora nadzwyczajnego, a od roku 2005 profesora zwyczajnego, od 1990 kierownik pracowni rzeźby dla studentów Wydziału Malarstwa w Katedrze Pracowni Interdyscyplinarnych.
Twórczość.
Uprawia rzeźbę pomnikową, portretową i kameralną; jego głównym założeniem twórczym jest wyrażenie idei muzyki środkami plastycznymi. W swoich pracach najczęściej łączy drewno z mosiądzem, co stworzyło indywidualną stylistykę artysty. Muzyka jest równoległą dziedziną sztuki, w której artysta realizuje się od lat. Brał udział w happeningach z eksperymentalnym zespołem “MW-2”. Brał udział w ponad 150 wystawach, konkursach, projektach i realizacjach środowiskowych, ogólnopolskich i około 100 międzynarodowych.
Prace w zbiorach muzealnych i prywatnych: Muzeum Miejskie w Tarnowie, Śródmiejski Ośrodek Kultury w Krakowie, Społeczny Ośrodek Odnowy Zabytków w Krakowie, Muzeum Historyczne w Krakowie, Szkoła Muzyczna w Kępnie, Ratusz Miejski w Myślenicach, Zbiory Freizeithaus TSBW w Husum, Ratusz Miejski w Husum, Niemcy, Zbiory Kultur Symposion w Iserlohn, Niemcy oraz w zbiorach prywatnych w wielu miastach kraju i świata. Jego prace były eksponowane lub znajdują się w większości krajów europejskich oraz w Kanadzie, USA, Watykanie.

</doc>
<doc id="5084599" url="https://pl.wikipedia.org/wiki?curid=5084599" title="Slătioara">
Slătioara



</doc>
<doc id="5084600" url="https://pl.wikipedia.org/wiki?curid=5084600" title="Jamnica (stacja kolejowa)">
Jamnica (stacja kolejowa)

Jamnica (, ) – stacja kolejowa w miejscowości Jamnica, w rejonie iwanofrankiwskim, w obwodzie iwanofrankiwskim, na Ukrainie. Położona jest na linii Lwów – Czerniowce.
Stacja istniała przed II wojną światową.

</doc>
<doc id="5084601" url="https://pl.wikipedia.org/wiki?curid=5084601" title="Stefan Sendecki">
Stefan Sendecki

Stefan Sendecki – polski pianista, klawiszowiec, kompozytor, aranżer. Jego bratem jest pianista Władysław Sendecki.
Kariera zawodowa i dorobek muzyczny.
Wychował się w Gorlicach. Pochodzi z muzycznej rodziny, jednakże jej członkowie zajmowali się muzykowaniem jedynie amatorsko. Uczył się w Liceum Plastycznym w Krakowie, gdzie po raz pierwszy zainteresował się jazzem i zetknął z tamtejszą awangardą artystyczną, którą był zafascynowany. Po zakończeniu nauki w szkole średniej postanowił zostać zawodowym muzykiem.
Wszechstronny pianista, muzyk i kompozytor, mający za sobą udział w wielu różnorodnych projektach muzycznych. Ma szerokie zainteresowania artystyczne i posiada również talent plastyczny oraz literacki. Był członkiem m.in. Grupy ABC (1972-1973), Dżambli (1978-1981) i Wolnej Grupy Bukowiny (równolegle z działalnością Dżambli, czyli na przełomie lat 70. i 80. XX w.). Jako pianista Dżambli nagrywał wraz z krakowskim zespołem również piosenki Maanamu (w 1979). Ponadto brał udział w pracy nad debiutanckim longplayem Jolanty Arnal, był także współtwórcą płyt Iwony Niedzielskiej, Gaygi, Kalibra 44 (debiutancki album pt. "Księga Tajemnicza. Prolog"), czy Kwartetu Śląskiego (album "Republique"). Przez większą część lat 80. współpracował z Orkiestrą Rozrywkową PRiTV pod batutą Jerzego Miliana w studiu nagraniowym Polskiego Radia Katowice, gdzie nagrywał muzykę filmową (zdarzało mu się również sporadycznie dyrygować orkiestrą – m.in. podczas nagrywania piosenki Waweli pt. "Miłosny zawrót głowy") oraz własne kompozycje z kierowanymi przez siebie zespołami instrumentalnymi (wśród współpracowników znalazł się m.in. Andrzej Zaucha).
W październiku 2017 roku, nakładem GAD Records ukazał się materiał nagrany z Dżamblami, czyli album "Każdy marzy, każdy śni", zbierający nagrania radiowe grupy z 1979 roku – w tym utwory z wydanych wówczas singli. Z końcem kwietnia 2021 roku swoją premierę miała solowa płyta Stefana Sendeckiego pt. "Paranoja" (wyd. GAD Records), zawierająca jego kompozycje zarejestrowane w P. R. Katowice w latach 1980-1981 (1980: "Pierwszy zestaw", "For My Lady", "Tresowany szczur" – wyk. Dżamble; 1981: "Camel-Leon", "Przyszłaś w samą porę", "Paranoja", "Powrót do Tijuany" – wyk. Zespół Instrumentalny pod kier. S. Sendeckiego). Pod koniec maja 2021 r. ukazała się dwupłytowa kompilacja winylowa zatytułowana "Echo Wielkiej Płyty (Rare, Unreleased &amp; Forgotten Electronic Music From Poland 1982-1987)" (wyd. The Very Polish Cut-Outs) i podsumowująca dokonania polskich twórców muzyki elektronicznej z lat 80. XX w.. Na krążku znalazły się trzy instrumentalne kompozycje pianisty ("Take Off", "Tape Hunters", "Astrożaglowiec").

</doc>
<doc id="5084603" url="https://pl.wikipedia.org/wiki?curid=5084603" title="Józef Ziemba (sierżant)">
Józef Ziemba (sierżant)

Józef Ziemba (ur. 28 lutego 1896 w Płazówce, zm. ?) – sierżant Wojska Polskiego, kawaler Orderu Virtuti Militari.
Życiorys.
Urodził się 28 lutego 1896 we wsi Płazówka, w ówczesnym powiecie kolbuszowskim Królestwa Galicji i Lodomerii, w rodzinie Adama. W czasie I wojny światowej walczył w szeregach 2 Pułku Piechoty Legionów Polskich. W latach 30. XX wieku pracował jako urzędnik pocztowy w Chodlu.

</doc>
<doc id="5084606" url="https://pl.wikipedia.org/wiki?curid=5084606" title="Jukka-Pekka Saraste">
Jukka-Pekka Saraste

Jukka-Pekka Saraste (ur. 22 kwietnia 1956 w Heinola) – fiński dyrygent i skrzypek.
Życiorys.
Studiował grę na skrzypcach i fortepianie w konserwatorium w Lahti oraz dyrygenturę w Akademii Sibeliusa u Jormy Panuli. W 1978 zatrudnił się jako skrzypek w Orkiestrze Symfonicznej Fińskiego Radia, a rok później miał swój dyrygencki debiut z Orkiestrą Filharmonii Helsińskiej, którą następnie dyrygował podczas jej trasy koncertowej po Ameryce Północnej. W 1983 wraz z Esą-Pekką Salonenem założył orkiestrę kameralną Avanti!, specjalizującą się w muzyce współczesnej.
W latach 1987–1991 był pierwszym dyrygentem Scottish Chamber Orchestra. W 1987 przyjął również posadę dyrektora muzycznego Orkiestry Symfonicznej Fińskiego Radia, z którą koncertował i nagrywał w Europie i Azji. W 1993 powierzono mu stanowisko dyrektora muzycznego Toronto Symphony Orchestra, które sprawował do 2001. W latach 2006–2013 był pierwszym dyrygentem Oslo-filharmonien. Następnie przez dziewięć sezonów (2010–2019) był pierwszym dyrygentem WDR Sinfonieorchester z siedzibą w Kolonii (2010–2019).
Jako dyrygent gościnny występował z wiodącymi orkiestrami, takimi jak London Philharmonic Orchestra, BBC Symphony Orchestra, Orkiestra Gewandhaus w Lipsku, Münchner Philharmoniker, Koninklijk Concertgebouworkest, Orkiestra Symfoniczna NHK, Orchestre de Paris, Cleveland Orchestra, Bostońska Orkiestra Symfoniczna, Chicagowska Orkiestra Symfoniczna, San Francisco Symphony, Pittsburgh Symphony Orchestra, Los Angeles Philharmonic, Detroit Symphony Orchestra, Filharmonia Nowojorska, Orchestre symphonique de Montréal i innymi.
Repertuar.
Saraste propaguje muzykę współczesną, zwłaszcza skandynawską. Dał prawykonania utworów takich kompozytorów, jak Magnus Lindberg, Kimmo Hakola, Eero Hämeenniemi, Jukka Tiensuu, Kaija Saariaho i Henri Dutilleux.
Jego obszerna dyskografia zawiera komplet symfonii Sibeliusa, Nielsena, Beethovena i Brahmsa, a także "V" i "IX Symfonię" Mahlera oraz "VIII Symfonię" Brucknera. Nagrał opery "Peleas i Melisanda" Schönberga oraz "Słowik" Strawinskiego, a także utwory Bartóka, Musorgskiego, Prokofjewa, Madetoji, Rautavaary i innych.
Nagrody i wyróżnienia.
Za swoją działalność został uhonorowany Medalem Pro Finlandia Orderu Lwa Finlandii (1992), Medalem Sibeliusa (2007) oraz fińską państwową nagrodą muzyczną. Otrzymał również doktoraty honoris causa York University i Akademii Sibeliusa w Helsinkach.

</doc>
<doc id="5084612" url="https://pl.wikipedia.org/wiki?curid=5084612" title="Mała Fosnia">
Mała Fosnia

Mała Fosnia () – wieś na Ukrainie, w obwodzie żytomierskim, w rejonie owruckim, nad Wilszanką. W 2001 roku liczyła 236 mieszkańców.

</doc>
<doc id="5084613" url="https://pl.wikipedia.org/wiki?curid=5084613" title="Papajské sedlo">
Papajské sedlo

Papajské sedlo (pol. "Przełęcz Papajska", 691 m n.p.m.) – przełęcz w głównym grzbiecie Jaworników, którym w tym miejscu biegnie dział wód Wagu i Morawy oraz granica państwowa czesko-słowacka. Nazwa „Papajské sedlo” jest wspólna dla języków słowackiego i czeskiego.
Położenie.
Przełęcz leży w zachodniej części głównego grzbietu Jaworników, który w tym miejscu na krótkim odcinku biegnie niemal dokładnie w linii północ – południe. Od północy wznosi się nad nią szczyt Krkostĕna (880 m n.p.m.), natomiast na południu i południowym zachodzie rozpościera się rozległy masyw Makyty (923 m n.p.m.).
W kierunku wschodnim spod przełęczy spływa jeden z drobnych, prawobrzeżnych dopływów źródłowego odcinka rzeki Biela Voda, będącej prawobrzeżnym dopływem Wagu. W kierunku zachodnim (a następnie północno-zachodnim) spod siodła przełęczy spływa potok Kychová, lewobrzeżny dopływ Górnej Beczwy.
Przyroda.
Otoczenie przełęczy jest w większości zalesione. Głównie są to drzewostany bukowo-jodłowe ze znacznym udziałem świerka w rejonie samej przełęczy. Niewielki fragment zachodnich stoków przełęczy pokrywają łąki, wykorzystywane dawniej jako pastwisko, a dziś już miejscami zarastające lasem. Dominuje na nich bliźniczka psia trawka. Wiosną zakwitają tu krokusy, a na skrajach lasu pojawia się czosnek niedźwiedzi. Latem zwracają uwagę kwiatostany chabra górskiego.
Znaczenie komunikacyjne.
Jako najniżej położony punkt na długim odcinku grzbietu Jaworników przełęcz stanowiła od dawna używane przejście z rozległej wsi Lazy pod Makytou w dolinie Bielej Vody (miejsc. Lazianska dolina) na wschodzie do wsi Huslenky w dolinie Górnej Beczwy na zachodzie. Od tamtych czasów prowadzi przez nią droga jezdna, dostępna dla wozów konnych. 2 maja 1945 r. przez przełęcz wkroczyły do doliny Górnej Beczwy radzieckie oddziały Armii Czerwonej wraz z jednostkami 4. Samodzielnej Brygady I Czechosłowackiego Korpusu Armijnego, które 4 maja zajęły Vsetín (wydarzenia te upamiętnia pomnik przy drodze poniżej przełęczy, po czeskiej stronie, na wysokości ok. 550 m n.p.m.).
Turystyka.
Grzbietem przez przełęcz biegnie czerwony szlak turystyczny z Wielkiego Jawornika na Makytę. Jednocześnie w poprzek przez siodło przełęczy, ze wschodu na zachód wiedzie żółty szlak z osady Čertov (część wsi Lazy pod Makytou) w dolinie Bielej Vody do doliny Kychovej i przystanku kolejowego Huslenky.

</doc>
<doc id="5084619" url="https://pl.wikipedia.org/wiki?curid=5084619" title="Mostec (kompleks skoczni)">
Mostec (kompleks skoczni)



</doc>
<doc id="5084620" url="https://pl.wikipedia.org/wiki?curid=5084620" title="Jan Ziemba">
Jan Ziemba



</doc>
<doc id="5084626" url="https://pl.wikipedia.org/wiki?curid=5084626" title="Staryna">
Staryna



</doc>
<doc id="5084628" url="https://pl.wikipedia.org/wiki?curid=5084628" title="Negreni (gmina w okręgu Kluż)">
Negreni (gmina w okręgu Kluż)

Negreni – gmina w Rumunii, w okręgu Kluż. Obejmuje miejscowości Bucea, Negreni i Prelucele. W 2011 roku liczyła 2321 mieszkańców.

</doc>
<doc id="5084629" url="https://pl.wikipedia.org/wiki?curid=5084629" title="Negreni (okręg Kluż)">
Negreni (okręg Kluż)

Negreni – wieś w Rumunii, w okręgu Kluż, w gminie Negreni. W 2011 roku liczyła 1495 mieszkańców.

</doc>
<doc id="5084630" url="https://pl.wikipedia.org/wiki?curid=5084630" title="Bucea">
Bucea

Bucea – wieś w Rumunii, w okręgu Kluż, w gminie Negreni. W 2011 roku liczyła 705 mieszkańców.

</doc>
<doc id="5084633" url="https://pl.wikipedia.org/wiki?curid=5084633" title="Prelucele">
Prelucele

Prelucele – wieś w Rumunii, w okręgu Kluż, w gminie Negreni. W 2011 roku liczyła 121 mieszkańców.

</doc>
<doc id="5084634" url="https://pl.wikipedia.org/wiki?curid=5084634" title="Pălatca (gmina)">
Pălatca (gmina)

Pălatca – gmina w Rumunii, w okręgu Kluż. Obejmuje miejscowości Băgaciu, Mureșenii de Câmpie, Pălatca, Petea i Sava. W 2011 roku liczyła 1218 mieszkańców.

</doc>
<doc id="5084635" url="https://pl.wikipedia.org/wiki?curid=5084635" title="Pălatca">
Pălatca

Pălatca () – wieś w Rumunii, w okręgu Kluż, w gminie Pălatca. W 2011 roku liczyła 735 mieszkańców.

</doc>
<doc id="5084636" url="https://pl.wikipedia.org/wiki?curid=5084636" title="Băgaciu (okręg Kluż)">
Băgaciu (okręg Kluż)

Băgaciu – wieś w Rumunii, w okręgu Kluż, w gminie Pălatca. W 2011 roku liczyła 51 mieszkańców.

</doc>
<doc id="5084637" url="https://pl.wikipedia.org/wiki?curid=5084637" title="Mureșenii de Câmpie">
Mureșenii de Câmpie

Mureșenii de Câmpie – wieś w Rumunii, w okręgu Kluż, w gminie Pălatca. W 2011 roku liczyła 106 mieszkańców.

</doc>
<doc id="5084638" url="https://pl.wikipedia.org/wiki?curid=5084638" title="Petea (okręg Kluż)">
Petea (okręg Kluż)

Petea – wieś w Rumunii, w okręgu Kluż, w gminie Pălatca. W 2011 roku liczyła 127 mieszkańców.

</doc>
<doc id="5084639" url="https://pl.wikipedia.org/wiki?curid=5084639" title="Sava (okręg Kluż)">
Sava (okręg Kluż)

Sava – wieś w Rumunii, w okręgu Kluż, w gminie Pălatca. W 2011 roku liczyła 199 mieszkańców.

</doc>
<doc id="5084641" url="https://pl.wikipedia.org/wiki?curid=5084641" title="Opowieści z krypty (film)">
Opowieści z krypty (film)

Opowieści z krypty (ang. "Tales from the Crypt") – brytyjska antologia grozy z 1972 roku w reżyserii Freddiego Francisa oparty na opowieściach z magazynów komiksowych wydawnictwa EC Comics autorstwa , Johnny Craiga i Williama Gainesa.
Został wyprodukowany przez Amicus Productions i nakręcony w Shepperton Studios i jest jedną z kilku antologii horrorów Amicus Productions, które powstały w latach 70. XX wieku.
Fabuła.
Prolog.
Pięciu nieznajomych wybiera się z grupą turystów, aby obejrzeć stare katakumby. Oddzieleni od głównej grupy, nieznajomi trafiają do krypty z tajemniczym zakapturzonym mężczyzną będącym jej strażnikiem i każdemu pokazuje przyszłość.
”... And All Through the House”.
Joanne Clayton zabija swojego męża w Wigilię Bożego Narodzenia, by wyłudzić odszkodowanie. Przygotowuje się do ukrycia jego ciała, ale słyszy komunikat radiowy o zbiegłym psychopacie na wolności. Widzi psychopatę, ubranego w kostium Świętego Mikołaja przed swoim domem, ale nie może wezwać policji bez ujawnienia własnej zbrodni.
Po sprzątnięciu śladów Joanne w końcu próbuje wezwać policję z zamiarem zwalenia swej winy na psychopatę. Jednak jej córeczka Carol, wierząc, że psychopata jest Świętym Mikołajem - otwiera drzwi i wpuszcza go do domu, po czym ten zaczyna dusić Joanne.
„Reflection of Death”.
Carl Maitland porzuca rodzinę, by być ze swoją sekretarką Susan Blake. Podczas wspólnego wyjazdu są ofiarami w wypadku samochodowym. Carl budzi się, odrzucony z dala od spalonego wraku samochodu. Próbuje złapać autostop do domu, ale każdy, kogo spotyka, reaguje przerażeniem na jego widok.
Carl przybywa do swojego domu, ale jego żona krzyczy i zatrzaskuje drzwi. Przez okno, widzi że ona jest teraz z innym mężczyzną. Puka do drzwi, ale ona krzyczy i zatrzaskuje drzwi. Następnie udaje się do Susan i okazuje się, że oślepła z powodu wypadku, który odbył się dwa lata temu, a Carl zginął na miejscu. Ten spoglądając na odblaskowy blat, widzi twarz gnijącego trupa i krzyczy z przerażenia. Następnie Carl budzi się i dowiaduje się, że to był sen, ale w chwili, gdy to o tym się dowiaduje, następuje wypadek.
„Poetic Justice”.
James Elliott mieszkający ze swym ojcem Edwardem jest snobem, którego irytuje ich starszy sąsiad z naprzeciwka, śmieciarz Arthur Grimsdyke z licznymi psami, uważany przez nich za skazę na ich osiedlu. O ile Edward stara się tolerować starca, tak James nienawidzi go na tyle, że przeprowadza przeciw niemu kampanię oszczerstw: najpierw doprowadza do odebrania jego ukochanych licznych psów, następnie przekonuje członka rady miasta, by go zwolnił, a później wmawia rodzicom dzieci, które Grimsdyke zabawiał, że jest pedofilem. Bez wiedzy Jamesa Grimsdyke uprawia okultyzm i organizuje seanse, aby naradzić się ze swoją zmarłą żoną.
W Walentynki James wysyła Grimsdyke’a kilka nienawistnych walentynek, rzekomo od sąsiadów, doprowadzając go do samobójstwa. Dokładnie rok później Grimsdyke wstaje z grobu i mści się na Jamesie. Następnego ranka Edward znajduje martwego syna z notatką brzmiącą: „SZCZĘŚLIWEGO DNIA WALENTYNEK. BYŁEŚ PODŁY I OKRUTNY OD SAMEGO POCZĄTKU. TERAZ NAPRAWDĘ NIE MASZ…” z ostatnim słowem reprezentowanym przez wciąż bijące serce Jamesa wewnątrz złożonego końca papieru, na którym jest zapisana notatka.
„Wish You Were Here”.
Bezwzględny biznesmen Ralph Jason jest bliski ruiny finansowej. Podczas wyprzedaży majątku jego żona Enid po raz pierwszy zauważa inskrypcję na chińskiej figurce, która spełni właścicielowi trzy życzenia, jednak przestrzega przed pochopnością. Gdy Ralphowi przypomina się treść „Małpiej łapki”, Enid życzy mnóstwo pieniędzy, co się spełnia. Jednak Ralph ginie w wypadku samochodowym, w drodze do biura swojego prawnika, Gregory’ego po odbiór pieniędzy. Gregory mówi Enid, że odziedziczy fortunę z polisy ubezpieczeniowej jej zmarłego męża. Kiedy jednak dowiaduje się o sposobie spełnienia życzenia, które złożyła, ostrzega ją, aby nie życzyła Ralphowi zmartwychwstania, ponieważ przypomniał sobie konsekwencje Małpiej łapki, gdzie matka życzyła powrotu tragicznie zmarłemu synowi, tylko po to, aby przerażona jego makabrycznym wyglądem wykorzystała ostatnie życzenie do odesłania go z powrotem do grobu. Chcąc uniknąć tego błędu, Enid wykorzystuje swoje drugie życzenie, aby sprowadzić Ralpha z powrotem do stanu, w jakim był tuż przed wypadkiem, ale wraca on martwy, ponieważ jego śmierć była spowodowana zawałem serca doznanym bezpośrednio przed wypadkiem.
Po raz kolejny Gregory ostrzega Enid przed wypowiedzeniem życzenia. Kiedy jednak wychodzi na zewnątrz, aby zaczerpnąć świeżego powietrza, Enid życzy sobie, by Ralph żył wiecznie. Kiedy Gregory wraca do środka, za późno odkrywa, że Ralph ożył, ale jako że został zabalsamowany, cierpi z powodu płynów do balsamowania. Enid próbuje zabić Ralpha, aby zakończyć jego ból, ale ponieważ pragnęła, aby żył wiecznie, nie można go zabić. 
„Blind Alleys”.
Major William Rogers zostaje nowym dyrektorem domu dla niewidomych, który wykorzystuje swoją pozycję, by żyć w luksusie ze swoim owczarkiem niemieckim Shane’em, a jego drastyczne cięcia finansowe na jedzenie i ogrzewanie obniżają warunki życia mieszkańców. Rogers otrzymuje wynagrodzenie po tym, jak ignoruje prośby rezydenta George’a Cartera, aby zarówno uczynić warunki życia bardziej znośnymi, jak i później, aby uzyskać pomoc medyczną dla innego mieszkańca, który następnie umiera z powodu hipotermii. Carter prowadzi bunt kończący się zamknięciem Rogersa i Shane’a w oddzielnych pokojach w piwnicy, a następnie konstruują mały labirynt wąskich korytarzy między dwoma pokojami. Po dwóch dniach głodu Rogers zostaje wypuszczony i zmuszony do znalezienia drogi przez labirynt dla swojej wolności, mijając jeden korytarz wyłożony żyletkami, gdy Carter włączył światło. Ale Rogers odkrywa, że ostatnią przeszkodą jest teraz wygłodniały Shane i ucieka z powrotem w kierunku brzytwy tylko po to, by Carter zgasił światło, a Rogersa dopadł jego wygłodniały pies.
Finał.
Po ukończeniu ostatniej opowieści Strażnik Krypty ujawnia, że nie ostrzegał ich przed tym, co się stanie, ale powiedział im, co już się wydarzyło: wszyscy „umarli bez żalu za grzechy”. Drzwi do piekła otwierają się, Ralph wchodzi pierwszy i spada w ognistą otchłań. W stronę drzwi kierują się Joanne, Carl, James i major Rogers. Strażnik Krypty pyta się, kto następny i odwracając się twarzą do kamery, mówiąc: „Być może... TY?”. Scena oddala się, gdy krypta wypełnia się płomieniami.
Obsada.
...And All Through the House
Reflection of Death
Poetic Justice
Wish You Were Here
Blind Alleys
Produkcja.
Milton Subotsky z Amicus Productions od dawna był fanem "Opowieści z krypty" z EC Comics i ostatecznie przekonał swojego partnera Maxa Rosenberga do zakupu praw. Właściciel praw autorskich, William Gaines, nalegał na możliwość zatwierdzenia scenariusza. Budżet w wysokości 170 000 funtów był wyższy niż zwykle na produkcję Amicus i został częściowo sfinansowany przez American International Pictures. Peterowi Cushingowi zaproponowano pierwotnie rolę Ralpha Jasona, ale chciał spróbować czegoś innego i zamiast tego zagrał Grimsdyke'a. Zdjęcia rozpoczęły się 13 września 1971 roku i zakończyły się w 1972 roku.

</doc>
<doc id="5084642" url="https://pl.wikipedia.org/wiki?curid=5084642" title="Panticeu (gmina)">
Panticeu (gmina)

Panticeu – gmina w Rumunii, w okręgu Kluż. Obejmuje miejscowości Cătălina, Cubleșu Someșan, Dârja, Panticeu i Sărata. W 2011 roku liczyła 1844 mieszkańców.

</doc>
<doc id="5084644" url="https://pl.wikipedia.org/wiki?curid=5084644" title="Panticeu">
Panticeu

Panticeu – wieś w Rumunii, w okręgu Kluż, w gminie Panticeu. W 2011 roku liczyła 694 mieszkańców.

</doc>
<doc id="5084646" url="https://pl.wikipedia.org/wiki?curid=5084646" title="Cătălina (okręg Kluż)">
Cătălina (okręg Kluż)

Cătălina – wieś w Rumunii, w okręgu Kluż, w gminie Panticeu. W 2011 roku liczyła 100 mieszkańców.

</doc>
<doc id="5084647" url="https://pl.wikipedia.org/wiki?curid=5084647" title="Cubleșu Someșan">
Cubleșu Someșan

Cubleșu Someșan – wieś w Rumunii, w okręgu Kluż, w gminie Panticeu. W 2011 roku liczyła 429 mieszkańców.

</doc>
<doc id="5084648" url="https://pl.wikipedia.org/wiki?curid=5084648" title="Dârja">
Dârja

Dârja – wieś w Rumunii, w okręgu Kluż, w gminie Panticeu. W 2011 roku liczyła 236 mieszkańców.

</doc>
<doc id="5084650" url="https://pl.wikipedia.org/wiki?curid=5084650" title="Sărata (okręg Kluż)">
Sărata (okręg Kluż)

Sărata – wieś w Rumunii, w okręgu Kluż, w gminie Panticeu. W 2011 roku liczyła 385 mieszkańców.

</doc>
<doc id="5084656" url="https://pl.wikipedia.org/wiki?curid=5084656" title="Michajłówka (Głębokie)">
Michajłówka (Głębokie)

Michajłówka – część Głębokiego na Białorusi, w obwodzie witebskim, w rejonie głębockim.
Dawniej samodzielna miejscowość.
Historia.
W czasach zaborów wieś w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 161 osób, 12 było wyznania rzymskokatolickiego, 149 prawosławnego. Jednocześnie 10 mieszkańców zadeklarowało polską przynależność narodową, 151 białoruską. Było tu 21 budynków mieszkalnych. W 1931 w 28 domach zamieszkiwało 205 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5084658" url="https://pl.wikipedia.org/wiki?curid=5084658" title="Ewa Andrzejewska (reżyser)">
Ewa Andrzejewska (reżyser)

Ewa Andrzejewska (ur. 29 listopada 1957, zm. 19 września 2019 w Warszawie) – polska reżyser filmowa. Żona Jerzego Stawickiego.

</doc>
<doc id="5084659" url="https://pl.wikipedia.org/wiki?curid=5084659" title="Vinets Veldre">
Vinets Veldre

Vinets Veldre (ur. 26 marca 1971) – łotewski lekarz weterynarii, urzędnik państwowy i polityk, minister zdrowia (2007), minister obrony narodowej (2007–2009).
Życiorys.
Z wykształcenia lekarz weterynarii, w 1995 ukończył studia na Łotewskim Uniwersytecie Rolniczym w Jełgawie. Kształcił się również na uczelniach w Niemczech i Szwecji. W 1995 podjął pracę w państwowej służbie weterynaryjnej, w 1997 został kierownikiem wydziału, a w 1999 głównym inspektorem weterynarii. W 2001 powołany na dyrektora generalnego służby żywnościowej i weterynaryjnej. W 2004 został przedstawicielem Łotwy w Europejskim Urzędzie ds. Bezpieczeństwa Żywności.
Był związany z Partią Ludową. W styczniu 2007 objął urząd ministra zdrowia w drugim rządzie Aigarsa Kalvītisa. Sprawował go do grudnia tegoż roku. Następnie do marca 2009 pełnił funkcję ministra obrony narodowej w drugim gabinecie Ivarsa Godmanisa.
Powoływany w skład organów zarządczych spółek prawa handlowego. W 2014 kandydował do parlamentu z ramienia Vienoti Latvijai Ainārsa Šlesersa. W 2015 zatrudniony w spółce energetycznej Latvijas Gāze.

</doc>
<doc id="5084660" url="https://pl.wikipedia.org/wiki?curid=5084660" title="Katastrofa lotu Aerofłot 811">
Katastrofa lotu Aerofłot 811

Katastrofa lotu Aerofłot 811 – katastrofa lotnicza, która wydarzyła się 24 sierpnia 1981 roku. Pasażerski An-24 linii Aerofłot zderzył się z wojskowym Tupolewem Tu-16 nieopodal miasta Zawitinsk w obwodzie amurskim. Z obu samolotów przeżyła tylko jedna osoba.
Załoga.
Załoga składała się z 4 pilotów oraz 1 stewardesy:
Przebieg wypadku.
Trasa samolotu przebiegała z Jużnosachalińska do Błagowieszczeńska z międzylądowaniem w Komsomolsku nad Amurem. Samolot wystartował z Komsomolska o 14:56 czasu lokalnego, z ponad czterogodzinnym opóźnieniem spowodowanym warunkami atmosferycznymi. Kontroler lotów ostrzegł załogę, że w pobliżu na wysokości 4200–4500 metrów mogą się znajdować samoloty wojskowe. W tym czasie w bazie lotniczej w Zawitinsku wystartowały dwa wojskowe Tu-16, aby sprawdzić jaka jest pogoda w okolicy. O godzinie 15:21 na wysokości 5220 metrów jeden z nich uderzył w Antonowa Aerofłotu. Zderzenie nastąpiło w bardzo dobrych warunkach, widzialność nie spadała poniżej 10 kilometrów. W wyniku zderzenia od kadłuba samolotu pasażerskiego oderwały się oba skrzydła, a następnie rozbił się w tajdze. Oba samoloty rozbiły się w odludnym i trudno dostępnym terenie. Cudem jedna z pasażerek – Larisa Sawitskaja przeżyła katastrofę.
Przyczyny.
Śledztwo dowiodło, że główną przyczyną zderzenia był brak radaru w bazie lotniczej w Zawitinsku, przez co kontroler nie wiedział o obecności wojskowej maszyny.
Następstwa.
Po katastrofie jedyna ocalała Larisa Sawitskaja opowiedziała, że KGB zabroniło jej wyjawić informację o katastrofie lotu 811 opinii publicznej. Rząd radziecki zataił całą sprawę, a społeczeństwu powiedzieli, że Sawitskaja rozbiła się w zrobionym przez siebie szybowcu. W ramach odszkodowania pasażerka otrzymała od Aerofłotu ok. 20 dolarów amerykańskich.

</doc>
<doc id="5084662" url="https://pl.wikipedia.org/wiki?curid=5084662" title="Gustave Deleau">
Gustave Deleau

Gustave Deleau (ur. 18 września 1909 w Bruay-en-Artois, obecnie część Bruay-la-Buissière, zm. 10 stycznia 1999) – francuski polityk, działacz gospodarczy i przedsiębiorca, poseł do Parlamentu Europejskiego I kadencji.
Życiorys.
Był dyrektorem przedsiębiorstwa, kierował zrzeszeniem hotelarzy w Pas-de-Calais oraz izbą handlowo-przemysłową w Béthune-Lens. Przez wiele lat związany z organizacją małych i średnich firm Confédération générale des petites et moyennes entreprises, objął funkcję członka jej władz. Został też wiceprezesem europejskiego zrzeszenia takich przedsiębiorstw. Należał do Rady Ekonomicznej i Społecznej, państwowego organu doradczego.
Zaangażował się w działalność polityczną w Partii Radykalnej m.in. jako szef w departamencie, później przeszedł do Zgromadzenia na rzecz Republiki. Był zastępcą mera Théoule-sur-Mer. W 1979 wybrano go posłem do Parlamentu Europejskiego. Przystąpił do Europejskich Progresywnych Demokratów, został wiceprzewodniczącym Komisji ds. Gospodarczych i Walutowych.

</doc>
<doc id="5084663" url="https://pl.wikipedia.org/wiki?curid=5084663" title="Michnowszczyzna (obwód witebski)">
Michnowszczyzna (obwód witebski)

Michnowszczyzna – dawna wieś. Tereny na których leżał znajdują się obecnie na Białorusi, w obwodzie witebskim, w rejonie dokszycki, w sielsowiecie Królewszczyzna.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie, a następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 20 osób, wszystkie były wyznania rzymskokatolickiego. Jednocześnie 5 mieszkańców zadeklarowało polską, a 15 białoruską przynależność narodową. Były tu 4 budynki mieszkalne. W 1931 w 3 domach zamieszkiwało 27 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczu.

</doc>
<doc id="5084668" url="https://pl.wikipedia.org/wiki?curid=5084668" title="Tos">
Tos

Tos (, ) – przystanek kolejowy przy fabryce pojemników metalowych "BarwaPromtara", w pobliżu miejscowości Jamnica, w rejonie iwanofrankiwskim, w obwodzie iwanofrankiwskim, na Ukrainie. Położony jest na linii Lwów – Czerniowce.

</doc>
<doc id="5084670" url="https://pl.wikipedia.org/wiki?curid=5084670" title="Rezerwat przyrody Kaniv">
Rezerwat przyrody Kaniv



</doc>
<doc id="5084680" url="https://pl.wikipedia.org/wiki?curid=5084680" title="Stefania Eckertowa">
Stefania Eckertowa

Stefania Kaszad-Eckertowa (ur. 9 stycznia 1875 we Wrocławiu, zm. po 1939) – polska działaczka patriotyczna na Górnym Śląsku, członkini Towarzystwa Polek i Żeńskich Oddziałów Polskiej Organizacji Wojskowej Górnego Śląska.
Życiorys.
Urodziła się 9 stycznia 1875 we Wrocławiu jako córka Rudolfa. Była siostrzenicą i wychowanką Ludwiki Radziejewskiej, po jej śmierci opublikowała kilka tekstów na jej temat.
Na Górny Śląsk przybyła w 1890. Pracowała w redakcji „Katolika”. Wyszła za mąż za Jana Eckerta, którego poznała w redakcji „Katolika”. Za posag kupił „Nowiny Raciborskie”. W latach 1895–1900 mieszkali w Raciborzu, w 1901 przenieśli się do Gliwic, gdzie mąż został dyrektorem Banku Ludowego. Oboje działali w Towarzystwie Czytelni Ludowych, w 1918 byli też delegatami z Bytomia na Polski Sejm Dzielnicowy w Poznaniu.
Jeszcze przed I wojną światową organizowała wiece dla kobiet na Górnym Śląsku (Bytom 1904, Katowice 1907, Królewska Huta 1908, Bytom 1913). Eckertowa była jedną z kobiet (obok Felicji Chmielewskiej i Janiny Omańkowskiej), z inicjatywy których w 1914 w Bytomiu powstał Związek Towarzystw Kobiecych, skupiający wszystkie działające na Śląsku organizacje kobiece.
W 1916 była członkinią założycielką komitetu w Bytomiu, który powstał w celu pomocy mieszkańcom Śląska, którzy doświadczyli wojny.
Po 1918 była sekretarką Towarzystwa Polek. Należała do redakcji „Głosu Polek”, organu prasowego Towarzystwa Polek wydawanego od sierpnia 1920 (wraz z Janiną Omańkowską, Haliną Stęślicką, Bronisławą Szymkowiak). Była jedną z 40 działaczek Towarzystwa Polek, które zgłosiły akces do Polskiej Organizacji Wojskowej, w wyniku czego w maju 1920 powstały Żeńskie Oddziały Polskiej Organizacji Wojskowej Górnego Śląska. Kobiety działały przed I powstaniem śląskim, przygotowując jego wybuch, były kurierkami, przenosiły broń i dokumenty przez granicę Polski i Niemiec, ukrywały broń i amunicję, uczestniczyły w kursach pierwszej pomocy. W 1921, podczas głosowania plebiscytowego, była zastępczynią w biurze urzędniczym obwodu 7 w Bytomiu.
Z jej inicjatywy (wraz z Olgą Zarzycką-Ręgorowiczową) powstała "Księga pamiątkowa pracy społeczno-narodowej kobiet na Śląsku od roku 1880 do roku 1922", zbiór wspomnień kobiet m.in. z okresu powstań śląskich i plebiscytu, prezentowany podczas Powszechnej Wystawy Krajowej w Poznaniu w 1929.
Była działaczką Polskiego Towarzystwa Opieki nad Dziewczętami (oddział w Katowicach). Między 1936 a 1939 była wiceprezydentką Rady Wyższej Pań Miłosierdzia św. Wincentego a Paulo diecezji katowickiej. W 1927 była członkinią komitetu wykonawczego Śląskiego Wojewódzkiego Komitetu Społecznego pomocy ofiarom klęski powodzi w Małopolsce.
W latach 1932–1939 była bibliotekarką w Bytomiu.

</doc>
<doc id="5084684" url="https://pl.wikipedia.org/wiki?curid=5084684" title="Józef Kiedos">
Józef Kiedos

Józef Kiedos (ur. 16 grudnia 1943 w Watenstedt, zm. 30 kwietnia 2021 w Bielsku-Białej) – polski duchowny rzymskokatolicki, doktor habilitowany historii Kościoła, profesor, były prefekt i wicerektor seminarium w Katowicach.
Życiorys.
Ks. Józef Kiedos urodził się 16 grudnia 1943 w Watenstedt w Niemczech, skąd w 1945 przyjechał do Chorzowa. Po ukończeniu szkoły podstawowej w 1957 wstąpił do Niższego Seminarium Duchownego. W 1961, po zdaniu matury, rozpoczął studia w Wyższym Seminarium Duchownym w Krakowie. Święcenia kapłańskie przyjął w 1967 w katedrze Chrystusa Króla w Katowicach.
W 1978 uzyskał tytuł magistra na wydziale teologicznym Katolickiego Uniwersytetu Lubelskiego Jana Pawła II, a trzy lata później doktora historii Kościoła. Habilitował się w 1997 na Papieskim Fakultecie Teologicznym we Wrocławiu.
Od 1980 wykładał historię Kościoła powszechnego i historię Kościoła w Polsce w seminarium katowickim, a dwa lata później został jego wicerektorem. W 1984 wyjechał na stypendium naukowe do Niemiec. W 2008 uzyskał tytuł profesora, na podstawie książki o działalności jezuitów od czasów reformy kościelnej do 1992. Jego dorobek naukowy to ponad 100 pozycji książkowych i artykułów naukowych. Jest autorem „Słownika biograficznego zmarłych kapłanów diecezji bielsko-żywieckiej” wydanego w 2012, który jest pierwszym tego typu opracowaniem wśród polskich diecezji powstałych w roku 1992.
Zmarł 30 kwietnia 2021 w Szpitalu Wojewódzkim w Bielsku-Białej, został pochowany na cmentarzu w Jaworzu.

</doc>
<doc id="5084686" url="https://pl.wikipedia.org/wiki?curid=5084686" title="Przemowa z pogrzebu Kinga Folletta">
Przemowa z pogrzebu Kinga Folletta

Przemowa z pogrzebu Kinga Folletta, znana także jako Dyskurs o Kingu Folletcie – kazanie autorstwa Josepha Smitha, twórcy ruchu świętych w dniach ostatnich, z 7 kwietnia 1844.
Tło.
Wygłoszone zostało podczas sesji dorocznej konferencji generalnej Kościoła w Nauvoo w stanie Illinois. Zgromadzony w gaju położonym na wschód od świątyni mormońskiej w Nauvoo tłum wysłuchał przemawiającego pośród silnych powiewów wiatru Smitha. Rzeczywiste rozmiary tegoż tłumu są przedmiotem debat i sporów wśród historyków mormonizmu. T. Edgar Lyon wskazywał, że można go realistycznie oszacować na 8000 osób. David oraz Della Miller zauważyli, że mieszkańcy dziewiętnastowiecznego llinois, tak członkowie Kościoła, jak i ludzie z mormonizmem niezwiązani, mieli tendencję do wyolbrzymiania populacji stanu. James L. Kimball, Jr. dodał, że dane spisowe dla Nauvoo za 1845 w zasadzie wykluczają często podawaną w literaturze liczbę 20 000 świętych w dniach ostatnich przysłuchujących się kazaniu. Daniel J. Boorstin wyjaśniał, że współcześni Josephowi Smithowi Amerykanie często używali liczb pokrywających się z ich oczekiwaniami, a nie tych opisujących stan faktyczny.
Przyczynkiem do wygłoszenia tej przemowy była nagła śmierć Kinga Folletta, pracującego w obejmującym Nauvoo hrabstwie Hancock policjanta i jednocześnie bliskiego przyjaciela Smitha. Było ostatnim wystąpieniem Josepha Smitha podczas konferencji generalnej. Przez historyków mormonizmu analizowane jest w kontekście burzliwej dynamiki wewnątrz ówczesnego Kościoła, ataków na Smitha, podważania jego władzy oraz kwestionowania jego proroczego posłania z jednej strony, z drugiej zaś rozkwitu i szybkiego wzrostu liczebnego Kościoła tak w kraju, jak i poza jego granicami oraz postępującej budowy świątyni w Nauvoo.
Od początku było traktowane jako wystąpienie o szczególnym znaczeniu. Smith nie tylko przydzielił mu czterech skrybów, w miejsce jednego zazwyczaj zapisującego jego kazania. Jak zauważyło jedno ze współczesnych źródeł "prorok rzadko przygotowywał swe wystąpienia publiczne wcześniej. Tym razem jednak poczynił pewne przygotowania".
Długość i zapis.
Kazanie, trwające dwie godziny i piętnaście minut, zachowało się dzięki szczegółowym zapiskom sporządzonym przez doświadczonych skrybów mormońskiego przywódcy, Willarda Richardsa, Wilforda Woodruffa, Williama Claytona oraz Thomasa Bullocka. Dostępne są także notatki sporządzone przez innych słuchaczy, nie zostały one jednak wykorzystane jako źródła w rekonstrukcji wystąpienia. Jednocześnie, należy pamiętać, że przekazany nam w ten sposób tekst stanowi tylko pewną część całości, nie dłuższą niż 5000 słów. Howard Searle oceniał, że zapiski i notatki przekazują jedynie 30 procent rzeczywiście wypowiedzianej treści. Prawdopodobnie jest to jednak niedoszacowanie, zważywszy na to, że Smith zazwyczaj mówił dosyć powoli oraz, że musiał zmagać się podczas tego przemówienia ze wspomnianymi powyżej podmuchami wiatru.
Jedną z najlepiej znanych wersji zwartych przemowy badacze zawdzięczają Jonathanowi Grimshawowi. Grimshaw, protokolant zatrudniony w biurze oficjalnego historyka Kościoła opracował ją w latach 50. XIX wieku, na potrzeby "Manuscript History of the Church". Inna, powstała już w czasach współczesnych jest efektem pracy Stana Larsona. Nie różni się ona szczególnie od opracowania Grimshawa, uzupełniona jest wszakże o notatki, które ten pominął.
Treść.
Porusza szerokie spektrum tematów ściśle związanych z teologią świętych w dniach ostatnich. Szczegółowo omawia naturę Boga, zdolność człowieka do postępu na podobieństwo Boga, naturę i znaczenie stworzenia oraz związek między żyjącymi a ich przodkami.
Uznawane za najpełniejszy i ostateczny zarys poglądów teologicznych pierwszego mormońskiego przywódcy, nie zostało niemniej, jak dotąd, włączone do kanonu pism świętych tej tradycji religijnej. Oryginalność przedstawionych w nim doktryn, chociażby przedstawienie Boga jako jednej z "wolnych inteligencji", która stała się Bogiem, ujęcie stworzenia jako swoistego procesu organizacji z uprzednio już istniejącej, pozostającej w stanie chaosu materii, wieczysta oraz samoistna natura inteligencji stała się przedmiotem wszechstronnej krytyki i żarliwych ataków. Inne fragmenty kazania, w tym powtórzenie tradycyjnie istniejącej w mormonizmie koncepcji literalnej cielesności Boga, zaakcentowanie inherentnego potencjału każdej wolnej inteligencji do dostąpienia boskości oraz swoisty nauczycielski charakter Boga również były szeroko komentowane. Jeszcze innym elementem jego złożonego doktrynalnego pejzażu jest nauka o wielości bogów, czasem atakowana niesłusznie jako rzekomy dowód na obecność politeizmu w teologii głoszonej przez Smitha. Włączenie tej ostatniej doktryny do korpusu mormońskiej ortodoksji bywa uznawane za najistotniejszy aspekt tego kazania.
Historia publikacji.
Było wielokrotnie publikowane i przedrukowywane właściwie na przestrzeni całej historii Kościoła Jezusa Chrystusa Świętych w Dniach Ostatnich. Jeszcze przed końcem 1844 ukazało się drukiem przynajmniej trzykrotnie, kolejno w „Times and Seasons”, „Millennial Star” i w „Voice of Truth”. Przed końcem XIX wieku pojawiło się na łamach różnych periodyków przynajmniej jeszcze pięciokrotnie. Wiek XX przyniósł zwiększone zainteresowanie tym tekstem, wraz z przynajmniej jedenastoma wydaniami przemowy. W 1909 ukazała się ona na łamach „Improvement Era”, w 1913 została wydana przez Magazine Printing Company. Doczekała się później dwóch kolejnych wydań z inicjatywy podmiotów prywatnych niezwiązanych bezpośrednio z Kościołem. Została ujęta w "Teachings of the Prophet Joseph Smith" z 1938, a także w "Discourses of the Prophet Joseph Smith", "Messages of the First Presidency" oraz "LDS Reference Encyclopedia" z 1965. Jej niemieckie tłumaczenie ukazało się w 1943 w Szwajcarii. Obecność przemowy w kościelnej prasie obejmuje też „Liahonę” (1945) i „Ensign” (kwiecień, maj 1971).
Ujęcie przemowy z pogrzebu Kinga Folletta w oficjalnej "History of the Church" pod redakcją starszego B.H. Robertsa wzbudziło pewne kontrowersje. Tom szósty wydania pierwszego z 1912 w swojej ostatecznej wersji nie zawiera stron 302-317, na których pierwotnie zawarto ów tekst. Nie jest jasne dlaczego przemowa została usunięta ani też na czyje polecenie Roberts podjął tak drastyczną decyzję redakcyjną. Pewne światło na tę kwestię rzuca jednak list starszego George’a Alberta Smitha, ówczesnego członka Kworum Dwunastu Apostołów do Samuela O. Benniona, prezydenta misji obejmującej środkowe Stany Zjednoczone. Smith wyraził w nim wątpliwości co autentyczności przemowy, jak również co do jej zgodności z doktryną Kościoła. Podobnego zdania byli inni ówcześnie posługujący apostołowie. Dodatkowo w Kworum przeważyła w tamtym momencie opinia, że nauki głoszone w przemowie nie powinny być szerzej rozpowszechniane publicznie.
Decyzja ta, zaskakująca jeśli zważy się szeroką dostępność przemowy, może być związana z postrzeganiem Kościoła przez amerykańską opinię publiczną. Podczas przesłuchań w sprawie objęcia mandatu senatorskiego przez Reeda Smoota starszy Charles W. Penrose powiedział, że "niektóre kazania przypisywane prorokowi Josephowi Smithowi budzą zastrzeżenia co do swej autentyczności. Wywoływały one także wśród nas dyskusje co do swej poprawności". Powróciła przemowa do oficjalnego opracowania na temat historii Kościoła dopiero w 1950, w drugim wydaniu tej wielotomowej publikacji.
Znaczenie i wpływ.
Określane jako najbardziej kontrowersyjne i najlepsze kazanie w życiu Smitha, ukoronowanie całej jego proroczej kariery. Stanowi tekst o fundamentalnym znaczeniu w toku tak historycznego, jak i doktrynalnego rozwoju mormonizmu.
Kazanie czy też przemowę z pogrzebu Kinga Folletta uznaje się za jedną z klasycznych pozycji w mormońskiej literaturze. Harold Bloom nazwał ją "jednym z najznakomitszych kazań kiedykolwiek wygłoszonych w Ameryce". Lorenzo Snow, piąty prezydent Kościoła Jezusa Chrystusa Świętych w Dniach Ostatnich (1898 – 1901), ujął jeden z wątków poruszonych w kazaniu, zdolność człowieka do stania się niczym Bóg, w znanym dwuwierszu. Wątek ten, myśl spotykana tylko w teologii świętych w dniach ostatnich, stała się później podstawą obrzędów obdarowania oraz pieczętowania dokonywanych już w ukończonej świątyni w Nauvoo, jak również obrzędów świątynnych obecnych we współczesnej praktyce liturgicznej Kościoła.

</doc>
<doc id="5084690" url="https://pl.wikipedia.org/wiki?curid=5084690" title="El Diablo (singel Eleny Tsangrinu)">
El Diablo (singel Eleny Tsangrinu)

El Diablo – singel greckiej piosenkarki Eleny Tsangrinu wydany 28 lutego 2021. Piosenkę skomponowali Jimmy "Joker" Thornfeldt, Laurell Barker, Cleiton "OXA" Sia i Thomas Stengaard.
Utwór reprezentował Cypr w 65. Konkursie Piosenki Eurowizji (2021).
Kontrowersje.
Wybór piosenki do reprezentowania kraju w 65. Konkursie Piosenki Eurowizji przez cypryjskiego nadawcę CyBC wywołał liczne protesty w kraju oraz zamieszki pod siedzibą telewizji. Cypryjski Kościół Prawosławny zarzucił artystce propagowanie satanizmu, oraz wypowiedział się prośbą o wycofanie artystki z konkursu. Prośba została jednak odrzucona przez nadawcę.
Oskarżenia o plagiat.
Krótko po premierze pojawiły się oskarżenia o plagiat zarówno dotyczący samego utworu jak i teledysku. Początek piosenki ma przypominać przebój Rity Ory „Anywhere”, a w refrenie pojawiają się silne inspiracje utworem „Bad Romance” Lady Gagi. Teledysk natomiast łudząco przypomina klip do piosenki „Love Me Land” Zary Larsson. 
Artystkę żartobliwie skrytykował zwycięzca Eurowizji 2019 Duncan Laurence, kiedy zapytany o swoich faworytów powiedział, że piosenka przypominająca utwór Zary Larsson jest tą, która wygrać nie powinna. Kilka dni później niderlandzki artysta zaprzeczył jednak jakoby jego wypowiedź miała nawiązywać do piosenki i przeprosił za nieporozumienie.

</doc>
<doc id="5084699" url="https://pl.wikipedia.org/wiki?curid=5084699" title="Jurij Bannikow">
Jurij Bannikow

Jurij Ołeksandrowycz Bannikow (ur. 28 sierpnia 1938 w Czerkasach) – ukraiński ekonomista, polityk, minister gospodarki Ukrainy w 1993 roku.
Życiorys.
Po ukończeniu Państwowego Instytutu Radiotechnicznego w Riazanie pracował w biurach projektowych, instytucie badawczym jako inżynier, kierownik działu oraz laboratorium. W 1977 roku rozpoczął pracę w Ministerstwie Budowy Maszyn Ogólnych, od 1980 roku został dyrektorem Smelańskiego Zakładu Instrumentów Radiowych. W 1993 roku został ministrem gospodarki Ukrainy w rządzie Łeonida Kuczmy.
Od 1993 – dyrektor Smelańskiego Zakładu Instrumentów Radiowych „Orizon”.
Przewodniczący Rady Dyrektorów Concern Energy JSC.
Odznaczenia.
W 2000 roku uzyskał tytuł honorowego obywatela miasta Smiła.

</doc>
<doc id="5084705" url="https://pl.wikipedia.org/wiki?curid=5084705" title="Johann Ernst von Wallenrodt">
Johann Ernst von Wallenrodt

Johann Ernst von Wallenrodt, Johann Ernst Graf von Wallenrodt, John Ernst von Wallenrodt (ur. 27 września 1695 w Królewcu, zm. 20 września 1766 w Królewcu) – pruski dworzanin, minister i polityk, angielski i pruski dyplomata.
Życiorys.
Johann Ernst von Wallenrodt, w odróżnieniu od Johanna Ernsta von Wallenrodta (1615–1697), zwanego także Młodszym, należał do pruskiej linii von Wallenrodt. Jego rodzice, Ernst von Wallenrodt z Lekławek (1651–1735) i Katharina Elisabeth von der Groeben (1663–1705), byli zarządcami Morąga, Miłakowa, a także zwierzchnikami Ostródy, Olsztynka i Czerniachowska.
Johann studiował na Albertinie (1711-) i w 1714 udał się przez Genewę, do Francji, gdzie uczestniczył w pogrzebie Ludwika XIV (1715), w karnawale w Brukseli i w 1716 wrócił do Berlina, gdzie został mianowany szambelanem królewskim, w 1722 tajnym radcą i otrzymał Order Szlachetności ("Order de la Générosité"). W 1723 wyjechał do Hanoweru, gdzie od Jerzego I otrzymał nominację na angielskiego rezydenta w Gdańsku (1724-1735).
W październiku 1724 uczestniczył w posiedzeniu Sejmu w Warszawie, w uroczystościach koronacyjnych Jerzego II w Londynie (1727), oraz w Kongresie Pokojowym w Soissons ("Friedenkongress von Soissons") (1728-1729). W 1730 wrócił do Gdańska, reprezentując w randze rezydenta również Prusy (1733-1737). W 1734 został mianowany tajnym radcą stanu lub ministrem stanu i wojny w Berlinie. W 1740 wstąpił do loży masońskiej „Pod Trzema Globami” ("Zu den drei Weltkugeln") w Berlinie. Po złożeniu hołdu Fryderykowi Wilhelmowi (1740), w 1742 przeniósł się z Gdańska do Królewca. W styczniu 1743 otrzymał tytuł naczelnego marszałka ("Obermarschall"). Był protektorem Towarzystwa Niemieckiego w Królewcu ("Deutsche Gesellschaft in Koenigsberg") (1743-).
Poseł Prus w Warszawie (1744-1746), m.in. pełniący rolę przedstawiciela na sejmie polskim w Grodnie. W 1744 władze RP i sam August III Sas zażądali odwołania Wallenrodta i rezydenta pruskiego Karla Friedricha Hoffmanna, wmieszanych w sposób nie budzący wątpliwości w aferę zerwania sejmu 1744 roku, w czym dopomógł im poseł francuski Alphonse Marie Louis de Saint-Séverin. Berlin zwlekał jednak jeszcze rok z odwołaniem dyplomatów. Mimo napiętej sytuacji nie doszło do zerwania stosunków dyplomatycznych.
Podczas wojny siedmioletniej, w 1762 został skierowany do Królewca. Zmarł jako minister i naczelny marszałek.

</doc>
<doc id="5084713" url="https://pl.wikipedia.org/wiki?curid=5084713" title="Christina Pluhar">
Christina Pluhar

Christina Pluhar (ur. 1965 w Grazu) – austriacka multiinstrumentalistka, specjalizująca się w muzyce barokowej, dyrygentka i założycielka zespołu L'Arpeggiata.
Biografia.
Pluhar uczyła się gry na gitarze w Grazu, następnie studiowała w Królewskim Konserwatorium Muzycznym w Hadze w klasie lutni Toyohiko Satoh. Studiowała też w Schola Cantorum Basiliensis w Bazylei (w klasie Hopkinsona Smitha), a także w Scuola Civica di Milano (w klasie Mary Galassi).
Wśród instrumentów, które opanowała są gitara barokowa, renesansowa lutnia, arcyluta, teorba i harfa barokowa.
Od 1992 mieszka w Paryżu. Występowała z takimi zespołami jak Concerto Köln, La Fenice, Les Musiciens du Louvre, La Grande Écurie et la Chambre du Roy. Z zespołem La Fenice zdobyła w 1992 pierwszą nagrodę na konkursie International Old Music Competition w Malmö. 
Od 1993 Pluhar prowadziła zajęcia na Universität für Musik und darstellende Kunst w Grazu, a od 1999 uczyła harfy barokowej w Królewskim Konserwatorium Muzycznym w Hadze. 
W 2000 założyła w Paryżu wokalno-instrumentalny zespół L'Arpeggiata, który zdobył popularność wykonując na oryginalnych instrumentach muzykę barokową, głównie włoską z XVIII wieku, wykorzystując jednak elementy jazzu, popu i folku. 
Pluhar podkreśla, że muzyka epoki baroku, której zapis nie określa precyzyjnie np. rytmu, ozdobników czy barwy instrumentów daje dużą możliwość improwizacji. Dlatego nie uznaje swojej twórczości jako interpretacji muzyki dawnej, ale raczej jako "formę muzyki współczesnej opartej na dawnym instrumentarium i tradycjach wykonawczych". 

</doc>
<doc id="5084718" url="https://pl.wikipedia.org/wiki?curid=5084718" title="Winifred Blackman">
Winifred Blackman

Winifred Susan Blackman (ur. 12 grudnia 1872, zm. w grudniu 1950) – brytyjska egiptolożka, archeolożka i antropolożka, jedna z pierwszych kobiet uprawiających antropologię jako zawód.
Życiorys.
Urodziła się w Norwich jako córka pastora Jamesa Henry’ego Blackmana i Mary Anne Blackman (z domu Jacob). Była najstarszym z pięciorga dzieci. Rodzina przeprowadziła się do Oksfordu.
W latach 1912–1915 Blackman studiowała antropologię na Uniwersytecie Oksfordzkim, ale jej nie ukończyła. W latach 1912–1920 pracowała w Muzeum Uniwersyteckim Historii Naturalnej im. Pitta Riversa w Oksfordzie, katalogując zbiory. Asystowała prof. Henry’emu Balfourowi (1863–1939), kuratorowi w muzeum. Później przekazała kilka eksponatów do tego muzeum.
Większość lat dwudziestych i trzydziestych XX w. spędziła w Egipcie. Często współpracowała z bratem Aylwardem M. Blackmanem, który też był egiptologiem. Interesowała się szczególnie magiczno-rytualnymi wierzeniami i praktykami.
W 1927 opublikowała książkę "The Fellahin of Upper Egypt (Fellahowie Górnego Egiptu"), która stała się wzorcowym opracowaniem etnograficznym tej części Egiptu. Później skupiła się na zwyczajach, wierzeniach i obrzędach współczesnych sobie Egipcjan. W latach 1926–1933 zebrała 4 tysiące przedmiotów. W Egipcie spędziła 19 sezonów badawczych. Przez większość roku mieszkała w Kairze. W latach 1927–1932 otrzymywała wsparcie finansowe m.in. od magnata branży farmaceutycznej, Henry'ego Wellcome'a, który zlecił jej pozyskanie eksponatów do jego prywatnego Muzeum Historii Medycyny.
Była członkinią Królewskiego Instytutu Antopologicznego oraz Królewskiego Towarzystwa Azjatyckiego.
Po wybuchu II wojny światowej wróciła do Wielkiej Brytanii. W 1950 w wyniku psychicznego załamania po śmierci młodszej siostry Elsie trafiła do psychiatrycznego Szpitala Północnowalijskiego w Denbigh. Niedługo później zmarła na udar i niewydolność krążenia.

</doc>
<doc id="5084725" url="https://pl.wikipedia.org/wiki?curid=5084725" title="Barbara Freire-Marreco">
Barbara Freire-Marreco

Barbara Freire-Marreco (ur. 1879, zm. 1967) – brytyjska antropolożka, absolwentka pierwszego rocznika antropologii na Uniwersytecie Oksfordzkim (1908). 
Życiorys.
Przyszła na świat w St Mawes w Kornwalii. Rodzina pochodziła z Portugalii. Dzieciństwo spędziła w Horsell w Surrey. W sześć tygodni samodzielnie nauczyła się greki w takim stopniu, że mogła zacząć studia. W 1902 podjęła studia klasycystyczne w Lady Margaret Hall. W 1904 otrzymała nagrodę Sedgwicka za znajomość łaciny. W 1905 z wyróżnieniem zdała grekę i łacinę. 
Kiedy w 1906 nie dostała stypendium w Sommerville, zainteresowana antropologią, rozpoczęła studia m.in. u Johna Lintona Myresa i Henry'ego Balfoura na Uniwersytecie Oksfordzkim. Jednocześnie dostała stypendium w London School of Economics jako studentka zatrudnionego tam prof. Hobhouse'a. W 1908 była jedną z dwójki pierwszych absolwentów antropologii w Oksfordzie (drugim absolwentem był mężczyzna), ale tylko ona dostała wyróżnienie. Publikowała w czasopiśmie "Man" (tam w 1909 ukazała się jej praca dyplomowa), wygłaszała publiczne odczyty. W czasie prac nad dyplomem pracowała w Muzeum Pitta Riversa. Po ukończeniu studiów nadal była związana z instytucją (łącznie przekazała jej 845 eksponatów m.in. z Kanady, Chin, Kongo, Cypru, Francji, Niemiec, Indii, Włoch, Meksyku, Czarnogóry, Maroko, Holandii, Nigerii, Polski, Portugalii, Rosji, Hiszpanii, Tanzanii, Turcji, Ukrainy i USA). W latach 1909–1910 na polecenie Henry'ego Balfoura skatalogowała kolekcję amuletów i "magicznych przyrządów" w Muzeum Pitta Riversa. 
W latach 1909–1913 otrzymała stypendium badawcze w Somerville College w Oksfordzie, gdzie badała "naturę władzy przywódców i władców w niecywilizowanych społeczeństwach". W 1911 jako pierwsza kobieta wygłosiła serię wykładów dla studentów antropologii na Uniwersytecie w Oksfordzie. Zatytułowała je "Samorządy Indian Peublo pod administracją hiszpańską i amerykańską". Badania nad tym tematem prowadziła w terenie przez kilka lat, uczestnicząc w obozie namiotowym badaczy ze School of American Archaeology w El Rito de los Frijoles. Nauczyła się języka tewa, by porozumiewać się z miejscowymi. Zebrane w latach 1910–1913 materiały na temat ludności Pueblo opublikowano w 1916 w "Ethnobotany of the Tewa Indians". 
Z powodu przywiązania do rodziny wielokrotnie odrzucała oferty pracy w Stanach Zjednoczonych.
W czasie I wojny światowej była sekretarką Kryzysowego Komitetu Wojennego w Woking. Zadaniem komitetu była mobilizacja kobiet do pomocy. Barbara organizowała wiece, na których rekrutowano pomocników oraz zbierano dary żywnościowe i koce. Pomagała załatwić opiekę medyczną żonom i rodzinom żołnierzy oraz marynarzy. Stworzyła system przyjmowania zgłoszeń o pomoc, zatrudnienie i wsparcie finansowe. W 1916 dołączyła do Wojennego Departamentu Wywiadu Handlowego przy Wydziale Blokady w Ministerstwie Spraw Zagranicznych Wielkiej Brytanii z siedzibą w Londynie. Wybrano ją zapewne ze względu na znajomość języka hiszpańskiego. Tłumaczyła gazety i korespondencję, sprawdzała wiarygodność dokumentacji. W 1917 przeprowadziła się do Oksfordu. Została sekretarką w Barnett House, instytucji uczelnianej zajmującej się pomocą mieszkańcom miasta w trudnej sytuacji. Organizowała wykłady i konferencje, zbierała książki na temat problemów społecznych i gospodarczych, prowadziła szkolenia, robiła sondaże wśród mieszkańców. W ostatnich miesiącach wojny wróciła do Westminsteru.
W dniu 21 kwietnia 1920 w Woking w hrabstwie Surrey wyszła za mąż za Charlesa Aitkena. Poznała go w czasie pracy w Wojennym Departamencie Wywiadu Handlowego. Przez kilka lat podróżowali pod Europie, spędzili czas m.in. w Hiszpanii, gdzie Barbara prowadziła prace badawcze. W 1928 małżonkowie przeprowadzili się do Horsell nieopodal Woking w hrabstwie Hampshire.
Od 1907 Barbara była członkinią Królewskiego Instytutu Antropologicznego (Royal Anthropological Institute). Od 1926 była członkinią Towarzystwa Folklorystycznego, w latach 1926–1928 jego sekretarką. Prowadziła bogatą korespondencję. W latach 1912–1929 była redaktorką "Notes and Queries in Anthropology". Po ślubie, używając nazwiska męża, publikowała recenzje książek i krótkie teksty w czasopismach naukowych. Napisała dłuższy artykuł o wierzeniach religijnych rdzennych Amerykanów, ale zdecydowanie działała na mniejszą skalę niż przed 1920. W 1923 wygłosiła cykl wykładów w University College London. Potem krótko wykładała na Oksfordzie. W 1959 badała procesy lokalizacji i relokacji folkloru. Wyniki badań opublikowała w czasopismach naukowych.
Po II wojnie światowej zachorowała na artretyzm, poruszała się na trójkołowym wózku. Mieszkała w Broughton z mężem, który zmarł w 1963.

</doc>
<doc id="5084744" url="https://pl.wikipedia.org/wiki?curid=5084744" title="Jio">
Jio

Reliance Jio Infocomm Limited (także Jio) – indyjski dostawca usług telekomunikacyjnych z siedzibą w Mumbaju. Przedsiębiorstwo zostało założone w 2007 roku.

</doc>
<doc id="5084768" url="https://pl.wikipedia.org/wiki?curid=5084768" title="Beata Krasnodębska-Ostręga">
Beata Krasnodębska-Ostręga

Beata Katarzyna Krasnodębska-Ostręga (ur. 29 września 1967) – polska chemiczka, dr hab. nauk chemicznych, profesor i prodziekan Wydziału Chemii Uniwersytetu Warszawskiego.
Życiorys.
W 1992 ukończyła studia chemiczne na Uniwersytecie Warszawskim. 15 kwietnia 1998 uzyskała doktorat za pracę dotyczącą specjacji metali w glebie jako matrycy banku prób środowiskowych (promotor – Jerzy Golimowski). 8 maja 2013 habilitowała się na podstawie rozprawy zatytułowanej "Tal w próbkach środowiskowych – oznaczanie całkowitych zawartości i analiza specjacyjna" . 11 maja 2020 nadano jej tytuł profesora w zakresie nauk ścisłych i przyrodniczych.
Jest profesorem i prodziekanem na Wydziale Chemii Uniwersytetu Warszawskiego.
Członkini Komitetu Chemii Analitycznej Polskiej Akademii Nauk.

</doc>
<doc id="5084777" url="https://pl.wikipedia.org/wiki?curid=5084777" title="KF Llapi Podujevo w europejskich pucharach">
KF Llapi Podujevo w europejskich pucharach



</doc>
<doc id="5084778" url="https://pl.wikipedia.org/wiki?curid=5084778" title="FK Dečić Tuzi w europejskich pucharach">
FK Dečić Tuzi w europejskich pucharach



</doc>
<doc id="5084779" url="https://pl.wikipedia.org/wiki?curid=5084779" title="Konsalnet Holding">
Konsalnet Holding



</doc>
<doc id="5084781" url="https://pl.wikipedia.org/wiki?curid=5084781" title="Stupina">
Stupina



</doc>
<doc id="5084782" url="https://pl.wikipedia.org/wiki?curid=5084782" title="Schron w Małym Wietrzniku">
Schron w Małym Wietrzniku

Schron w Małym Wietrzniku – obiekt jaskiniowy w skale Wietrznik w dolnej części Doliny Będkowskiej na Wyżynie Krakowsko-Częstochowskiej. Znajduje się w Łączkach Kobylańskich będących częścią wsi Kobylany w województwie małopolskim, w powiecie krakowskim, w gminie Zabierzów.
Opis jaskini.
Jest to jaskinia znajdująca się u podstawy południowej ściany Małego Wietrznika, naprzeciwko Szczeliny w Wietrzniku. Za nieregularnym otworem znajduje się krótki korytarzyk, który wznosi się i kończy ciasną, poprzeczną szczeliną.
Jaskinia powstała w późnojurajskich wapieniach skalistych. Jest sucha, w końcowej części ciemna. Ma polewy naciekowe i grzybki naciekowe. Na spągu gruz wapienny, gleba i liście. Na ścianach przyotworowych rosną glony i pająki. Ze zwierząt obserwowano pająki i chrząszcze. Na spągu są odchody i kości zwierząt, co świadczy o tym, że jest odwiedzana przez gryzonie i drobne drapieżniki.
Jaskinia zapewne znana była od dawna, ale prawdopodobnie penetrowano tylko jej obszerniejsze części przyotworowe, głębiej brak śladów zwiedzania. Jej otwór zaznaczany był w przewodnikach wspinaczkowych. Dokumentację sporządzili J. Nowak i M. Urban w czerwcu 2011 r. Plan jaskini opracował J. Nowak.

</doc>
<doc id="5084784" url="https://pl.wikipedia.org/wiki?curid=5084784" title="Petreștii de Jos (gmina)">
Petreștii de Jos (gmina)

Petreștii de Jos – gmina w Rumunii, w okręgu Kluż. Obejmuje miejscowości Crăești, Deleni, Livada, Petreștii de Jos, Petreștii de Mijloc, Petreștii de Sus i Plaiuri. W 2011 roku liczyła 1512 mieszkańców.

</doc>
<doc id="5084785" url="https://pl.wikipedia.org/wiki?curid=5084785" title="Bravoceratops">
Bravoceratops

Bravoceratops – rodzaj wymarłego dinozaura, ceratopsa z rodziny ceratopsów.
Skamieniałości nieznanego zwierzęcia znaleziono w USA, na południowym zachodzie Teksasu, na terenie Parku Narodowego Big Bend. Spoczywały pośród skał formacji Javelina datowanej na wczesny mastrycht, będącej pozostałością prawdopodobnie dawnej utkanej jeziorami równiny zalewowej kilkaset kilometrów od linii brzegowej. Budują ją głównie piaskowce i mułowce. W jej obrębie znaleziska ceratopsów należą do rzadkości. Wcześniej w jej skałach znajdowano szczątki torozaura oraz innego ceratopsa, określanego początkowo jako "El Picacho ceratopsian". Z innych zwierząt znaleziono tam pozostałości tyranozaura. Kolejne, znalezisko, niekompletna czaszka, skatalogowane zostało jako TMM 46015-1. W miejscu odkrycia formacja mierzy 165 m grubości. Kości znajdowały się 3 m nad spągiem formacji, dzielącym ją z dawniejszą formacją Aguja, wśród piaskowców. Znalezisko liczy 69 ± 0,9 miliona lat.
Badanie rzeczonych skamieniałości ujawniło, że należały do dużego dinozaura rogatego. Cechował się on wąskim pyskiem, długą fenestrowaną kryzą kostną z wałem kostnym na pośrodkowej kości epiparietalnej i zagłębieniem na tej samej kości, stanowiącym miejsce połączenia z drugą pośrodkową kością epiparietalną. Badacze podkreślają tutaj różnice w stosunku do "Pentaceratops" czy "Anchiceratops". Z drugiej strony budowa rozwidlonego stawu pomiędzy kośćmi kwadratowo-jarzmową i łuskową przypomina obserwowaną u "Triceratops" czy "Torosaurus".
Niespotykana dotąd kombinacja cech pozwoliła badaczom na kreowanie nowego rodzaju dinozaura. Nadano mu nazwę "Bravoceratops". Tworząc nazwę rodzajową, Wick i Lehman wykorzystali przyrostek "bravo" wywodzący się z języka hiszpańskiego. Oznacza on "dziki" i odnosi się Rio Bravo del Norte, hiszpańskojęzycznej nazwy rzeki zwanej po angielsku Rio Grande, płynącej w rejonie znalezienia skamieniałości zwierzęcia. Drugi człon nazwy, "ceratops", pochodzi z greki, oznacza "rogatą twarz" i odnosi się do przynależności rodzaju do Ceratopsidae. W obrębie rodzaju wyróżniono gatunek "Bravoceratops polyphemus". Jego epitet gatunkowy bierze się z mitologii greckiej. Zagłębienie na położonej pośrodkowo kości eparietalnej skojarzyło się paleontologiom z oczodołem wielkiego cyklopa Polifema, syna Posejdona, który więził Odyseusza i pożerał jego towarzyszy. Zwierzę zaliczono do rodziny Ceratopsidae i podrodziny Chasmosaurinae. Przeprowadzona analiza filogenetyczna wskazuje na najbliższego krewnego "Bravoceratops" takson "Coahuilaceratops".

</doc>
<doc id="5084786" url="https://pl.wikipedia.org/wiki?curid=5084786" title="Petreștii de Jos">
Petreștii de Jos

Petreștii de Jos – wieś w Rumunii, w okręgu Kluż, w gminie Petreștii de Jos. W 2011 roku liczyła 532 mieszkańców.

</doc>
<doc id="5084787" url="https://pl.wikipedia.org/wiki?curid=5084787" title="Petreștii de Sus">
Petreștii de Sus

Petreștii de Sus – wieś w Rumunii, w okręgu Kluż, w gminie Petreștii de Jos. W 2011 roku liczyła 95 mieszkańców.

</doc>
<doc id="5084788" url="https://pl.wikipedia.org/wiki?curid=5084788" title="Petreștii de Mijloc">
Petreștii de Mijloc

Petreștii de Mijloc – wieś w Rumunii, w okręgu Kluż, w gminie Petreștii de Jos. W 2011 roku liczyła 116 mieszkańców.

</doc>
<doc id="5084789" url="https://pl.wikipedia.org/wiki?curid=5084789" title="Crăești (okręg Kluż)">
Crăești (okręg Kluż)

Crăești – wieś w Rumunii, w okręgu Kluż, w gminie Petreștii de Jos. W 2011 roku liczyła 207 mieszkańców.

</doc>
<doc id="5084790" url="https://pl.wikipedia.org/wiki?curid=5084790" title="Deleni (okręg Kluż)">
Deleni (okręg Kluż)

Deleni – wieś w Rumunii, w okręgu Kluż, w gminie Petreștii de Jos. W 2011 roku liczyła 227 mieszkańców.

</doc>
<doc id="5084791" url="https://pl.wikipedia.org/wiki?curid=5084791" title="Livada (gmina Petreștii de Jos)">
Livada (gmina Petreștii de Jos)

Livada – wieś w Rumunii, w okręgu Kluż, w gminie Petreștii de Jos. W 2011 roku liczyła 194 mieszkańców.

</doc>
<doc id="5084792" url="https://pl.wikipedia.org/wiki?curid=5084792" title="Plaiuri (okręg Kluż)">
Plaiuri (okręg Kluż)

Plaiuri – wieś w Rumunii, w okręgu Kluż, w gminie Petreștii de Jos. W 2011 roku liczyła 141 mieszkańców.

</doc>
<doc id="5084793" url="https://pl.wikipedia.org/wiki?curid=5084793" title="Bzdura roku">
Bzdura roku



</doc>
<doc id="5084795" url="https://pl.wikipedia.org/wiki?curid=5084795" title="Ploscoș (gmina)">
Ploscoș (gmina)

Ploscoș – gmina w Rumunii, w okręgu Kluż. Obejmuje miejscowości Crairât, Lobodaș, Ploscoș i Valea Florilor. W 2011 roku liczyła 702 mieszkańców.

</doc>
<doc id="5084796" url="https://pl.wikipedia.org/wiki?curid=5084796" title="Obiekt jaskiniowy">
Obiekt jaskiniowy



</doc>
<doc id="5084797" url="https://pl.wikipedia.org/wiki?curid=5084797" title="Ploscoș">
Ploscoș

Ploscoș – wieś w Rumunii, w okręgu Kluż, w gminie Ploscoș. W 2011 roku liczyła 337 mieszkańców.

</doc>
<doc id="5084798" url="https://pl.wikipedia.org/wiki?curid=5084798" title="Lobodaș">
Lobodaș

Lobodaș – wieś w Rumunii, w okręgu Kluż, w gminie Ploscoș. W 2011 roku liczyła 23 mieszkańców.

</doc>
<doc id="5084799" url="https://pl.wikipedia.org/wiki?curid=5084799" title="Crairât">
Crairât

Crairât – wieś w Rumunii, w okręgu Kluż, w gminie Ploscoș. W 2011 roku liczyła 77 mieszkańców.

</doc>
<doc id="5084800" url="https://pl.wikipedia.org/wiki?curid=5084800" title="Valea Florilor">
Valea Florilor

Valea Florilor – wieś w Rumunii, w okręgu Kluż, w gminie Ploscoș. W 2011 roku liczyła 265 mieszkańców.

</doc>
<doc id="5084803" url="https://pl.wikipedia.org/wiki?curid=5084803" title="Poieni (gmina)">
Poieni (gmina)

Poieni – gmina w Rumunii, w okręgu Kluż. Obejmuje miejscowości Bologa, Cerbești, Hodișu, Lunca Vișagului, Morlaca, Poieni, Tranișu i Valea Drăganului. W 2011 roku liczyła 4842 mieszkańców.

</doc>
<doc id="5084805" url="https://pl.wikipedia.org/wiki?curid=5084805" title="Poieni (okręg Kluż)">
Poieni (okręg Kluż)

Poieni – wieś w Rumunii, w okręgu Kluż, w gminie Poieni. W 2011 roku liczyła 1051 mieszkańców.

</doc>
<doc id="5084807" url="https://pl.wikipedia.org/wiki?curid=5084807" title="Leonel Power">
Leonel Power

Leonel Power, także: Lionel, Leonell, Leonelle, Lyonel; Powero, Polbero, Leonellus Anglicus (ur. ?, zm. 5 czerwca 1445 w Canterbury) – angielski kompozytor.
Życiorys.
Nie zachowało się zbyt wiele informacji o jego życiu, brak informacji na temat odbytych przez niego studiów. Kierował chórem i pełnił posługę w kaplicy domowej na dworze Tomasza, księcia Clarence (brata króla Henryka V). Od 1423 roku był członkiem bractwa Christ Church przy katedrze w Canterbury. Tamże w latach 1441–1445 kierował chórem chłopięcym i uczył śpiewu chłopców przy kaplicy Matki Boskiej. Napisał traktat teoretyczny "Upon the Gamme" (rękopis z około 1450 w zbiorach British Library, sygn. Landsdowne 763).
Twórczość.
Był najwybitniejszym obok Johna Dunstable’a przedstawicielem muzyki angielskiej XV wieku. Tworzył wyłącznie muzykę religijną, w tym msze, części mszalne i muzykę do różnych tekstów liturgicznych w języku łacińskim. Podstawowy zbiór kompozycji Powera zachował się w Old Hall Manuscript. Dokładna liczba jego utworów jest trudna do ustalenia, autorstwo wielu z nich jest niepewne. Uważany jest za jednego z pionierów cyklu mszalnego o jednolitym charakterze. Części mszalne Powera pisane były na 3, 4 lub rzadziej 5 głosów, w oparciu o cantus firmus, z melodią chorałową występującą w całości w głosach górnych lub tenorze lub też z wykorzystaniem jej części jako motywów czołowych.

</doc>
<doc id="5084808" url="https://pl.wikipedia.org/wiki?curid=5084808" title="Bologa">
Bologa

Bologa – wieś w Rumunii, w okręgu Kluż, w gminie Poieni. W 2011 roku liczyła 583 mieszkańców.

</doc>
<doc id="5084809" url="https://pl.wikipedia.org/wiki?curid=5084809" title="Cerbești">
Cerbești

Cerbești – wieś w Rumunii, w okręgu Kluż, w gminie Poieni. W 2011 roku liczyła 31 mieszkańców.

</doc>
<doc id="5084810" url="https://pl.wikipedia.org/wiki?curid=5084810" title="Hodișu">
Hodișu

Hodișu – wieś w Rumunii, w okręgu Kluż, w gminie Poieni. W 2011 roku liczyła 405 mieszkańców.

</doc>
<doc id="5084811" url="https://pl.wikipedia.org/wiki?curid=5084811" title="Lunca Vișagului">
Lunca Vișagului

Lunca Vișagului – wieś w Rumunii, w okręgu Kluż, w gminie Poieni. W 2011 roku liczyła 284 mieszkańców.

</doc>
<doc id="5084812" url="https://pl.wikipedia.org/wiki?curid=5084812" title="Morlaca">
Morlaca

Morlaca – wieś w Rumunii, w okręgu Kluż, w gminie Poieni. W 2011 roku liczyła 688 mieszkańców.

</doc>
<doc id="5084813" url="https://pl.wikipedia.org/wiki?curid=5084813" title="Tranișu">
Tranișu

Tranișu – wieś w Rumunii, w okręgu Kluż, w gminie Poieni. W 2011 roku liczyła 334 mieszkańców.

</doc>
<doc id="5084814" url="https://pl.wikipedia.org/wiki?curid=5084814" title="Valea Drăganului">
Valea Drăganului

Valea Drăganului – wieś w Rumunii, w okręgu Kluż, w gminie Poieni. W 2011 roku liczyła 1466 mieszkańców.

</doc>
<doc id="5084815" url="https://pl.wikipedia.org/wiki?curid=5084815" title="Rișca (gmina)">
Rișca (gmina)

Rișca – gmina w Rumunii, w okręgu Kluż. Obejmuje miejscowości Dealu Mare, Lăpuștești, Mărcești i Rișca. W 2011 roku liczyła 1446 mieszkańców.

</doc>
<doc id="5084816" url="https://pl.wikipedia.org/wiki?curid=5084816" title="Rișca (okręg Kluż)">
Rișca (okręg Kluż)

Rișca – wieś w Rumunii, w okręgu Kluż, w gminie Rișca. W 2011 roku liczyła 902 mieszkańców.

</doc>
<doc id="5084817" url="https://pl.wikipedia.org/wiki?curid=5084817" title="Dealu Mare (okręg Kluż)">
Dealu Mare (okręg Kluż)

Dealu Mare – wieś w Rumunii, w okręgu Kluż, w gminie Rișca. W 2011 roku liczyła 284 mieszkańców.

</doc>
<doc id="5084818" url="https://pl.wikipedia.org/wiki?curid=5084818" title="Stanisław Kwaskowski">
Stanisław Kwaskowski

Stanisław Kwaskowski ps. "Stachowiak" (ur. 15 kwietnia 1897 w Warszawie, zm. 21 listopada 1986 tamże) – polski aktor teatralny i filmowy, dyrektor i kierownik teatrów. uczestnik powstania warszawskiego.
Życiorys.
Na scenie debiutował w 1919 roku. W okresie przedwojennym grał w teatrach na terenie całego kraju: w Toruniu (Teatr Narodowy 1921-1922, Teatr Miejski 1922-1925, Teatr Ziemi Pomorskiej 1934-1935), Krakowie (Teatr im. Juliusza Słowackiego 1928-1929), Poznaniu (Teatr Polski 1929-1932), Bydgoszczy (Teatr Miejski 1932-1933), Częstochowie (Teatr Miejski Kameralny 1935-1935) oraz w Warszawie (Teatr Malickiej 1935-1939, Teatr Kameralny 1935-1939). Podczas pobytu w stolicy, w 1939 roku ukończył studia na Wydziale Sztuki Reżyserskiej Państwowego Instytutu Sztuki Teatralnej.
Podczas II wojny światowej uczestniczył w powstaniu warszawskim w szeregach 104 Kompanii Syndykalistów Zgrupowania „Róg”, walcząc w Śródmieściu i na Starym Mieście. Po upadku powstania wyszedł z miasta wraz z ludnością cywilną.
Po zakończeniu wojny, w 1945 roku występował w Teatrze Śląskim im. Stanisława Wyspiańskiego w Katowicach. Następnie, w latach 1945-1949 był dyrektorem i reżyserem Teatru Polskiego w Bielsku-Białej i Cieszynie. W latach 1949-1951 był dyrektorem naczelnym i artystycznym, a następnie kierownikiem artystycznym Teatru Wybrzeże w Gdańsku. W 1951 roku powrócił do Warszawy, gdzie występował na deskach Teatru Współczesnego (1951-1957) oraz Teatru Narodowego (1958-1959). W kolejnych latach, do 1961 roku był dyrektorem, kierownikiem artystycznym i reżyserem w Teatrze Ludowym. Przez ostatnie lata pracy artystycznej był związany z Teatrem Ateneum, gdzie grał do 1971 roku (po 1970 roku - gościnnie, jako emeryt). Wystąpił również w dwóch spektaklach Teatru Telewizji (1958-1964) oraz piętnastu audycjach Teatru Polskiego Radia (1952-1979). W 1947 otrzymał nagrodę Ministra Oświaty za rolę Grumia w spektaklu "Poskromienie złośnicy" na Festiwalu Szekspirowskim w Gdańsku.
W 1975 roku wydał książkę pt. "Teatr w Toruniu 1920-1939" (Wydawnictwo Morskie). Był autorem licznych artykułów prasowych o tematyce teatralnej oraz niewydanych pamiętników pt. "Gawędy teatralne prowincjonalnego aktora".
Został pochowany na Starych Powązkach w Warszawie.

</doc>
<doc id="5084819" url="https://pl.wikipedia.org/wiki?curid=5084819" title="Lăpuștești">
Lăpuștești

Lăpuștești – wieś w Rumunii, w okręgu Kluż, w gminie Rișca. W 2011 roku liczyła 73 mieszkańców.

</doc>
<doc id="5084820" url="https://pl.wikipedia.org/wiki?curid=5084820" title="Mărcești (okręg Kluż)">
Mărcești (okręg Kluż)

Mărcești – wieś w Rumunii, w okręgu Kluż, w gminie Rișca. W 2011 roku liczyła 187 mieszkańców.

</doc>
<doc id="5084823" url="https://pl.wikipedia.org/wiki?curid=5084823" title="Recea-Cristur (gmina)">
Recea-Cristur (gmina)

Recea-Cristur – gmina w Rumunii, w okręgu Kluż. Obejmuje miejscowości Căprioara, Ciubanca, Ciubăncuța, Elciu, Escu, Jurca, Osoi, Pustuța i Recea-Cristur. W 2011 roku liczyła 1412 mieszkańców.

</doc>
<doc id="5084824" url="https://pl.wikipedia.org/wiki?curid=5084824" title="François-Marie Geronimi">
François-Marie Geronimi

François-Marie Geronimi (ur. 20 marca 1911 w Morosaglia, zm. 26 lutego 2004) – francuski polityk i samorządowiec, od 1980 do 1984 poseł do Parlamentu Europejskiego I kadencji.
Życiorys.
Z zawodu lekarz. Zaangażował się w działalność polityczną w ramach Narodowego Centrum Niezależnych i Chłopów oraz Zgromadzenia na rzecz Republiki. Był merem Calacuccii oraz radnym regionu Korsyka. W październiku 1980 uzyskał mandat posła do Parlamentu Europejskiego w miejsce Nicole Chouraqui. Przystąpił do Europejskich Progresywnych Demokratów, należał m.in. do Komisji ds. Młodzieży, Kultury, Edukacji, Informacji i Sportu.

</doc>
<doc id="5084825" url="https://pl.wikipedia.org/wiki?curid=5084825" title="Recea-Cristur">
Recea-Cristur

Recea-Cristur – wieś w Rumunii, w okręgu Kluż, w gminie Recea-Cristur. W 2011 roku liczyła 582 mieszkańców.

</doc>
<doc id="5084826" url="https://pl.wikipedia.org/wiki?curid=5084826" title="Căprioara (okręg Kluż)">
Căprioara (okręg Kluż)

Căprioara – wieś w Rumunii, w okręgu Kluż, w gminie Recea-Cristur. W 2011 roku liczyła 150 mieszkańców.

</doc>
<doc id="5084827" url="https://pl.wikipedia.org/wiki?curid=5084827" title="Ciubanca">
Ciubanca

Ciubanca – wieś w Rumunii, w okręgu Kluż, w gminie Recea-Cristur. W 2011 roku liczyła 102 mieszkańców.

</doc>
<doc id="5084829" url="https://pl.wikipedia.org/wiki?curid=5084829" title="Ciubăncuța">
Ciubăncuța

Ciubăncuța – wieś w Rumunii, w okręgu Kluż, w gminie Recea-Cristur. W 2011 roku liczyła 144 mieszkańców.

</doc>
<doc id="5084830" url="https://pl.wikipedia.org/wiki?curid=5084830" title="Elciu">
Elciu

Elciu – wieś w Rumunii, w okręgu Kluż, w gminie Recea-Cristur. W 2011 roku liczyła 119 mieszkańców.

</doc>
<doc id="5084831" url="https://pl.wikipedia.org/wiki?curid=5084831" title="Escu">
Escu

Escu – wieś w Rumunii, w okręgu Kluż, w gminie Recea-Cristur. W 2011 roku liczyła 46 mieszkańców.

</doc>
<doc id="5084832" url="https://pl.wikipedia.org/wiki?curid=5084832" title="Jurca (okręg Kluż)">
Jurca (okręg Kluż)

Jurca – wieś w Rumunii, w okręgu Kluż, w gminie Recea-Cristur. W 2011 roku liczyła 77 mieszkańców.

</doc>
<doc id="5084833" url="https://pl.wikipedia.org/wiki?curid=5084833" title="Osoi (okręg Kluż)">
Osoi (okręg Kluż)

Osoi – wieś w Rumunii, w okręgu Kluż, w gminie Recea-Cristur. W 2011 roku liczyła 120 mieszkańców.

</doc>
<doc id="5084834" url="https://pl.wikipedia.org/wiki?curid=5084834" title="Pustuța">
Pustuța

Pustuța – wieś w Rumunii, w okręgu Kluż, w gminie Recea-Cristur. W 2011 roku liczyła 72 mieszkańców.

</doc>
<doc id="5084836" url="https://pl.wikipedia.org/wiki?curid=5084836" title="Săcuieu (gmina)">
Săcuieu (gmina)

Săcuieu – gmina w Rumunii, w okręgu Kluż. Obejmuje miejscowości Rogojel, Săcuieu i Vișagu. W 2011 roku liczyła 1466 mieszkańców.

</doc>
<doc id="5084838" url="https://pl.wikipedia.org/wiki?curid=5084838" title="Săcuieu">
Săcuieu

Săcuieu – wieś w Rumunii, w okręgu Kluż, w gminie Săcuieu. W 2011 roku liczyła 580 mieszkańców.

</doc>
<doc id="5084840" url="https://pl.wikipedia.org/wiki?curid=5084840" title="Rogojel (okręg Kluż)">
Rogojel (okręg Kluż)

Rogojel – wieś w Rumunii, w okręgu Kluż, w gminie Săcuieu. W 2011 roku liczyła 624 mieszkańców.

</doc>
<doc id="5084841" url="https://pl.wikipedia.org/wiki?curid=5084841" title="Vișagu">
Vișagu

Vișagu – wieś w Rumunii, w okręgu Kluż, w gminie Săcuieu. W 2011 roku liczyła 262 mieszkańców.

</doc>
<doc id="5084843" url="https://pl.wikipedia.org/wiki?curid=5084843" title="Săndulești (gmina)">
Săndulești (gmina)

Săndulești – gmina w Rumunii, w okręgu Kluż. Obejmuje miejscowości Copăceni i Săndulești. W 2011 roku liczyła 1798 mieszkańców.

</doc>
<doc id="5084844" url="https://pl.wikipedia.org/wiki?curid=5084844" title="Zakład (jednostka organizacyjna)">
Zakład (jednostka organizacyjna)



</doc>
<doc id="5084845" url="https://pl.wikipedia.org/wiki?curid=5084845" title="Săndulești (okręg Kluż)">
Săndulești (okręg Kluż)

Săndulești – wieś w Rumunii, w okręgu Kluż, w gminie Săndulești. W 2011 roku liczyła 611 mieszkańców.

</doc>
<doc id="5084848" url="https://pl.wikipedia.org/wiki?curid=5084848" title="Strielcow">
Strielcow

Strielcow () – rosyjskie nazwisko. W wersji żeńskiej Strielcowa.

</doc>
<doc id="5084849" url="https://pl.wikipedia.org/wiki?curid=5084849" title="Franz Philip Kaulen">
Franz Philip Kaulen

Franz Philip Kaulen (ur. 20 marca 1820 w Düsseldorf, zm. 11 lipca 1907 w Bonn) – niemiecki teolog katolicki. Od 1880 roku profesor na Uniwersytecie w Bonn. Od 1903 roku członek papieskiej Komisji Biblijnej. Autor prac z dziedziny teologii
Biografia.
Ukończył liceum w Düsseldorf. W latach 1846-1849 studiował teologię katolicką i filologię orientalną Uniwersytecie w Bonn. W 1850 roku przyjął święcenia kapłańskie. Od 1880 roku był wykładowcą na Uniwersytecie w Bonn. W 1892 roku został prałatem domu papieskiego, a w 1903 roku członkiem Papieskiej Komisji Biblijnej. Był autorem prac z dziedziny teologii biblijnej. W swoich dziełach biblijnych bronił katolickiej ortodoksji przed wolnomyślicielami i protestantami. 
Wybrane publikacje.
Franz Philip Kaulen był też współredaktorem drugiego wydania dzieła "Wetzer-Welte Kirchenlexikon" - monumentalnej encyklopedii katolickiej.

</doc>
<doc id="5084851" url="https://pl.wikipedia.org/wiki?curid=5084851" title="Franz Kaulen">
Franz Kaulen



</doc>
<doc id="5084852" url="https://pl.wikipedia.org/wiki?curid=5084852" title="Strielcowa">
Strielcowa

Strielcowa () – żeńska forma nazwiska Strielcow.

</doc>
<doc id="5084853" url="https://pl.wikipedia.org/wiki?curid=5084853" title="Daniel Vié">
Daniel Vié

Daniel Vié (ur. 25 kwietnia 1925 w Nantes, zm. 18 czerwca 1998) – francuski polityk, od 1980 do 1984 poseł do Parlamentu Europejskiego I kadencji.
Życiorys.
Zaangażował się w działalność polityczną w ramach Zgromadzenia na rzecz Republiki. W październiku 1980 uzyskał mandat posła do Parlamentu Europejskiego w miejsce Christiana Ponceleta. Przystąpił do Europejskich Progresywnych Demokratów, zasiadł w prezydium tej frakcji.

</doc>
<doc id="5084854" url="https://pl.wikipedia.org/wiki?curid=5084854" title="Daniel J.E. Vié">
Daniel J.E. Vié



</doc>
<doc id="5084857" url="https://pl.wikipedia.org/wiki?curid=5084857" title="Dzień na tak">
Dzień na tak

Dzień na tak – amerykański komediodramat w reżyserii Miguela Artety, miał swoją premierę 12 marca 2021 roku w serwisie Netflix.
Zdjęcia do filmu rozpoczęły się w listopadzie 2019 roku, w Los Angeles.
Opis fabuły.
Allison (Jennifer Garner) i Carlos (Édgar Ramírez) Torresowie, którzy są zmęczeni nagminnymi odmowami, pozwalają swoim dzieciom zarządzać zasadami przez jeden dzień.

</doc>
<doc id="5084858" url="https://pl.wikipedia.org/wiki?curid=5084858" title="Cebulowa Skała">
Cebulowa Skała

Cebulowa Skała – skała o wysokości 290 m n.p.m. w orograficznie prawych zboczach Doliny Będkowskiej. Znajduje się w Łączkach Kobylańskich będących częścią wsi Kobylany w województwie małopolskim, w powiecie krakowskim, w gminie Zabierzów. Odsłonięty, skalisto-piarżysty jest jej stromy stok południowo-wschodni, poza tym jest porośnięta lasem. Jest widoczna z drogi od Brzezinki do Łączek Kobylańskich.
Nazwę Cebulowa Skała i opisane powyżej położenie na prawym brzegi Doliny Będkowskiej podaje Geoportal i mapa Compass. Wspinacze skałkowi wymieniają w Dolinie Będkowskiej 22 drogi wspinaczkowe na Cebulowej Skale. Zaznaczona na mapach Geoportalu i Compassu Cebulowa Skała zupełnie jednak nie nadaje się do wspinaczki skalnej. Wspinacze pod nazwą Cebulowa Skała wymieniają skałę na mapie Geoportalu opisaną jako Szeroki Mur. Również podane przez nich współrzędne wskazują na Szeroki Mur. W rachubę może wchodzić także blisko niej znajdująca się skała Dziadek. Obydwie te skały znajdują się na wzniesieniu Żarnowa na przeciwległych, lewych zboczach Doliny Będkowskiej, na północny wschód od Cebulowej Skały, w odległości około 400 m w prostej linii. Skały na wzniesieniu Żarnowa obecnie jednak przestały interesować wspinaczy skalnych. Brak ich w przewodniku P. Haciskiego i na internetowych portalach wspinaczkowych, ich otoczenie jest zarośnięte chaszczami, brak ścieżek pod skałami i śladów wspinania.

</doc>
<doc id="5084861" url="https://pl.wikipedia.org/wiki?curid=5084861" title="Waadhoeke">
Waadhoeke

Waadhoeke – miasto i gmina we Fryzji, w północno-wschodniej Holandii. Według danych na rok 2021 miasto zamieszkiwało 46 155 osób, a gęstość zaludnienia wyniosła 162 os./km².
Klimat.
Klimat jest umiarkowany. Średnia temperatura wynosi 8 °C. Najcieplejszym miesiącem jest lipiec (16 °C), a najzimniejszym miesiącem jest luty (0 °C).
Miejscowości.
W Waadhoeke znajduje się 41 miejscowości:

</doc>
<doc id="5084863" url="https://pl.wikipedia.org/wiki?curid=5084863" title="Otto Kersten">
Otto Kersten

Otto Kersten (ur. 23 grudnia 1839, zm. 22 listopada 1900) – niemiecki chemik i geograf. Podróżnik po Afryce. W latach 1862-1865 podróżował po Afryce Wschodniej. Zdobył Kilimandżaro. Później zwiedzał Seszele, Maskareny, Madagaskar, Komory i wyspę Mafia. W 1878 roku założył w Berlinie Centralny Związek dla Geografii Handlowej ("Zentralverein für Handelsgeographie").

</doc>
<doc id="5084864" url="https://pl.wikipedia.org/wiki?curid=5084864" title="Maslin">
Maslin

Maslin () – rosyjskie nazwisko.

</doc>
<doc id="5084872" url="https://pl.wikipedia.org/wiki?curid=5084872" title="Chomiak">
Chomiak

Chomiak – szczyt o wysokości 1544 m n.p.m. znajdujący się na Ukrainie w masywie Gorganów, które są częścią Beskidów Wschodnich. Ze szczytu widać sąsiednie góry i grzbiety: Syniak i Doboszanka (na północnym zachodzie), Jawornik (na północy), Liśniów (na wschodzie), a następnie grzbiet Rokiety z Łysiną Kosmacką. Na południowym wschodzie widać masyw Czarnohora z Howerlą. Najbliższe wsie to Tatarów i Polanica.

</doc>
<doc id="5084875" url="https://pl.wikipedia.org/wiki?curid=5084875" title="Copăceni (okręg Kluż)">
Copăceni (okręg Kluż)

Copăceni – wieś w Rumunii, w okręgu Kluż, w gminie Săndulești. W 2011 roku liczyła 1187 mieszkańców.

</doc>
<doc id="5084876" url="https://pl.wikipedia.org/wiki?curid=5084876" title="Săvădisla (gmina)">
Săvădisla (gmina)

Săvădisla – gmina w Rumunii, w okręgu Kluż. Obejmuje miejscowości Finișel, Hășdate, Lita, Liteni, Săvădisla, Stolna, Vălișoara i Vlaha. W 2011 roku liczyła 4392 mieszkańców.

</doc>
<doc id="5084878" url="https://pl.wikipedia.org/wiki?curid=5084878" title="Săvădisla">
Săvădisla

Săvădisla () – wieś w Rumunii, w okręgu Kluż, w gminie Săvădisla. W 2011 roku liczyła 1071 mieszkańców.

</doc>
<doc id="5084880" url="https://pl.wikipedia.org/wiki?curid=5084880" title="Finișel">
Finișel

Finișel – wieś w Rumunii, w okręgu Kluż, w gminie Săvădisla. W 2011 roku liczyła 825 mieszkańców.

</doc>
<doc id="5084881" url="https://pl.wikipedia.org/wiki?curid=5084881" title="Hășdate (gmina Săvădisla)">
Hășdate (gmina Săvădisla)

Hășdate – wieś w Rumunii, w okręgu Kluż, w gminie Săvădisla. W 2011 roku liczyła 479 mieszkańców.

</doc>
<doc id="5084882" url="https://pl.wikipedia.org/wiki?curid=5084882" title="Lita (okręg Kluż)">
Lita (okręg Kluż)

Lita – wieś w Rumunii, w okręgu Kluż, w gminie Săvădisla. W 2011 roku liczyła 297 mieszkańców.

</doc>
<doc id="5084883" url="https://pl.wikipedia.org/wiki?curid=5084883" title="Liteni (okręg Kluż)">
Liteni (okręg Kluż)

Liteni () – wieś w Rumunii, w okręgu Kluż, w gminie Săvădisla. W 2011 roku liczyła 410 mieszkańców.

</doc>
<doc id="5084884" url="https://pl.wikipedia.org/wiki?curid=5084884" title="Stolna">
Stolna

Stolna – wieś w Rumunii, w okręgu Kluż, w gminie Săvădisla. W 2011 roku liczyła 250 mieszkańców.

</doc>
<doc id="5084886" url="https://pl.wikipedia.org/wiki?curid=5084886" title="Vălișoara (okręg Kluż)">
Vălișoara (okręg Kluż)

Vălișoara – wieś w Rumunii, w okręgu Kluż, w gminie Săvădisla. W 2011 roku liczyła 89 mieszkańców.

</doc>
<doc id="5084888" url="https://pl.wikipedia.org/wiki?curid=5084888" title="Vlaha">
Vlaha

Vlaha () – wieś w Rumunii, w okręgu Kluż, w gminie Săvădisla. W 2011 roku liczyła 971 mieszkańców.

</doc>
<doc id="5084894" url="https://pl.wikipedia.org/wiki?curid=5084894" title="Jean-José Clément">
Jean-José Clément

Jean-José Clément (ur. 6 sierpnia 1932 w Le François na Martynice) – francuski polityk i samorządowiec, od 1980 do 1982 poseł do Parlamentu Europejskiego I kadencji.
Życiorys.
Wnuk lekarza i polityka socjalistycznego z Martyniki Homère’a Clément. Absolwent Instytutu Nauk Politycznych w Paryżu, gdzie poznał Édouarda Balladura, z którym następnie współpracował przez wiele lat. Od 1973 prowadził wraz z bratem rodzinną destylarnię rumu w Le François, którą założył jego dziadek Homère w 1917, odpowiadał w niej za eksport.
Zaangażował się w działalność polityczną w ramach Zgromadzenia na rzecz Republiki, do 1994 zajmował stanowisko sekretarza narodowego partii. Był radnym Paryża oraz regionu Île-de-France, a także delegatem władz Paryża ds. kontaktów z terytoriami zależnymi. W lipcu 1980 uzyskał mandat posła do Parlamentu Europejskiego w miejsce Claude’a Labbé. Przystąpił do Europejskich Progresywnych Demokratów, należał do Komisji ds. Rozwoju i Współpracy. Zrezygnował z mandatu z dniem 15 lutego 1982. Kierował AMEDOM, organizacją zrzeszającą polityków z terenów zamorskich Francji.

</doc>
<doc id="5084895" url="https://pl.wikipedia.org/wiki?curid=5084895" title="Sâncraiu (gmina)">
Sâncraiu (gmina)

Sâncraiu – gmina w Rumunii, w okręgu Kluż. Obejmuje miejscowości Alunișu, Brăișoru, Domoșu, Horlacea i Sâncraiu. W 2011 roku liczyła 1633 mieszkańców.

</doc>
<doc id="5084896" url="https://pl.wikipedia.org/wiki?curid=5084896" title="Płyny ustrojowe">
Płyny ustrojowe



</doc>
<doc id="5084899" url="https://pl.wikipedia.org/wiki?curid=5084899" title="Sâncraiu (okręg Kluż)">
Sâncraiu (okręg Kluż)

Sâncraiu () – wieś w Rumunii, w okręgu Kluż, w gminie Sâncraiu. W 2011 roku liczyła 1073 mieszkańców.

</doc>
<doc id="5084900" url="https://pl.wikipedia.org/wiki?curid=5084900" title="Alunișu (okręg Kluż)">
Alunișu (okręg Kluż)

Alunișu () – wieś w Rumunii, w okręgu Kluż, w gminie Sâncraiu. W 2011 roku liczyła 121 mieszkańców.

</doc>
<doc id="5084901" url="https://pl.wikipedia.org/wiki?curid=5084901" title="Brăișoru">
Brăișoru

Brăișoru – wieś w Rumunii, w okręgu Kluż, w gminie Sâncraiu. W 2011 roku liczyła 97 mieszkańców.

</doc>
<doc id="5084903" url="https://pl.wikipedia.org/wiki?curid=5084903" title="Domoșu">
Domoșu

Domoșu () – wieś w Rumunii, w okręgu Kluż, w gminie Sâncraiu. W 2011 roku liczyła 196 mieszkańców.

</doc>
<doc id="5084904" url="https://pl.wikipedia.org/wiki?curid=5084904" title="Mojsiejonki (sielsowiet Obrub)">
Mojsiejonki (sielsowiet Obrub)

Mojsiejonki – dawna wieś. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Obrub.
Historia.
W czasach zaborów wieś w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwały tu 153 osoby, 2 były wyznania rzymskokatolickiego, a 151 prawosławnego. Jednocześnie wszyscy mieszkańcy zadeklarowali polską przynależność narodową. Było tu 27 budynków mieszkalnych. W 1931 w 24 domach zamieszkiwało 149 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
Po wsi pozostał zachowany cmentarz.

</doc>
<doc id="5084906" url="https://pl.wikipedia.org/wiki?curid=5084906" title="Horlacea">
Horlacea

Horlacea () – wieś w Rumunii, w okręgu Kluż, w gminie Sâncraiu. W 2011 roku liczyła 146 mieszkańców.

</doc>
<doc id="5084913" url="https://pl.wikipedia.org/wiki?curid=5084913" title="Koń">
Koń



</doc>
<doc id="5084915" url="https://pl.wikipedia.org/wiki?curid=5084915" title="Sânmartin (gmina w okręgu Kluż)">
Sânmartin (gmina w okręgu Kluż)

Sâncraiu – gmina w Rumunii, w okręgu Kluż. Obejmuje miejscowości Ceaba, Cutca, Diviciorii Mari, Diviciorii Mici, Măhal, Sâmboieni, Sânmărtin i Târgușor. W 2011 roku liczyła 1384 mieszkańców.

</doc>
<doc id="5084916" url="https://pl.wikipedia.org/wiki?curid=5084916" title="Rainer Zietsch">
Rainer Zietsch

Rainer Zietsch (ur. 21 listopada 1964 w Leimen) – niemiecki piłkarz grający na pozycji obrońcy, trener. Członek Niemieckiej Akademii Kultury Piłkarskiej.
Kariera piłkarska.
Rainer Zietsch karierę piłkarską rozpoczął w 1970 roku w juniorach TSV Gauangelloch, w których grał do 1980 roku. Następnie w latach 1980–1983 reprezentował barwy juniorów SV Sandhausen, w którym w 1982 roku przeszedł do profesjonalnej drużyny, w której grał do 1983 roku.
Potem został zawodnikiem VfB Stuttgart, w którym grał do 1989 roku oraz odnosił największe sukcesy w karierze piłkarskiej: mistrzostwo Niemiec (1984), finał Pucharu Niemiec 1985/1986 (przegrana 5:2 z Bayernem Moanchium na Stadionie Olimpijskim w Berlinie Zachodnim) oraz finał Pucharu UEFA 1988/1989 (przegrana rywalizacja z włoskim SSC Napoli 2:1 – grał od 70. minuty, zastępując Fritza Waltera, 3:3 – nie grał).
Następnie reprezentował barwy klubów: Bayer Uerdingen (1989–1991), FC Nürnberg (1991–1996) oraz Greuther Fürth, z którym w sezonie 1996/1997 awansował do 2. Bundesligi, w której po sezonie 1997/1998 zakończył karierę piłkarską.
Łącznie w Bundeslidze rozegrał 265 meczów, w których zdobył 15 goli, a także w 2. Bundeslidze 67 meczów, w których zdobył 3 gole oraz otrzymał 42 żółte oraz 4 czerwone (2 po drugiej żółtej) kartki.
Kariera reprezentacyjna.
Rainer Zietsch w latach 1981–1982 w reprezentacji RFN U-16 rozegrał 6 meczów. Debiut zaliczył 24 listopada 1981 roku w Lingen (Ems) wygranym 4:1 meczu z reprezentacją Holandii U-16 w ramach eliminacji do mistrzostw Europy U-16 1982. Wystąpił także w dwóch meczach ćwierćfinałowych z reprezentacją NRD U-16 (1:1 – 6 marca 1982 roku w Pirnie, 3:1 – 17 marca 1982 roku w Kassel) oraz w turnieju głównym we Włoszech: 5 maja 1982 roku w wygranym 2:1 meczu półfinałowym z reprezentacją Jugosławii U-16 w Senigallii oraz 7 maja 1982 roku w Falconara Marittima w finale, w którym reprezentacja RFN U-16 przegrała w finale 1:0 z gospodarzami turnieju – reprezentacją Włoch U-16 i tym samym zdobyła wicemistrzostwo Europy U-16.
W latach 1981–1983 w reprezentacji RFN U-18 rozegrał 16 meczów, w których zdobył 1 gola. Debiut zaliczył 6 września 1981 roku w Zülpich w wygranym 2:1 meczu towarzyskim z reprezentacją Francji U-18, natomiast jedynego gola zdobył 12 stycznia 1983 roku w Leningradzie w przegranym 2:3 meczu z reprezentacją Czechosłowacji U-18 w ramach "Turnieju Pamięci Granatkina". Ostatni mecz reprezentacji RFN U-18 rozegrał 17 maja 1983 roku w Liverpoolu w wygranym 3:1 meczu towarzyskim z reprezentacją Bułgarii U-18.
W latach 1984–1985 rozegrał 4 mecze w reprezentacji RFN U-21.
Kariera trenerska.
Rainer Zietsch po uzyskaniu licencji A rozpoczął karierę trenerską. Najpierw trenował: BSC Erlangen (2000), Greuther Fürth U-14 (2003–2004) oraz FC Nürnberg U-17 (2004–2006), a także równocześnie w latach 2001–2006 był dyrektorem zarządzającym "fussballD21 GmbH" – projektu rozwojowego dla młodzieży zainicjowanego przez "Związek Młodzieżowej Piłki Nożnej". Od 1 października 2006 roku do 13 kwietnia 2016 roku był dyrektorem zarządzającym sekcji młodzieżowej i amatorskiej FC Nürnberg. W międzyczasie w 2013 roku przez krótki okres trenował FC Nürnberg U-19, a w 2014 roku przez krótki okres był tymczasowym trenerem drużyny rezerw klubu.
W 2016 roku rozpoczął współpracę z Christianem Wückiem – byłym klubowym kolegą z FC Nürnberg i w latach 2016–2017 był jego asystentem w reprezentacji Niemiec U-17, a w latach 2017–2018 asystentem w reprezentacji Niemiec U-15.
W sezonie 2017/2018 został trenerem zdegradowanej z Bayernligi SC Feucht, jednak klub pod wodzą Zietscha zakończył rozgrywki ligowe na 3. miejscu w tabeli i tym samym pozostał w Landeslidze, a Zietsch odszedł z klubu.
W sezonie 2018/2019 trenował występującą w Bayernlidze drużynę rezerw Würzburgera Kickers, która mimo 9. miejsca w tabeli ligowej została zdegradowana do Landesligi, jednocześnie będąc asystentem Christiana Wücka w reprezentacji Niemiec U-16. W sezonie 2019/2020 był asystentem trenera Michaela Schiele występującego w 3. Lidze Würzburgera Kickers, który zakończył rozgrywki ligowe na 2. miejscu w tabeli, dzięki czemu awansował do 2. Bundesligi, po czym zakończył współpracę z klubem, by bardziej skoncentrować się na pracy w DFB, gdzie w latach 2019–2020 był asystentem Christiana Wücka w reprezentacji Niemiec U-17, a od 2020 roku jest asystentem w reprezentacji Niemiec U-15.
Życie prywatne.
Rainer Zietsch ma dwóch synów: Marca (ur. 2000) i Nico (ur. 2004), którzy grają w drużynie rezerw oraz w drużynie młodzieżowej FC Nürnberg.

</doc>
<doc id="5084921" url="https://pl.wikipedia.org/wiki?curid=5084921" title="Sânmărtin (okręg Kluż)">
Sânmărtin (okręg Kluż)

Sânmărtin () – wieś w Rumunii, w okręgu Kluż, w gminie Sânmărtin. W 2011 roku liczyła 212 mieszkańców.

</doc>
<doc id="5084923" url="https://pl.wikipedia.org/wiki?curid=5084923" title="Ceaba">
Ceaba

Ceaba – wieś w Rumunii, w okręgu Kluż, w gminie Sânmărtin. W 2011 roku liczyła 225 mieszkańców.

</doc>
<doc id="5084924" url="https://pl.wikipedia.org/wiki?curid=5084924" title="Cutca">
Cutca

Cutca – wieś w Rumunii, w okręgu Kluż, w gminie Sânmărtin. W 2011 roku liczyła 377 mieszkańców.

</doc>
<doc id="5084926" url="https://pl.wikipedia.org/wiki?curid=5084926" title="Diviciorii Mari">
Diviciorii Mari

Diviciorii Mari – wieś w Rumunii, w okręgu Kluż, w gminie Sânmărtin. W 2011 roku liczyła 158 mieszkańców.

</doc>
<doc id="5084929" url="https://pl.wikipedia.org/wiki?curid=5084929" title="Diviciorii Mici">
Diviciorii Mici

Diviciorii Mici – wieś w Rumunii, w okręgu Kluż, w gminie Sânmărtin. W 2011 roku liczyła 55 mieszkańców.

</doc>
<doc id="5084930" url="https://pl.wikipedia.org/wiki?curid=5084930" title="Măhal">
Măhal

Măhal – wieś w Rumunii, w okręgu Kluż, w gminie Sânmărtin. W 2011 roku liczyła 104 mieszkańców.

</doc>
<doc id="5084932" url="https://pl.wikipedia.org/wiki?curid=5084932" title="Sâmboieni">
Sâmboieni

Sâmboieni – wieś w Rumunii, w okręgu Kluż, w gminie Sânmărtin. W 2011 roku liczyła 155 mieszkańców.

</doc>
<doc id="5084934" url="https://pl.wikipedia.org/wiki?curid=5084934" title="Czarne Słońce (symbol)">
Czarne Słońce (symbol)

Czarne Słońce (niem. "Schwarze Sonne") – nazistowski symbol, jedna z wersji krzyża słonecznego, używany przez środowiska neonazistowskie. Czarne Słońce składa się z trzech nałożonych na siebie swastyk. Symbol pierwszy raz pojawił się jako mozaika w "Obergruppenführersaal w" zamku Wewelsburg.
Fakty, że Czarne Słońce złożone jest z dwunastu run "sig"; hala, gdzie znajduje się mozaika, ozdobiona jest dwunastoma kolumnami i niszami; a SS składało się z dwunastu oddziałów mogą sugerować, że dla ezoterycznych nazistów liczba ta miała ważne znaczenie. 
Zamek Wewelsburg.
W latach okupacji zamku przez Reichführera-SS miejsce miała odbudowa i remont budynku, wtedy to na podłodze z białego marmuru w północnej wieży zamku ułożono Czarne Słońce w kolorze ciemnej zieleni.
Wykorzystanie przez neonazistów.
Symbol Czarnego Słońca był wykorzystywany przez skrajnie prawicowe, terrorystyczne i neonazistowskie ugrupowania i osoby, np. nowozelandzkiego zamachowca Brentona Tarranta, członków kilku ekstremistycznych grup zaangażowanych w marsz Unite the Right, brytyjskie Sonnenkrieg Division lub australijskie Antipodean Resistance. Ukraiński Pułk „Azow” używał czarne słońce w swoim emblemacie do 2015 roku. 

</doc>
<doc id="5084935" url="https://pl.wikipedia.org/wiki?curid=5084935" title="Târgușor (okręg Kluż)">
Târgușor (okręg Kluż)

Târgușor – wieś w Rumunii, w okręgu Kluż, w gminie Sânmărtin. W 2011 roku liczyła 98 mieszkańców.

</doc>
<doc id="5084937" url="https://pl.wikipedia.org/wiki?curid=5084937" title="Sânpaul (gmina w okręgu Kluż)">
Sânpaul (gmina w okręgu Kluż)

Sânpaul – gmina w Rumunii, w okręgu Kluż. Obejmuje miejscowości Berindu, Mihăiești, Sânpaul, Sumurducu, Șardu i Topa Mică. W 2011 roku liczyła 2382 mieszkańców.

</doc>
<doc id="5084939" url="https://pl.wikipedia.org/wiki?curid=5084939" title="Sânpaul (okręg Kluż)">
Sânpaul (okręg Kluż)

Sânpaul – wieś w Rumunii, w okręgu Kluż, w gminie Sânpaul. W 2011 roku liczyła 808 mieszkańców.

</doc>
<doc id="5084940" url="https://pl.wikipedia.org/wiki?curid=5084940" title="Berindu">
Berindu

Berindu – wieś w Rumunii, w okręgu Kluż, w gminie Sânpaul. W 2011 roku liczyła 437 mieszkańców.

</doc>
<doc id="5084942" url="https://pl.wikipedia.org/wiki?curid=5084942" title="Mihăiești (okręg Kluż)">
Mihăiești (okręg Kluż)

Mihăiești – wieś w Rumunii, w okręgu Kluż, w gminie Sânpaul. W 2011 roku liczyła 295 mieszkańców.

</doc>
<doc id="5084943" url="https://pl.wikipedia.org/wiki?curid=5084943" title="Sumurducu">
Sumurducu

Sumurducu – wieś w Rumunii, w okręgu Kluż, w gminie Sânpaul. W 2011 roku liczyła 122 mieszkańców.

</doc>
<doc id="5084944" url="https://pl.wikipedia.org/wiki?curid=5084944" title="Șardu">
Șardu

Șardu – wieś w Rumunii, w okręgu Kluż, w gminie Sânpaul. W 2011 roku liczyła 444 mieszkańców.

</doc>
<doc id="5084945" url="https://pl.wikipedia.org/wiki?curid=5084945" title="Bezkorowajny">
Bezkorowajny



</doc>
<doc id="5084946" url="https://pl.wikipedia.org/wiki?curid=5084946" title="Topa Mică">
Topa Mică

Topa Mică – wieś w Rumunii, w okręgu Kluż, w gminie Sânpaul. W 2011 roku liczyła 276 mieszkańców.

</doc>
<doc id="5084947" url="https://pl.wikipedia.org/wiki?curid=5084947" title="Sic (gmina)">
Sic (gmina)

Sic – gmina w Rumunii, w okręgu Kluż. Obejmuje tylko jedną miejscowość Sic. W 2011 roku liczyła 2459 mieszkańców.

</doc>
<doc id="5084949" url="https://pl.wikipedia.org/wiki?curid=5084949" title="Sic (okręg Kluż)">
Sic (okręg Kluż)

Sic () – wieś w Rumunii, w okręgu Kluż, w gminie Sâncraiu. W 2011 roku liczyła 2459 mieszkańców.

</doc>
<doc id="5084952" url="https://pl.wikipedia.org/wiki?curid=5084952" title="Suatu (gmina)">
Suatu (gmina)

Suatu – gmina w Rumunii, w okręgu Kluż. Obejmuje miejscowości Aruncuta, Dâmburile i Suatu. W 2011 roku liczyła 1737 mieszkańców.

</doc>
<doc id="5084954" url="https://pl.wikipedia.org/wiki?curid=5084954" title="Wędrowiec Tygodnik Ilustracyjny Dla Wszystkich">
Wędrowiec Tygodnik Ilustracyjny Dla Wszystkich



</doc>
<doc id="5084955" url="https://pl.wikipedia.org/wiki?curid=5084955" title="Suatu">
Suatu

Suatu () – wieś w Rumunii, w okręgu Kluż, w gminie Suatu. W 2011 roku liczyła 1308 mieszkańców.

</doc>
<doc id="5084957" url="https://pl.wikipedia.org/wiki?curid=5084957" title="Dâmburile (okręg Kluż)">
Dâmburile (okręg Kluż)

Dâmburile () – wieś w Rumunii, w okręgu Kluż, w gminie Suatu. W 2011 roku liczyła 79 mieszkańców.

</doc>
<doc id="5084958" url="https://pl.wikipedia.org/wiki?curid=5084958" title="Mularze">
Mularze

Mularze – dawna wieś. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Podświle.
Historia.
W czasach zaborów wieś rządowa w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie, od 1929 w gminie Plisa.
Według Powszechnego Spisu Ludności z 1921 roku zamieszkiwało tu 51 osób, 2 były wyznania rzymskokatolickiego, a 49 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 8 budynków mieszkalnych. W 1931 w 9 domach zamieszkiwało 45 osób.
Wierni należeli do parafii rzymskokatolickiej w Głębokiem i prawosławnej w m. Zabroje. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Plisie.

</doc>
<doc id="5084959" url="https://pl.wikipedia.org/wiki?curid=5084959" title="Aruncuta">
Aruncuta

Aruncuta – wieś w Rumunii, w okręgu Kluż, w gminie Suatu. W 2011 roku liczyła 350 mieszkańców.

</doc>
<doc id="5084960" url="https://pl.wikipedia.org/wiki?curid=5084960" title="El Diablo">
El Diablo



</doc>
<doc id="5084961" url="https://pl.wikipedia.org/wiki?curid=5084961" title="Jan Krasiński (1756–1790)">
Jan Krasiński (1756–1790)



</doc>
<doc id="5084962" url="https://pl.wikipedia.org/wiki?curid=5084962" title="Tritenii de Jos (gmina)">
Tritenii de Jos (gmina)

Tritenii de Jos – gmina w Rumunii, w okręgu Kluż. Obejmuje miejscowości Clapa, Colonia, Pădureni, Tritenii de Jos, Tritenii de Sus i Tritenii-Hotai. W 2011 roku liczyła 4240 mieszkańców.

</doc>
<doc id="5084964" url="https://pl.wikipedia.org/wiki?curid=5084964" title="Tritenii de Jos">
Tritenii de Jos

Tritenii de Jos – wieś w Rumunii, w okręgu Kluż, w gminie Tritenii de Jos. W 2011 roku liczyła 1298 mieszkańców.

</doc>
<doc id="5084965" url="https://pl.wikipedia.org/wiki?curid=5084965" title="Jadwiga Szopieraj">
Jadwiga Szopieraj

Jadwiga Szopieraj z domu Krygier (ur. 1908, zm. 1975) – pionierka fotografii zawodowej z Bydgoszczy. Bohaterka muralu kolumbijskiego malarza Sebastiana Jimeneza.
Życiorys.
Jako nastolatka przyjechała z rodzinnych Leszczyc do Bydgoszczy, do domu krewnej. W jej willi przy Świętojańskiej 8 mieścił się zakład fotograficzny. Dom i zakład powstały w ostatnich latach XIX wieku na zamówienie fotografa Carla Weissa. Zakład Salewscy odnajmowali kolejnym fotografom. Jadwiga terminowała u mistrza fotografii Tytusa Piechockiego (wykonał m.in. zdjęcie Pierwszej Rady Miejskiej w Bydgoszczy kadencji 1920-1921 oraz portrety Poli Negri). Z czasem przejęła prowadzenie zakładu. Wyszkoliła się w fotograficznym fachu, w dokumentach figurowała jako „fotografistka”. Kiedy w 1937 roku Tytus Piechocki zawiązał Cech Fotografów w Bydgoszczy, wystosował zaproszenie do trzydziestu siedmiu fotografów. Wśród nich była Jadwiga Szopieraj.
Upamiętnienie.
Jest bohaterką książki „Zawód: Fotografistka”, która została nagrodzona Strzałą Łuczniczki w kategorii edytorskiej w konkursie Bydgoskiej Literackiej Nagrody 2019 oraz zdobyła wyróżniona w ogólnopolskim 60. Konkursie Polskiego Towarzystwa Wydawców Książek na Najpiękniejsze Książki Roku 2019.
Jej dorobek fotograficzny został zaprezentowany na wystawie „Eros i Tanatos. Bydgoskie pionierki fotografii zawodowej 1888–1945” , której kuratorką była Katarzyna Gębarowska, w Muzeum Okręgowym w Bydgoszczy. Katalog wystawy został nominowany do Strzały Łuczniczki na poziomie edytorskim w roku 2020.
Została upamiętniona na muralu, który powstał w ramach piątej edycji Vintage Photo Festival. Mural obejmuje szczytową ścianę kamienicy przy ulicy Świętojańskiej (w miejscu gdzie działała fotografistka) w Bydgoszczy przy siedzibie Fundacji Fotografistka (widok od ulicy pomorskiej 68A w podwórzu) i został wykonany w technice negatywu. Ostateczny efekt jest widoczny dopiero po „odwróceniu” kolorów do pozytywu. Autorem muralu jest kolumbijski malarz Juan Sebastian Jimenez (pseudonim SEPC). Jako wzór posłużyło artyście archiwalne zdjęcie fotografistki, odszukane przez badaczkę i dyrektor Vintage Photo Festival Katarzynę Gębarowską.

</doc>
<doc id="5084966" url="https://pl.wikipedia.org/wiki?curid=5084966" title="Mohamed Bouamira">
Mohamed Bouamira

Mohamed Bouamira (; ur. 21 lutego 1988 w Kasba Tadla) – marokański piłkarz, grający na pozycji bramkarza. W sezonie 2021/2022 zawodnik Mouloudii Wadżda. 
Kariera klubowa.
Mohamed Bouamira zaczynał karierę w JS de Kasba Tadla – grał tam jako junior i jako senior w latach 2009–2012.
Od 1 stycznia do 1 sierpnia 2012 roku był piłkarzem Ittihadu Tanger.
Od 1 sierpnia 2012 roku do 10 stycznia roku 2015 ponownie grał w JS de Kasba Tadla.
Następnie został zawodnikiem Chababu Atlas Khénifra. Kontrakt podpisał 10 stycznia 2015 roku. W tym zespole zadebiutował 24 stycznia 2015 roku, kiedy jego zespół podejmował FAR Rabat, mecz zakończył się porażką 3:1. W Chababie Atlas Khénifra rozegrał 11 meczów, puścił 9 goli i pięciokrotnie zachował czyste konto.
1 lipca 2015 roku został zawodnikiem Chababu Rif Al Hoceima. W zespole tym zadebiutował 19 grudnia 2015 roku w meczu przeciwko Difaâ El Jadida, przegranym 3:0. W Al Hoceimie Mohamed Bouamira rozegrał 13 meczów, puścił 19 goli i dwukrotnie zachował czyste konto.
21 stycznia 2017 roku podpisał kontrakt z Rają Casablanca. W klubie z największego miasta Maroka zadebiutował 29 kwietnia 2017 roku w meczu przeciwko Moghrebowi Tétouan, wygranym 4:0. Z Rają zdobywał dużo trofeów – w sezonie 2018/2019 Afrykański Super Puchar, w 2018 roku Afrykański Puchar Konfederacji, a w sezonie 2019/2020 mistrzostwo kraju. Do 14 kwietnia 2021 roku w Casablance rozegrał łącznie 23 mecze (18 ligowych), puścił 23 gole i dziewięciokrotnie zachowywał czyste konto.
28 sierpnia 2021 roku trafił do Chababu Mohammédia na zasadzie wolnego transferu, ale nie zagrał tam żadnego meczu.
31 stycznia 2022 roku został graczem Mouloudii Wadżda.

</doc>
<doc id="5084968" url="https://pl.wikipedia.org/wiki?curid=5084968" title="Tritenii de Sus">
Tritenii de Sus

Tritenii de Sus – wieś w Rumunii, w okręgu Kluż, w gminie Tritenii de Jos. W 2011 roku liczyła 958 mieszkańców.

</doc>
<doc id="5084972" url="https://pl.wikipedia.org/wiki?curid=5084972" title="Clapa">
Clapa

Clapa – wieś w Rumunii, w okręgu Kluż, w gminie Tritenii de Jos. W 2011 roku liczyła 87 mieszkańców.

</doc>
<doc id="5084974" url="https://pl.wikipedia.org/wiki?curid=5084974" title="Colonia (okręg Kluż)">
Colonia (okręg Kluż)

Colonia () – wieś w Rumunii, w okręgu Kluż, w gminie Tritenii de Jos. W 2011 roku liczyła 468 mieszkańców.

</doc>
<doc id="5084975" url="https://pl.wikipedia.org/wiki?curid=5084975" title="20 złotych 200. rocznica urodzin Juliusza Słowackiego">
20 złotych 200. rocznica urodzin Juliusza Słowackiego

20 złotych 200. rocznica urodzin Juliusza Słowackiego – polski banknot kolekcjonerski o nominale dwudziestu złotych, wprowadzony do obiegu 23 września 2009 roku, zarządzeniem z 16 września 2009 r.
Awers.
Na awersie w centralnej części znajduje się wizerunek Juliusza Słowackiego (jego popiersie), widok dworku w Krzemieńcu, w którym obecnie znajduje się Muzeum Juliusza Słowackiego oraz polskie godło. Na prawej stronie awersu znajduje się nominał banknotu i napis 1809-1849 (lata życia Juliusza Słowackiego). Na lewej stronie awersu znajduje się nominał banknotu, napis DWADZIEŚCIA ZŁOTYCH. W lewym dolnym rogu awersu banknotu znajduje się znaczenie dla niewidomych (wytłoczone XX).
Rewers.
Na rewersie w centralnej części znajduje się reprodukcja fragmentu rękopisu wierszu "Uspokojenie" i wierzchołek kolumny Zygmunta III Wazy w Warszawie. Na lewej stronie awersu znajduje się nominał, siedmiocyfrowy numer seryjny banknotu, napis NBP i sylwetki lecących żurawi. W prawym dolnym rogu awersu znajduje się nominał banknotu, a w prawym górnym rogu napis NARODOWY BANK POLSKI. Na dole rewersu znajduje się fragment archikatedry św. Jana Chrzciciela w Warszawie.
Nakład.
Polska Wytwórnia Papierów Wartościowych wydrukowała 80 000 banknotów, o wymiarach 138 mm x 69 mm, według projektu Macieja Kopeckiego.
Opis.
Jest to 3. banknot kolekcjonerski wydany przez PWPW. Upamiętnia dwusetną rocznicę urodzin Juliusza Słowackiego.
Zabezpieczenia.
Banknot ma zabezpieczenia takie jak:
Uwagi.
Banknot z datą 8 stycznia 2009 r., z serią JS (skrót od Juliusz Słowacki).

</doc>
<doc id="5084977" url="https://pl.wikipedia.org/wiki?curid=5084977" title="El Diablo (film)">
El Diablo (film)



</doc>
<doc id="5084978" url="https://pl.wikipedia.org/wiki?curid=5084978" title="Pădureni (gmina Tritenii de Jos)">
Pădureni (gmina Tritenii de Jos)

Pădureni – wieś w Rumunii, w okręgu Kluż, w gminie Tritenii de Jos. W 2011 roku liczyła 1144 mieszkańców.

</doc>
<doc id="5084979" url="https://pl.wikipedia.org/wiki?curid=5084979" title="El Diablo (singel)">
El Diablo (singel)



</doc>
<doc id="5084980" url="https://pl.wikipedia.org/wiki?curid=5084980" title="Tritenii-Hotai">
Tritenii-Hotai

Tritenii-Hotai – wieś w Rumunii, w okręgu Kluż, w gminie Tritenii de Jos. W 2011 roku liczyła 285 mieszkańców.

</doc>
<doc id="5084982" url="https://pl.wikipedia.org/wiki?curid=5084982" title="Gérard Israël">
Gérard Israël

Gérard Alexandre Israël (ur. 28 listopada 1928 w Oranie, zm. 7 listopada 2018 w Paryżu) – francuski polityk, filozof i historyk religii, pisarz, od 1980 do 1984 poseł do Parlamentu Europejskiego I kadencji.
Życiorys.
Filozof i historyk religii. Działał na rzecz dialogu chrześcijańsko-żydowskiego, współpracował blisko z René Cassinem. Został szefem komitetu politycznego CRIF, rady instytucji żydowskich we Francji oraz uniwersyteckiej organizacji żydowskiej AIU, a także redaktorem naczelnym kwartalnika „Les Nouveaux Cahiers” (1965–1996). Był doradcą CNCDH, państwowej komisji ds. praw człowieka oraz kierował Institut international des droits de l'homme. Autor książek dotyczących m.in. religii i współczesnej historii Francji, a także kilku biografii (m.in. René Cassina i Cyrusa Wielkiego).
Zaangażował się w działalność polityczną w ramach Zgromadzenia na rzecz Republiki, kierował też prawicowym ruchem Association des démocrates. W maju 1980 uzyskał mandat posła do Parlamentu Europejskiego w miejsce Jacques’a Chiraca. Przystąpił do Europejskich Progresywnych Demokratów, kierował podkomisją ds. praw człowieka.
Życie prywatne.
Był żonaty z Danielle, miał syna.
Odznaczenia.
Komandor Legii Honorowej (2013).

</doc>
<doc id="5084984" url="https://pl.wikipedia.org/wiki?curid=5084984" title="Anthony Ireland (biskup)">
Anthony Ireland (biskup)

Anthony John Ireland (ur. 28 kwietnia 1957 w Melbourne) – australijski duchowny katolicki, biskup pomocniczy Melbourne od 2021.
Życiorys.
Święcenia kapłańskie przyjął 19 września 1987 i został inkardynowany do archidiecezji Melbourne. Przez wiele lat pracował jako duszpasterz parafialny. W latach 2005–2009 był pracownikiem "Corpus Christi College", gdzie pełnił funkcje dziekana studiów (2005–2006) i rektora (2006–2009). Był też m.in. wikariuszem biskupim dla Sektora Wschodniego.
14 maja 2021 papież Franciszek mianował go biskupem pomocniczym archidiecezji Melbourne oraz biskupem tytularnym "Carinola". Sakry udzielił mu 31 lipca 2021 arcybiskup Peter Comensoli.

</doc>
<doc id="5084985" url="https://pl.wikipedia.org/wiki?curid=5084985" title="Martin Ashe">
Martin Ashe

Martin Ashe (ur. 27 września 1953 w Killarney) – australijski duchowny katolicki, biskup pomocniczy Melbourne od 2021.
Życiorys.
Święcenia kapłańskie przyjął 11 czerwca 1978 i został inkardynowany do archidiecezji Melbourne. Pracował głównie jako duszpasterz parafialny, był także m.in. wychowawcą w "Corpus Christi College", pomocniczym wikariuszem sądowym, dyrektorem kurialnego wydziału ds. posługi kapłańskiej oraz wikariuszem biskupim dla północnej części archidiecezji.
14 maja 2021 papież Franciszek mianował go biskupem pomocniczym archidiecezji Melbourne oraz biskupem tytularnym "Muteci". Sakry udzielił mu 31 lipca 2021 arcybiskup Peter Comensoli.

</doc>
<doc id="5084987" url="https://pl.wikipedia.org/wiki?curid=5084987" title="Przynęta (film)">
Przynęta (film)



</doc>
<doc id="5084989" url="https://pl.wikipedia.org/wiki?curid=5084989" title="Leonid Radkiewicz">
Leonid Radkiewicz



</doc>
<doc id="5084991" url="https://pl.wikipedia.org/wiki?curid=5084991" title="Adamowicz (Trąby odmienny)">
Adamowicz (Trąby odmienny)



</doc>
<doc id="5084992" url="https://pl.wikipedia.org/wiki?curid=5084992" title="Przynęta (film 2019)">
Przynęta (film 2019)



</doc>
<doc id="5084994" url="https://pl.wikipedia.org/wiki?curid=5084994" title="Adamowicz (herb szlachecki)">
Adamowicz (herb szlachecki)

Adamowicz – polski herb szlachecki, odmiana herbu Leliwa.
Opis herbu.
Opis zgodnie z klasycznymi regułami blazonowania:
W polu czerwonym z prawej strzała srebrna, nad nią takiż półksiężyc na opak, z lewej takaż gwiazda. Klejnot: Nad hełmem bez korony dwa skrzydła sępie.
Najwcześniejsze wzmianki.
1599 rok.
Herbowni.
Adamowicz, Starowolski.

</doc>
<doc id="5084996" url="https://pl.wikipedia.org/wiki?curid=5084996" title="Tureni (gmina)">
Tureni (gmina)

Tureni – gmina w Rumunii, w okręgu Kluż. Obejmuje miejscowości Ceanu Mic, Comșești, Mărtinești, Micești i Tureni. W 2011 roku liczyła 2278 mieszkańców.

</doc>
<doc id="5084997" url="https://pl.wikipedia.org/wiki?curid=5084997" title="Tureni">
Tureni

Tureni () – wieś w Rumunii, w okręgu Kluż, w gminie Sâncraiu. W 2011 roku liczyła 929 mieszkańców.

</doc>
<doc id="5084998" url="https://pl.wikipedia.org/wiki?curid=5084998" title="Ceanu Mic">
Ceanu Mic

Ceanu Mic – wieś w Rumunii, w okręgu Kluż, w gminie Sâncraiu. W 2011 roku liczyła 384 mieszkańców.

</doc>
<doc id="5084999" url="https://pl.wikipedia.org/wiki?curid=5084999" title="Niedźwiadki (Białoruś)">
Niedźwiadki (Białoruś)

Niedźwiadki (; ) – wieś na Białorusi, w obwodzie witebskim, w rejonie głębockim, w sielsowiecie Koroby.
Historia.
W czasach zaborów futor prywatny w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwały tu 63 osoby, 38 było wyznania rzymskokatolickiego, 17 prawosławnego, a 8 staroobrzędowego. Jednocześnie 48 mieszkańców zadeklarowało polską przynależność narodową, 15 białoruską. Było tu 8 budynków mieszkalnych. W 1931 w 13 domach zamieszkiwało 67 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5085000" url="https://pl.wikipedia.org/wiki?curid=5085000" title="Comșești">
Comșești

Comșești () – wieś w Rumunii, w okręgu Kluż, w gminie Sâncraiu. W 2011 roku liczyła 245 mieszkańców.

</doc>
<doc id="5085001" url="https://pl.wikipedia.org/wiki?curid=5085001" title="Mărtinești (okręg Kluż)">
Mărtinești (okręg Kluż)

Mărtinești – wieś w Rumunii, w okręgu Kluż, w gminie Sâncraiu. W 2011 roku liczyła 379 mieszkańców.

</doc>
<doc id="5085003" url="https://pl.wikipedia.org/wiki?curid=5085003" title="Micești (okręg Kluż)">
Micești (okręg Kluż)

Micești – wieś w Rumunii, w okręgu Kluż, w gminie Sâncraiu. W 2011 roku liczyła 341 mieszkańców.

</doc>
<doc id="5085005" url="https://pl.wikipedia.org/wiki?curid=5085005" title="Punkt widzenia (album)">
Punkt widzenia (album)



</doc>
<doc id="5085006" url="https://pl.wikipedia.org/wiki?curid=5085006" title="Țaga (gmina)">
Țaga (gmina)

Țaga – gmina w Rumunii, w okręgu Kluż. Obejmuje miejscowości Năsal, Sântejude, Sântejude-Vale, Sântioana i Țaga. W 2011 roku liczyła 1947 mieszkańców.

</doc>
<doc id="5085007" url="https://pl.wikipedia.org/wiki?curid=5085007" title="Țaga">
Țaga

Țaga – wieś w Rumunii, w okręgu Kluż, w gminie Țaga. W 2011 roku liczyła 756 mieszkańców.

</doc>
<doc id="5085008" url="https://pl.wikipedia.org/wiki?curid=5085008" title="Anthony John Ireland">
Anthony John Ireland



</doc>
<doc id="5085009" url="https://pl.wikipedia.org/wiki?curid=5085009" title="Năsal">
Năsal

Năsal – wieś w Rumunii, w okręgu Kluż, w gminie Țaga. W 2011 roku liczyła 356 mieszkańców.

</doc>
<doc id="5085010" url="https://pl.wikipedia.org/wiki?curid=5085010" title="Sântejude">
Sântejude

Sântejude – wieś w Rumunii, w okręgu Kluż, w gminie Țaga. W 2011 roku liczyła 194 mieszkańców.

</doc>
<doc id="5085011" url="https://pl.wikipedia.org/wiki?curid=5085011" title="Kasba Tadla (miasto)">
Kasba Tadla (miasto)



</doc>
<doc id="5085012" url="https://pl.wikipedia.org/wiki?curid=5085012" title="Sântejude-Vale">
Sântejude-Vale

Sântejude-Vale – wieś w Rumunii, w okręgu Kluż, w gminie Țaga. W 2011 roku liczyła 74 mieszkańców.

</doc>
<doc id="5085013" url="https://pl.wikipedia.org/wiki?curid=5085013" title="Sântioana (okręg Kluż)">
Sântioana (okręg Kluż)

Sântioana – wieś w Rumunii, w okręgu Kluż, w gminie Țaga. W 2011 roku liczyła 567 mieszkańców.

</doc>
<doc id="5085015" url="https://pl.wikipedia.org/wiki?curid=5085015" title="Robak (film)">
Robak (film)



</doc>
<doc id="5085017" url="https://pl.wikipedia.org/wiki?curid=5085017" title="Unguraș (gmina)">
Unguraș (gmina)

Unguraș – gmina w Rumunii, w okręgu Kluż. Obejmuje miejscowości Batin, Daroț, Sicfa, Unguraș i Valea Ungurașului. W 2011 roku liczyła 2777 mieszkańców.

</doc>
<doc id="5085019" url="https://pl.wikipedia.org/wiki?curid=5085019" title="Unguraș (okręg Kluż)">
Unguraș (okręg Kluż)

Unguraș () – wieś w Rumunii, w okręgu Kluż, w gminie Unguraș. W 2011 roku liczyła 1816 mieszkańców.

</doc>
<doc id="5085021" url="https://pl.wikipedia.org/wiki?curid=5085021" title="Batin (okręg Kluż)">
Batin (okręg Kluż)

Batin – wieś w Rumunii, w okręgu Kluż, w gminie Unguraș. W 2011 roku liczyła 706 mieszkańców.

</doc>
<doc id="5085024" url="https://pl.wikipedia.org/wiki?curid=5085024" title="Daroț">
Daroț

Daroț () – wieś w Rumunii, w okręgu Kluż, w gminie Unguraș. W 2011 roku liczyła 23 mieszkańców.

</doc>
<doc id="5085027" url="https://pl.wikipedia.org/wiki?curid=5085027" title="Sicfa">
Sicfa

Sicfa () – wieś w Rumunii, w okręgu Kluż, w gminie Unguraș. W 2011 roku liczyła 10 mieszkańców.

</doc>
<doc id="5085029" url="https://pl.wikipedia.org/wiki?curid=5085029" title="Valea Ungurașului">
Valea Ungurașului

Valea Ungurașului – wieś w Rumunii, w okręgu Kluż, w gminie Unguraș. W 2011 roku liczyła 222 mieszkańców.

</doc>
<doc id="5085033" url="https://pl.wikipedia.org/wiki?curid=5085033" title="Vad (gmina)">
Vad (gmina)

Vad – gmina w Rumunii, w okręgu Kluż. Obejmuje miejscowości Bogata de Jos, Bogata de Sus, Calna, Cetan, Curtuiușu Dejului, Vad i Valea Groșilor. W 2011 roku liczyła 2008 mieszkańców.

</doc>
<doc id="5085036" url="https://pl.wikipedia.org/wiki?curid=5085036" title="Vad (okręg Kluż)">
Vad (okręg Kluż)

Vad – wieś w Rumunii, w okręgu Kluż, w gminie Vad. W 2011 roku liczyła 331 mieszkańców.

</doc>
<doc id="5085037" url="https://pl.wikipedia.org/wiki?curid=5085037" title="Przynęta (wędkarstwo)">
Przynęta (wędkarstwo)



</doc>
<doc id="5085038" url="https://pl.wikipedia.org/wiki?curid=5085038" title="Ahmet Şık">
Ahmet Şık

Ahmet Şık (ur. 1970 w Adana) – turecki dziennikarz śledczy, autor kilku książek, związkowiec, deputowany do Wielkiego Zgromadzenia Narodowego Turcji. 
Życiorys.
Jego książka "İmamın Ordusu", badająca kontrowersyjny ruch Gülena islamskiego kaznodziei Fethullaha Gülena, doprowadziła do jego przetrzymywania przez rok, w latach 2011–2012, oraz skonfiskowania i zakazania książki. Ta została następnie wydana pod inną nazwą – "000Kitap". Był oskarżony w sprawie OdaTV w procesach Ergenekon; jego sprawę zajął się angielski PEN, stowarzyszenie pisarzy walczących o wolność słowa. W 2016 prokurator w tej sprawie wniósł o uniewinnienie Şıka. W dniu 29 grudnia 2016 Şık został ponownie zatrzymany pod zarzutem „propagandy organizacji terrorystycznych”, w związku z 11 opublikowanymi przez niego tweetami. Następnego dnia sędzia w Stambule nakazał aresztowanie Ahmeta. Według prawników Şıkowi odmówiono dostępu do porady prawnej, przetrzymywano go w izolatce i nie podawano wody pitnej przez trzy dni.
Od 1990 pracował jako reporter i fotoreporter dla takich gazet jak „Milliyet”, „Cumhuriyet”, „Evrensel”, „Yeni Yüzyıl”, „Birgün”, „Radikal” oraz „Nokta”.
Kariera polityczna.
Şık został wybrany do Wielkiego Zgromadzenia Narodowego Turcji z ramienia Ludowej Partii Demokratycznej (HDP) z drugiego okręgu wyborczego w Stambule w wyborach parlamentarnych w 2018. W kwietniu 2020 opuścił HDP, co argumentował tym, że stała się partią establishmentu i odchodził od demokracji. W kwietniu 2021 dołączył do Partii Pracujących Turcji (TİP). 

</doc>
<doc id="5085041" url="https://pl.wikipedia.org/wiki?curid=5085041" title="Bogata de Jos">
Bogata de Jos

Bogata de Jos – wieś w Rumunii, w okręgu Kluż, w gminie Vad. W 2011 roku liczyła 254 mieszkańców.

</doc>
<doc id="5085043" url="https://pl.wikipedia.org/wiki?curid=5085043" title="Bogata de Sus">
Bogata de Sus

Bogata de Sus – wieś w Rumunii, w okręgu Kluż, w gminie Vad. W 2011 roku liczyła 256 mieszkańców.

</doc>
<doc id="5085044" url="https://pl.wikipedia.org/wiki?curid=5085044" title="Curtuiușu Dejului">
Curtuiușu Dejului

Curtuiușu Dejului – wieś w Rumunii, w okręgu Kluż, w gminie Vad. W 2011 roku liczyła 198 mieszkańców.

</doc>
<doc id="5085045" url="https://pl.wikipedia.org/wiki?curid=5085045" title="Calna">
Calna

Calna – wieś w Rumunii, w okręgu Kluż, w gminie Vad. W 2011 roku liczyła 141 mieszkańców.

</doc>
<doc id="5085047" url="https://pl.wikipedia.org/wiki?curid=5085047" title="Cetan (okręg Kluż)">
Cetan (okręg Kluż)

Cetan – wieś w Rumunii, w okręgu Kluż, w gminie Vad. W 2011 roku liczyła 557 mieszkańców.

</doc>
<doc id="5085048" url="https://pl.wikipedia.org/wiki?curid=5085048" title="Valea Groșilor">
Valea Groșilor

Valea Groșilor – wieś w Rumunii, w okręgu Kluż, w gminie Vad. W 2011 roku liczyła 271 mieszkańców.

</doc>
<doc id="5085052" url="https://pl.wikipedia.org/wiki?curid=5085052" title="Nałęczów zdrój">
Nałęczów zdrój



</doc>
<doc id="5085053" url="https://pl.wikipedia.org/wiki?curid=5085053" title="ARGO Sp. z o.o.">
ARGO Sp. z o.o.



</doc>
<doc id="5085054" url="https://pl.wikipedia.org/wiki?curid=5085054" title="Żywiec Zdrój S.A.">
Żywiec Zdrój S.A.



</doc>
<doc id="5085058" url="https://pl.wikipedia.org/wiki?curid=5085058" title="Superliga sp. z o.o.">
Superliga sp. z o.o.



</doc>
<doc id="5085059" url="https://pl.wikipedia.org/wiki?curid=5085059" title="Lista światowego dziedzictwa UNESCO w Surinamie">
Lista światowego dziedzictwa UNESCO w Surinamie

Lista światowego dziedzictwa UNESCO w Surinamie – lista miejsc w Surinamie wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 roku.
Obecnie na liście znajdują się dwa obiekty: jedeo dziedzictwo kulturowe i jeden o charakterze kulturowo–przyrodniczym.
Na surinamskiej liście informacyjnej UNESCO – liście obiektów, które Surinam zamierza rozpatrzyć do zgłoszenia do wpisu na listę światowego dziedzictwa, znajduje się jeden obiekt. 
Obiekty na liście światowego dziedzictwa UNESCO.
Poniższa tabela przedstawia surinamskie obiekty na liście światowego dziedzictwa UNESCO:
Nr ref. – numer referencyjny UNESCO;
Obiekt – polskie tłumaczenie nazwy wpisu na liście wraz z jej angielskim oryginałem;
Położenie – miasto, dystrykt;
Typ – klasyfikacja według Komitetu Światowego Dziedzictwa:
Rok wpisu – rok wpisu na listę;
Opis – krótki opis obiektu.
Obiekty na surinamskiej liście informacyjnej UNESCO.
Poniższa tabela przedstawia obiekty na surinamskiej liście informacyjnej UNESCO:

</doc>
<doc id="5085060" url="https://pl.wikipedia.org/wiki?curid=5085060" title="ManpowerGroup Sp. z o.o.">
ManpowerGroup Sp. z o.o.



</doc>
<doc id="5085069" url="https://pl.wikipedia.org/wiki?curid=5085069" title="ROW Rybnik Sp. z o.o.">
ROW Rybnik Sp. z o.o.



</doc>
<doc id="5085071" url="https://pl.wikipedia.org/wiki?curid=5085071" title="ROW Rybnik SA">
ROW Rybnik SA



</doc>
<doc id="5085073" url="https://pl.wikipedia.org/wiki?curid=5085073" title="Argumentum ad temperantiam">
Argumentum ad temperantiam

Argumentum ad temperantiam (łac. „argument do umiaru”) – pozamerytoryczny sposób argumentowania, w którym dyskutant fałszywie zakłada prawdziwość stwierdzenia będącego kompromisem pomiędzy dwoma skrajnymi poglądami.

</doc>
<doc id="5085074" url="https://pl.wikipedia.org/wiki?curid=5085074" title="Wybory parlamentarne w Albanii w 2021 roku">
Wybory parlamentarne w Albanii w 2021 roku

Wybory parlamentarne w Albanii w 2021 roku – wybory do albańskiego Zgromadzenia XVI kadencji, liczącego 140 miejsc, które odbyły się 25 kwietnia 2021. Wybory zakończyły się zwycięstwem Socjalistycznej Partii Albanii, kierowanej przez Ediego Ramę, która zdobyła 48,68% ważnych głosów.
Ordynacja wyborcza.
Do jednoizbowego parlamentu wybieranych jest 140 deputowanych, poprzez ordynację proporcjonalną i okręgi wielomandatowe, których granice odpowiadają obwodom, stanowiącym podstawę podziału administracyjnego kraju. W okręgach wybieranych jest od 4 do 32 deputowanych, proporcjonalnie do ich liczby ludności. Obowiązuje próg wyborczy na poziomie 1% dla partii politycznych oraz 5% dla koalicji wyborczych. Przeliczanie głosów na mandaty odbywa się dwuetapowo. Najpierw są one rozdzielane przy pomocy metody D’Hondta pomiędzy listy wyborcze. Drugi etap dotyczy tylko koalicji i ma na celu ustalenie liczby mandatów przypadających poszczególnym partiom, które wchodzą w ich skład. Na tym etapie stosuje się metodę Sainte-Laguë.
Przebieg wyborów.
Od wyborów parlamentarnych 2013 Socjalistyczna Partia Albanii, kierowana przez Ediego Ramę zachowuje pozycję dominującej siły politycznej w Albanii. Wybory w 2017 potwierdziły dominację socjalistów na scenie politycznej, a ich przewaga nad pozostałymi ugrupowaniami politycznymi pozwalała na samodzielnie sprawowanie rządów. W 2020 wprowadzono szereg zmian w ordynacji wyborczej, dotyczących m.in. rozdziału mandatów na poszczególne okręgi wyborcze. Opozycyjna Demokratyczna Partia Albanii, kierowana przez Lulzima Bashę zarzuciła partii rządzącej łamanie zasad porozumienia najważniejszych ugrupowań politycznych, podpisanego 5 maja 2020. Wybory w kwietniu 2021 poprzedziła fala demonstracji i starć między zwolennikami konkurencyjnych ugrupowań politycznych. Cztery dni przed wyborami w Elbasanie doszło do strzelaniny, w której zwolennik Demokratów zastrzelił członka komisji wyborczej, działającego w imieniu Socjalistycznej Partii Albanii. Sondaże wyborcze z kwietnia 2021 potwierdzały niewielką różnicę poparcia dla obu głównych sił politycznych, przy czym sondaż przeprowadzony przez firmę Smith Research &amp; Consulting wskazywał na zwycięstwo koalicji skupionej wokół Demokratycznej Partii Albanii.
W wyborach wystartowało 1841 kandydatów reprezentujących 25 partii i 3 komitety wyborcze (w tym 732 kobiety). Zakończyły się one po raz kolejny sukcesem Socjalistycznej Partii Albanii, która uzyskała podobnie jak w poprzednich wyborach 74 mandaty. Koalicja Partia Demokratyczna-Sojusz na rzecz zmian uzyskała 59 mandatów (o 13 więcej niż w poprzednich wyborach). Największe straty poniosły mniejsze ugrupowania, w tym trzecia siła polityczna w Albanii - Socjalistyczny Ruch Integracji, który wprowadził do nowej izby 4 deputowanych. Po raz pierwszy od upadku komunizmu w Albanii w parlamencie znalazło się zaledwie cztery ugrupowania polityczne. Demokratyczna Partia Albanii nie uznała wyników wyborów, a Lulzim Basha wskazał szereg nadużyć w czasie kampanii przed wyborami, określając same wybory mianem "masakry wyborczej". Monika Kryemadhi, przewodnicząca Socjalistycznego Ruchu Integracji komentując wyniki wyborów uznała, że prawdziwymi zwycięzcami są oligarchowie i gangsterzy, a rządzącą partię oskarżyła o kupowanie głosów wyborców.
Oficjalne wyniki wyborów.
W wyborach wzięło udział 1 578 284 uprawnionych do głosowania, frekwencja wyborcza wyniosła 46,29%.
Podział mandatów w okręgach wyborczych.
Socjalistyczna Partia Albanii (SPA) odniosła zwycięstwo w 8 spośród 12 okręgów wyborczych. W okręgach: Kukës i Szkodra zwyciężyła Demokratyczna Partia Albanii (DPA). Kluczowy dla wyników wyborów był podział mandatów w okręgu stołecznym – SPA zdobyła w stolicy 18 mandatów, a DPA 11 mandatów.

</doc>
<doc id="5085077" url="https://pl.wikipedia.org/wiki?curid=5085077" title="SBS Sp. z o. o.">
SBS Sp. z o. o.



</doc>
<doc id="5085079" url="https://pl.wikipedia.org/wiki?curid=5085079" title="Marouane Hadhoudi">
Marouane Hadhoudi

Marouane Hadhoudi (; ur. 13 lutego 1992 w Casablance) – marokański piłkarz, grający na pozycji obrońcy. W sezonie 2020/2021 zawodnik Rai Casablanca. 
Kariera klubowa.
Marouane Hadhoudi jest wychowankiem Rai Casablanca. Przebijał się przez szczeble młodzieżowe, zadebiutował nawet w pierwszym zespole 29 kwietnia 2012 roku w meczu przeciwko JS Massira, wygranym 1:4.
19 sierpnia 2012 roku trafił na zasadzie wypożyczenia do Racingu Casablanca. 
Po powrocie z wypożyczenia 30 czerwca 2013 roku, 1 lipca 2014 roku trafił do Renaissance Berkane. Rozegrał tam jeden mecz – 25 maja 2015 roku grał przez 90 minut w meczu przeciwko FARowi Rabat, zremisowanym 1:1.
18 sierpnia 2014 roku został zawodnikiem Difaâ El Jadida. Po raz pierwszy wszedł na boisko 13 września 2015 roku, na ostatnią minutę spotkania przeciwko Renaissance Berkane, przegranym 0:1. Pierwszą asystę zaliczył w sezonie 2017/2018, w meczu przeciwko Olympique Khouribga, zremisowanym 3:3. Marouane Hadhoudi asystował przy bramce w 93. minucie. Jedyną bramkę w tym zespole strzelił w sezonie 2019/2020 – 22 lutego 2020 roku w meczu przeciwko Ittihadowi Tanger, zremisowanym 1:1. Marouane Hadhoudi trafił do siatki w 30. minucie spotkania i wyrównał. W El Jadidzie Marouane Hadhoudi rozegrał 121 meczów (110 ligowych), strzelił jedną bramkę i dwukrotnie asystował.
1 października 2020 roku przeszedł ponownie do Rai Casablanca. Ponownie zadebiutował tam 10 grudnia 2020 roku w meczu przeciwko Rapide Oued Zem, wygranym 3:2. Zaliczył też asystę – 11 kwietnia 2021 roku w meczu Afrykańskiego Pucharu Konfederacji przeciwko Pyramids FC, wygranym 0:3. Marouane Hadhoudi asystował przy bramce na 0:2. Do 14 maja 2021 roku rozegrał 23 mecze (13 ligowych) i raz asystował.

</doc>
<doc id="5085080" url="https://pl.wikipedia.org/wiki?curid=5085080" title="Stal Mielec S.A.">
Stal Mielec S.A.



</doc>
<doc id="5085084" url="https://pl.wikipedia.org/wiki?curid=5085084" title="Valea Ierii (gmina)">
Valea Ierii (gmina)

Velea Ierii – gmina w Rumunii, w okręgu Kluż. Obejmuje miejscowości Cerc, Plopi i Valea Ierii. W 2011 roku liczyła 888 mieszkańców.

</doc>
<doc id="5085085" url="https://pl.wikipedia.org/wiki?curid=5085085" title="Dom Prasy S.A.">
Dom Prasy S.A.



</doc>
<doc id="5085087" url="https://pl.wikipedia.org/wiki?curid=5085087" title="Valea Ierii">
Valea Ierii

Valea Ierii – wieś w Rumunii, w okręgu Kluż, w gminie Valea Ierii. W 2011 roku liczyła 676 mieszkańców.

</doc>
<doc id="5085088" url="https://pl.wikipedia.org/wiki?curid=5085088" title="Internet Group S.A.">
Internet Group S.A.



</doc>
<doc id="5085090" url="https://pl.wikipedia.org/wiki?curid=5085090" title="Poznańskie Autobusy S.A.">
Poznańskie Autobusy S.A.



</doc>
<doc id="5085092" url="https://pl.wikipedia.org/wiki?curid=5085092" title="Cerc (okręg Kluż)">
Cerc (okręg Kluż)

Cerc – wieś w Rumunii, w okręgu Kluż, w gminie Valea Ierii. W 2011 roku liczyła 108 mieszkańców.

</doc>
<doc id="5085095" url="https://pl.wikipedia.org/wiki?curid=5085095" title="PGE Dystrybucja S.A. Oddział Zamość">
PGE Dystrybucja S.A. Oddział Zamość



</doc>
<doc id="5085097" url="https://pl.wikipedia.org/wiki?curid=5085097" title="Plopi (okręg Kluż)">
Plopi (okręg Kluż)

Plopi – wieś w Rumunii, w okręgu Kluż, w gminie Valea Ierii. W 2011 roku liczyła 104 mieszkańców.

</doc>
<doc id="5085098" url="https://pl.wikipedia.org/wiki?curid=5085098" title="PGO S.A.">
PGO S.A.



</doc>
<doc id="5085100" url="https://pl.wikipedia.org/wiki?curid=5085100" title="Viișoara (gmina w okręgu Kluż)">
Viișoara (gmina w okręgu Kluż)

Viișoara – gmina w Rumunii, w okręgu Kluż. Obejmuje miejscowości Urca i Viișoara. W 2011 roku liczyła 5496 mieszkańców.

</doc>
<doc id="5085101" url="https://pl.wikipedia.org/wiki?curid=5085101" title="MM Prime Towarzystwo Funduszy Inwestycyjnych S.A.">
MM Prime Towarzystwo Funduszy Inwestycyjnych S.A.



</doc>
<doc id="5085103" url="https://pl.wikipedia.org/wiki?curid=5085103" title="Hovertech S.A.">
Hovertech S.A.



</doc>
<doc id="5085104" url="https://pl.wikipedia.org/wiki?curid=5085104" title="IMS S.A.">
IMS S.A.



</doc>
<doc id="5085107" url="https://pl.wikipedia.org/wiki?curid=5085107" title="IIF S.A.">
IIF S.A.



</doc>
<doc id="5085109" url="https://pl.wikipedia.org/wiki?curid=5085109" title="Viișoara (okręg Kluż)">
Viișoara (okręg Kluż)

Viișoara () – wieś w Rumunii, w okręgu Kluż, w gminie Viișoara. W 2011 roku liczyła 4488 mieszkańców.

</doc>
<doc id="5085110" url="https://pl.wikipedia.org/wiki?curid=5085110" title="Urca (okręg Kluż)">
Urca (okręg Kluż)

Urca – wieś w Rumunii, w okręgu Kluż, w gminie Viișoara. W 2011 roku liczyła 1005 mieszkańców.

</doc>
<doc id="5085111" url="https://pl.wikipedia.org/wiki?curid=5085111" title="Nickelodeon Teen">
Nickelodeon Teen



</doc>
<doc id="5085116" url="https://pl.wikipedia.org/wiki?curid=5085116" title="Nowenna do Ducha Przenajświętszego">
Nowenna do Ducha Przenajświętszego

Nowenna do Ducha Przenajświętszego – nabożeństwo praktykowane w mariawityzmie, skierowane do Trzeciej Osoby Trójcy Świętej - Ducha Świętego, odprawiane pomiędzy uroczystością Wniebowstąpienia Pańskiego a Zesłania Ducha Świętego. 
Nowenna jako nabożeństwo błagalne wzorowane jest na modlitewnym oczekiwaniu Apostołów na zesłanie obiecanego im Ducha Świętego (zob. Dz 2, 1-4). Po wniebowstąpieniu Jezusa Apostołowie "wrócili do Jerozolimy" i przez dziewięć dni "trwali jednomyślnie na modlitwie" w Wieczerniku, razem z Maryją, niewiastami i uczniami Pańskimi (zob. Dz 1, 12-14). W katolicyzmie nabożeństwo to było praktykowane w różnych formach. Mariawici przejęli jedną z nich, uzupełniając o elementy własnej duchowości. 
Nowenna może być odmawiana publicznie, w kościele lub kaplicy przed wystawionym w monstrancji Przenajświętszym Sakramentem lub prywatnie, przez wiernych świeckich. Najczęściej odmawiana jest po Mszy świętej lub na zakończenie nabożeństwa majowego lub czerwcowego, lub wpleciona jest w adorację Przenajświętszego Sakramentu. 
Odmawianie nowenny powinno rozpocząć się w uroczystość Wniebowstąpienia Pańskiego (która w liturgicznym kalendarzu mariawitów przypada zawsze w czwartek, 40 dni po Wielkanocy), a kończy się w wigilię Zesłania Ducha Świętego. 
Nabożeństwo składa się z modlitw stałych i zmiennych rozmyślań, przeznaczonych na każdy dzień nowenny. Rozpoczyna się od odmówienia lub odśpiewania hymnu do Ducha Świętego: Przybądź Duchu Stworzycielu. Następnie odczytywane jest jedno z 10 rozmyślań, podczas których objaśniane są różne symbole i sposoby działania Ducha Świętego, który nazywany jest Miłością. Rozmyślania odwołują się do Pisma Świętego Starego i Nowego Testamentu, Dzieła Wielkiego Miłosierdzia, Tradycji Kościoła i nauczania świętych Pańskich. 
Po każdym rozmyślaniu odmawiana jest litania do Ducha Świętego i różne modlitwy skierowane do Trzeciej Osoby Trójcy Świętej, m.in. "Siedem próśb o siedmiorakie dary Ducha Przenajświętszego" oraz "modlitwa do Ducha Przenajświętszego" autorstwa św. Marii Franciszki Kozłowskiej.
Nowenna do Ducha Świętego może być odmawiana w innym, niż zalecanym, terminie, np. przed podjęciem ważnej decyzji życiowej czy przyjęciem święceń kapłańskich. Rozmyślania z poszczególnych dni nowenny mogą być wykorzystywane do odprawiania adoracji Przenajświętszego Sakramentu. 

</doc>
<doc id="5085118" url="https://pl.wikipedia.org/wiki?curid=5085118" title="Vultureni (gmina w okręgu Kluż)">
Vultureni (gmina w okręgu Kluż)

Vultureni – gmina w Rumunii, w okręgu Kluż. Obejmuje miejscowości Băbuțiu, Bădești, Chidea, Făureni, Șoimeni i Vultureni. W 2011 roku liczyła 1516 mieszkańców.

</doc>
<doc id="5085119" url="https://pl.wikipedia.org/wiki?curid=5085119" title="Vultureni (okręg Kluż)">
Vultureni (okręg Kluż)

Vultureni – wieś w Rumunii, w okręgu Kluż, w gminie Vultureni. W 2011 roku liczyła 376 mieszkańców.

</doc>
<doc id="5085120" url="https://pl.wikipedia.org/wiki?curid=5085120" title="Băbuțiu">
Băbuțiu

Băbuțiu – wieś w Rumunii, w okręgu Kluż, w gminie Vultureni. W 2011 roku liczyła 272 mieszkańców.

</doc>
<doc id="5085121" url="https://pl.wikipedia.org/wiki?curid=5085121" title="Bădești (okręg Kluż)">
Bădești (okręg Kluż)

Bădești – wieś w Rumunii, w okręgu Kluż, w gminie Vultureni. W 2011 roku liczyła 130 mieszkańców.

</doc>
<doc id="5085122" url="https://pl.wikipedia.org/wiki?curid=5085122" title="Chidea">
Chidea

Chidea () – wieś w Rumunii, w okręgu Kluż, w gminie Vultureni. W 2011 roku liczyła 155 mieszkańców.

</doc>
<doc id="5085123" url="https://pl.wikipedia.org/wiki?curid=5085123" title="Władysław Sendecki">
Władysław Sendecki

Władysław Sendecki, ps. Adzik (ur. 17 stycznia 1955 w Gorlicach) – polski pianista, klawiszowiec, kompozytor, aranżer jazzowy. Według "New York Village Voice" jeden z pięciu najlepszych pianistów na świecie. Jego bratem jest muzyk Stefan Sendecki. 
Styl muzyczny pianisty to synteza jazzu, muzyki klasycznej i fusion, z elementami world music. 
Życiorys.
Pochodzi z muzycznej rodziny, jednakże jej członkowie zajmowali się muzykowaniem jedynie amatorsko. Jego ojciec po ukończeniu studiów ożenił się z rodowitą krakowianką z którą zamieszkał w swoim domu rodzinnym w Gorlicach. W tejże miejscowości Władysław spędził dzieciństwo i w wieku 4 lat rozpoczął naukę gry na pianinie. Pierwszą edukacje muzyczną otrzymał od rodziców. Po kilku latach był już laureatem lokalnych konkursów i dorabiał w zespole tanecznym, którego kierownikiem był jego ojciec – grając i pisząc pierwsze aranżacje. Wujek Stanisław Sendecki, zaproponował jego rodzicom konsultacje u profesorów w Krakowie i tamże jako 11-latek pobierał prywatne lekcje u prof. Szkielskiej, grając muzykę klasyczną. Następne szczeble edukacji muzycznej młodego pianisty to nauka w Państwowej Ogólnokształcącej Szkole Muzycznej II st. im. Fryderyka Chopina, a później w Akademii Muzycznej w Krakowie.
W 1974 roku, w wieku 19 lat razem z Jarosławem Śmietaną, przy krakowskim klubie Pod Jaszczurami założył jazz-rockową formację Extra Ball (J. Śmietana, W. Sendecki, P. Prońko, A. Pawlik, B. Radecki). W 1974 zespół zdobył m.in. II nagrodę na festiwalu Jazz nad Odrą. W 1975, Extra Ball już jako kwartet (po odejściu Piotra Prońko) zdobył na tym festiwalu m.in. I nagrodę zespołową, zaś W. Sendecki ex aequo z J. Śmietaną I nagrodę indywidualną. W latach 1975-1976 zespół brał udział w prestiżowych imprezach jazzowych, takich jak m.in. Jazz Jamboree i koncertował za granicą (Czechosłowacja, Holandia, Niemcy, ZSRR). Pianista wziął udział w nagraniu debiutanckiego albumu Extra Ballu (J. Śmietana, W. Sendecki, A. Olejniczak, J. Cichy, B. Radecki) pt. "Birthday" (Polish Jazz Vol. 48, 1976), którego był współkompozytorem i współaranżerem – oraz koncertowego longplaya "Aquarium Live No. 3" (PolJazz. Klub Płytowy PSJ - Biały Kruk Czarnego Krążka) (Extra Ball w składzie: J. Śmietana, W. Sendecki, A. Olejniczak, J. Cichy, M. Stach). 
W styczniu 1978 roku muzyk postanowił stworzyć nowy projekt i wraz z Andrzejem Olejniczakiem założył jazzową grupę Sun Ship. W tym samym roku kwartet (W. Sendecki, Z. Jaremko, W. Szczurek, M. Stach) nagrał album koncertowy pt. "Aquarium Live No. 5" (PolJazz. Klub Płytowy PSJ - Biały Kruk Czarnego Krążka). Najbardziej owocnym rokiem dla zespołu okazał się rok 1979, kiedy to publiczność jak i krytycy uznali go za jedną z czołowych formacji jazzowych w Polsce. W 1980 roku ukazała się studyjna płyta kwintetu (W. Sendecki, Z. Jaremko, H. Miśkiewicz, W. Szczurek, M. Stach; gościnnie J. Gawrych) zatytułowana "Follow us" (z serii Polish Jazz Vol. 61). W 1981 roku pianista rozwiązał Sun Ship i wyjechał z kraju z powodów politycznych. Do 1995 roku mieszkał w Szwajcarii, a następnie w Hamburgu (od 1996), gdzie mieszka do dziś.
W wywiadzie dla portalu internetowego kulturograf.de/pl muzyk rozwinął wątek dotyczący emigracji w 1981 roku:
Za granicą rozpoczął międzynarodową karierę u boku takich muzyków jak m.in.: Billy Cobham, Klaus Doldinger's Passport, Randy Brecker i Michael Brecker, Ray Anderson, Peter Herbolzheimer, Larry Coryell, Didier Lockwood, Michał Urbaniak i Urszula Dudziak, Vitold Rek, Jaco Pastorius, Al Jarreau, Victor Bailey, Buster Williams, Lenny White, Charlie Mariano, Joe Henderson, Bobby McFerrin, Lew Soloff, Mark Mondesir, Biréli Lagrène, Till Brönner. 
Realizował także własne projekty muzyczne. Razem z Leszkiem Żądło, Januszem Stefańskim i Bronisławem Suchankiem, utworzył w 1985 roku zespół Polski Jazz Ensemble. W tym samym roku formacja nagrała w Monachium album "Polski Jazz Ensemble" (PollJazz, 1986). Był także liderem i założycielem Hamburg Jazz Quartetu.
Od 1989 roku pracował w charakterze kierownika artystycznego dla szwajcarsko-niemieckiej firmy Music Alleins Services, która zajmowała się produkcją muzyki. Po upadku muru berlińskiego wysłano go do Berlina, gdzie zbudował studio nagraniowe i rozpoczął realizację dużych produkcji. Od 1996 współpracuje z jazzowym NDR Bigband, jako pianista i kompozytor. Orkiestra ta uznawana jest za jedną z najlepszych na świecie. 
Wielokrotnie występował z Atom String Quartet, z którym w 2018 roku nagrał płytę "Le jardin oublié / My Polish Heart", wydanej dla niemieckiej wytwórni Neuklang. 
W 2017 roku Władysław Sendecki został „Honorowym Obywatelem” Gorlic.

</doc>
<doc id="5085125" url="https://pl.wikipedia.org/wiki?curid=5085125" title="Făureni">
Făureni

Făureni – wieś w Rumunii, w okręgu Kluż, w gminie Vultureni. W 2011 roku liczyła 216 mieszkańców.

</doc>
<doc id="5085126" url="https://pl.wikipedia.org/wiki?curid=5085126" title="Șoimeni (okręg Kluż)">
Șoimeni (okręg Kluż)

Șoimeni – wieś w Rumunii, w okręgu Kluż, w gminie Vultureni. W 2011 roku liczyła 367 mieszkańców.

</doc>
<doc id="5085127" url="https://pl.wikipedia.org/wiki?curid=5085127" title="Nieścierowicze (rejon głębocki)">
Nieścierowicze (rejon głębocki)

Nieścierowicze (; ) – wieś na Białorusi, w obwodzie witebskim, w rejonie głębockim, w sielsowiecie Podświle.
Historia.
W czasach zaborów wieś prywatna w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie, od 1929 roku w gminie Hołubicze.
Według Powszechnego Spisu Ludności z 1921 roku zamieszkiwały tu 292 osoby, 6 było wyznania rzymskokatolickiego, 286 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 52 budynki mieszkalne. W 1931 w 55 domach zamieszkiwało 290 osób.
Wierni należeli do parafii rzymskokatolickiej w Zaszcześlu i prawosławnej w Kowalach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5085132" url="https://pl.wikipedia.org/wiki?curid=5085132" title="Bazylika Świętego Krzyża w Torre del Greco">
Bazylika Świętego Krzyża w Torre del Greco

Bazylika Świętego Krzyża (wł. "Basilica di Santa Croce") – rzymskokatolicka świątynia we włoskim mieście Torre del Greco, w regionie administracyjnym Kampania.
Historia.
Kościół datowany jest na początek XVI wieku. Zastąpił on średniowieczną świątynię Santa Maria Maggiore. W 1596 rozpoczęto budowę dzwonnicy, ukończono ją w 1740. Przed jej wzniesieniem na jej miejscu stała kaplica Santa Maria del Presepe. Po erupcji Wezuwiusza w 1794 kościół zawalił się, a dzwonnica została zasypana pyłem wulkanicznym. Odbudowę zakończono w 1827. Świątynię wzniesiono według projektu Ignacego di Nardo w stylu neoklasycystycznym. Budowę nadzorował również proboszcz parafii, Wincenty Romano, obecnie katolicki święty. W 1957 roku Pius XII podniósł kościół do rangi bazyliki mniejszej.
Architektura i wyposażenie.
Świątynia neoklasycystyczna, trójnawowa, posiadająca transept. Nad skrzyżowaniem naw znajduje się kopuła. Fasadę zdobią cztery pilastry, a na pseudoryzalicie przy wejściu głównym znajdują się cztery półkolumny oraz dwie nisze z posągami świętych: Januarego i Heleny. Prezbiterium kościoła zdobi ołtarz główny z obrazem przedstawiającym Znalezienie Krzyża Świętego.

</doc>
<doc id="5085136" url="https://pl.wikipedia.org/wiki?curid=5085136" title="Abdelilah Madkour">
Abdelilah Madkour

Abdelilah Madkour (ur. 6 listopada 2000) – marokański piłkarz, grający na pozycji obrońcy. W sezonie 2020/2021 zawodnik Rai Casablanca.
Kariera klubowa.
Abdelilah Madkour jest wychowankiem Rai Casablanca. Jako junior grał w tym klubie w latach 2011–2019. W pierwszym zespole 24 października 2019 roku w meczu przeciwko Rai Beni Mellal, Abdelilah Madkour wszedł wtedy na 3 minuty. Mecz Raja Casablanca wygrała 2:0. Pierwszy pełny mecz rozegrał 15 grudnia 2019 roku przeciwko Rapide Oued Zem, zremisowanym bezbramkowo. W sezonie 2019/2020 został mistrzem kraju. Po raz pierwszy asystował 6 grudnia 2020 roku w meczu przeciwko FUSowi Rabat, zremisowanym 3:3. Asystował przy bramce na 2:2. Do 14 maja 2021 roku zagrał w 43 meczach (25 ligowych) i dwukrotnie asystował.

</doc>
<doc id="5085140" url="https://pl.wikipedia.org/wiki?curid=5085140" title="Matthias Hemmersbach">
Matthias Hemmersbach

Matthias Hemmersbach (ur. 26 lipca 1941 w Hürth, zm. 14 czerwca 1997 tamże) – niemiecki piłkarz grający na pozycji obrońcy.
Kariera piłkarska.
Wczesna kariera.
Matthias Hemmersbach karierę piłkarską rozpoczął w BC Efferen, w których występował do 1961 roku oraz był najlepszym strzelcem. Następnie przeszedł do występującego w Oberlidze zachodniej FC Köln, w którym debiut zaliczył 6 sierpnia 1961 roku w wygranym 5:3 meczu domowym z SV Sodingen oraz dwukrotnie zdobył mistrzostwo Oberligi zachodniej (1962, 1963). W sezonie 1961/1962 "Kozły" pod wodzą trenera Zlatko Čajkovskiego wygrały rozgrywki ligowe mając 1 punkt przewagi nad Schalke Gelsenkirchen, a Hemmersbach tworząc szereg biegaczy wraz z Karlem-Heinzem Schnellingerem oraz Leo Wildenem rozegrał 20 meczów ligowych, w których zdobył 6 goli. W turnieju finałowym mistrzostw Niemiec rozegrał dwa mecze w fazie grupowej: 28 kwietnia 1962 roku z Hamburgerem SV oraz 5 maja 1962 roku z FK Pirmasens (10:0) oraz zagrał w finale rozegranym 12 maja 1962 roku na Stadionie Olimpijskim w Berlinie Zachodnim na oczach 82 700 widzów, w którym tworzył defensywę z Fritzem Pottem, Karlem-Heinzem Schnellingerem, Hansem Sturmem oraz Leo Wildenem, a "Kozły" wygrały 4:0 z FC Nürnberg i tym samym zdobyły mistrzostwo Niemiec, natomiast w Pucharze Miast Targowych zakończyły rozgrywki już po pierwszej rundzie po przegranej rywalizacji z naszpikowanym gwiazdami włoskim Interem Mediolan (4:2 – w 36. minucie zdobył gola na 3:1, 0:2, dod. 3:5), takimi jak m.in.: Mario Corso, Giacinto Facchetti, Luis Suárez.
W sezonie 1962/1963 "Kozły" wygrały rozgrywki ligowe, jednak w finale mistrzostw Niemiec przegrały w finale 3:1 z Borussią Dortmund i tym samym zdobyły wicemistrzostwo Niemiec (Hemmersbach nie grał), natomiast w Pucharze Europy niespodziewanie odpadły po pierwszej rundzie po przegranej rywalizacji ze szkockim FC Dundee (1:8, 4:0). Myć może duży wpływ na tak wysoką porażkę w pierwszym meczu 5 września 1962 roku w Dundee miała kontuzja bramkarza "Kozłów" – Fritza Ewerta w 4. minucie, w związku z czym na bramce musiał stanąć zawodnik z pola – Toni Regh, a trener Zlatko Čajkovski wyraził swój stan emocjonalny słowami: "Lepiej, katastrofy lotnicze!".
Bundesliga.
W sezonie 1963/1964 "Kozły" pod wodzą trenera Georga Knöpflego wygrały pierwszą edycję Bundesligi, będącymi od tej pory mistrzostwami Niemiec, a Hemmersbach, który w tych rozgrywkach zadebiutował 21 września 1963 roku w wygranym 3:0 meczu wyjazdowym Herthą Berlin, rozegrał 17 meczów, natomiast w Pucharze Miast Targowych zakończyły rozgrywki w półfinale po przegranej rywalizacji z hiszpańską CF Valencią (1:4, 2:0).
W sezonie 1964/1965 zdobył z "Kozłami" wicemistrzostwo Niemiec, natomiast w Pucharze Europy dotarł do ćwierćfinału, w którym ich przeciwnikiem był angielski FC Liverpool, w którym w dwóch meczach padły bezbramkowe remisy: 10 lutego 1965 roku w Kolonii oraz 17 lutego 1965 roku na Anfield Road na oczach 48 948 widzów, w którym Hemmersbach (zastąpił na pozycji stopera kontuzjowanego Leo Wildena) wraz z bramkarzem Tonim Schumacherem oraz obrońcą Wolfgangiem Weberem stanowił o sile zespołu, w związku z czym 24 marca 1965 roku w Rotterdamie odbył się dodatkowy mecz, który zakończył się remisem 2:2, a Hemmersbach ponownie zastępował kontuzjowanego Leo Wildena, w związku z czym potrzebny do rozstrzygnięcia potrzebny był rzut monetą, który okazał się korzystny dla "The Reds" i tym samym "Kozły" zakończyły udział w rozgrywkach, a mecz ze względu na zaciętą rywalizację obu drużyn jest potocznie nazywany tzw. "Rzut monetą w Rotterdamie".
Ponadto z "Kozłami" zdobył Puchar Niemiec 1967/1968 (wygrana w finale 4:1 z VfL Bochum na Südweststadion w Ludwigshafen am Rhein) oraz dwukrotnie dotarł do finału Pucharu Niemiec (1970 – przegrana w finale 1:2 z Kickers Offenbach na Niedersachsenstadion w Hanowerze, 1971 – przegrana w finale 2:1 po dogrywce z Bayernem Monachium na Neckarstadion w Stuttgarcie, 1973 – przegrana w finale 1:2 po dogrywce z Borussią Mönchengladbach na Rheinstadion w Düsseldorfie), natomiast w Pucharze Zdobywców Pucharów 1968/1969 "Kozły" wodzą trenera Hansa Merkle dotarły do półfinału, w którym ich przeciwnikiem była utytułowana hiszpańska FC Barcelona, z którą w pierwszym meczu, rozegranym 2 kwietnia 1969 roku zremisowały 2:2, jednak w meczu rewanżowym, rozegranym 19 kwietnia 1969 roku "Kozły" przegrały z "Dumą Katalonii" 1:4 i tym samym zakończyły udział w rozgrywkach.
W Pucharze Niemiec 1971/1972 "Kozły" dotarły do półfinału, w którym rywalem było Schalke Gelsenkirchen. W pierwszym meczu rozegranym 30 maja 1972 roku w Kolonii "Kozły" wygrały 4:1, natomiast 10 czerwca 1972 roku przegrały po dogrywce 2:5, w związku z czym potrzebne do wyłonienia zwycięzcy rywalizacji były rzuty karne, które miały dramatyczny przebieg (udział wzięło 16 zawodników, po czym zawodnik "Kozłów" – Bernhard Cullmann podszedł do swojej próby, jednak trafił w słupek, dzięki czemu Schalke Gelsenkirchen awansowało do finału, w którym 1 lipca 1972 roku na Niedersachsenstadion w Hanowerze wygrało 5:0 z FC Kaiserslautern i tym samym zostało triumfatorem tych rozgrywek.
Ostatni mecz w Bundeslidze rozegrał 22 maja 1973 roku w zremisowanym 2:2 meczu wyjazdowym z Schalke Gelsenkirchen. Po sezonie 1972/1973, w którym "Kozły" pod wodzą trenera Rudiego Schlotta zdobyły wicemistrzostwo Niemiec, Hemmersbach odszedł z klubu.
Ostatni lata kariery.
Następnym klubem w karierze Hemmersbacha był Bayer Leverkusen, z którym dwukrotnie wygrał rozgrywki Verbandsligi w okręgu Środkowy Ren (1974, 1975 – awans do 2. Bundesligi), a po sezonie 1975/1976, w którym rozegrał 23 mecze ligowe odszedł z klubu. Następnie został zawodnikiem BC Efferen, w którym w 1976 roku zakończył karierę piłkarską.
Łącznie rozegrał 406 meczów, w których zdobył 30 goli (249 meczów/13 goli w Bundeslidze, 23 mecze w 2. Bundeslidze, 44 mecze/10 goli w Oberlidze zachodniej, 5 meczów/1 gol w mistrzostwach Niemiec, 36 meczów/4 gole w Pucharze Niemiec, 6 meczów w Pucharze Zachodnim, 43 mecze/2 gole w europejskich pucharach).
Kariera reprezentacyjna.
Matthias Hemmersbach w latach 1962–1964 w reprezentacji RFN U-23 rozegrał 2 mecze: 24 października 1962 roku w Lyonie w przegranym 0:1 meczu towarzyskim z reprezentacją Francji U-23 oraz 29 kwietnia 1964 roku w wygranym 1:0 meczu towarzyskim z reprezentacją Czechosłowacji U-23.

</doc>
<doc id="5085144" url="https://pl.wikipedia.org/wiki?curid=5085144" title="Colette Gadioux">
Colette Gadioux

Colette Renée Marie Gadioux (ur. 8 kwietnia 1945 w Bellac) – francuska polityk i działaczka związkowa, posłanka do Parlamentu Europejskiego II kadencji.
Życiorys.
Od 1971 do 1981 wchodziła w skład władz Fédération de l'Education nationale, nauczycielskiego związku zawodowego. Od 1981 do 2004 kierowała Centre Régional d’Information sur les Droits des Femmes du Limousin, centrum informacyjnym ds. praw kobiet i europejskich w Limousin. W 1972 zaangażowała się w działalność polityczną w ramach Partii Socjalistycznej. W 1984 uzyskała mandat posłanki do Parlamentu Europejskiego. Przystąpiła do frakcji socjalistycznej, należała m.in. do Komisji ds. Polityki Regionalnej i Planowania Regionalnego. Od 1992 do 1998 zasiadała w radzie departamentu Haute-Vienne.
Odznaczona Legią Honorową IV klasy (2011) i V klasy (2000).

</doc>
<doc id="5085146" url="https://pl.wikipedia.org/wiki?curid=5085146" title="Equus (rodzaj)">
Equus (rodzaj)



</doc>
<doc id="5085150" url="https://pl.wikipedia.org/wiki?curid=5085150" title="Manuela Zinsberger">
Manuela Zinsberger

Manuela Zinsberger (ur. 19 października 1995 w Stockerau) – austriacka piłkarka występująca na pozycji bramkarki w angielskim klubie Arsenal oraz w reprezentacji Austrii.
Kariera klubowa.
Karierę seniorską rozpoczęła w 2010 roku w klubie austriackiej Bundesligi, SV Neulengbach. Po czterech sezonach gry w tej drużynie, w lecie 2014 roku Zinsberger podpisała kontrakt z Bayernem Monachium. Od maja 2019 jest zawodniczką ekipy londyńskiego Arsenalu.
Kariera reprezentacyjna.
W reprezentacji Austrii zadebiutowała w czerwcu 2013 roku w wygranym 3:1 meczu ze Słowenią. Miała wtedy 17 lat, weszła na boisko w 46 minucie tego meczu, zmieniając w bramce Annę-Carinę Kristler.

</doc>
<doc id="5085157" url="https://pl.wikipedia.org/wiki?curid=5085157" title="Kazimierz Gliński (ujednoznacznienie)">
Kazimierz Gliński (ujednoznacznienie)



</doc>
<doc id="5085160" url="https://pl.wikipedia.org/wiki?curid=5085160" title="Zentropa">
Zentropa

Zentropa (również Zentropa Entertainments, Zentropa Films i Zentropa Productions) – duńska wytwórnia filmowa założona w 1992 roku przez reżysera Larsa von Triera i producenta Petera Aalbæka Jensena.
Wyprodukowała ponad 70 filmów fabularnych i jest jedną z największych wytwórń filmowych w Skandynawii.
Jest właścicielką 10 spółek zależnych: EF Rental, Electric Parc, Puzzy Power, Trust Film Sales, Zentropa Real, Zentropa Interaction, Zentropa Rekorder, Zentropa Klippegangen, Zentropa International Köln GmbH i Zentropa International Poland.

</doc>
<doc id="5085161" url="https://pl.wikipedia.org/wiki?curid=5085161" title="Zentropa Entertainments">
Zentropa Entertainments



</doc>
<doc id="5085165" url="https://pl.wikipedia.org/wiki?curid=5085165" title="Zentropa Films">
Zentropa Films



</doc>
<doc id="5085166" url="https://pl.wikipedia.org/wiki?curid=5085166" title="Zentropa Productions">
Zentropa Productions



</doc>
<doc id="5085168" url="https://pl.wikipedia.org/wiki?curid=5085168" title="Amchawaja 1">
Amchawaja 1

Amchawaja 1 (; , pol. hist. Amchowa) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje, przy drodze republikańskiej R71.
Do 1917 położona była w Rosji, w guberni mohylewskiej, w powiecie czauskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5085169" url="https://pl.wikipedia.org/wiki?curid=5085169" title="Amchowa">
Amchowa



</doc>
<doc id="5085171" url="https://pl.wikipedia.org/wiki?curid=5085171" title="Marko Riaskow">
Marko Riaskow



</doc>
<doc id="5085173" url="https://pl.wikipedia.org/wiki?curid=5085173" title="Amchawaja 2">
Amchawaja 2

Amchawaja 2 (; , pol. hist. Amchowa) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje, przy drodze republikańskiej R71.
Do 1917 położona była w Rosji, w guberni mohylewskiej, w powiecie czauskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5085174" url="https://pl.wikipedia.org/wiki?curid=5085174" title="Jean Besse (polityk)">
Jean Besse (polityk)

Jean Besse (ur. 23 października 1943 w Aunay-sur-Odon) – francuski polityk, poseł do Parlamentu Europejskiego II kadencji.
Życiorys.
W młodości grał w koszykówkę w drużynach z Caen w meczach pierwszej i drugiej ligi. Zaangażował się w działalność polityczną w ramach Partii Socjalistycznej. W 1984 uzyskał mandat posła do Parlamentu Europejskiego. Przystąpił do frakcji socjalistycznej, zasiadł w jej władzach.

</doc>
<doc id="5085177" url="https://pl.wikipedia.org/wiki?curid=5085177" title="Bystryk (Białoruś)">
Bystryk (Białoruś)

Bystryk (; ) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje, przy drodze republikańskiej R71.

</doc>
<doc id="5085185" url="https://pl.wikipedia.org/wiki?curid=5085185" title="Rafael Orozco">
Rafael Orozco

Rafael Orozco (ur. 24 stycznia 1946 w Kordobie, zm. 24 kwietnia 1996 w Rzymie) – hiszpański pianista.
Życiorys.
Ukończył konserwatorium w Kordobie, w latach 1960–1964 uczęszczał natomiast do konserwatorium w Madrycie. Od 1963 do 1964 roku kształcił się dodatkowo u Alexisa Weissenberga w Accademia Musicale Chigiana w Sienie. Zdobył II nagrodę w konkursie pianistycznym w Vercelli (1964), oraz I nagrodę w Międzynarodowym Konkursie Pianistycznym w Leeds (1966). Wielokrotnie występował z recitalami i koncertami w różnych krajach. Zasłynął przede wszystkim jako interpretator repertuaru romantycznego, w tym utworów de Falli i Albéniza oraz koncertów Rachmaninowa.

</doc>
<doc id="5085187" url="https://pl.wikipedia.org/wiki?curid=5085187" title="Masakra w Soweto">
Masakra w Soweto

Masakra w Soweto (również rewolta w Soweto) – brutalne stłumienie protestów, które miały miejsce dniach 16–18 czerwca 1976 roku w miejscowości Soweto (dziś dzielnicy Johannesburga) w Południowej Afryce.
Przebieg.
W Południowej Afryce obowiązywał apartheid, system polityczny oparty na segregacji rasowej (przekonaniu o wyższości rasy białej oraz dyskryminujący rdzenną ludność czarnoskórą i kolorową). Jednym z kontrowersyjnych tematów była kwestia języka. Ludność czarnoskóra domagała się uznania ich własnych kultur i języków, na co nie zgadzał się rząd. Pomimo istnienia sprzeciwu wobec segregacji rasowej, rząd był na tyle silny, by stłumić każdą krytykę.
W czerwcu 1976 roku władze Południowej Afryki podjęły decyzję o wprowadzenie języka afrikaans w szkołach i uniwersytetach. Decyzja ta wywołała zamieszki na terenie całego kraju. Obok haseł o zniesienie nauki w afrikaans domagano się poprawy jakości edukacji w szkołach dla czarnoskórych. Szacuje się, że w protestach wzięło udział ok. 20 tys. osób, byli to głównie uczniowie. Największe protesty odbywały się w Soweto, miejscowości położonej 20 km na południowy zachód od Johannesburga. Tam w wyniku otworzenia ognia przez policję zginęło co najmniej 176 osób, a rannych zostało ok. 1000. Według innych źródeł zginęło od 400 do 700 osób. 
Protesty przełamały bierność, będącą następstwem masakry w Sharpeville z 1960 roku. Protest w Soweto był źródłem niepokojów, trwających do końca 1976 roku. Działania policji potępiła ludność Południowej Afryki, zarówno czarno jak i białoskóra. Wydarzenia w Soweto uświadomiły też skalę wrogości pomiędzy czarnoskórymi Afrykanami a białoskórymi Afrykanerami.
Symbolem masakry stał się umierający trzynastolatek Hector Pieterson, sfotografowany przez Sama Nzimę.
Następstwa.
Wydarzenia w Soweto potępiła Organizacja Narodów Zjednoczonych w rezolucji z 19 czerwca 1976 roku. Skala wydarzeń zwróciła uwagę opinii międzynarodowej na trudną sytuację Afrykanów w Południowej Afryce.
Po masakrze w Soweto rząd południowoafrykański dokonał niewielkich zmian. Od 1976 roku zaczęto przyznawać niepodległość bantustanom. Niepodległość otrzymały: Transkei (1976), Bophuthatswana (1977), Venda (1979) i Ciskei (1981). Wobec nacisków społecznych przepisy dotyczące języka w szkołach złagodzono, jednak ta decyzja nie uspokoił sytuacji. Ponadto władze przyznały Afrykanom prawo do wyboru samorządów, jednak decyzja ta została uznana za jałmużnę. W ciągu następnych lat w wyniku coraz większego niezadowolenia społecznego, nacisków ze strony opinii międzynarodowej zmienił się stosunek rządu do apartheidu. W 1994 roku segregację rasową zniesiono.
Na część ofiar masakry w Soweto Organizacja Jedności Afrykańskiej i UNICEF ustanowiły Międzynarodowy Dzień Dziecka Afrykańskiego, przypadający na 16 czerwca. Tego samego dnia w Południowej Afryce obchodzony jest Dzień Młodzieży, upamiętniający masakrę.

</doc>
<doc id="5085189" url="https://pl.wikipedia.org/wiki?curid=5085189" title="Powstanie w Soweto">
Powstanie w Soweto



</doc>
<doc id="5085210" url="https://pl.wikipedia.org/wiki?curid=5085210" title="Halani 1">
Halani 1

Halani 1 (; , pol. hist. Holenie) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje.
Do 1917 położona była w Rosji, w guberni mohylewskiej, w powiecie czauskim. Była wówczas siedzibą zarządu wołości Holenie. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5085212" url="https://pl.wikipedia.org/wiki?curid=5085212" title="Holenie">
Holenie



</doc>
<doc id="5085214" url="https://pl.wikipedia.org/wiki?curid=5085214" title="Nowosiółki Łaplińskie">
Nowosiółki Łaplińskie

Nowosiółki Łaplińskie (; ) – dawna wieś i koszarka kolejowa. Tereny, na których leżały, znajdują się obecnie na Białorusi, w obwodzie witebskim, w rejonie głębockim, w sielsowiecie Obrub.
Miejscowość została zlikwidowana w 2011 roku.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś i koszarka kolejowa leżały w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwały tu 143 osoby, 4 były wyznania rzymskokatolickiego, a 139 prawosławnego. Jednocześnie wszyscy mieszkańcy zadeklarowali polską przynależność narodową. Było tu 19 budynków mieszkalnych. W 1931 w 27 domach zamieszkiwały 132 osoby.
Koszarkę kolejową Nowosiółki Łaplińskie w 1931 zamieszkiwało 19 osób, były tu dwa budynki mieszkalne.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085231" url="https://pl.wikipedia.org/wiki?curid=5085231" title="Mpv">
Mpv

mpv – odtwarzacz multimedialny bazujący na projektach MPlayer i mplayer2. Został napisany głównie w języku C i jest wolnym oprogramowaniem, udostępnianym na licencjach GNU GPL i GNU LGPL.
Program obsługuje szereg różnych formatów wideo, kodeków audio i wideo oraz typów napisów. Zmiany w stosunku do poprzednich projektów to m.in. usunięcie części kodu oraz poszerzenie funkcjonalności (dodano m.in. nowy system kodowania oraz możliwość odtwarzania materiałów z platform strumieniowych).
Jest oprogramowaniem wieloplatformowym, przystosowanym do współpracy z systemami Linux, Microsoft Windows, macOS oraz z różnymi architekturami, m.in. x86 i x86-64, ARM, PowerPC czy też MIPS.
Oprócz starszego standardu OpenGL oprogramowanie obsługuje również nowszy interfejs Vulkan, począwszy od wersji 0.28 wydanej w grudniu 2017 r.

</doc>
<doc id="5085233" url="https://pl.wikipedia.org/wiki?curid=5085233" title="Rusna Skała">
Rusna Skała

Rusna Skała, Ruska Skała, Ruśne – skała w orograficznie lewych zboczach Doliny Będkowskiej, w Łączkach Kobylańskich będących częścią wsi Kobylany w województwie małopolskim, w powiecie krakowskim, w gminie Zabierzów. Znajduje się powyżej zabudowań gospodarstwa, w odległości około 120 m w prostej linii od krzyża stojącego na skrzyżowaniu dróg w Łączkach, w porośniętej lasem dolnej części zbocza Kobylskich Gór.
Jest to skała zbudowana z twardych wapieni skalistych. Powyżej niej jest jeszcze kilka mniejszych skał. W skale tej i innych skałach powyżej niej jest kilka jaskiń: Jaskinia na Łączkach, Jaskinia na Łączkach Górna, Lej na Łączkach, Schronisko nad Jaskinią na Łączkach.

</doc>
<doc id="5085238" url="https://pl.wikipedia.org/wiki?curid=5085238" title="Witold Cieślewski">
Witold Cieślewski

 Witold Cieślewski (ur. 11 kwietnia 1942) – generał brygady Wojska Polskiego w stanie spoczynku.
Życiorys.
Witold Cieślewski urodził się 11 kwietnia 1942. W 1960 rozpoczął służbę wojskową jako podchorąży w Oficerskiej Szkole Łączności w Zegrzu. W 1963 promowany na podporucznika. W tym samym roku objął stanowisko dowódcy plutonu radiostacji w 5 pułku łączności. 
W latach 1966–1970 studiował w Wojskowej Akademii Technicznej, a po jej ukończeniu do 1977 pełnił służbę w Szefostwie Wojsk Łączności Warszawskiego Okręgu Wojskowego, gdzie był na stanowiskach pomocnika szefa wydziału, oficera wydziału zaopatrzenia, remontów i eksploatacji. W 1977 został wyznaczony na szefa służb technicznych – zastępcy dowódcy pułku, a w 1981 został dowódcą 9 pułku łączności w Białobrzegach. W 1986 został skierowany do Warszawy, gdzie objął stanowisko starszego specjalisty oddziału w Szefostwie Wojsk Łączności MON. Następnie został szefem oddziału zaopatrzenia technicznego. W 1989 powierzono mu obowiązki zastępcy szefa Wojsk Łączności MON. W 1990 został wyznaczony na stanowisko komendanta Wyższej Szkoły Oficerskiej Wojsk Łączności w Zegrzu, którym był do 1993. 
9 listopada 1992 był awansowany na stopień generała brygady przez prezydenta Rzeczypospolitej Polskiej Lecha Wałęsę. W latach 1993–1997 był szefem Wojsk Łączności i Informatyki Sztabu Generalnego WP. We wrześniu 1997 objął funkcję zastępcy szefa Sztabu Generalnego WP ds. planowania strategicznego. Od 1997 do 1999 pełnił funkcję asystenta z-cy szefa Sztabu Generalnego Wojska Polskiego, a od grudnia 1999 był asystentem szefa sztabu z-cy Szefa Sztabu Generalnego Wojska Polskiego Dowództwa Sojuszniczych Sił Zbrojnych NATO Europy Północnej (AFNORTH). 
W 2002 zakończył zawodową służbę wojskową. 

</doc>
<doc id="5085239" url="https://pl.wikipedia.org/wiki?curid=5085239" title="Biogeochemia">
Biogeochemia

Biogeochemia – dział geochemii zajmujący się badaniem obiegu pierwiastków w przyrodzie przy udziale procesów biologicznych. Jest dziedziną interdyscyplinarną, lawirującą na granicy wielu nauk ścisłych, takich jak biologia, chemia, geologia czy też ochrona środowiska i ekologia. Badania biogeochemiczne skupiają się obecnie na analizie oddziaływania mikroorganizmów na przemieszczanie się pierwiastków w obrębie naszej planety. Badania takie wykorzystuje się między innymi w poszukiwaniu złóż surowców mineralnych (węglowodory, metale nieżelazne itp.).
Badania biogeochemiczne.
Badania biogeochemiczne łączą metody wszystkich nauk przyrodniczych. Najważniejszymi z problemów badanych w trakcie takowych badań są między innymi:

</doc>
<doc id="5085241" url="https://pl.wikipedia.org/wiki?curid=5085241" title="Radio Nacional de España">
Radio Nacional de España

Radio Nacional de España (RNE) − hiszpańskie radio publiczne, nadające od 1937. Wchodzi w skład grupy RTVE, której zadaniem jest przygotowanie programu radiowego i telewizyjnego na terenie Hiszpanii.
Radio Nacional de España oficjalnie powstało w Salamance 19 stycznia 1937, w szczytowym okresie hiszpańskiej wojny domowej (1936–39) i było zależne od niedawno utworzonej Delegación de Estado para Prensa y Propaganda (Delegacji Państwowej ds. Prasy i Propagandy). Studia stacji znajdowały się w Palacio de Anaya, siedzibie Oficina de Prensa y Propaganda (Biura Prasy i Propagandy), którego pierwszymi dyrektorami byli także RNE.
Pierwszy nadajnik RNE miał moc nadawczą 20 kW i został skonstruowany przez Telefunken. Był on prezentem od rządu III Rzeszy dla frankistowskiej Hiszpanii.
Korporacja przyczyniła się do produkcji ponad 300 filmów, z których wiele otrzymało nagrody na międzynarodowych festiwalach filmowych na całym świecie. Od 1979 do 1987 roku druga sieć radiowa, znana jako Radiocadena Española była również częścią RTVE. Stacje RCE, w przeciwieństwie do RNE, wyświetlały reklamy. RCE została połączona z RNE w 1989 roku.

</doc>
<doc id="5085252" url="https://pl.wikipedia.org/wiki?curid=5085252" title="Ogórnie">
Ogórnie

Ogórnie (; ) – wieś na Białorusi, w obwodzie witebskim, w rejonie głębockim, w sielsowiecie Podświle.
Historia.
W czasach zaborów wieś w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie, następnie w gminie Plisa.
Według Powszechnego Spisu Ludności z 1921 roku zamieszkiwały tu 102 osoby, 4 były wyznania rzymskokatolickiego, 98 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 14 budynków mieszkalnych. W 1931 w 20 domach zamieszkiwało 109 osób.
Wierni należeli do parafii rzymskokatolickiej w Głębokiem i prawosławnej w m. Zaborje. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5085254" url="https://pl.wikipedia.org/wiki?curid=5085254" title="Jaskinia na Łączkach Górna">
Jaskinia na Łączkach Górna

Jaskinia na Łączkach Górna – jaskinia w dolnej części Doliny Będkowskiej na Wyżynie Krakowsko-Częstochowskiej. Znajduje się w Łączkach Kobylańskich będących częścią wsi Kobylany w województwie małopolskim, w powiecie krakowskim, w gminie Zabierzów.
Opis jaskini.
Jaskinia znajduje się powyżej Rusnej Skały (Ruskiej Skały) w porośniętym lasem wzniesieniu Kobylskie Góry. Jej otwór znajduje się tuż przy ścieżce prowadzącej grzbietem wzniesienia. Można do niego wpaść, gdyż jest poziomy, na powierzchni terenu. Opada z niego na głębokość około 5 m pionowa studnia. Jaskinia jest niebezpieczna, istnieje bowiem możliwość obrywania się zablokowanych w szczelinie skał.
Jaskinia powstała w późnojurajskich wapieniach skalistych na pęknięciu skał. Otwór ma szerokość 0,5 m i długość 2 m. Pierwsze 5 m poniżej otworu to pionowa studnia o dnie wypełnionym skalnym gruzem. W południowym kierunku odchodzi od niej wznoszący się korytarz o długości 3 m i wysokości 2 m. Powyżej półki odchodzi drugi korytarz. Jest to ciasna pochylnia opadająca na głębokość 8 m. Z jej końca opada w dół ciasna szczelina. Można nią zejść do głębokości 12 m, niżej przechodzi w niedostępną szczelinę ciągnącą się w kierunku północno-zachodnim. 
Jaskinia powstała w wyniku ruchu mas skalnych na zboczu doliny. Brak w niej form erozyjnych. Jest silnie przewiewna. Ma własny mikroklimat. Zimą podczas silnych mrozów z otworu wydobywają się kłęby pary wodnej. Światło słoneczne dociera tylko na głębokość kilku metrów w studni za otworem. Osad jaskini tworzy wapienny gruz i próchniczno-ilasty osad. Miejscami na ścianach i stropie występują naloty mleka wapiennego. W otworze rozwijają się glony i porosty. Ze zwierząt obserwowano pajęczaki i motyle: szczerbówka ksieni, rusałka pawik, paśnik jaskiniowiec. Kryją się w niej nietoperze.
Otwór jaskini odkopali 7 listopada 1976 roku grotołazi z Krakowskiego Klubu Turystyki Jaskiniowej. Oni też ją eksplorowali. Pierwszy opis jaskini opracował A. Wito w 1977 r. a dokumentację M. Czepiel w 1980 r. Plan jaskini sporządził M. Pruc. 
W wapiennych skałach wzniesienia Kobylskich Gór jest jeszcze kilka innych jaskiń: Jaskinia na Łączkach, Lej na Łączkach, Schronisko nad Jaskinią na Łączkach. 

</doc>
<doc id="5085256" url="https://pl.wikipedia.org/wiki?curid=5085256" title="William Nichol">
William Nichol



</doc>
<doc id="5085261" url="https://pl.wikipedia.org/wiki?curid=5085261" title="Grzegorz Chudy">
Grzegorz Chudy

Grzegorz Chudy (ur. 29 stycznia 1982 w Katowicach) – polski filolog, muzyk i plastyk.
Życiorys.
Ukończył liceum im. Marii Konopnickiej w Katowicach. Przez rok uczęszczał na zajęcia organizowane przez ASP w Katowicach, ale zdecydował się podjąć studia na filologii polskiej, które ukończył na Uniwersytecie Śląskim. Z zawodu jest nauczycielem języka polskiego.
Równocześnie zajmuje się malowaniem akwarel. Jego pracownia znajduje się w Nikiszowcu – zabytkowym górniczym osiedlu Katowic. Maluje głównie pejzaże Górnego Śląska, który w jego obrazach staje się mityczną krainą. Przykładem seria akwarel, których pomysł podsunęła mu córka, a której bohaterami stały się beboki – złośliwe krasnale ze śląskich bajek i legend. Innym powtarzalnym motywem obrazów jest balonik, polatujący nad wieloma miastami. Chętnie maluje też wieże ciśnień, dziś konstrukcje pozbawione swojej pierwotnej funkcji, przez co wprowadzające baśniowy klimat. Interesuje się architekturą, o sobie mówi, że jest typem mieszczucha zafascynowanego miastami, które postrzega jak żywe stworzenia, czekające aby wydobyć z nich fragment historii do namalowania. Wykonał także serię rzeźb plenerowych przedstawiających beboki, które postawiono w Katowicach. 
W latach 2002–2018 występował z zespołem muzyki celtyckiej Beltaine, którego był jednym z założycieli, a potem frontmanem. Był dyrektorem artystycznym Festiwalu Muzyki Celtyckiej „Zamek” w Będzinie. Z zespołem nagrał sześć płyt i odwiedził wiele krajów, koncertowali m.in. w USA, Meksyku, Kanadzie, Portugalii, Hiszpanii, Francji, Włoszech i innych.
Urodzony w innej historycznej dzielnicy Katowic – Kostuchnie, posługiwał się w domu językiem śląskim, który jako polonista obecnie aktywnie popularyzuje. Jednym z jego projektów edukacyjnych, zorganizowanym wspólnie z Muzeum Śląskim w Katowicach pod hasłem "Bajtle godajom", była szkółka języka śląskiego dla najmłodszych, skierowana do dzieci w wieku od 6 do 9 lat. W trakcie zajęć w interesujący dla dzieci sposób przedstawiana jest śląska kultura. W projekcie nie chodzi o formalny kurs języka, ale o zabawę nim i uświadomienie, że młody człowiek żyje w wyjątkowym regionie o wyjątkowych tradycjach.
Współpracuje z teatrem, między innymi był autorem oprawy plastycznej spektaklu „Mianujom mie Hanka” w teatrze Korez w Katowicach. Jest również ilustratorem książek, między innym "Ewangelii śląskich" Marka Szołtyska czy "Mimrów z mamrami" Aleksandra Lubiny. Wydał książkę "Beboki." Ilustrował wydawnictwa muzyczne m.in. zespołów Dikanda, Kat &amp; Roman Kostrzewski, Indialucia.

</doc>
<doc id="5085275" url="https://pl.wikipedia.org/wiki?curid=5085275" title="Tortilla hiszpańska">
Tortilla hiszpańska



</doc>
<doc id="5085278" url="https://pl.wikipedia.org/wiki?curid=5085278" title="Youtube-dl">
Youtube-dl

youtube-dl – narzędzie do pobierania treści multimedialnych, oferujące obsługę różnych platform strumieniowych, m.in. serwisu YouTube. Zostało napisane w Pythonie i jest udostępniane na licencji .
W przypadku serwisu YouTube aplikacja pozwala na ściąganie zarówno pojedynczych klipów, jak i materiałów zebranych na listach odtwarzania. Narzędzie umożliwia również wyodrębnianie elementów takich jak ścieżka dźwiękowa czy też napisy dialogowe.
Jest oprogramowaniem wieloplatformowym, funkcjonującym na systemach uniksopodobnych takich jak macOS i Linux oraz na systemach Microsoft Windows. Do prawidłowego działania wymaga instalacji Pythona (w przypadku wersji windowsowej już obecnego w pliku wykonywalnym).
23 października 2020 r. zrzeszenie Recording Industry Association of America (RIAA) nakazało usunięcie kodów źródłowych projektu z serwisu GitHub na podstawie prawa DMCA. Narzędzie miało bowiem obchodzić stosowane przez platformy strumieniowe mechanizmy ochrony przed nieautoryzowanym kopiowaniem. W konsekwencji GitHub zablokował dostęp do projektu youtube-dl. Jednakże użytkownicy nadal mogli pobierać oprogramowanie, np. jako moduł Pythona przy użyciu narzędzia pip, z repozytoriów dystrybucji Linuksa czy też z serwisu GitLab – konkurencyjnego hostingu projektów programistycznych. W połowie listopada narzędzie zostało ponownie udostępnione w serwisie GitHub, przy czym z projektu usunięto niektóre przykłady zastosowania programu, wskazujące na możliwość pobierania przy jego użyciu dzieł chronionych prawem autorskim.
Od 2021 rozwijany jest też otwarty projekt yt-dlp, będący forkiem youtube-dl z dodatkowymi funkcjami.

</doc>
<doc id="5085280" url="https://pl.wikipedia.org/wiki?curid=5085280" title="Okuniowo">
Okuniowo

Okuniowo – dawny majątek. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Plisa.
Historia.
W czasach zaborów w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 majątek leżał w Polsce, w województwie wileńskim, w powiecie dziśnieńskim, w gminie Głębokie, od 1929 w gminie Plisa.
Według Powszechnego Spisu Ludności z 1921 roku zamieszkiwały tu 24 osoby, wszystkie były wyznania prawosławnego i zadeklarowały polską przynależność narodową. Były tu 3 budynki mieszkalne. W 1931 w 3 domach zamieszkiwało 39 osób.
Wierni należeli do parafii rzymskokatolickiej w Głębokiem i prawosławnej w m. Zaborje. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Plisie.

</doc>
<doc id="5085281" url="https://pl.wikipedia.org/wiki?curid=5085281" title="Kościół Najświętszego Serca Pana Jezusa w Stalowej Woli">
Kościół Najświętszego Serca Pana Jezusa w Stalowej Woli

Kościół Najświętszego Serca Pana Jezusa w Stalowej Woli – rzymskokatolicki kościół parafialny należący do parafii Matki Bożej Różańcowej w Stalowej Woli (dekanat Stalowa Wola diecezji sandomierskiej).
Jest to świątynia wzniesiona w latach 1984–2002 według projektu inżyniera Gerarda Pająka oraz inżyniera Adama Tarnawskiego. Dolny kościół został zbudowany przed 1986 roku, pod kierunkiem ks. S. Wdowiaka. Świątynia została poświęcona przez biskupa Ignacego Tokarczuka 19 października 1986 roku. W następnych latach wybudowano i wykończono górny kościół. Początkowo inwestycja była prowadzona przez ks. S. Wdowiaka, natomiast od 1992 roku przez ks. Jana Folcika. Górny kościół został uroczyście poświęcony przez biskupa Wacława Świerzawskiego 7 czerwca 2002 roku. Kościół jest dwupoziomową budowlą wzniesioną w stylu modernistycznym, stosunkową wysoką i smukłą. Świątynia opiera się na planie kwadratu z osią po przekątnej. Na przeciwległych rogach świątyni są umieszczone wieże. Na frontonie znajduje się prostopadłościenna, niejako ścięta u góry dzwonnica, natomiast prezbiterium posiada kształt strzelistej absydy w formie połowy stożka z ostrokątnymi lunetami, pokrytej błyszczącą blachą nierdzewną i zwieńczonej krzyżem. Ściany są ozdobione rzędami wąskich i podłużnych, prostokątnych okien, znajdujących się we wnękach przeplatanych betonowymi pilastrami nawiązującymi do przypór. Wnętrze utrzymane jest w barwach bieli, czerni i szarości, kolorowe światło wpada do niego przez modernistyczne witraże. Po lewej stronie nawa jest okolona wewnętrznym balkonem. Prezbiterium w absydzie oświetla górne, trójkątne okno, którego światło, razem ze zwężającymi się ku górze ścianami, tworzy efekt światłości niebieskiej, padającej na prosty, betonowy krzyż.

</doc>
<doc id="5085284" url="https://pl.wikipedia.org/wiki?curid=5085284" title="Paweł Zaorski">
Paweł Zaorski

Paweł Zaorski (ur. 26 stycznia 1781 w Warszawie, zm. 20 lutego 1862 tamże) – polski bibliograf, bibliotekarz, urzędnik Komisji Rządowej Spraw Wewnętrznych, Duchownych i Oświecenia Publicznego Królestwa Polskiego.
Życiorys.
Urodził się w Warszawie 26 stycznia 1781 w rodzinie Wojciecha herbu Lubicz i jego żony Katarzyny z d. Zdrojkowskiej. Ukończył Szkołę Główną Krakowską i nauczał łaciny w szkołach ziemi płockiej.
Zajmował się z upodobaniem bibliografią i za sprawą S.B. Lindego został sprowadzony do Warszawy i zatrudniony w powstałej bibliotece publicznej jako vice-bibliotekarz. W 1818 został bibliotekarzem i pracował do emerytury w 1849. Odznaczał się pilnością, sumiennością i zamiłowaniem w wykonywanej pracy. W latach 1821-22 współpracował z "Gazetą Literacką", gdzie zamieszczał opracowania dotyczące bibliografii.
W małżeństwie z Honoratą Józefą Radomińską h. Prus (II) miał dwóch synów - Wiktora Ignacego i Józefa Antoniego. Zmarł 20 lutego 1862 w Warszawie.

</doc>
<doc id="5085287" url="https://pl.wikipedia.org/wiki?curid=5085287" title="Gzuz (album)">
Gzuz (album)

Gzuz – trzeci studyjny album niemieckiego rapera Gzuza. Został wydany 14 lutego 2020 r. Wydawnictwo ukazało się nakładem niezależnej wytwórni 187 Strassenbande przy pomocy Universal Music, która odpowiadała za dystrybucję.
Album w głównej mierze został wyprodukowany przez duet producentów The Cratez. Przy czym dwa utwory współtworzył producent Mohamad Hoteit, ps. The Royals. Kilka utworów wyprodukował DeeVoe.
Nagrania debiutowały na szczycie listy sprzedaży w Niemczech i Austrii, a także na drugiej pozycji w Szwajcarii. Album pozostawał notowany kolejno 24, 29 i 12 tygodni w tych krajach.

</doc>
<doc id="5085290" url="https://pl.wikipedia.org/wiki?curid=5085290" title="Antywestern">
Antywestern



</doc>
<doc id="5085294" url="https://pl.wikipedia.org/wiki?curid=5085294" title="Osioł">
Osioł



</doc>
<doc id="5085297" url="https://pl.wikipedia.org/wiki?curid=5085297" title="Marco Marazzoli">
Marco Marazzoli

Marco Marazzoli (ur. między 1601 a 1609 w Parmie, zm. 26 stycznia 1662 w Rzymie) – włoski kompozytor.
Życiorys.
Początkowo związany był z katedrą w Parmie, gdzie przyjął święcenia kapłańskie. Od 1626 roku przebywał w Rzymie, gdzie od 1631 roku pełnił służbę na dworze kardynała Antonio Barberiniego. Od 1637 roku był śpiewakiem Kaplicy Sykstyńskiej. W latach 1640–1642 odbył podróż, odwiedzając Ferrarę i Wenecję. W 1643 roku został zatrudniony przez kardynała Jules’a Mazarina i wyjechał do Paryża, gdzie realizował przedstawienia muzyczne na dworze królowej Anny Austriaczki. W 1645 roku wrócił do Rzymu. Związany był z dworem przebywającej od 1656 roku w Wiecznym Mieście królowej szwedzkiej Krystyny.
Twórczość.
Był niezwykle płodnym kompozytorem, pozostawił po sobie prawie 400 kantat i oratoriów. Wspólnie z Virgilio Mazzocchim napisał commedia musicale "Il falcone" (wyst. Rzym 1637), w 1639 roku przerobioną pod tytułem "Chi soffre, speri", uważaną za najstarszą operę komiczną. Ponadto był autorem oper "L’amore trionfante dello sdegno" lub "L’Armida" (wyst. Ferrara 1641), "Gli amori di Giasone e d’Issifile" (wyst. Wenecja 1642, zaginiona), "Le pretensioni del Tebro e del Po" (wyst. Ferrara 1642), "Il capriccio" lub "Il giudizio della ragione fra la Belta e l’Affetto" (wyst. Rzym 1643), "Dal male il bene" (wspólnie z Antonio Maria Abbatinim, wyst. Rzym 1653), "Le armi e gli amori" (wyst. Rzym 1656), "La vita humana, ovvero Il trionfo della pietà" (wyst. Rzym 1656).

</doc>
<doc id="5085304" url="https://pl.wikipedia.org/wiki?curid=5085304" title="Osinówka Sakowicka I">
Osinówka Sakowicka I

Osinówka Sakowicka I – dawny folwark. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Obrub.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania prawosławnego i zadeklarowały białoruską przynależność narodową. Były tu 2 budynki mieszkalne. W 1931 w 1 domu zamieszkiwało 6 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085305" url="https://pl.wikipedia.org/wiki?curid=5085305" title="Seria tornad nad Polską (2008)">
Seria tornad nad Polską (2008)



</doc>
<doc id="5085309" url="https://pl.wikipedia.org/wiki?curid=5085309" title="Osinówka Sakowicka II">
Osinówka Sakowicka II

Osinówka Sakowicka II – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Obrub.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Głębokie.
W 1931 w 3 domach zamieszkiwało 13 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085312" url="https://pl.wikipedia.org/wiki?curid=5085312" title="Bitwa w zatoce Milne">
Bitwa w zatoce Milne



</doc>
<doc id="5085315" url="https://pl.wikipedia.org/wiki?curid=5085315" title="Electric (singel)">
Electric (singel)

Electric – singel amerykańskiej piosenkarki Katy Perry wydany 14 maja 2021 roku poprzez wytwórnię Capitol Records. Jest on głównym singlem albumu "" stworzonego na franczyzy Pokémon.
Tło i historia wydania.
13 stycznia 2021 roku ogłoszono, że obchody 25-lecia japońskiej franczyzy Pokémon rozpoczną się od współpracy z Katy Perry. 10 maja roku piosenkarka oficjalnie ogłosiła tytuł i datę wydania singla za pośrednictwem swoich kont w mediach społecznościowych. Singel został opublikowany 14 maja 2021 roku w formacie digital download oraz streaming. W tym samym dniu został wydany w formacie contemporary hit radio na terenie Włoch. Jako płyta kompaktowa zostanie wydany 11 czerwca tego samego roku, jednak już od 14 maja singel można było zamówić w preorderze. Piosenka jest głównym singlem z krążka "", który ma zostać wydany pod koniec 2021 roku.
Opinia komercyjna.
Już dzień po wydaniu singel stał się przebojem w serwisach streamingowych; dostał się na szczyt listy iTunes w Armenii, Brazylii, Ekwadorze, Meksyku i Słowacji. W pierwszej dziesiątce znalazł się w 27 państwach, w tym również w Polsce. Łącznie został zanotowany w 53 krajach w tym serwisie, a także w 33 państwach na liście przebojów serwisu Apple Music.
Już pierwszego dnia utwór dostał się do propozycji polskich radiowych list przebojów, w tym Gorącej 20 Radia Eska.
Po tygodniu utwór znalazł się w nowozelandzkim notowaniu New Zealand Hot Singles tworzonym przez stowarzyszenie Recorded Music NZ.
Opinia krytyczna.
Halle Kiefer z "Vulture" powiedziała, że utwór podąża „dobrze wydeptanymi śladami „Roar” i „Firework” (), opisując je wszystkie jako „inspirujące popowe ballady” (). Recenzję utworu napisali także twórcy amerykańskiego tygodnika "Billboard".
Teledysk.
Teledysk do utworu „Electric” został opublikowany 14 maja 2021 roku. Trzysekundowy zwiastun wideo pojawił się w programie "Good Morning America" dzień wcześniej. Został wyreżyserowany przez meksykańsko-amerykańskiego reżysera .
Głównymi postaciami w teledysku są Katy Perry oraz pokémon Pikachu. Akcja rozgrywa się na Hawajach. Po wejściu do latarni morskiej bohaterowie cofają się w czasie. Spotykają młodsze wersje siebie, które występują na targu miejskim. Starsza wersja Katy Perry pomaga młodszej odnaleźć swój styl muzyczny i dołączyć do konkursu odbywającego się na wyspie. Pod koniec filmu młodsza wersja Perry daje swój pierwszy występ w klubie, podczas gdy starsza wersja Perry i Pikachu oglądają ich z tłumu.

</doc>
<doc id="5085319" url="https://pl.wikipedia.org/wiki?curid=5085319" title="Sejm zwyczajny 1692/1693">
Sejm zwyczajny 1692/1693

Sejm zwyczajny 1692/1693 – sejm zwyczajny I Rzeczypospolitej został zwołany 3 i 10 października 1692 roku (na 31 grudnia 1692 roku) do Grodna. 
Sejmiki przedsejmowe w województwach odbyły się 19 listopada 1692 roku, a główny sejmik wielkopolski odbył się 12 grudnia 1692 roku i kujawski powtórny 19 stycznia 1693 roku.
Marszałkiem sejmu obrano Andrzeja Kryszpina-Kirszenszteina, pisarza polnego litewskiego. 
Obrady sejmu trwały od 9 stycznia do 11 lutego 1693 roku. Sejm został zerwany przez posłów łęczyckich.

</doc>
<doc id="5085320" url="https://pl.wikipedia.org/wiki?curid=5085320" title="Sejm zwyczajny 1693">
Sejm zwyczajny 1693



</doc>
<doc id="5085321" url="https://pl.wikipedia.org/wiki?curid=5085321" title="Osinówka Szubnicka">
Osinówka Szubnicka

Osinówka Szubnicka – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Ozierce.
Historia.
W czasach zaborów zaścianek w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania rzymskokatolickiego. Jednocześnie 6 mieszkańców zadeklarowało polską a 8 białoruską przynależność narodową. Był tu 1 budynek mieszkalny. W 1931 w 2 domach zamieszkiwało 6 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085323" url="https://pl.wikipedia.org/wiki?curid=5085323" title="Bell ARH-70">
Bell ARH-70

Bell ARH-70 – amerykański jednosilnikowy śmigłowiec rozpoznawczy opracowany w ramach programu ARH ("Armed Reconnaissance Helicopter") przez firmę Bell Helicopter. W wyniku zamknięcia programu w 2008 roku zbudowano tylko 4 prototypy.
Śmigłowiec w części mediów otrzymał nazwę ARH-70 Arapaho, jednak nazwa ta nigdy nie została oficjalnie podana przez producenta czy wojsko, przez co prawidłową nazwą maszyny jest ARH-70.
Historia.
Po zrezygnowaniu w 2004 roku z realizacji programu nowego śmigłowca rozpoznawczego RAH-66 Comanche (z powodu bardzo wysokich kosztów realizacji) zdecydowano się na zakup maszyn rozpoznawczych opartych o konstrukcje cywilne. Rozpoczęto tym samym program pozyskania nowych maszyn, które zastąpić miały starzejącą się flotę śmigłowców rozpoznawczych Bell OH-58 Kiowa. Oparcie nowej konstrukcji na maszynach cywilnych miało zredukować koszty i czas realizacji programu. W lipcu 2005 United States Army wybrała produkt firmy Bell Helicopter – Bell ARH-70, który to oparty był na konstrukcji cywilnego Bell 407. Pierwotnie planowano, że wiropłat zostanie doposażony w systemy rozpoznawcze, wielkokalibrowy karabin maszynowy GAU-19/A kal. 12,7 mm i niekierowane pociski rakietowe. Pierwszy egzemplarz miał zostać dostarczony do użytkownika w połowie 2007 roku, zaś pod koniec 2008 pierwsza jednostka wyposażona w ARH-70 miała być gotowa do ewentualnego wykorzystania w Iraku.
Program rozwojowy przedłużał się. Badania w locie pierwszego ARH-70A odbyły się 20 lipca 2006 roku. 21 stycznia 2007 roku jeden z czterech zbudowanych śmigłowców uległ twardemu lądowaniu z powodu utraty mocy. Wzrosły także znacząco koszty wstępnej fazy rozwoju konstrukcji ("System Development Demonstration") – do ponad 300 mln dolarów z planowanych 210 mln dolarów. Koszt zakupu pojedynczego ARH-70 wzrósł z 10,3 mln do 12,3 mln USD. Dodatkowo realizacja testów przeciągnąć miała się z 2007 do 2010 roku. Pierwotnie planowano dostarczyć 348 maszyn, jednak w grudniu 2007 Pentagon z powodu wysokich kosztów zredukował ich liczbę do 250 egzemplarzy. Przedłużeniu uległ również termin wprowadzenia do służby – zamiast do końca 2008 roku, do 2013 roku. Cena jednostkowa maszyny wzrosła do 14,48 mln USD, zaś faza rozwojowa pochłonęłaby aż 942 mln USD.
16 października 2008 roku Departament Obrony Stanów Zjednoczonych zadecydował o zakończeniu programu ARH-70, tym samym zrywając umowę na realizację zamówienia. Finalnie ukończono tylko 4 prototypy. 30 października 2008 roku Bell zwolnił 500 pracowników. Decyzja ta spowodowana była zerwaniem kontraktu.
Konstrukcja.
Bell ARH-70 to jednosilnikowy, lekki śmigłowiec rozpoznawczy oparty konstrukcyjnie na cywilnym śmigłowcu wielozadaniowym Bell 407. Napędzany był przez jeden silnik turbowałowy Honeywell HTS900-2, który generował moc 723 kW. Układ napędowy wspomagany był przez system cyfrowego sterowania pracą silnika FADEC. Kadłub w stosunku do cywilnego pierwowzoru został zmodyfikowany w celu osiągnięcia większej ładowności oraz do zewnętrznego przenoszenia pylonów z uzbrojeniem oraz głowicy optoelektronicznej FLIR i innego wyposażenia potrzebnego do realizacji danej misji. Silnik napędzał czteropłatowy wirnik nośny oraz dwupłatowe śmigło ogonowe. 
Śmigłowiec został wyposażony w pakiet awionik CAAS, który był również używany i wspólny w maszynach CH-47F oraz UH-60M stosowanych w operacjach specjalnych. System CAAS wykonano w technologii szklanego kokpitu. Składał się on z dwóch wielofunkcyjnych wyświetlaczy ciekłokrystalicznych MFD-268 z aktywną kolorową matrycą o wymiarach 6 × 8 cali oraz wyświetlaczy sterujących CDU-7000, przeznaczonych do sterowania komunikacją, nawigacją, systemami uzbrojenia oraz środkami samoosłony.
Uzbrojenie składało się z wyrzutni niekierowanych rakiet powietrze–ziemia Hydra 70 oraz karabinu maszynowego GAU-19 kal. 12,7 mm opracowanego w układzie Gatlinga. Dodatkowe wyposażenie i uzbrojenie mogło być montowane wewnątrz kabiny pasażerskiej.
ARH-70 miał możliwość transportu w ładowniach samolotów transportowych C-130 Hercules, do którego przygotowanie trwało 15 minut.

</doc>
<doc id="5085332" url="https://pl.wikipedia.org/wiki?curid=5085332" title="Turniej 70-lecia Sportu Żużlowego">
Turniej 70-lecia Sportu Żużlowego

Turniej 70-lecia Sportu Żużlowego – zawody żużlowe zorganizowane 16 września 2000 roku w Rawiczu z okazji 70-lecia sportu żużlowego w Polsce. Turniej wygrał Sławomir Drabik. Po zawodach rozegrano wyścig o Puchar Burmistrza Rawicza, w którym wygrał Mirosław Kowalik.

</doc>
<doc id="5085334" url="https://pl.wikipedia.org/wiki?curid=5085334" title="Ozierce (rejon głębocki)">
Ozierce (rejon głębocki)

Ozierce – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie głębockim, w sielsowiecie Ozierce.
Historia.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Głębokie.
W 1931 w 2 domach zamieszkiwało 11 osób.
Wierni należeli do parafii rzymskokatolickiej w Głębokiem i prawosławnej w Zaborje. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085336" url="https://pl.wikipedia.org/wiki?curid=5085336" title="Kościół św. Benona w Broniszewie">
Kościół św. Benona w Broniszewie

Kościół świętego Benona w Broniszewie – rzymskokatolicki kościół parafialny należący do parafii pod tym samym wezwaniem (dekanat ślesiński diecezji włocławskiej).
Jest to świątynia wybudowana przez księdza Jana Knorra, według projektu Konstantego Wojciechowskiego w latach 1900-1904 w stylu neogotyckim. Bryła kościoła jest oszkarpowana, z licznymi sterczynami, otworami
okiennymi i drzwiowymi zamkniętymi ostrołukowo. Prezbiterium zamknięte jest wielobocznie, a nad całością góruje od strony zachodniej wieża. Wnętrze świątyni jest jednonawowe, czteroprzęsłowe, sklepione w prezbiterium gwiażdziście, natomiast w nawie, kaplicy i zakrystii są umieszczone sklepienia krzyżowo-żebrowe. Obiekt jest na bieżąco remontowany i znajduje się w dobrym stanie technicznym. W 2006 roku został przeprowadzony remont wieży i naprawiony został dach zniszczony przez wichurę.
Kościół posiada jednorodne stylistycznie (w stylu neogotyckim) i chronologicznie (powstałe na początku XX wieku) wyposażenie składające się m.in. z ołtarza głównego, ołtarzy bocznych, ołtarza w kaplicy bocznej z obrazem Matki Boskiej z Dzieciątkiem, drewnianej ambony, chrzcielnicy, konfesjonału, stalli, neogotyckich feretronów i prospektu organowego z 1932 roku. Wystrój świątyni reprezentuje polichromia wykonana w 1912 roku przez Antoniego Szulczyńskiego, pod względem formalnym i kolorystycznym typowa dla okresu Młodej Polski. Znajduje się ona na sklepieniach i ścianach prezbiterium i nawy.

</doc>
<doc id="5085338" url="https://pl.wikipedia.org/wiki?curid=5085338" title="Morawska Wenus">
Morawska Wenus



</doc>
<doc id="5085342" url="https://pl.wikipedia.org/wiki?curid=5085342" title="Osiedle wiejskie katyńskie">
Osiedle wiejskie katyńskie



</doc>
<doc id="5085347" url="https://pl.wikipedia.org/wiki?curid=5085347" title="Mistrzostwa Europy w Piłce Ręcznej Mężczyzn 2026">
Mistrzostwa Europy w Piłce Ręcznej Mężczyzn 2026

Mistrzostwa Europy w Piłce Ręcznej Mężczyzn 2026 – siedemnaste mistrzostwa Europy w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez EHF, mający na celu wyłonienie najlepszej męskiej reprezentacji narodowej w Europie zaplanowane do rozegrania w dniach od 15 stycznia do 1 lutego 2026 roku w Danii, Norwegii oraz Szwecji. W turnieju wezmą udział dwadzieścia cztery zespoły.
Wybór organizatora.
Pod koniec kwietnia 2020 roku Europejska Federacja Piłki Ręcznej ogłosiła, że gospodarz mistrzostw zostanie wybrany w listopadzie 2021 roku podczas nadzwyczajnego Kongresu zorganizowanego z okazji trzydziestolecia tej organizacji. Do 1 listopada 2020 roku EHF przyjmowała wstępne zainteresowania organizacją turnieju, w wyznaczonym terminie wpłynęło sześć propozycji – cztery kandydatury pojedynczych państw i dwie wspólne. Jednocześnie federacja ustaliła ramy czasowe wyboru organizatora – zgodnie z nim ostateczny termin składania oficjalnych aplikacji upływał 1 maja 2021 roku, zaś decyzja, po przeprowadzonych inspekcjach i zatwierdzeniu kandydatur przez Zarząd EHF, miała zostać podjęta 19 listopada 2021 roku. W przesuniętym, z uwagi na opóźnienia w przekazywaniu dokumentów, na 10 maja 2021 roku terminie złożono dwie oficjalne aplikacje – szwajcarską oraz wspólną duńsko-szwedzko-norweską. W październiku 2021 roku Szwajcarzy zrezygnowali z kandydowania skupiając się na edycji 2028, zatem na listopadowym nadzwyczajnym Kongresie EHF została zaakceptowana propozycja skandynawska.

</doc>
<doc id="5085355" url="https://pl.wikipedia.org/wiki?curid=5085355" title="Jan Byrski">
Jan Byrski



</doc>
<doc id="5085357" url="https://pl.wikipedia.org/wiki?curid=5085357" title="Mistrzostwa Europy w Piłce Ręcznej Kobiet 2026">
Mistrzostwa Europy w Piłce Ręcznej Kobiet 2026

Mistrzostwa Europy w Piłce Ręcznej Kobiet 2026 – siedemnaste mistrzostwa Europy w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez EHF, mający na celu wyłonienie najlepszej żeńskiej reprezentacji narodowej w Europie zaplanowane do rozegrania w dniach od 3 do 20 grudnia 2026 roku w Rosji. W turnieju wezmą udział dwadzieścia cztery zespoły.
Wybór organizatora.
Pod koniec kwietnia 2020 roku Europejska Federacja Piłki Ręcznej ogłosiła, że gospodarz mistrzostw zostanie wybrany w listopadzie 2021 roku podczas nadzwyczajnego Kongresu zorganizowanego z okazji trzydziestolecia tej organizacji. Do 1 listopada 2020 roku EHF przyjmowała wstępne zainteresowania organizacją turnieju, w wyznaczonym terminie wpłynęły trzy propozycje – dwie kandydatury pojedynczych państw i jedna wspólna. Jednocześnie federacja ustaliła ramy czasowe wyboru organizatora – zgodnie z nim ostateczny termin składania oficjalnych aplikacji upływał 1 maja 2021 roku, zaś decyzja, po przeprowadzonych inspekcjach i zatwierdzeniu kandydatur przez Zarząd EHF, miała zostać podjęta 19 listopada 2021 roku. W przesuniętym, z uwagi na opóźnienia w przekazywaniu dokumentów, na 10 maja 2021 roku terminie złożono dwie oficjalne aplikacje – rosyjską oraz wspólną duńsko-szwedzko-norweską. W październiku 2021 roku propozycja skandynawska została wycofana, zatem na listopadowym nadzwyczajnym Kongresie EHF została zaakceptowana kandydatura Rosji.

</doc>
<doc id="5085359" url="https://pl.wikipedia.org/wiki?curid=5085359" title="Kateryna Kałytko">
Kateryna Kałytko

Kateryna Kałytko (ur. 8 marca 1982 w Winnicy) – ukraińska pisarka i tłumaczka. Zdobyła nagrodę literacką im. Josepha Conrada w 2017 roku.
Życiorys.
Ukończyła dziennikarstwo na Akademii Mohylańskiej w Kijowie. Mieszka w Winnicy i Sarajewie. Na język polski jej wiersze przełożyła Aneta Kamińska. Zostały one wydane w antologiach: "30 wierszy zza granicy. Młoda poezja ukraińska" (2012), W"schód – Zachód. Wiersze z Ukrainy i dla Ukrainy" (2014) i "Listy z Ukrainy. Antologia poezji" (2016). Jej utwory były również tłumaczone na: angielski, niemiecki, ormiański, litewski, słoweński, serbski, włoski i hebrajski. W 2021 roku została nominowana do Nagrody Literackiej Europejski Poeta Wolności 2022. Zgodnie z regulaminem do nagrody zgłaszają tłumacze i tłumaczki literatury, wydawnictwa i inne podmioty wydające poezję. Nominowane utwory zostaną przetłumaczone i wydane w języku polskim. Najlepszy poeta otrzyma w 2022 roku nagrodę wynoszącą 100 tysięcy złotych, a jego tłumacz 20 tysięcy.
Tłumaczy książki na ukraiński z języka bośniackiego, chorwackiego i serbskiego. Przetłumaczyła utwory takich autorów jak: Miljenko Jergović, Emir Kusturica, Nenad Veličković, Mileta Prodanović, Uglješa Šajtinac, Ozren Kebo czy Meša Selimović.

</doc>
<doc id="5085361" url="https://pl.wikipedia.org/wiki?curid=5085361" title="Jan Byrski (duchowny)">
Jan Byrski (duchowny)

Jan Byrski (ur. 29 stycznia 1942 w Starej Wsi, zm. 11 maja 2021 w Otwocku) – polski duchowny rzymskokatolicki warszawski, a następnie warszawsko-praski, infułat.
Życiorys.
Urodził się 29 stycznia 1942 w Starej Wsi w parafii Świętej Trójcy w Belsku Dużym. W dniu 9 czerwca 1968 w archikatedrze św. Jana Chrzciciela w Warszawie przyjął święcenia kapłańskie z rąk kardynała Stefana Wyszyńskiego.
Po święceniach jako wikariusz pracował w parafiach archidiecezji warszawskiej: do 1969 w parafii Narodzenia św. Jana Chrzciciela w Lesznie, następnie do 1970 w parafii Najświętszej Maryi Panny Wspomożenia Wiernych w piaseczyńskim Zalesiu Dolnym, od 1970 do 1973 w parafii Narodzenia Najświętszej Maryi Panny w Mińsku Mazowieckim, następnie do 1974 w parafii Matki Bożej Różańcowej na warszawskim Bródnie, od 1974 do 1978 w parafii Świętej Rodziny na warszawskim Zaciszu, a następnie do 1984 w parafii św. Jakuba Apostoła na warszawskiej Ochocie.
W 1984 kardynał Józef Glemp powierzył mu zadanie zorganizowania nowej parafii pod wezwaniem św. Antoniego z Padwy w Mińsku Mazowieckim i 1 października został jej administratorem, a 25 grudnia proboszczem. Tutaj wybudował kościół i plebanię. W 1992 parafia znalazła się w granicach nowo powstałej diecezji warszawsko-praskiej, a ksiądz Byrski w jej strukturach pełnił różne funkcje: od 1992 do 2005 był członkiem Rady Kapłańskiej, od 1993 do 2017 był pierwszym dziekanem nowo powstałego dekanatu Mińsk Mazowiecki – św. Antoniego z Padwy, a od 2005 do 2009 był członkiem Kolegium Konsultorów. W dniu 30 czerwca 2017 zakończył posługę proboszcza przechodząc na emeryturę, a następnie zamieszkał w Domu Księży Emerytów w Otwocku.
Zmarł 11 maja 2021 w Otwocku. Uroczystości pogrzebowe rozpoczęły się w parafii, w której był wieloletnim proboszczem 13 maja. Następnego dnia w Domu Księży Emerytów w Otwocku biskup Jacek Grzybowski odprawił mszę żałobną. Następnie ciało zmarłego zostało przewiezione do parafii świętego Antoniego w Mińsku Mazowieckim, gdzie została odprawiona kolejna msza żałobna, a następnie pod przewodnictwem ordynariusza Romualda Kamińskiego msza pogrzebowa, po której zmarły został pochowany na miejscowym cmentarzu parafialnym.

</doc>
<doc id="5085362" url="https://pl.wikipedia.org/wiki?curid=5085362" title="Suseni">
Suseni



</doc>
<doc id="5085369" url="https://pl.wikipedia.org/wiki?curid=5085369" title="Mistrzostwa Europy w Piłce Ręcznej Mężczyzn 2028">
Mistrzostwa Europy w Piłce Ręcznej Mężczyzn 2028

Mistrzostwa Europy w Piłce Ręcznej Mężczyzn 2028 – osiemnaste mistrzostwa Europy w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez EHF, mający na celu wyłonienie najlepszej męskiej reprezentacji narodowej w Europie zaplanowane do rozegrania w dniach od 13 do 30 stycznia 2028 roku w Hiszpanii, Portugalii oraz Szwajcarii. W turnieju wezmą udział dwadzieścia cztery zespoły.
Wybór organizatora.
Pod koniec kwietnia 2020 roku Europejska Federacja Piłki Ręcznej ogłosiła, że gospodarz mistrzostw zostanie wybrany w listopadzie 2021 roku podczas nadzwyczajnego Kongresu zorganizowanego z okazji trzydziestolecia tej organizacji. Do 1 listopada 2020 roku EHF przyjmowała wstępne zainteresowania organizacją turnieju, w wyznaczonym terminie wpłynęło osiem propozycji – sześć kandydatur pojedynczych państw i dwie wspólne. Jednocześnie federacja ustaliła ramy czasowe wyboru organizatora – zgodnie z nim ostateczny termin składania oficjalnych aplikacji upływał 1 maja 2021 roku, zaś decyzja, po przeprowadzonych inspekcjach i zatwierdzeniu kandydatur przez Zarząd EHF, miała zostać podjęta 19 listopada 2021 roku. W przesuniętym, z uwagi na opóźnienia w przekazywaniu dokumentów, na 10 maja 2021 roku terminie złożono trzy oficjalne aplikacje – szwajcarską, hiszpańsko-portugalską oraz duńsko-szwedzko-norweską. W październiku 2021 roku propozycja skandynawska została wycofana, natomiast Szwajcarzy dołączyli do kandydatury iberyjskiej, zatem na listopadowym nadzwyczajnym Kongresie EHF została ona zaakceptowana.

</doc>
<doc id="5085375" url="https://pl.wikipedia.org/wiki?curid=5085375" title="Osiedle wiejskie gusińskie">
Osiedle wiejskie gusińskie



</doc>
<doc id="5085388" url="https://pl.wikipedia.org/wiki?curid=5085388" title="Ramy Youssef">
Ramy Youssef

Ramy Youssef (arab. رامي يوسف, ur. 26 marca 1991 w Nowym Jorku) – amerykański stand-uper, aktor i scenarzysta. Laureat Złotego Globu w kategorii "Najlepszy aktor w serialu komediowym lub musicalu" oraz Peabody Award za serial "Ramy."
Życiorys.
Przyszedł na świat w Queens, dzielnicy Nowego Jorku jako syn pary egipskich emigrantów, a następnie wychowywany był New Jersey. Jego ojciec 10 lat po emigracji został menadżerem w nowojorskim Hotelu Plaza. Wychowywany w tradycjach muzułmańskich Youseff trafił do Rutherfold Hgh School, a następnie studiował nauki polityczne i ekonomię na Uniwersytecie Rutgersa w Newark. Przed ukończeniem studiów wyjechał jednak, by zapisać się do William Esper Studio.
Jako aktor zadebiutował jedną z głównych ról w serialu "See Dad Run". Doświadczenie nabyte przy obserwacji pracy scenarzystów wpłynęło na Youssefa przy realizacji własnej produkcji. Jego serial telewizyjny "Ramy" zadebiutował na platformie Hulu 19 kwietnia 2019 roku. Youssef zagrał w nim tytułowego bohatera - młodego Amerykanina o egipskich korzeniach, należącego do pierwszego pokolenia rodziny urodzonego poza ojczyzną.

</doc>
<doc id="5085390" url="https://pl.wikipedia.org/wiki?curid=5085390" title="Hryhorij Pjataczenko">
Hryhorij Pjataczenko

Hryhorij Pjataczenko (ur. 22 marca 1932 w rejonie koziatyńskim) – ukraiński ekonomista, polityk, minister finansów Ukrainy w latach 1991–1994 rokach.
Życiorys.
W 1956 ukończył studia ekonomiczne na uniwersytecie we Lwowie, w 1970 roku otrzymał tytuł kandydata nauk. Pracował jako księgowy w różnych instytucjach. W 1966 roku rozpoczął pracę w Ministerstwie Przemysłu Spożywczego USRR. W latach 1984–1991 pracował w Państwowym Komitecie Planowania USRR.
W 1991 pełnił funkcję wiceministra gospodarki Ukrainy. 29 października 1991 roku został ministrem finansów w rządzie Łeonida Kuczmy. Od 1994 roku – dyrektor Instytutu Finansowego Badań Naukowych w Ministerstwie Finansów Ukrainy. Otrzymał tytuł "Honorowy Economista Ukrainy".

</doc>
<doc id="5085393" url="https://pl.wikipedia.org/wiki?curid=5085393" title="Mistrzostwa Europy w Piłce Ręcznej Kobiet 2028">
Mistrzostwa Europy w Piłce Ręcznej Kobiet 2028

Mistrzostwa Europy w Piłce Ręcznej Kobiet 2028 – osiemnaste mistrzostwa Europy w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez EHF, mający na celu wyłonienie najlepszej żeńskiej reprezentacji narodowej w Europie zaplanowane do rozegrania w dniach od 30 listopada do 17 grudnia 2028 roku w Norwegii, Danii oraz Szwecji. W turnieju wezmą udział dwadzieścia cztery zespoły.
Wybór organizatora.
Pod koniec kwietnia 2020 roku Europejska Federacja Piłki Ręcznej ogłosiła, że gospodarz mistrzostw zostanie wybrany w listopadzie 2021 roku podczas nadzwyczajnego Kongresu zorganizowanego z okazji trzydziestolecia tej organizacji. Do 1 listopada 2020 roku EHF przyjmowała wstępne zainteresowania organizacją turnieju, w wyznaczonym terminie wpłynęły dwie propozycje – jedna samodzielna i jedna wspólna. Jednocześnie federacja ustaliła ramy czasowe wyboru organizatora – zgodnie z nim ostateczny termin składania oficjalnych aplikacji upływał 1 maja 2021 roku, zaś decyzja, po przeprowadzonych inspekcjach i zatwierdzeniu kandydatur przez Zarząd EHF, miała zostać podjęta 19 listopada 2021 roku. W przesuniętym, z uwagi na opóźnienia w przekazywaniu dokumentów, na 10 maja 2021 roku terminie złożono tylko jedną oficjalną aplikację, wspólną dla wszystkich trzech wcześniej zainteresowanych krajów – duńsko-szwedzko-norweską. Jako jedyn została ona zaakceptowana na listopadowym nadzwyczajnym Kongresie EHF.

</doc>
<doc id="5085396" url="https://pl.wikipedia.org/wiki?curid=5085396" title="Peternów">
Peternów

Peternów (; ) – wieś na Białorusi, w obwodzie witebskim, w rejonie głębockim, w sielsowiecie Udział.
Historia.
W czasach zaborów folwark w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark i kolonia leżały w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku folwark zamieszkiwały 23 osoby, 11 było wyznania rzymskokatolickiego, 12 prawosławnego. Jednocześnie 11 mieszkańców zadeklarowało polską przynależność narodową, 12 białoruską. Były tu 3 budynki mieszkalne.
W 1931 wyszczególniono folwark i kolonię Petrynów. Folwark w 2 domach zamieszkiwało 29 osób a kolonia liczyła 4 mieszkańców i 1 dom.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5085397" url="https://pl.wikipedia.org/wiki?curid=5085397" title="Turniej o Puchar Burmistrza Rawicza 2001">
Turniej o Puchar Burmistrza Rawicza 2001

Turniej Indywidualny – zawody żużlowe zorganizowane 14 października 2001 roku w Rawiczu. Turniej wygrał Rafał Dobrucki, który wygrał także rozegrany po zawodach wyścig o Puchar Burmistrza Rawicza.

</doc>
<doc id="5085398" url="https://pl.wikipedia.org/wiki?curid=5085398" title="Puchar Burmistrza Rawicza 2001">
Puchar Burmistrza Rawicza 2001



</doc>
<doc id="5085401" url="https://pl.wikipedia.org/wiki?curid=5085401" title="Wetzer-Welte Kirchenlexikon">
Wetzer-Welte Kirchenlexikon

Wetzer-Welte Kirchenlexikon – niemiecka encyklopedia katolicka. Zawiera informacje o katolickiej historii i teologii, a także biografie. Dzieło to opracowane zostało po raz pierwszy przez Heinricha Josepha Wetzera i Benedicta Welte. Pierwsze wydanie w 13 tomach zostało opublikowane w latach 1847–1860 przez wydawnictwo Verlag Herder.
Kolejna edycja, pod redakcją Josepha Hergenröthera i Franza Philipa Kaulena, z podtytułem "Encylopädie der katholischen Theologie und ihrer Hülfswissenschaften", została opublikowana we Fryburgu w latach 1882–1903 roku. 
Na podstawie tego dzieła powstała polska "Encyklopedia kościelna" składająca się z 33 tomów opublikowanych w latach 1873–1933.

</doc>
<doc id="5085402" url="https://pl.wikipedia.org/wiki?curid=5085402" title="Stefan Wodeniczarow">
Stefan Wodeniczarow

Stefan Borisow Wodeniczarow, bułg. Стефан Борисов Воденичаров (ur. 1 września 1944 w Sofii, zm. 8 czerwca 2020 tamże) − bułgarski inżynier i naukowiec, profesor, w latach 2012–2016 prezes Bułgarskiej Akademii Nauk, w 2013 minister edukacji i nauki.
Życiorys.
Z wykształcenia inżynier, w 1968 ukończył studia z technologii metali na Uniwersytecie Technicznym w Sofii. Od 1969 był zawodowo związany z Bułgarską Akademią Nauk, rozpoczął wówczas pracę w instytucie metaloznawstwa BAN. Uzyskiwał stopnie kandydata nauk (1974) i doktora (1991), a także kolejne stanowiska zawodowe. Pełną profesurę objął w 1998. Był autorem około 70 patentów z zakresu materiałoznawstwa i technologii obronnych. Opublikował ponad 250 artykułów naukowych. Kierował licznymi projektami badawczymi na potrzeby obronności i energetyki jądrowej. Należał do Amerykańskiego Towarzystwa Chemicznego oraz do American Society for Testing and Materials.
W 2004 został członkiem korespondentem BAN, a w 2012 członkiem rzeczywistym akademii. W jej ramach był m.in. dyrektorem instytutu metaloznawstwa. W latach 2012–2016 pełnił funkcję prezesa Bułgarskiej Akademii Nauk. W lutym 2013 objął stanowisko ministra edukacji i nauki w rządzie Bojka Borisowa. Zakończył urzędowanie w następnym miesiącu wraz z całym gabinetem. W kwietniu 2014 dołączył do rady zarządzającej bułgarskiej izby handlowej, organizacji zrzeszonej w BusinessEurope.

</doc>
<doc id="5085403" url="https://pl.wikipedia.org/wiki?curid=5085403" title="Niebuszewo I">
Niebuszewo I

Niebuszewo I – dawne osiedle administracyjne Szczecina, należące do dzielnicy Śródmieście. Istniało w latach 1955–1976. Według danych z 6 grudnia 1960 r. osiedle zamieszkiwało 18 586 osób.
W 1990 r. przywrócono zlikwidowany w 1976 r. podział miasta na cztery dzielnice. Powołano wówczas nowe osiedle o nazwie Niebuszewo-Bolinko, które weszło w skład dzielnicy Śródmieście jako jedno z 10 osiedli.

</doc>
<doc id="5085413" url="https://pl.wikipedia.org/wiki?curid=5085413" title="Śródmieście (osiedle Szczecina)">
Śródmieście (osiedle Szczecina)

Śródmieście – dawne osiedle administracyjne Szczecina, należące do dzielnicy Śródmieście. Istniało w latach 1955–1976. Według danych z 6 grudnia 1960 r. osiedle zamieszkiwało 103 175 osób.
W 1990 r. przywrócono zlikwidowany w 1976 r. podział miasta na cztery dzielnice. Powołano wówczas nowe osiedle o nazwie Centrum, które weszło w skład dzielnicy Śródmieście jako jedno z 10 osiedli.

</doc>
<doc id="5085415" url="https://pl.wikipedia.org/wiki?curid=5085415" title="Transgraniczny Rezerwat Biosfery Jezior Ochrydzkiego i Prespy">
Transgraniczny Rezerwat Biosfery Jezior Ochrydzkiego i Prespy

Transgraniczny Rezerwat Biosfery Jezior Ochrydzkiego i Prespy (; , "Prekugraniczen biosferen rezerwat Ohrid-Prespa") – rezerwat biosfery obejmujący obszar Jezior Ochrydzkiego i Prespy, na terenie Macedonii Północnej i Albanii.
Opis.
Rezerwat obejmuje zróżnicowane ekosystemy, począwszy od obszarów górskich wokół jezior do umiarkowanych lasów subtropikalnych na niższych wysokościach. Jeziora Ochrydzkie i Prespa mają szczególną wartość na poziomie krajowym i międzynarodowym ze względu na ich geologiczną i biologiczną unikalność. Jezioro Ochrydzkie słynie z ponad dwustu gatunków endemicznych w takich grupach jak okrzemki, skąposzczety, pijawki, gąbki, mięczaki i strunowce. Pięć z tych endemicznych gatunków jest ograniczonych, nawet w obrębie jeziora, do mikroekosystemów. Dziesięć z siedemnastu gatunków ryb występujących w jeziorze to gatunki endemiczne, do których należą pstrąg "Salmo letnica" i łosoś ochrydzki ("Salmo ohridanus").
Fauna.
Na terenie rezerwatu występują między innymi: kret bałkański, ryś bałkański (podgatunek rysia euroazjatyckiego), wilk szary i niedźwiedź brunatny.

</doc>
<doc id="5085427" url="https://pl.wikipedia.org/wiki?curid=5085427" title="Piaski (rejon głębocki)">
Piaski (rejon głębocki)

Piaski – dawny folwark. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Obrub.
Dawniej używana nazwa – Pieski.
Historia.
W czasach zaborów ówczesny zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 10 osób, 9 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowały białoruską przynależność narodową. Były tu 2 budynki mieszkalne. W 1931 w 2 domach zamieszkiwało 15 osób.
Wierni należeli do parafii rzymskokatolickiej w Głębokiem i prawosławnej w Sorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085434" url="https://pl.wikipedia.org/wiki?curid=5085434" title="Parafia św. Ducha w Werdunie">
Parafia św. Ducha w Werdunie



</doc>
<doc id="5085436" url="https://pl.wikipedia.org/wiki?curid=5085436" title="Parafia św. Ducha i Matki Boskiej Bolesnej w Młodzawach Małych">
Parafia św. Ducha i Matki Boskiej Bolesnej w Młodzawach Małych



</doc>
<doc id="5085438" url="https://pl.wikipedia.org/wiki?curid=5085438" title="Parafia św. Trójcy w Chwarstnicy">
Parafia św. Trójcy w Chwarstnicy



</doc>
<doc id="5085440" url="https://pl.wikipedia.org/wiki?curid=5085440" title="Jolanta Arnal">
Jolanta Arnal

Jolanta Arnal – polska piosenkarka i autorka tekstów.
Życie i działalność.
Pochodzi ze Świdnika. Karierę sceniczną rozpoczęła w dzieciństwie występując na amatorskich przeglądach piosenki. Jej pierwszym znaczącym sukcesem w karierze był występ z zespołem Ikersi na X Krajowm Festiwalu Piosenki Polskiej w Opolu, gdzie wraz z zespołem zdobyła nagrodę w kategorii debiutów. Następnie ukończyła filologię polską na Uniwersytecie Marii Curie-Skłodowskiej w Lublinie. Po studiach kontynuowała karierę sceniczną, swoją szczytową popularność osiągając w latach 80. XX wieku. Wylansowała wtedy takie przeboje jak "Metamorfoza trwa", "Bez pilnych dat" czy "Nie będę cicho". W 1985 ukazał się jej debiutancki album pt. "Jola Arnal" nakładem wytwórni Pronit. Wokalistka była autorką tekstów do wszystkich utworów na płycie. Występowała również z zespołami Quo Vadis oraz Krater. Jej karierę sceniczną na pewien czas przerwał poważny wypadek samochodowy. W komedii wojennej Janusza Rzeszewskiego "Misja specjalna" (1987) śpiewała partie wokalne Ewy Kokocińskiej (Dorota Kamińska).
Jej córka Natalia Arnal również jest wokalistką. Debiutowała w wieku 10 lat nagrywając wraz z matką utwór "Smerfetko, Smerfetko, dziś wielki jest bal".

</doc>
<doc id="5085443" url="https://pl.wikipedia.org/wiki?curid=5085443" title="Parafia św. Trójcy w Gnieźnie">
Parafia św. Trójcy w Gnieźnie



</doc>
<doc id="5085446" url="https://pl.wikipedia.org/wiki?curid=5085446" title="Ewa Ossowska">
Ewa Ossowska

Ewa Ossowska (ur. 1961 we Wrocławiu) – uczestniczka strajku w Stoczni Gdańskiej w sierpniu 1980, dzięki jej postawie udało się podtrzymać protest.
Życiorys.
Od 1978 mieszkała w Gdańsku. Pracowała w kiosku na Stogach. Rozpoczęła nieformalną współpracę z mieszkającym po sąsiedzku Lechem Wałęsą – rozwoziła w dziecięcym wózku wydawnictwa z drugiego obiegu. Kiosk stanowił punkt kontaktowy. Przed rozpoczęciem strajku straciła pracę w kiosku z powodu domniemanej niezgodności w kasie. Dowiedziawszy się od Danuty Wałęsy o strajku, udała się do Stoczni i włączyła się w prace organizacyjne, m.in. organizowała żywność, pilnowała wejść do zakładu. Miała dać się poznać także jako utalentowana mówczyni. Ossowska widoczna jest na szeregu zdjęć i nagrań ze Stoczni. 16 sierpnia, po podjęciu decyzji o kontynuowaniu strajku z innymi zakładami pracy, Ossowska pobiegła do bramy nr 1 Stoczni i, wraz z m.in. Henryką Krzywonos, Aliną Pienkowską i Anną Walentynowicz, zatrzymywała wychodzących, co pozwoliło na kontynuację protestu.
Ossowska weszła w skład delegacji, która we wrześniu 1980 złożyła wniosek o zarejestrowanie związku. Pracowała jako sekretarka Wałęsy. Była w tym czasie rozpracowywana przez Służbę Bezpieczeństwa pod pseudonimem „Kioskarka”. W kwietniu 1981 zakończyła działalność w „Solidarności” ze względu na deklarowane rozczarowanie co do Walentynowicz oraz Wałęsy. Zarzewiem konfliktu z Wałęsą miał być udzielony bez jego zgody wywiad szwedzkiej dziennikarce . Ossowska nie cieszyła się zaufaniem także ze strony stoczniowców. Następnie zdała maturę i pracowała między innymi jako księgowa. W 1996 wyjechała w celach zarobkowych do Gragnano we Włoszech. W 2014 wróciła do Trójmiasta.
Ossowska jest współbohaterką filmu „Solidarność według kobiet” Marty Dzido i Piotra Śliwowskiego z 2014 oraz książek „Det började i Gdansk” z 1981 i „Kobiety Solidarności” z 2016. Ossowska była jedną z osób, których wizerunek znalazł się w 2019 na muralu „Kobiety Wolności” na stacji PKM Strzyża w Gdańsku.
Ossowska wskazywana jest jako przykład przez wiele lat marginalizowanej i umniejszanej roli kobiet zarówno w wydarzeniach sierpniowych, jak i później całego ruchu Solidarności. Przykładowo w scenie z filmu Andrzeja Wajdy "Wałęsa. Człowiek z nadziei", będącej fabularną rekonstrukcją oryginalnego zdjęcia Wałęsy z Ossowską, została ona „wygumkowana” i zastąpiona mężczyzną.
W 2021 za „wybitne zasługi w działalności na rzecz przemian demokratycznych w Polsce” została odznaczona Krzyżem Oficerskim Orderu Odrodzenia Polski. W 2021 otrzymała Krzyż Wolności i Solidarności.
Życie prywatne.
Z mężem Stanisławem Ossowskim rozwiodła się po roku małżeństwa. Mają syna Rolanda (ur. ok. 1979). Ossowska poza tym ma jeszcze jednego syna i córkę.

</doc>
<doc id="5085448" url="https://pl.wikipedia.org/wiki?curid=5085448" title="Parafia św. Trójcy w Strzelnie">
Parafia św. Trójcy w Strzelnie



</doc>
<doc id="5085463" url="https://pl.wikipedia.org/wiki?curid=5085463" title="Szpital Południowy w Warszawie">
Szpital Południowy w Warszawie

Szpital Południowy w Warszawie – szpital znajdujący się w warszawskiej dzielnicy Ursynów.
Historia.
Koncepcja wybudowania Szpitala Południowego powstała z inicjatywy prezydenta miasta stołecznego Warszawy, Hanny Gronkiewicz-Waltz. Budowa szpitala rozpoczęła się w listopadzie 2016 roku, natomiast zakończyła na początku 2021 roku. Szacowany koszt budowy oraz wyposażenia szpitala to około 400 mln zł. Placówka posiada lądowisko dla helikopterów.
Szpital został otwarty 15 lutego 2021 roku. Budynek składa się z trzech pięciopiętrowych modułów. Powierzchnia użytkowa placówki wynosi ponad 40 tys. m².
W marcu 2021 roku, w czasie pandemii COVID-19, szpital został przejęty i przekształcony przez Ministerstwo Zdrowia w jednoimienny szpital zakaźny. W sierpniu 2021 Wojewódzki Sąd Administracyjny w Warszawie unieważnił tę decyzję wskazując na rażące naruszenie prawa.
W 2022 roku do placówki przeniesiono część oddziałów ze Szpitala Solec, znajdującego się w dzielnicy Śródmieście. W tym samym roku oddziałowi neonatologii nadano imię Wielkiej Orkiestry Świątecznej Pomocy, która przekazała szpitalowi sprzęt do leczenia i ratowania życia noworodków.

</doc>
<doc id="5085468" url="https://pl.wikipedia.org/wiki?curid=5085468" title="Stadion Start w Kijowie">
Stadion Start w Kijowie

Stadion Start – wielofunkcyjny stadion w Kijowie, stolicy Ukrainy. Został otwarty w 1939 roku.
Historia.
Stadion, wówczas pod nazwą „Zenit”, został wybudowany w latach 30. XX wieku i otwarty w 1939 roku dla pracowników pobliskiej piekarni. W trakcie II wojny światowej, podczas niemieckiej okupacji, na stadionie rozgrywano mecze piłkarskie, na które zezwolenie wydali okupanci. Jednym z nich było spotkanie rozegrane 9 sierpnia 1942 roku pomiędzy lokalną drużyną Start i zespołem Flakelf złożonym z żołnierzy Luftwaffe (zakończone wynikiem 5:3), które obrosło w legendę i jest znane jako tzw. „mecz śmierci” (tydzień po meczu piłkarze Startu zostali aresztowani, czterech z nich poniosło później śmierć z rąk Niemców, represje te uważane są za odwet za zwycięstwo w meczu).
Po wojnie stadion zmienił nazwę na „Awangard”. W 1981 roku został z kolei przemianowany na „Start”, na cześć zwycięskiej drużyny z legendarnego meczu śmierci. W tym samym roku obok stadionu odsłonięto również pomnik poświęcony piłkarzom Startu. W 2001 roku stadion uznano za obiekt o znaczeniu kulturowym. W roku 2010 arenę sprzedano jednak firmie deweloperskiej, która zamierzała zlikwidować obiekt i rozpocząć na jego terenie inwestycję. W ochronę stadionu zaangażowali się okoliczni mieszkańcy, tworząc inicjatywy obywatelskie, zachowanie obiektu obiecywał również mer Kijowa Witalij Kłyczko. Po zmiennych decyzjach sądowych ostatecznie w 2017 roku zatwierdzono decyzję o anulowaniu umowy o sprzedaży obiektu. W 2018 roku miasto ponownie stało się jego właścicielem. Planowana jest także modernizacja stadionu.

</doc>
<doc id="5085483" url="https://pl.wikipedia.org/wiki?curid=5085483" title="Czesław Osiński (działacz komunistyczny)">
Czesław Osiński (działacz komunistyczny)

Czesław Osiński, ps. Stary, Osa (ur. 23 sierpnia 1900 w Trzcińcu, zm. 29 kwietnia 1967 w Janowie Lubelskim) – polski działacz komunistyczny, z zawodu kowal. 
Życiorys.
Urodził się w rodzinie chłopskiej, podczas I wojny światowej wyjechał z rodziną do Rosji, gdzie był propagandzistą podczas rewolucji październikowej. Powrócił do Polski, gdzie po odbyciu służby wojskowej w latach 1919–1921 pracował jako czeladnik ślusarski. W 1926 wstąpił do Międzynarodowej Organizacji Pomocy Rewolucjonistom, w 1930 założył komórki Polskiej Partii Robotniczej w Baranowie i Pogonowie. W 1933 i 1934 był dwa razy aresztowany za działalność komunistyczną. Walczył podczas kampanii wrześniowej, uwięziony zbiegł z transportu i ukrywał się na terenie powiatu lubartowskiego. W 1940 organizował struktury Polskiej Partii Robotniczej i Gwardii Ludowej w gminie Baranów, następnie był skarbnikiem komórki PPR w Baranowie, następnie był jej sekretarzem i członkiem Komitetu Dzielnicowego PPR. Od lipca 1943 do zakończenia II wojny światowej był członkiem i sekretarzem Komitetu Dzielnicowego PPR w Dęblinie i członkiem sztabu GL-AL Terenu nr 6. Organizował komórki PPR w północnej części powiatu puławskiego, a od wiosny 1944 tworzył konspiracyjną Powiatową Radę Narodową w Puławach. Od stycznia 1945 był zaangażowany w przeprowadzenie reformy rolnej w powiecie puławskim, a następnie był wójtem gminy Baranów, prezesem Powiatowego Zarządu Związku Samopomoc Chłopska, wicestarostą puławskim. Od 1953 do śmierci w 1967 pełnił funkcję wicedyrektora do spraw administracyjnych Szpitala Powiatowego w Janowie Lubelskim. Wieloletni członek PZPR, odznaczony Krzyżem Kawalerskim Orderu Odrodzenia Polski.

</doc>
<doc id="5085503" url="https://pl.wikipedia.org/wiki?curid=5085503" title="Adam Tadeusz Naruszewicz">
Adam Tadeusz Naruszewicz



</doc>
<doc id="5085506" url="https://pl.wikipedia.org/wiki?curid=5085506" title="Vandenberg Air Force Base">
Vandenberg Air Force Base



</doc>
<doc id="5085517" url="https://pl.wikipedia.org/wiki?curid=5085517" title="Buriolestes">
Buriolestes

Buriolestes – rodzaj wymarłego dinozaura, prymitywnego zauropodomorfa.
Skamieniałości nieznanych zwierząt znaleziono w Brazylii, w São João do Polêsine-RS. Spoczywały na stoku wąwozu Buriol, w miejscu o współrzędnych geograficznych 29°39′30,78″S i 53°26′08,97″W. Budujące go skały wchodzą w skład basenu sedymentacyjnego Paraná, sekwencji Candelária, formacji Santa Maria i ogniwa Alemoa. Powstały w epoce triasu późnego, ich wiek określono jako karnik. Warstwę wyznacza zbiorowisko "Hyperodapedon".
Znalezione szczątki okazały się pozostałościami dwóch różnych zwierząt zaliczanych do różnych grup. Te mniejsze pozostawił po sobie blisko spokrewniony z dinozaurami przedstawiciel rodziny Lagerpetidae, którego nazwano "Ixalerpeton". Większe należały do dinozaura. Skatalogowane jako ULBRA-PVT280, obejmowały niekompletną czaszkę i liczne kręgi, pozbawioną dystalnego odcinka kończynę górną wraz z łopatką, obręcz miedniczą z brakami kości łonowych i prawie kompletną kończynę dolną. To właśnie w szkielecie tej ostatniej wskazano cechy odróżniające go od innych taksonów. Jako autapomorfię Cabreira i inni podali ogonowy wyrostek kłykcia przyśrodkowego kości piszczelowej.
Dzięki temu Cabreira i inni opisali nowy rodzaj dinozaura z grupy zauropodomorfów, nadając mu nazwę "Buriolestes". Nazwa rodzajowa honoruje właścicieli miejsca typowego, rodzinę Buriol, do nazwiska której dodano greckie słowo ληστής ("lestes") oznaczające złodzieja. W obrębie rodziny wyróżniono pojedynczy gatunek, który nazwano "Buriolestes schultzi". Epitet gatunkowy upamiętnia paleontologa nazwiskiem Cesar Schultz.

</doc>
<doc id="5085521" url="https://pl.wikipedia.org/wiki?curid=5085521" title="Marlon Yant Herrera">
Marlon Yant Herrera

Marlon Yant Herrera (ur. 23 maja 2001 w Villa Clara) – kubański siatkarz, grający na pozycji przyjmującego, reprezentant kraju. 
Swoje pierwsze kroki siatkarskie stawiał w mieście Villa Clara. Pierwszym jego klubem zagranicznym była drużyna z Francji – Chaumont VB 52. Od sezonu 2020/2021 występuje we włoskiej Serie A, w drużynie .
Sukcesy klubowe.
Puchar Włoch:
Mistrzostwo Włoch:
Klubowe Mistrzostwa Świata:
Sukcesy reprezentacyjne.
Puchar Panamerykański:
Puchar Panamerykański Juniorów:
Mistrzostwa Świata Juniorów:
Mistrzostwa Świata U-23:
Puchar Panamerykański U-23:
Igrzyska Panamerykańskie:
Mistrzostwa Ameryki Północnej, Środkowej i Karaibów:

</doc>
<doc id="5085523" url="https://pl.wikipedia.org/wiki?curid=5085523" title="Korona świętego Stefana">
Korona świętego Stefana



</doc>
<doc id="5085528" url="https://pl.wikipedia.org/wiki?curid=5085528" title="Jaskinia na Łączkach">
Jaskinia na Łączkach

Jaskinia na Łączkach – jaskinia w dolnej części Doliny Będkowskiej na Wyżynie Krakowsko-Częstochowskiej. Znajduje się w Łączkach Kobylańskich będących częścią wsi Kobylany w województwie małopolskim, w powiecie krakowskim, w gminie Zabierzów.
Opis jaskini.
Jaskinia znajduje się w górnej części Rusnej Skały (Ruskiej Skały), w porośniętym lasem wzniesieniu Kobylskie Góry. Główny, soczewkowaty otwór znajduje się na pionowym pęknięciu skały o wysokości 5 m na południowo-wschodniej stronie skalnych ścian. 2 m wyżej jest otwór środkowy. Jest jeszcze otwór górny, od którego do jaskini po skalnych progach opada studnia. Zwiedzanie jaskini jest trudne; bardzo przydatne jest użycie liny do pokonania przewieszonego progu o wysokości 3,5 m. Do jaskini można się też dostać 10-metrowym zjazdem na linie z górnego otworu. Wejście otworem środkowym jest uciążliwe, gdyż wymaga pokonania zacisku.
Jaskinia powstała w późnojurajskich wapieniach skalistych wskutek zapadnięcia się wielkiego skalnego bloku do znajdującej się pod nim próżni skalnej. Na jej skałach brak śladów erozji i nacieków. Namulisko o dużej miąższości, złożone z dużej ilości gruzu, większych bloków skalnych, iłu, oraz śmieci, które od dawna wrzucano do jaskini. Są w nim również współczesne szczątki kostne, gdyż do jaskini wrzucana jest padlina.
Jaskinia jest mocno przewiewna. Ma mikroklimat nieco różniący się od zewnętrznego. Zimą wymarza, a śnieg utrzymuje się w niej dłużej niż na zewnątrz. Latem z jaskini wydobywa się zimne powietrze. Jest w większości widna, ciemne są tylko jej najdalej od otworów znajdujące się zaułki. Przy otworach rozwijają się mchy, nieco dalej na ścianach glony.
Historia poznania i dokumentacji.
Jaskinia znana była od dawna. Po raz pierwszy wzmiankował ją w 1880 r. Gotfryd Ossowski, który na jej dnie znalazł kości. Pierwszy opis jaskini sporządził Kazimierz Kowalski w 1951 r. W czasie II wojny światowej okresowo chronili się w niej okoliczni mieszkańcy. R. Stachnik podczas eksploracji jaskini w 1991 r. znalazł w niej ludzkie szczątki kostne oraz rączkę do czytania Tory. Aktualną dokumentację sporządził A. Górny w sierpniu 2009 r. Plan opracował M. Czepiel.
W wapiennych skałach wzniesienia Kobylskich Gór jest jeszcze kilka innych jaskiń: Jaskinia na Łączkach Górna, Lej na Łączkach, Schronisko nad Jaskinią na Łączkach. 

</doc>
<doc id="5085530" url="https://pl.wikipedia.org/wiki?curid=5085530" title="Acrocodia indicus">
Acrocodia indicus



</doc>
<doc id="5085533" url="https://pl.wikipedia.org/wiki?curid=5085533" title="Tapirella bairdii">
Tapirella bairdii



</doc>
<doc id="5085537" url="https://pl.wikipedia.org/wiki?curid=5085537" title="Anatole Collinet Makosso">
Anatole Collinet Makosso

Anatole Collinet Makosso (ur. 1965 w Pointe-Noire) – kongijski polityk, nauczyciel i prawnik, od 2021 roku premier Republiki Konga. W latach 2011–2016 był ministrem ds. młodzieży i edukacji obywatelskiej, a od 2016 do 2021 ministrem szkolnictwa podstawowego i średniego.
Życiorys.
Edukacja i kariera zawodowa.
Od 1986 roku pracował jako nauczyciel w szkole podstawowej Plateau des 15-Ans, a następnie w Peace Primary School w Brazzaville. W 1990 roku uzyskał licencjat z zakresu prawa publicznego na Uniwersytecie Mariena Ngouabi. Od 1991 roku pracował jako nauczyciel w liceum. Został także nauczycielem prawa w technikum Poaty-Bernard w Pointe-Noire. W 2000 roku zdał egzamin wstępny do Krajowej Szkoły Administracji i Sądownictwa, a po dwuletniej edukacji uzyskał tytuł magistra. W 2002 roku został zastępcą prokuratora generalnego. W 2008 roku uzyskał Certyfikat Studiów Dyplomatycznych w Instytucie Studiów Dyplomatycznych w Kairze w Egipcie. W 2010 roku na Uniwersytecie Panthéon-Paris II obronił pracę doktorską z międzynarodowego prawa karnego na temat "Le terrorisme, de la définition à la répression par l'action combinée de la Cour internationale de justice et la Cour pénale internationale".
Kariera polityczna.
W 1991 roku został szefem sztabu gubernatora departamentu Kouilou. W 1998 roku został doradcą prezydenta republiki, a także szefem sztabu pierwszej damy. 17 sierpnia 2011 roku został powołany w skład rządu na stanowisku ministra ds. młodzieży i edukacji obywatelskiej (na stanowisku został zaprzysiężony 25 sierpnia, przejmując tekę od Zachariego Kimpouni). 30 kwietnia 2016 roku na tym stanowisku zastąpiła go Destinée Doukaga. Makosso został wówczas mianowany ministrem szkolnictwa podstawowego i średniego.
W wyborach parlamentarnych w 2017 roku kandydował do Zgromadzenia Narodowego z list Kongijskiej Partii Pracy w okręgu Loandjili in Pointe-Noire. Mandat uzyskał w pierwszej turze, z wynikiem 72% głosów. 12 maja 2021 roku prezydent Denis Sassou-Nguesso mianował go premierem Konga. Zastąpił na tym stanowisku Clémenta Mouambę, który to 5 maja złożył dymisję.
Życie prywatne.
Jest żonaty, ma czwórkę dzieci.

</doc>
<doc id="5085541" url="https://pl.wikipedia.org/wiki?curid=5085541" title="Parafia św. Maksymiliana Kolbego w Białymstoku">
Parafia św. Maksymiliana Kolbego w Białymstoku



</doc>
<doc id="5085544" url="https://pl.wikipedia.org/wiki?curid=5085544" title="Miejscowości rejonu rudniańskiego w obwodzie smoleńskim">
Miejscowości rejonu rudniańskiego w obwodzie smoleńskim



</doc>
<doc id="5085545" url="https://pl.wikipedia.org/wiki?curid=5085545" title="Dicerotinae">
Dicerotinae

Dicerotinae – podrodzina ssaków z rodziny nosorożcowatych (Rhinocerotidae). 
Zasięg występowania.
Podrodzina obejmuje gatunki występujące w Afryce. 
Morfologia.
Długość ciała 300–420 cm, długość ogona 25–70 cm, wysokość w kłębie 140–180 cm; masa ciała 800–3500 kg. 
Podział systematyczny.
Do podrodziny należą następujące występujące współcześnie rodzaje: 
oraz rodzaj wymarły:

</doc>
<doc id="5085549" url="https://pl.wikipedia.org/wiki?curid=5085549" title="Iryna Ciłyk">
Iryna Ciłyk

Iryna Ciłyk (ur. 18 listopada 1982 w Kijowie) – ukraińska pisarka i reżyserka.
Życiorys.
Studiowała na Kijowskim Narodowym Uniwersytecie Teatru, Kina i Telewizji im. Iwana Karpenki-Karego. Po ukończeniu studiów pracowała jako asystentka reżysera, a potem sama reżyserowała reklamy i filmy krótkometrażowe. Była uczestniczką kijowskiego Euromajdanu. Niektóre jej książki zostały przetłumaczone na angielski, niemiecki, polski, litewski, czeski, szwedzki i kataloński. Jej wiersze na język polski tłumaczyła Aneta Kamińska i opublikowała je w antologii "Wschód – Zachód". W 2020 roku prezydent Ukrainy Wołodymyr Zełenski przyznał jej tytuł Zasłużony Artysta Ukrainy, ale odmówiła jego przyjęcia.
Żona pisarza Artema Czecha.
Twórczość.
Filmy
Poezja
Jej poezje stanowią część polskiej antologii Bohdana Zadury "100 wierszy wolnych z Ukrainy" (Biuro Literackie, Kołobrzeg 2022, ).
Proza

</doc>
<doc id="5085551" url="https://pl.wikipedia.org/wiki?curid=5085551" title="Rhinocerotinae">
Rhinocerotinae

 
Rhinocerotinae – podrodzina ssaków z rodziny nosorożcowatych (Rhinocerotidae). 
Zasięg występowania.
Podrodzina obejmuje gatunki występujące w południowej i południowo-wschodniej Azji. 
Podział systematyczny.
Do podrodziny należą następujące występujące współcześnie rodzaje: 
Opisano również szereg rodzajów wymarłych:

</doc>
<doc id="5085552" url="https://pl.wikipedia.org/wiki?curid=5085552" title="Julia Stecka">
Julia Stecka

Julia Stecka (ur. 1790, zm. 14 grudnia 1827) – polska malarka.
Życiorys.
Julia Stecka urodziła się w rodzinie Michała Czackiego podczaszego wielkiego koronnego i jego żony Beaty z Potockich.
Umiejętność rysowania oraz malowania zdobyła w Krzemieńcu od M.Bacciarellego oraz J.B.Lariusa.
Zamężna za Ludwika Steckiego-Olechnowicza ze Steczanki h. Radwan z którym miała czworo dzieci - Henryka, Ludwikę, Julię i Teodora.
Malowała martwą naturę, portrety akwarelą i farbami olejnymi. Znane jej prace:
Zmarła 14 grudnia 1827.

</doc>
<doc id="5085556" url="https://pl.wikipedia.org/wiki?curid=5085556" title="Kościół Źródła Miłosierdzia Bożego w Stalowej Woli">
Kościół Źródła Miłosierdzia Bożego w Stalowej Woli

Kościół Źródła Miłosierdzia Bożego w Stalowej Woli – rzymskokatolicki kościół parafialny należący do parafii św. Floriana w Stalowej Woli (dekanat Stalowa Wola diecezji sandomierskiej).
Świątynia została powstała w latach 2014–2017 z rozbudowy dotychczasowej kaplicy pod wezwaniem świętej Anny. Kaplica ta wzniesiona została w latach 1982–1983 pod nadzorem ks. Jana Kozioła. Rozbudowę kaplicy nadzorował ks. Marian Balicki. Obecnie pełni funkcję kościoła parafialnego, z wyjątkiem kilku mszy świętych tradycyjnie sprawowanych w starym kościele pw. św. Floriana. Oś nowej świątyni została zaprojektowana prostopadle do dawnej osi kaplicy i w tym również kierunku została wzniesiona nawa nowego kościoła. Dawna kaplica stanowi obecnie pewnego rodzaju transept, usytuowany jednak w przedniej części świątyni. Nowoczesny charakter budowli jest widoczny w niesymetrycznej bryle, jak gdyby składającej się z kilku podobnych do siebie segmentów, pozbawionych symetrii, pooddzielanych świetlikami w namiocie dachu, z oryginalnym, drewnianym podbiciem zachowanym w starszej części świątyni i witrażach, odpowiadających stylem całej świątyni. Mimo pierwotnego modernistycznego charakteru kościół charakteryzuje się również cechami postmodernistycznymi. Są nimi dźwigary wykonane z drewna klejonego, powtarzający się motyw trójkątnych lunetek i wykuszy oraz ostrosłupowa wieżyczka. W ołtarzu głównym znajduje się tabernakulum umieszczone w witrażowej dekoracji oraz obraz Jezu ufam Tobie.

</doc>
<doc id="5085559" url="https://pl.wikipedia.org/wiki?curid=5085559" title="Pietuszki (Białoruś)">
Pietuszki (Białoruś)

Pietuszki (; ) – wieś na Białorusi, w obwodzie witebskim, w rejonie głębockim, w sielsowiecie Królewszczyzna.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Głębokie, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 36 osób, 35 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 5 budynków mieszkalnych. W 1931 w 8 domach zamieszkiwało 39 osób.
Wierni należeli do parafii rzymskokatolickiej w Zaszcześlu i prawosławnej w Sorokach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w m. Porpliszcze.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5085561" url="https://pl.wikipedia.org/wiki?curid=5085561" title="Tornado nad Joplin (2011)">
Tornado nad Joplin (2011)



</doc>
<doc id="5085565" url="https://pl.wikipedia.org/wiki?curid=5085565" title="Tornado nad Natchez">
Tornado nad Natchez



</doc>
<doc id="5085567" url="https://pl.wikipedia.org/wiki?curid=5085567" title="Strach XXI wieku">
Strach XXI wieku

Strach XXI wieku – czwarty album studyjny polskiej grupy muzycznej Dr Misio. Wydany został 9 października 2020 roku nakładem wytwórni płytowej Universal Music Polska.
Lista utworów.
Opracowano na podstawie materiału źródłowego

</doc>
<doc id="5085568" url="https://pl.wikipedia.org/wiki?curid=5085568" title="Pietrowskie">
Pietrowskie

Pietrowskie (; ) – wieś na Białorusi, w obwodzie witebskim, w rejonie głębockim, w sielsowiecie Udział.
Dawniej używana nazwa – Piotrowskie.
Historia.
W czasach zaborów wieś w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 128 osób, 83 było wyznania rzymskokatolickiego, 45 prawosławnego. Jednocześnie 21 mieszkańców zadeklarowało polską przynależność narodową, 107 białoruską. Były tu 22 budynki mieszkalne. W 1931 w 28 domach zamieszkiwało 107 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5085582" url="https://pl.wikipedia.org/wiki?curid=5085582" title="Pomorzany (Szczecin, 1955–1976)">
Pomorzany (Szczecin, 1955–1976)

Pomorzany – dawne osiedle administracyjne Szczecina. Istniało w latach 1955–1976, przy czym do 1961 r. należało do dzielnicy Pogodno, a od 1961 r. do dzielnicy Śródmieście. Według danych z 6 grudnia 1960 r. osiedle zamieszkiwało 6255 osób.
W 1990 r. przywrócono zlikwidowany w 1976 r. podział miasta na cztery dzielnice. Powołano wówczas nowe osiedle o nazwie Pomorzany, które weszło w skład dzielnicy Zachód jako jedno z 9 osiedli.

</doc>
<doc id="5085584" url="https://pl.wikipedia.org/wiki?curid=5085584" title="Pietrówka (Białoruś)">
Pietrówka (Białoruś)

Pietrówka – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Obrub.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 25 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 4 domach zamieszkiwało 28 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085589" url="https://pl.wikipedia.org/wiki?curid=5085589" title="Ołena Zubko">
Ołena Zubko

Ołena Antoniwna Zubko (ukr. Олена Антонівна Зубко; ros. Елена Антоновна Зубко, "Jelena Antonowna Zubko"; ur. 8 maja 1953 we wsi Rozsochuwateć) – radziecka wioślarka narodowości ukraińskiej, srebrna medalistka olimpijska z Montrealu (1976).
W 1976 roku wystąpiła na igrzyskach olimpijskich w Montrealu, podczas których wzięła udział w jednej konkurencji – rywalizacji ósemek ze sternikiem. Reprezentantki Związku Radzieckiego (w składzie: Lubow Tałałajewa, Nadieżda Roszczina, Klavdija Koženkova, Ołena Zubko, Olha Kołkowa, Nelli Tarakanowa, Nadija Rozhon, Olha Huzenko i Olha Puhowśka) zdobyły w tej konkurencji srebrny medal olimpijski, uzyskując w finale czas 3:36,17 i przegrywając jedynie z osadą z Niemieckiej Republiki Demokratycznej. W pierwszej rundzie uzyskały rezultat 3:00,19, dzięki czemu poprawiły ówczesny rekord olimpijski.
W 1976 roku została mistrzynią ZSRR w ósemkach, w 1978 roku zdobyła srebrny, a w latach 1974 i 1977 brązowe medale w tej konkurencji. Za osiągnięcia sportowe wyróżniona została tytułem Mistrza Sportu ZSRR klasy międzynarodowej.

</doc>
<doc id="5085591" url="https://pl.wikipedia.org/wiki?curid=5085591" title="Olena Zubko">
Olena Zubko



</doc>
<doc id="5085592" url="https://pl.wikipedia.org/wiki?curid=5085592" title="Jelena Zubko">
Jelena Zubko



</doc>
<doc id="5085598" url="https://pl.wikipedia.org/wiki?curid=5085598" title="Jezupol (stacja kolejowa)">
Jezupol (stacja kolejowa)

Jezupol (, ) – stacja kolejowa w miejscowości Jezupol, w rejonie iwanofrankiwskim, w obwodzie iwanofrankiwskim, na Ukrainie. Położona jest na linii Lwów – Czerniowce.
Stacja powstała w czasach Austro-Węgier na drodze żelaznej lwowsko-czerniowiecko-suczawskiej, pomiędzy stacjami Halicz i Stanisławów.

</doc>
<doc id="5085600" url="https://pl.wikipedia.org/wiki?curid=5085600" title="Jaryna Senczyszyn">
Jaryna Senczyszyn

Jaryna Senczyszyn (ur. 3 stycznia 1969 w Chyrowie) – ukraińska poetka i tłumaczka.
Życiorys.
W 1990 roku ukończyła Lwowski Państwowy Uniwersytet Kultury Fizycznej, a siedem lat później Lwowski Narodowy Uniwersytet im. Iwana Franki. Należy do Narodowego Związku Pisarzy Ukrainy. Gra w szachy. Ma tytuł mistrzyni FIDE. W 1995 roku wydała tomik o szachach "Hra w Korołewu""." Mieszka we Lwowie.

</doc>
<doc id="5085601" url="https://pl.wikipedia.org/wiki?curid=5085601" title="Plewoki">
Plewoki

Plewoki – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie głębockim, w sielsowiecie Udział.
Dawniej używana nazwa – Pleoki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego. Należała do dóbr Litowszczyzna, własność Korsaków a pod koniec XIX Winczów.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 166 osób, 78 były wyznania prawosławnego, 88 prawosławnego. Jednocześnie 79 mieszkańców zadeklarowało polską a 87 białoruską przynależność narodową. Było tu 39 budynków mieszkalnych. W 1931 w 37 domach zamieszkiwały 182 osoby.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085604" url="https://pl.wikipedia.org/wiki?curid=5085604" title="Miguel Ángel Cadenas Cardo">
Miguel Ángel Cadenas Cardo

Miguel Ángel Cadenas Cardo (ur. 21 października 1965 w Laguna de Negrillos) – hiszpański duchowny katolicki, wikariusz apostolski Iquitos w Peru od 2021.
Życiorys.
Prezbiterat.
Święcenia kapłańskie przyjął 27 listopada 1993 w zakonie augustianów. Po krótkim stażu wikariuszowskim wyjechał do Peru i pracował duszpastersko w zakonnych parafiach. Był też m.in. wychowawcą augustiańskiego seminarium duchownego w Trujillo oraz przełożonym regionalnym.
Episkopat.
15 maja 2021 papież Franciszek mianował go wikariuszem apostolskim Iquitos. Sakry udzielił mu 18 lipca 2021 biskup Julián García Centeno.

</doc>
<doc id="5085605" url="https://pl.wikipedia.org/wiki?curid=5085605" title="Sun Ship (zespół muzyczny)">
Sun Ship (zespół muzyczny)

Sun Ship – polski zespół jazzowy, powstały w styczniu 1978 roku. Zakończył swą działalność w 1981 roku.
Historia.
Sun Ship powstał z inicjatywy Władysława Sendeckiego i Andrzeja Olejniczaka.
Początkowo działał jako kwartet w składzie: W. Sendecki (ex- Extra Ball; fortepian, pianino Rhodesa), A. Olejniczak (ex- Extra Ball; saksofon tenorowy), Witold Szczurek (kontrabas), Marek Stach (ex- Extra Ball; perkusja). Po kilku miesiącach, miejsce Olejniczaka zajął Zbigniew Jaremko (saksofon sopranowy i tenorowy). W dniach 18-20 sierpnia 1978 roku w klubie Akwarium kwartet nagrał płytę koncertową pt. "Aquarium Live No. 5" (1978). W czasie trwania festiwalu Jazz Jamboree'78 do grupy dołączył Henryk Miśkiewicz (saksofon sopranowy i altowy). Najbardziej owocnym rokiem dla Sun Shipu okazał się być rok 1979, kiedy to publiczność, jak i krytycy (doroczna nagroda Sekcji Publicystów PSJ za rok 1979) uznali go za jedną z czołowych formacji jazzowych w Polsce. Muzyka kwintetu wyrastała z dwu tradycji – z nurtu klasyki jazzu nowoczesnego i jazzu polskiego, zwłaszcza tej jego linii, którą określała wówczas twórczość Zbigniewa Namysłowskiego. Na bazie tych źródeł, muzycy Sun Ship wypracowali własny, rozpoznawalny styl, w któ­rym na pierwszym planie znajduje się elastyczny sposób kształtowania struktury muzycznej. Należący wówczas do młodszego jazzowego pokolenia Witold Szczurek i Marek Stach stworzyli sekcję rytmiczną, która wnosiła świeży powiew do solowych popisów Sendeckiego, Jaremki i Miśkiewicza, ponieważ ich gra imponowała spontanicznością, dynamizmem i solidnym przygotowaniem warszta­towym. W 1980 roku ukazał się studyjny album kwintetu pt. "Follow Us" (z serii Polish Jazz Vol. 61), nagrywany od września do listopada 1979 roku. W 1981 roku Sun Ship poszedł w rozsypkę, ponieważ Władysław Sendecki opuścił Polskę z powodów politycznych.

</doc>
<doc id="5085606" url="https://pl.wikipedia.org/wiki?curid=5085606" title="Dubowce (stacja kolejowa)">
Dubowce (stacja kolejowa)

Dubowce (, ) – stacja kolejowa w miejscowości Dubowce, w rejonie iwanofrankiwskim, w obwodzie iwanofrankiwskim, na Ukrainie. Położona jest na linii Lwów – Czerniowce.
Stacja istniała przed II wojną światową.

</doc>
<doc id="5085607" url="https://pl.wikipedia.org/wiki?curid=5085607" title="Geneva Open 2021">
Geneva Open 2021

Geneva Open 2021, właśc. Gonet Geneva Open 2021 – tenisowy turniej ATP kategorii ATP Tour 250 w sezonie 2021 z cyklu Geneva Open rozgrywany w dniach 16–22 maja 2021 roku w Genewie na kortach ceglanych o puli nagród wynoszącej 481 270 euro.

</doc>
<doc id="5085610" url="https://pl.wikipedia.org/wiki?curid=5085610" title="Muzeum Archeologii Podwodnej i Rybołówstwa Bałtyckiego w Łebie">
Muzeum Archeologii Podwodnej i Rybołówstwa Bałtyckiego w Łebie

Muzeum Archeologii Podwodnej i Rybołówstwa Bałtyckiego – znajdujący się od października 2020 w budowie w Łebie (województwo pomorskie) dziesiąty oddział Narodowego Muzeum Morskiego w Gdańsku. Muzeum będzie położone w pobliżu ujścia rzeki Łeby do Morza Bałtyckiego, obok promenady i kanału portowego. Otwarcie dla zwiedzających jest zaplanowane na lato 2024.
Muzeum jest jedną z 94 inwestycji muzealnych realizowanych przez Ministra Kultury i Dziedzictwa Narodowego w ramach „sieci nowoczesnych muzeów”, finansowanej ze środków ministra. Planowany koszt wyniesie około 40 milionów złotych.
Gmach muzeum będzie miał nowoczesną i dynamiczną formę. Będą w nim zastosowane ekologiczne rozwiązania, maksymalnie ograniczające zapotrzebowanie na nieodnawialną energię pierwotną. Sale wystawowe będą miały powierzchnię ponad sześciu tysięcy m². Według ministerstwa: "„Kształt i nachylenie frontowej falującej fasady pokrytej giętymi drewnianymi listwami oraz pionowo rozpięte liny nadadzą obiektowi żeglarski charakter i nawiążą do wyrzuconego na brzeg konaru, kadłuba statku, morskich fal czy nadmorskich wydm”".
Ekspozycja będzie się skupiać głównie na chronologiczno-tematycznym przedstawieniu wszystkich aspektów archeologicznych badań podwodnych prowadzonych przez Narodowe Muzeum Morskie w Gdańsku (w tym obiekty wydobyte w czasie badań) oraz zaprezentowaniu szeroko pojętych zagadnień z dziedziny rybołówstwa bałtyckiego (fauna i flora Bałtyku, rybacy i ich kultura, porty rybackie oraz ratownictwo morskie).

</doc>
<doc id="5085611" url="https://pl.wikipedia.org/wiki?curid=5085611" title="Katarzyna Śląska">
Katarzyna Śląska

Katarzyna Śląska, również jako "Kaśka Śląska" (ur. 26 czerwca 1983 w Katowicach) - polska scenograf filmowa, polskich i zagranicznych produkcji. Absolwentka Akademii Sztuk Pięknych Wydziału Rzeźby i Scenografii. 
Współpracowała z takimi reżyserami jak Kuba Czekaj, Constanze Knoche, Arkadiusz Biedrzycki, Weronika Tofilska. Film Baby Bump ze scenografią jej autorstwa zdobył na 72. MFF w Wenecji nagrodę Queer Lion - Wyróżnienie Specjalne oraz Wyróżnienie Specjalne na 40. FPFF w Gdyni: Złoty Pazur w konkursie "Inne Spojrzenie".
Filmografia.
Scenograf:

</doc>
<doc id="5085612" url="https://pl.wikipedia.org/wiki?curid=5085612" title="Ramón Alfredo de la Cruz Baldera">
Ramón Alfredo de la Cruz Baldera

Ramón Alfredo de la Cruz Baldera (ur. 5 lipca 1961 w San Francisco de Macorís) – dominikański duchowny katolicki, biskup San Francisco de Macorís od 2021.
Życiorys.
Prezbiterat.
Święcenia kapłańskie przyjął 12 stycznia 1991 i został inkardynowany do diecezji San Francisco de Macorís. Przez kilka lat pracował duszpastersko, a następnie był wykładowcą seminarium w Santo Domingo. Od 2001 był związany z katolickim uniwersytetem "Nordestana", gdzie pełnił funkcje wicerektora, a od 2008 rektora. W 2014 został rektorem uniwersytetu w Santiago de los Caballeros.
Episkopat.
15 maja 2021 papież Franciszek mianował go biskupem diecezji San Francisco de Macorís. Sakry udzielił mu 24 lipca 2021 biskup Fausto Ramón Mejía Vallejo.

</doc>
<doc id="5085614" url="https://pl.wikipedia.org/wiki?curid=5085614" title="Tustań (rejon halicki)">
Tustań (rejon halicki)



</doc>
<doc id="5085617" url="https://pl.wikipedia.org/wiki?curid=5085617" title="Rezerwat biosfery jezior Ochrydzkiego i Prespa">
Rezerwat biosfery jezior Ochrydzkiego i Prespa



</doc>
<doc id="5085620" url="https://pl.wikipedia.org/wiki?curid=5085620" title="Paul Neerot">
Paul Neerot

Paul Neerot (ur. 13 sierpnia 1922 w gminie Ahja, zm. 4 września 1988 w Tallinnie) – estoński polityk, działacz partii komunistycznej.
Życiorys.
Od 1956 do 1959 pełnił funkcję I sekretarza komitetu rejonowego KPE w Rakvere, następnie do lutego 1971 był przewodniczącym Estońskiej Republikańskiej Rady Związków Zawodowych. Jednocześnie od 16 lutego 1960 do 17 lutego 1971 był zastępcą członka Prezydium/Biura KC KPE, później został zastępcą przewodniczącego i następnie I zastępcą przewodniczącego Komitetu Kontroli Ludowej Estońskiej SRR, w lipcu 1986 przeszedł na emeryturę. Został pochowany na cmentarzu Metsakalmistu.

</doc>
<doc id="5085625" url="https://pl.wikipedia.org/wiki?curid=5085625" title="Zakłady Automatyki Przemysłowej w Ostrowie Wielkopolskim">
Zakłady Automatyki Przemysłowej w Ostrowie Wielkopolskim



</doc>
<doc id="5085627" url="https://pl.wikipedia.org/wiki?curid=5085627" title="Kościół Matki Boskiej Częstochowskiej w Mąkoszynie">
Kościół Matki Boskiej Częstochowskiej w Mąkoszynie

Kościół Matki Boskiej Częstochowskiej w Mąkoszynie – rzymskokatolicki kościół parafialny należący do parafii św. Jakuba Apostoła w Mąkoszynie (dekanat izbicki diecezji włocławskiej).
Jest to świątynia wzniesiona, dzięki staraniom proboszcza ks. Wincentego Wrzalińskiego, w latach 1914-1919, według projektu Zdzisława Mączyńskiego z Warszawy. Konsekrowana została 9 maja 1919 roku. 
Budowla posiada zróżnicowaną bryłę ujętą szkarpami, z wyraźnie wydzielonymi formami poszczególnych jej części. W przyziemiu jest umieszczony arkadowy podcień, nad nawą jest umieszczona sygnaturka w formie wielobocznej wieżyczki z latarnią, od strony zachodniej jest usytuowana znacznie górująca nad całością wieża zwieńczona baniastym dachem hełmowym z latarnią. Wnętrze trzynawowe jest nakryte pozornym sklepieniem krzyżowym, wymalowano je w 1951 roku. W 1978 roku w prezbiterium została założona nowa posadzka z płyt granitowych. W 1984 roku zostało wymienione pokrycie dachu z dachówki na blachę miedzianą. Budowla w chwili obecnej znajduje się w dobrym stanie technicznym.
Do wyposażenia świątyni należą obiekty pochodzące głównie z początku XX wieku. W jego skład wchodzą: ołtarz główny ozdobiony neobarokowymi rzeźbami świętych i aniołów, ambona ozdobiona płaskorzeźbami czterech ewangelistów, granitowa chrzcielnica, dwa krucyfiksy, stacje Męki Pańskiej, organy wykonane w 1920 roku.
W świątyni znajduje się tablica upamiętniająca budowniczego kościoła ks. Wincentego Wrzalińskiego zamordowanego w Dachau.

</doc>
<doc id="5085628" url="https://pl.wikipedia.org/wiki?curid=5085628" title="Tustań (przystanek kolejowy)">
Tustań (przystanek kolejowy)

Tustań (, ) – przystanek kolejowy w miejscowości Tustań, w rejonie iwanofrankiwskim, w obwodzie iwanofrankiwskim, na Ukrainie. Położony jest na linii Lwów – Czerniowce.

</doc>
<doc id="5085631" url="https://pl.wikipedia.org/wiki?curid=5085631" title="ZAP-Robotyka Sp. z o.o.">
ZAP-Robotyka Sp. z o.o.



</doc>
<doc id="5085633" url="https://pl.wikipedia.org/wiki?curid=5085633" title="ZAP-Robotyka">
ZAP-Robotyka



</doc>
<doc id="5085635" url="https://pl.wikipedia.org/wiki?curid=5085635" title="Świat (ozdoba)">
Świat (ozdoba)

Świat – tradycyjna ozdoba bożonarodzeniowa wykonana z opłatka, charakterystyczna tylko dla polskiej kultury ludowej.
Jest to przestrzenna ozdoba w postaci kuli lub bardziej skomplikowanej kompozycji składającej się z elementów (warstw) kulistych. Powstaje z wyciętych z opłatka elementów o różnych kształtach i kolorach, które łączy się używając śliny.
"Światy" występowały jako samodzielne ozdoby, które wieszano nad stołem, na belkach stropowych, w pobliżu ołtarzyka domowego (w tzw. świętym kącie) lub przy wizerunkach świętych. Zawieszano je na lnianych niciach lub końskim włosiu, aby poruszały się przy najmniejszym ruchu powietrza. Były także dekoracją podłaźniczek i pierwszych choinek.
Nazwa kojarzy się z kulą ziemską i stanowi symbol władzy nowonarodzonego Chrystusa nad światem.
"Świat" nazywano także "wilijką", ponieważ wykonywano go w wigilię Bożego Narodzenia.
Ozdoby wykonane z opłatka trzymano jak najdłużej, bo wierzono, że ich obecność w domu przynosi szczęście i błogosławieństwo Boże.
Opłatki wykorzystywano do dekoracji wnętrz od przełomu XVII i XVIII wieku w szlacheckich dworach, z czasem także w izbach chłopskich. Na początku XX wieku "światy" znane były na całym prawie obszarze zamieszkałym przez Polaków, ale najbardziej popularne były w Polsce południowej: na Podhalu, Śląsku Cieszyńskim, ziemi krakowskiej. W innych rejonach Polski wykonywano jednopłaszczyznowe ozdoby – gwiazdy, rozety, krążki itp..

</doc>
<doc id="5085642" url="https://pl.wikipedia.org/wiki?curid=5085642" title="Wodospad Żeniecki">
Wodospad Żeniecki

Żeniecki Wodospad Huk – wodospad w ukraińskich Karpatach, znajdujący się na potoku Żeniec (lewy dopływ Prutu), między masywami grzbietów Jawornik i Chomiak-Syniak (masyw Gorgany), w pobliżu wsi Mikuliczyn, obwód iwanofrankiwski). Znajduje się w odległości około 5 km od drogi, 9 km od stacji Tatarów i 10 km od stacji Mikuliczyn, na terenie Karpackiego Parku Narodowego.
Wodospad Żeniecki znajduje się na wysokości 900 m nad poziomem morza. Powstał w latach powojennych w wyniku powodzi. Woda spada swobodnie z wysokości 15 m.
Miejscowi mieszkańcy nazwali wodospad Huk (z ukr. hałas) ze względu na hałas i szum wody, dochodzący z niego, który słychać z daleka.
Do wodospadu Żenieckiego z trasy Mikuliczyn - Worochta (ok. 7 km) najpierw prowadzi droga asfaltowa (w przybliżeniu do połowy drogi), a następnie dobra droga gruntowa. A to miejsce słynie z tego, że niedaleko znajduje się rezydencja byłego prezydenta Ukrainy Wiktora Juszczenki. A zamiast ścieżki do wodospadu prowadzi bardzo dobra droga z szlabanem przy wejściu.
W odległości około 2 km od wodospadu znajduje się mniej znany wodospad Naryniecki.

</doc>
<doc id="5085649" url="https://pl.wikipedia.org/wiki?curid=5085649" title="Łuskowiec (ssaki)">
Łuskowiec (ssaki)

 
Łuskowiec ("Manis") – rodzaj ssaka z rodziny łuskowcowatych (Manidae). 
Zasięg występowania.
Rodzaj obejmuje gatunki występujące w Azji. 
Morfologia.
Długość ciała 40–75 cm, długość ogona 25–58 cm; masa ciała 2,5–16 kg. 
Systematyka.
Podział systematyczny.
Do rodzaju należą następujące gatunki: 

</doc>
<doc id="5085655" url="https://pl.wikipedia.org/wiki?curid=5085655" title="Podwargany">
Podwargany

Podwargany – dawny zaścianek. Obecnie część wsi Wargany na Białorusi, w obwodzie witebskim, w rejonie dokszyckim, w sielsowiecie Porpliszcze.
Dawniej samodzielna miejscowość.
Historia.
W czasach zaborów w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Głębokie, następnie w gminie Porpliszcze.
Według Powszechnego Spisu Ludności z 1921 roku zamieszkiwało tu 17 osób, 11 było wyznania rzymskokatolickiego, 6 prawosławnego. Jednocześnie 10 mieszkańców zadeklarowało polską przynależność narodową, 7 białoruską. Było tu 5 budynków mieszkalnych. W 1931 w 7 domach zamieszkiwało 27 osób.
Wierni należeli do parafii rzymskokatolickiej w Zaszcześlu i prawosławnej w Porpliszczu. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w Porpliszczu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5085664" url="https://pl.wikipedia.org/wiki?curid=5085664" title="Djelem, Djelem">
Djelem, Djelem

Djelem, Djelem (pol. „Idę, Idę”) – pieśń uznawana przez większość grup romskich, a także organizacje międzynarodowe za hymn Romów. Obok flagi, jest to jeden z symboli narodowych społeczności romskiej. Hymn został skomponowany w 1969 roku przez Žarko Jovanovicia, na motywach tradycyjnej ludowej pieśni bałkańskiej, i przyjęty jako hymn narodowy na I Światowym Kongresie Romów 8 kwietnia 1971 roku.
Tekst hymnu po raz pierwszy opublikowano w 1990 roku w Warszawie.
Tekst pieśni jest w języku romskim, w zależności od dialektu i ortografii istnieją wahania w zapisie, sam tytuł bywa zapisywany w różnych wariantach, m.in. jako „Djelem, Djelem”, „Gyelem, Gyelem”, „Dzelem, Dzelem”, „Dželem, Dželem”, „Đelem, Đelem”, „Ђелем, Ђелем”, „Ѓелем, Ѓелем”, „Џелем, Џелем” czy „Джелем, джелем”.
Słowa hymnu.
Słowa hymnu w oryginale i w tłumaczeniu na język polski:

</doc>
<doc id="5085666" url="https://pl.wikipedia.org/wiki?curid=5085666" title="Pasang Lhamu Sherpa">
Pasang Lhamu Sherpa

Pasang Lhamu Sherpa (szerpa: , ; ur. 10 grudnia 1961 w Lukli, zm. 22 kwietnia 1993 pod Mount Everestem) – nepalska himalaistka i przewodniczka wysokogórska, pierwsza kobieta urodzona w Nepalu, która zdobyła szczyt Mount Everest.
Życiorys.
Urodziła się w mieście Lukla w nepalskim dystrykcie Solukhumbu należącej do. Przyszła na świat rodzinie Szerpów – tragarzy wysokościowych obsługujących wszelkie wyprawy wysokogórskie, więc wspinała się od najmłodszych lat. Jako że zawód szerpy w tamtych czasach był uważany za zawód tylko męski, Pasang za namową ojca została przewodniczką trekkingów. W 1987 zdobyła swój pierwszy wyższy szczyt – Pisang Peak (6091 m n.p.m.). Większą popularność zdobyła w 1990, kiedy to została pierwszą Nepalką na szczycie Mont Blanc (4810 m n.p.m.), najwyższej góry Europy. Jej pierwszym zdobytym ośmiotysięcznikiem było Czo Oju (8201 m n.p.m.), zdobyty również w 1990.
Te sukcesy pozwoliły jej dołączyć w 1991 do kobiecej francuskiej wyprawy na Mount Everest, która skończyła się niepowodzeniem przez złą pogodę i trudne warunki. Zespół dotarł wtedy na wysokość 7996 m n.p.m. W następnym roku Pasang podjęła dwie kolejne próby wejścia na najwyższą górę świata. Pierwsza wyprawa miała miejsce w okresie wiosennym i wspinaczkę zakończyła 100 m przed wierzchołkiem ze względu na nagłe załamanie pogody. Druga próba nastąpiła już w okresie po monsunowym, czyli jesienią 1992. Tym razem bardzo złe warunki na górze pozwoliły Nepalce dotrzeć tylko do ostatniego obozu rozbitego na Przełęczy Południowej (przełęcz pomiędzy Everestem a Lhotse).
Historyczne wejście na Everest.
W 1993 została zorganizowana kobieca międzynarodowa wyprawa na Everest, w której miały wziąć udział również dwie Nepalki. Pasang złożyła podanie do ministerstwa turystyki Nepalu, które miało za zadanie wybrać kobiety do udziału w tej wyprawie, lecz kandydatura została odrzucona. Zorganizowała więc własną wyprawę, której została kierowniczką. Główny sponsor wyprawy, browar San Miguel, zapłacił za połowę kosztów, a resztę wyłożyła z własnej kieszeni Pasang Lhamu.
Wyprawa podchodziła na szczyt drogą pierwszych zdobywców, czyli granią południowo-wschodnią. Baza główna wyprawy znajdowała się na Lodowcu Khumbu. Atak szczytowy rozpoczął się rankiem 22 kwietnia. Zespół składający się Z Pasang Lhamu Sherpa, Sonam Tshering Sherpa, Lhakpa Norbu Sherpa, Pemba Dorje Sherpa i Dawa Tashi Sherpa wyszedł z Obozu IV znajdującego się na Przełęczy Południowej. Pogoda była idealna i cały zespół zameldował się na szczycie, co uczyniło Pasang pierwszą mieszkanką Nepalu, która zdobyła najwyższą górę świata. W międzyczasie Sherpa Sonam Tshering, pięciokrotny zdobywca Everestu, bardzo poważnie zachorował na chorobę wysokościową. Już podczas zejścia, na Wierzchołku Południowym, mimo wysiłków Pasang by go ratować, zmarł. Zmieniła się również drastycznie pogoda, dwóch Szerpów zeszło szybciej po pomoc, a Pasang Lhamu została z jednym Szerpą przez noc na Wierzchołku Południowym.
Pasang Lhamu Sherpa zmarła nocą podczas biwaku, a następnego dnia rano samotny Szerpa wrócił do obozu IV. Ciało Nepalki odzyskał zespół Szerpów, wspierany przez litewskiego himalaistę Vladasa Vitkauskasa dopiero po osiemnastu dniach, kiedy warunki pogodowe na to pozwoliły. Ciała Sonama Tsheringa nigdy nie odnaleziono.
Po śmierci.
Pasang Lhamu Sherpa została uznana za bohaterkę narodową Nepalu. Jej pogrzeb w stolicy Nepalu, Katmandu miał charakter uroczystości narodowej, uczestniczyło w nim tysiące osób. Jako pierwsza kobieta została udekorowana przez Króla Nepalu Orderem Gwiazdy Nepalu. Na jej cześć został nazwany dziewiczy siedmiotysięcznik w paśmie Mahalangur – Pasang Lhamu Peak (7315 m n.p.m.), a także specjalna odmiana pszenicy i 117-kilometrowy odcinek drogi łączący miejscowości Trishuli i Dunche. W Katmandu stanął naturalnej wielkości pomnik kobiety.

</doc>
<doc id="5085675" url="https://pl.wikipedia.org/wiki?curid=5085675" title="Sarolta Kovács">
Sarolta Kovács

Sarolta Kovács (ur. 12 marca 1991 w miejscowości Tapolca w komitacie Veszprém) – węgierska pięcioboistka nowoczesna. Indywidualna i drużynowa multimedalistka mistrzostw świata, uczestniczka Letnich Igrzysk Olimpijskich 2012, 2016 oraz 2020. Zajęła w nich odpowiednio 33 i 16 miejsce, natomiast w Tokio zdobyła brązowy medal.
Kariera.
W 2016 roku została mistrzynią świata w pięcioboju nowoczesnym, pomimo odniesionej kontuzji. Mistrzostwa odbyły się w Moskwie, gdzie w 2011 roku Kovács zdobyła srebrny medal w zmaganiach indywidualnych i drużynowych. Złota i srebrna medalistka zawodów Pucharu Świata w Kecskemét i Astanie. Srebrny krążek wywalczyła również podczas zawodów strzeleckich, które odbyły się w 2018 roku w Budapeszcie.

</doc>
<doc id="5085681" url="https://pl.wikipedia.org/wiki?curid=5085681" title="Katarzyna Kotyńska">
Katarzyna Kotyńska

Katarzyna Kotyńska (ur. 1973) – literaturoznawca, tłumaczka literatury ukraińskiej i białoruskiej.
Życiorys.
W 1997 roku ukończyła filologię ukraińską na Uniwersytecie Warszawskim. W 2005 roku obroniła na Wydziale Polonistyki UW pracę doktorską pt. "Mitologizacja obrazu Lwowa w polskiej, ukraińskiej i rosyjskiej eseistyce drugiej połowy XX wieku". Od roku 1998 roku pracuje w Instytucie Slawistyki PAN, a od 2009 roku w Instytucie Filologii Wschodniosłowiańskiej UJ. Prowadzi zajęcia z przekładu literackiego i historii literatury ukraińskiej. W 2017 roku jej książka "Lwów. O odczytywaniu miasta na nowo" została wydana po ukraińsku pod tytułem "Lʹwiw: pereczytuwannia mista", w przekładzie Ostapa Sływynskiego.
Publikacje.
Tłumaczenia

</doc>
<doc id="5085685" url="https://pl.wikipedia.org/wiki?curid=5085685" title="Smutsia">
Smutsia

Smutsia – rodzaj ssaka z rodziny łuskowcowatych (Manidae). 
Zasięg występowania.
Rodzaj obejmuje gatunki występujące w Afryce. 
Morfologia.
Długość ciała 45–81 cm, długość ogona 40–68 cm; masa ciała 5–30 kg. 
Systematyka.
Etymologia.
"Smutsia": Johannes Smuts (1775–1834), południowoafrykański zoolog. 
Podział systematyczny.
Takson tradycyjnie traktowany jako podrodzaj "Manis" lecz duży dystans genetyczny i różnice morfologiczne przemawiają za jego statusem rodzajowym. Do rodzaju należą następujące gatunki: 

</doc>
<doc id="5085686" url="https://pl.wikipedia.org/wiki?curid=5085686" title="Encore, jeszcze raz (Paryż 2001)">
Encore, jeszcze raz (Paryż 2001)

Encore, jeszcze raz (Paryż 2001) – album koncertowy Jacka Kaczmarskiego wydany w 2012 roku przez Licomp Empik Multimedia z okazji wypadającej w tymże roku rocznicy 55. urodzin poety. Zarejestrowany koncert odbył się 24 lipca 2001 roku w kaplicy domu studenckiego księży pallotynów w Arcueil, gdzie Kaczmarski występował wielokrotnie. Dla Polonii we Francji Arcueil było tradycyjnym miejscem kontaktu z artystą, który koncertował na całym świecie (również po 1989 roku), ale spośród scen zagranicznych jedynie w Arcueil występował regularnie.
W recitalu pojawiają się starsze utwory oraz piosenki z powstającego wówczas programu "Mimochodem". Większość wykonywanych utworów jest zapowiadana i komentowana przez samego Kaczmarskiego.

</doc>
<doc id="5085694" url="https://pl.wikipedia.org/wiki?curid=5085694" title="Phataginus">
Phataginus

Phataginus – rodzaj ssaka z rodziny łuskowcowatych (Manidae). 
Zasięg występowania.
Rodzaj obejmuje gatunki występujące w Afryce. 
Morfologia.
Długość ciała 25–43 cm, długość ogona 35–70 cm; długość czaszki 6–9 cm; masa ciała 1,6–3,5 kg. 
Systematyka.
Podział systematyczny.
Takson tradycyjnie traktowany jako podrodzaj "Manis" lecz duży dystans genetyczny i różnice morfologiczne przemawiają za jego statusem rodzajowym. Do rodzaju należą następujące gatunki: 

</doc>
<doc id="5085702" url="https://pl.wikipedia.org/wiki?curid=5085702" title="Wierzchołówka borealna">
Wierzchołówka borealna

Wierzchołówka borealna ("Laphria ephippium") – gatunek muchówki z rodziny łowikowatych i podrodziny Laphriinae.
Taksonomia.
Gatunek ten opisany został po raz pierwszy w 1781 roku przez Johana Christiana Fabriciusa pod nazwą "Asilus ephippium".
Morfologia.
Owad dorosły.
Muchówka o przysadzistym jak na przedstawiciela rodziny ciele długości od 15 do 20 mm. Ogólnym wyglądem upodobniona jest do trzmieli.
Głowa jest czarna z lekkim opyleniem koloru brunatnego. Sięgającą nasad czułków brodę ("mystax") tworzą przemieszane włosy czarne i białe, przy czym u samicy liczba włosków jasnych w brodzie jest mniejsza niż u samca. Białe owłosienie występuje też u podstawy aparatu gębowego. Reszta głowy ma owłosienie czarne i żółtawe. Czułki mają pierwszy człon nie przekraczający długością dwukrotności członu drogiego, zaś człon trzeci maczugowaty, pozbawiony wyraźnego "stylus antennalis", zamiast niego mający drobne sensorium osadzone w jamce.
Tułów jest czarny z brunatno opylonymi bokami. Owłosienie przedniej części śródplecza jest czarne, zaś tylnej jego części żółte i tworzy szeroką, poprzeczną przepaskę. Skrzydła mają wierzchołki z silnym przyciemnieniem brunatnego odcienia. Kolor przezmianek jest brunatny. Odnóża mają czarne szczecinki. Owłosienie ud jest czarne, ale w przypadku środkowej i tylnej pary odnóży występują na ich spodzie kępki włosków białych. Golenie porastają dłuższe włoski koloru rudego i krótsze koloru czarnego. Włoski na stopach są jasnorude.
Odwłok jest w całości czarny, porośnięty włoskami czarnymi i brązowymi.
Larwa.
Larwa ma odwłok o szczątkowych brodawkach bocznych, zwieńczony wąskim, ostrym i odgiętym ku górze kolcem terminalnym oraz małą płytką terminalną, której to boczne wyrostki są na wierzchołkach zaokrąglone.
Ekologia i występowanie.
Owad ten zamieszkuje lasy borealne oraz liściaste lasy podgórskie i górskie, zawsze z udziałem buka. Drapieżne larwy są saproksyliczne i rozwijają się martwym drewnie buków, gdzie polują na inne owady. Owady dorosłe latają od maja do końca sierpnia ze szczytem aktywności na przełomie czerwca i lipca. Również są drapieżne i obserwuje się czatujące na naświetlonych pniach.
Gatunek palearktyczny, europejski. Znany jest z północno-wschodniej Hiszpanii, 
Francji, Belgii, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Polski, Czech, Słowacji, Węgier, Rumunii, Bułgarii, Serbii, Czarnogóry, Albanii, Ukrainy i europejskiej części Rosji. Na północ sięga do 60–61 °N. W Polsce jest gatunkiem rzadkim; występuje głównie w Puszczy Białowieskiej i Karpatach, w tym w Bieszczadach.

</doc>
<doc id="5085703" url="https://pl.wikipedia.org/wiki?curid=5085703" title="Laphria ephippium">
Laphria ephippium



</doc>
<doc id="5085707" url="https://pl.wikipedia.org/wiki?curid=5085707" title="Club Social y Deportivo Independiente José Terán">
Club Social y Deportivo Independiente José Terán



</doc>
<doc id="5085711" url="https://pl.wikipedia.org/wiki?curid=5085711" title="Prelewo">
Prelewo

Prelewo – dawny folwark. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Udział.
Dawniej używana nazwa – Prolewo.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 3 domach zamieszkiwały 23 osoby.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085712" url="https://pl.wikipedia.org/wiki?curid=5085712" title="Prelewo (rejon głębocki)">
Prelewo (rejon głębocki)

Prelewo – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Udział.
Dawniej używana nazwa – Prolewo.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Głębokie.
W 1931 w 1 domu zamieszkiwały 4 osoby.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085718" url="https://pl.wikipedia.org/wiki?curid=5085718" title="Charles Oliveira">
Charles Oliveira

Charles Oliveira da Silva (ur. 17 października 1989 w Guarui) – brazylijski zawodnik mieszanych sztuk walki. Od 2010 roku jest zawodnikiem największej organizacji MMA na świecie – UFC. Były mistrz UFC w wadze lekkiej.
Życiorys.
Pierwsze treningi brazylijskiego jiu-jitsu rozpoczął w wieku 12 lat, zdobywając biały pas w 2003 roku. Czarny pas w brazylijskim jiu-jitsu otrzymał pod okiem Ericsona Cardoso i Jorge Patino Macaco w 2010 r.
Kariera MMA.
UFC.
Podczas UFC Fight Night 170 14 marca 2020 roku zmierzył się z Kevinem Lee. Podczas ważenia Lee ważył ponad limit wagi lekkiej, wynoszący 70 kg. Stracił przez to 20% swojej gaży, a jego walka miała przebiegać zgodnie z planem. Oliveira wygrał walkę przez poddanie duszeniem gilotynowym w trzeciej rundzie. Zwycięstwo przyniosło mu nagrodę najlepszy występ wieczoru. Dzięki tej wygranej przedłużył rekord UFC pod względem ilości zwycięstw przez poddanie do 14. Awansował też na drugie miejsce pod względem otrzymanych bonusów.
4 października 2020 roku na UFC na ESPN: Holm vs. Aldana miał zawalczyć z Beneilem Dariushem, ale wycofał się z walki na początku września z nieujawnionych powodów.
W drugiej walce wieczoru gali UFC 256, 12 grudnia 2020 roku zmierzył się Tonym Fergusonem. Po trzech dominujących rundach wygrał walkę jednogłośną decyzją. Było to jego pierwsze zwycięstwo przez decyzję od czasu walki z Jeremym Stephensem w 2014 roku. To zwycięstwo przyniosło mu jedenastą nagrodę za najlepszy występ wieczoru.
15 maja 2021 roku na gali UFC 262 zdobył pas mistrzowski UFC w wadze lekkiej, pokonując przez techniczny nokaut w drugiej rundzie byłego mistrza Bellator MMA – Michaela Chandlera.
W pierwszej obronie mistrzowskiego pasa na UFC 269 zwyciężył poddaniem w trzeciej rundzie z Dustinem Poirierem. Za swój występ został nagrodzony od organizacji bonusem.
7 maja 2022 roku na UFC 274 miał po raz drugi obronić tytuł przed byłym tymczasowym mistrzem wagi lekkiej UFC Justinem Gaethje. Podczas ważenia Oliveira ważył 70,5 kg, ponad pół kilo powyżej limitu dywizji lekkiej. W rezultacie, po rozpoczęciu walki, Oliveira został oficjalnie pozbawiony tytułu mistrzowskiego i zdobyć mógł go tylko Gaethje. To był pierwszy raz w historii UFC, w którym pozbawiono tytułu z powodu niezrobienia wagi. "Do Bronx" poddał Gaethjego duszeniem zza pleców w pierwszej rundzie i został ogłoszony pretendentem do tytułu mistrza wagi lekkiej UFC.
Na UFC 280, które odbyło się 22 października w Abu Zabi, doszło do pojedynku Oliveiry z Isłamem Machaczewem o wakujący tytuł kategorii lekkiej. Przegrał w drugiej rundzie przez duszenie trójkątne.

</doc>
<doc id="5085721" url="https://pl.wikipedia.org/wiki?curid=5085721" title="BOŚ Bank">
BOŚ Bank



</doc>
<doc id="5085732" url="https://pl.wikipedia.org/wiki?curid=5085732" title="Naval (wojskowy)">
Naval (wojskowy)



</doc>
<doc id="5085734" url="https://pl.wikipedia.org/wiki?curid=5085734" title="Puniszcze (rejon głębocki)">
Puniszcze (rejon głębocki)

Puniszcze – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Udział.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 7 osób, 6 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwało 11 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085735" url="https://pl.wikipedia.org/wiki?curid=5085735" title="Benedykt Grobelny">
Benedykt Grobelny

 Benedykt Grobelny (ur. 28 lutego 1946, zm. 27 października 2015) – generał brygady Wojska Polskiego, były szef Logistyki Pomorskiego Okręgu Wojskowego.
Życiorys.
Benedykt Grobelny urodził się 28 lutego 1946 w Wiorach k. Kutna. W 1965 rozpoczął służbę wojskową jako podchorąży w Oficerskiej Szkole Samochodowej w Pile. W 1968 promowany na podporucznika. W tym samym roku objął stanowisko dowódcy szkolnego plutonu kierowców transporterów opancerzonych SKOT i BRDM w 8 szkolnym pułku samochodowym w Chełmnie, gdzie był do 1976. Następnie został skierowany do Bydgoszczy odbywając praktykę w szefostwie służby czołgowo-samochodowej w Pomorskim Okręgu Wojskowym. Absolwent Akademii Techniczno-Rolniczej w 1976. 
W 1980 awansował na stopień majora. Po ukończeniu w 1983 Akademii Sztabu Generalnego objął stanowisko kwatermistrza, zastępcy dowódcy 9 pułku pontonowo-technicznego w Chełmnie, a następnie został wyznaczony na stanowisko szefa oddziału eksploatacji i remontu w szefostwie Służby Czołgowo-Samochodowej POW. W 1989 awansowany został na pułkownika. W latach 1990–1993 był szefem sztabu, zastępcą szefa służb technicznych POW, a po reorganizacji szefem sztabu Logistyki POW. W 1991 ukończył Podyplomowe Studium Operacyjno–Strategiczne w Akademii Obrony Narodowej w Warszawie. W 1994 został zastępcą szefa Logistyki POW, od grudnia 1995 był szefem Logistyki, zastępcą dowódcy Pomorskiego Okręgu Wojskowego. 
W 1997 był awansowany na stopień generała brygady przez prezydenta Rzeczypospolitej Polskiej Aleksandra Kwaśniewskiego. W 2002 zakończył zawodową służbę wojskową. 15 sierpnia 2002 został uhonorowany listem przez Prezydenta RP Aleksandra Kwaśniewskiego w związku z zakończeniem służby wojskowej.
Ordery, odznaczenia i wyróżnienia.
i inne.

</doc>
<doc id="5085736" url="https://pl.wikipedia.org/wiki?curid=5085736" title="Anna-Marija Borisowa">
Anna-Marija Borisowa

Anna-Marija Borisowa Iwanowa, bułg. Анна-Мария Борисова Иванова (ur. 7 stycznia 1950 w Bjałej Słatinie) – bułgarska lekarka i wykładowczyni akademicka, profesor, w 2010 minister zdrowia.
Życiorys.
W 1974 ukończyła studia medyczne na uczelni przekształconej później w Uniwersytet Medyczny w Sofii. Uzyskiwała specjalizacje z zakresu chorób wewnętrznych, endokrynologii i chorób metabolicznych. Doktoryzowała się w zakresie nauk medycznych. Pracowała w szpitalach w Łoweczu i Sofii. Od 1980 zawodowo związana z macierzystą uczelnią, zaczynając jako asystent w klinice diabetologicznej. W 2006 uzyskała pełną profesurę. Od 2002 do 2016 kierowała kliniką chorób tarczycy i chorób metabolicznych kości w uczelnianym centrum endokrynologii. W 2017 objęła stanowisko kierownika kliniki endokrynologii i chorób metabolicznych w szpitalu uniwersyteckim przy wydziale medycznym Uniwersytetu Sofijskiego im. św. Klemensa z Ochrydy.
Autorka około 500 artykułów naukowych. Członkini m.in. European Association for the Study of Diabetes, International Diabetes Federation i International Osteoporosis Foundation. Została przewodniczącą bułgarskiego towarzystwa endokrynologicznego.
W kwietniu 2010 nominowana na ministra zdrowia w rządzie Bojka Borisowa, objęła tę funkcję w tym samym miesiącu. Ustąpiła ze stanowiska we wrześniu tego samego roku.

</doc>
<doc id="5085737" url="https://pl.wikipedia.org/wiki?curid=5085737" title="Puzieczyno">
Puzieczyno

Puzieczyno – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Obrub.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 3 domach zamieszkiwało 15 osób.
Wierni należeli do parafii rzymskokatolickiej w Głębokiem i prawosławnej w Sorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085738" url="https://pl.wikipedia.org/wiki?curid=5085738" title="Apostolo Zeno">
Apostolo Zeno

Apostolo Zeno (ur. 11 grudnia 1668 w Wenecji, zm. 11 listopada 1750 tamże) – włoski librecista. 
Życiorys.
Był synem lekarza, otrzymał wykształcenie humanistyczne przy klasztorze somasków w Wenecji. W 1691 roku znalazł się w gronie założycieli Accademia degli Animosi, która stawiała sobie za cel odrodzenie tradycji i pielęgnowanie dobrego smaku. Utrzymywał znajomość i wymieniał korespondencję z czołowymi literatami swojej epoki. W 1710 roku założył ukazujący się w Weronie „Giornale del Letterati d’Italia”. Od 1718 roku przebywał w Wiedniu, gdzie otrzymał od cesarza Karola VI tytuł nadwornego poety. W 1729 roku, zastąpiony na tym stanowisku przez Pietro Metastasia, wrócił do Wenecji.
Był autorem 71 librett, w części napisanych wspólnie z Pietro Pariatim. Muzykę do tekstów Zena komponowali m.in. Cherubini, Händel, Hasse, Pergolesi, Nicola Porpora i Alessandro Scarlatti. Przyczynił się do reformy włoskiej opery seria, czyniąc ze śpiewu solowego podstawowy środek wyrazu, redukując wątki poboczne w rodzaju wstawek komicznych i pogłębiając kontrast między arią a stanowiącym główny nośnik akcji dramatycznej recytatywem.
Zajmował się także numizmatyką, historią literatury i studiami nad Biblią. Pisał dociekania z dziedziny historii Włoch pt. "Rerum Italicarum scriptores", jednak nie zdołał tego projektu ukończyć. Opublikował natomiast komentarze do "Biblioteca dell’ eloquenza italiana" Giusto Fontaniniego, poprawki i komentarze do "Historicis latinis" Gerardusa Joannesa Vossiusa oraz biografie włoskich pisarzy i poetów. Zgromadził też bogatą kolekcję monet.

</doc>
<doc id="5085740" url="https://pl.wikipedia.org/wiki?curid=5085740" title="Halicz (stacja kolejowa)">
Halicz (stacja kolejowa)

Halicz (, ) – stacja kolejowa w miejscowości Halicz, w rejonie iwanofrankiwskim, w obwodzie iwanofrankiwskim, na Ukrainie. Położona jest na linii Lwów – Czerniowce.
Stacja powstała w czasach Austro-Węgier na drodze żelaznej lwowsko-czerniowiecko-suczawskiej, pomiędzy stacjami Bursztyn i Jezupol. Dawniej zaczynała się tu linia do Podwysokiego, gdzie łączyła się z linią Stryj - Tarnopol.

</doc>
<doc id="5085745" url="https://pl.wikipedia.org/wiki?curid=5085745" title="System e-TOLL">
System e-TOLL

System e-TOLL – stworzony i nadzorowany przez Szefa Krajowej Administracji Skarbowej system poboru opłaty elektronicznej za przejazd po wybranych odcinkach autostrad, dróg ekspresowych i krajowych w Polsce. 1 października 2021 roku zastąpił obowiązujący od lipca 2011 roku system viaTOLL.
Historia.
1 lipca 2020 roku Szef Krajowej Administracji Skarbowej (KAS) przejął od Głównego Inspektora Transportu Drogowego (GITD) pobór opłaty elektronicznej za przejazd po drogach krajowych i opłaty za przejazd płatnymi odcinkami autostrad, a także utrzymanie, eksploatowanie i rozwijanie elektronicznego systemu poboru opłat. W ramach realizacji tych zdań został stworzony system e-TOLL.
Pierwszy etap
W pierwszym etapie do korzystania z systemu e-TOLL zobowiązani zostali użytkownicy pojazdów samochodowych lub zespołów pojazdów o dopuszczalnej masie całkowitej powyżej 3,5 tony, a także użytkownicy autobusów niezależnie od dopuszczalnej masy całkowitej, który porusza się po sieci dróg płatnych. Wśród pojazdów tych mogą się znaleźć samochody osobowe poruszające się wraz z przyczepą, jeśli łączna dopuszczalna masa całkowita takiego zestawu przekracza 3,5 tony.
Drugi etap
Wpływy z poboru opłaty elektronicznej zasilają Krajowy Fundusz Drogowy, z którego finansowana jest budowa i utrzymanie dróg krajowych. Wysokość opłaty elektronicznej uzależniona jest od kategorii pojazdu, rodzaju drogi i klasy emisji spalin.
Technologia.
System e-TOLL został stworzony w oparciu o technologię pozycjonowania satelitarnego (GNSS). Dane geolokalizacyjne przesyłane są do systemu w celu naliczenia należnej opłaty za zrealizowany przejazd odcinkami dróg płatnych. System e-TOLL zastąpił oparty na technologii radiowej (DSRC) system viaTOLL.
Do przekazywania danych geolokalizacyjnych, użytkownicy systemu e-TOLL mogą wybrać:
Za pośrednictwem aplikacji mobilnej oraz urządzeń OBU i ZSL możliwe jest przesyłanie danych lokalizacyjnych do rejestru zgłoszeń SENT. W ramach systemu e-TOLL użytkownicy będą mogli korzystać z Europejskiej Usługi Opłaty Elektronicznej (EETS).
Do systemu można rejestrować się online (np. na stronie internetowej systemu e-TOLL, przez e-urząd skarbowy), osobiście w punkcie obsługi klienta e-TOLL a także za pośrednictwem wybranego operatora kart flotowych oferującego takie usługi.

</doc>
<doc id="5085746" url="https://pl.wikipedia.org/wiki?curid=5085746" title="Wage Rudolf Soepratman">
Wage Rudolf Soepratman

Wage Rudolf Soepratman (ur. 1903, zm. 1938) – indonezyjski kompozytor. Twórca melodii i słów indonezyjskiego hymnu narodowego – "Indonesia Raya".
Pośmiertnie, w 1971 r., został uhonorowany tytułem Bohatera Narodowego Indonezji.

</doc>
<doc id="5085747" url="https://pl.wikipedia.org/wiki?curid=5085747" title="Wage Rudolf Supratman">
Wage Rudolf Supratman



</doc>
<doc id="5085748" url="https://pl.wikipedia.org/wiki?curid=5085748" title="Władysław Szewczyk">
Władysław Szewczyk

Władysław Szewczyk (ur. 16 listopada 1939) – polski duchowny katolicki, filozof, psycholog i familiolog, założyciel tarnowskiej Poradni Specjalistycznej Arka i Telefonu Zaufania.
Życiorys.
Pochodzi z parafii Narodzenia NMP w Dobrkowie k. Pilzna. Wstąpił do Wyższego Seminarium Duchownego w Tarnowie, a po ukończeniu studiów teologicznych przyjął święcenia kapłańskie 29 czerwca 1963 roku z rąk abpa Jerzego Ablewicza. Po święceniach pracował jako wikariusz w parafii Nowy Wiśnicz. W 1964 roku został skierowany na studia z psychologii na Katolickim Uniwersytecie w Belgii. Po odmowie przez władze państwowe wydania paszportu, został następnie skierowany na studia z psychologii i filozofii teoretycznej na KUL (1965–1970), tam też odbył studium doktoranckie. Doktorat ze specjalizacją z zakresu psychologii klinicznej i osobowości obronił w 1975 roku. Ponadto odbył studia uzupełniające w 1988 roku w zakresie „pastoral counseling” na Catholic University of America w Waszyngtonie.
W latach 1970–1974 podjął obowiązki prefekta, a w latach 1974–1980 ojca duchownego w Wyższym Seminarium Duchownym w Tarnowie. Był wykładowcą psychologii, filozofii człowieka oraz psychologii pastoralnej w WSD w Tarnowie (1970-2015), WSD Redemptorystów w Tuchowie (1984–2000), WSD w Rzeszowie (1993–2012). W latach 1991–2014 pracował jako adiunkt na Uniwersytecie Kardynała Stefana Wyszyńskiego w Warszawie - Łomiankach w Instytucie Nauk o Rodzinie. Przez kilka lat był też wykładowcą w Seminarium Duchownym w Gródku na Ukrainie.
Założył dwuletnie Studium Rodziny i kręgi wspólnoty rodzin powstałe na bazie Studium Rodziny oraz wakacyjnych oaz rodzinnych. Opracował materiały dla Duszpasterstwa Rodzin powstałych pod inspiracją adhortacji "Familiaris consortio", między innymi dwa „podręczniki” dla narzeczonych. Pełnił funkcję diecezjalnego duszpasterza rodzin (1980–1992), kierownika Sekretariatu IV Synodu Diecezji Tarnowskiej (1980–1985) oraz członka Komisji Episkopatu Polski ds. Rodzin, Polskiego Towarzystwa Psychologicznego, Polskiego Towarzystwa Pomocy Telefonicznej i Polskiego Towarzystwa Familiologicznego. W 1981 roku założył Poradnię Specjalistyczną Arka i Telefon Zaufania w Tarnowie. Dla potrzeb terapii małżonków zagrożonych kryzysem opracował nowatorski model „pięciu kroków” terapii. Natomiast dla potrzeb polskich rodzin, które wyemigrowały na pobyt stały, ks. Szewczyk opracował program szkoleniowy pt. „Pomagam sobie – Pomagam Innym” kształcący liderów, doradców rodzinnych pracujących w strukturach polonijnych. W latach 2007–2015 prowadził szkolenia przygotowujące świeckich do pracy pomocowej w poradniach przy polskich parafiach w Niemczech, Anglii i na Białorusi. Jest autorem programu tych szkoleń.
W 1992 roku otrzymał godność Kapelana Jego Świątobliwości.
Odznaczenia.
W 2021 roku został odznaczony przez Prezydenta Polski Krzyżem Kawalerskim Orderu Odrodzenia Polski za wybitne zasługi w pracy naukowo-badawczej i dydaktycznej, za osiągnięcia w pracy duszpasterskiej. W 2007 otrzymał Złoty Krzyż Zasługi.

</doc>
<doc id="5085751" url="https://pl.wikipedia.org/wiki?curid=5085751" title="Erkan Baş">
Erkan Baş

Erkan Baş (ur. 14 lipca 1979 w Berlin) – turecki polityk, nauczyciel akademicki, przewodniczący Partii Pracujących Turcji (TİP), deputowany do Wielkiego Zgromadzenia Narodowego Turcji z ramienia tej partii.
Życiorys.
Urodził się 14 lipca 1979 w Berlinie (RFN) w rodzinie boszniackich imigrantów pochodzących z Jugosławii, gdzie nosili nazwisko Jusovic. Jego ojciec był robotnikiem, który wyjechał w 1974 do Niemiec, a jego matka była gospodynią domową, która przez pewien czas była pracownicą tekstylną.
Erkan Baş chodził do szkoły podstawowej i średniej w Stambule, tam również ukończył studia pierwszego stopnia na Wydziale Literatury Uniwersytetu Stambulskiego. Przez pewien czas pracował jako gościnny wykładowca na Wydziale Nauk Humanistycznych i Społecznych Uniwersytetu Technicznego w Stambule. Został usunięty ze stanowiska przez administrację uczelni z powodu zaangażowania się w protest pracowników stołówki na uniwersytecie.
Kariera polityczna.
W młodym wieku został członkiem Socjalistycznej Partii Władzy (SİP), a następnie współuczestniczył przy jej przeorganizowaniu na Komunistyczną Partię Turcji (TKP). Działał w oddziale stambulskim, gdzie pełnił rolę sekretarza prowincji Stambuł, był członkiem Biura Organizacji i Komitetu Centralnego. Przemawiał w czasie protestów na placu Taksim z 1 maja 2008. Brał także udział w akcji studenckiej przeciwko obowiązkowemu hidżabowi w Ankarze.
W 2014 wewnątrz TKP doszło do konfliku frakcji, w związku z czym jedna z nich – do której należał Baş – odłączyła się i założyła Ludową Komunistyczną Partię Turcji (HTKP). Erkan Baş został wybrany na jej przewodniczącego. W 2017 HTKP przekształcono w Partię Pracujących Turcji, w której Erkan Baş dalej pełnił rolę przewodniczącego.
Podczas wyborów powszechnych w Turcji w 2018 startował do parlamentu z listy wyborczej Ludowej Partii Demokratycznej (HDP), w których uzyskał mandat w okręgu stambulskim.

</doc>
<doc id="5085754" url="https://pl.wikipedia.org/wiki?curid=5085754" title="Totju Mładenow">
Totju Mładenow

Totju Mładenow Mładenow, bułg. Тотю Младенов Младенов (ur. 19 czerwca 1964 we Wracy) – bułgarski polityk, inżynier, urzędnik państwowy i samorządowiec, parlamentarzysta, w latach 2009–2013 minister pracy i polityki społecznej.
Życiorys.
Ukończył technikum budowlane w rodzinnej miejscowości, a następnie studia w wyższym instytucie architektury i budownictwa, na bazie którego powstał Uniwersytet Architektury, Budownictwa i Geodezji w Sofii (UASG). W 1990 uzyskał dyplom inżyniera ze specjalizacją w zakresie wodociągów i kanalizacji. Początkowo pracował jako projektant, od 1991 był etatowym pracownikiem organizacji związkowej KT „Podkrepa”. Był przewodniczącym rady regionalnej tej organizacji, później w strukturze centralnej pełnił funkcje sekretarza do spraw polityki informacyjnej oraz sekretarza do spraw polityki społecznej. W 2002 powołany na dyrektora Agencji Wykonawczej Generalnej Inspekcji Pracy.
Zaangażował się w działalność polityczną w ramach partii GERB. W 2007 z jej rekomendacji wybrany na burmistrza obwodu Wraca. W lipcu 2009 objął urząd ministra pracy i polityki społecznej w rządzie Bojka Borisowa. Funkcję tę pełnił do marca 2013. W latach 2013–2014 był posłem do Zgromadzenia Narodowego 42. kadencji. W 2014 mianowany doradcą premiera Bojka Borisowa.

</doc>
<doc id="5085762" url="https://pl.wikipedia.org/wiki?curid=5085762" title="Akademia Nauk i Sztuk Republiki Serbskiej">
Akademia Nauk i Sztuk Republiki Serbskiej

Akademia Nauk i Sztuk Republiki Serbskiej (serb. Академија наука и умјетности Републике Српске; zapis zlatynizowany "Akademija nauka i umjetnosti Republike Srpske," w skrócie ANURS) – państwowa instytucja naukowa, działająca w Republice Serbskiej (część składowa Bośni i Hercegowiny), jako placówka skupiająca najwybitniejszych uczonych, pracujących w tej części kraju. Siedziba Akademii mieści się w Banja Luce. Od 2009 roku jest ona członkiem International Science Council.
Została utworzona na zebraniu założycielskim, które odbyło się w dniu 11 października 1996 roku w hotelu Bistrica na stokach Jahoriny. Posiada cztery wydziały: Wydział Nauk Społecznych, Wydział Literatury i Sztuki, Wydział Nauk Przyrodniczych, Matematycznych i Technicznych, oraz Wydział Nauk Medycznych. Na terenie Akademii działają następujące instytuty badawcze: Instytut Badań Społecznych, Instytut Historii, Instytut Języka i Literatury Serbskiej, oraz Instytut Nauk Przyrodniczych i Technicznych. Pierwszym prezesem placówki został Petar Mandić, jego zastępcą był Slavko Leovac, a sekretarzem generalnym Vojin Komadina.
Prezesi Akademii Nauk i Sztuk Republiki Serbskiej.
Na przestrzeni lat Prezesami Akademii byli:
Członkowie.
Członkami Akademii są między innymi:

</doc>
<doc id="5085763" url="https://pl.wikipedia.org/wiki?curid=5085763" title="Harc (harcerstwo)">
Harc (harcerstwo)

Harc – czynność wykonywana przez harcerza w celu sprawdzenia swoich umiejętności, trwająca maksymalnie 24 godziny, stanowi duszę harcerskiego życia.
Harce ma poziomie młodzika/ochotniczki.
Do przykładowych harców na poziomie młodzika/ochotniczki zaliczamy:
Harce ma poziomie wędrowniczym.
Do przykładowych harców na poziomie wędrowniczym zaliczamy:
Harce ma poziomie Harcerza Rzeczypospolitej.
Do przykładowych harców na poziomie Harcerza Rzeczypospolitej zaliczamy:
Harce dla zastępu zastępowych.
Harce miejskie.
Do przykładowych harców miejskich zaliczamy:
Harce leśne.
Do przykładowych harców leśnych zaliczamy:
Harc, a wyczyn.
Poniżej przedstawiono kryteria odróżniające harc od wyczynu:
Harc, a gra harcerska.
Choć harc i gra harcerska w wielu aspektach wykazują wiele cech wspólnych, nie są tym samym. Podstawową różnicą jest to, że nieodłącznym elementem gry harcerskiej jest współzawodnictwo, które w harcu nie występuje. 

</doc>
<doc id="5085770" url="https://pl.wikipedia.org/wiki?curid=5085770" title="Étienne de Courcelles">
Étienne de Courcelles

Étienne de Courcelles, łac. "Stephanus Curcellaeus" (ur. 2 maja 1586 w Genewie, zm. 22 maja 1659 w Amsterdamie) – był pastorem kalwińskim, po 1640 pastorem remonstranckim, który doprowadził do rozkwitu seminarium duchowne swojego wyznania. Przyjaciel Karetzjusza, propagował jego nauczanie w Niderlandach.
Pochodzenie i edukacja.
Pochodził z protestanckiej rodziny z Pikardii (podobnie jak Jan Kalwin), która przeniosła się do kalwińskiej Genewy. Po śmierci ojca zaopiekował się nim krewny i profesor teologii na Uniwersytecie w Genewie, Charles Perrot. Greki nauczał go sam Teodor Beza. Po ukończeniu studiów w 1609 roku chciał dalej się kształcić u Jakuba Arminiusza, ale przed samym wyjazdem do Lejdy, tamten zmarł.
Pastor kalwiński we Francji.
De Courcelles wyjechał wtedy do Francji, gdzie podjął pracę jako pastor kalwiński w Fontainebleau. Był nadwornym kapelanem i pastorem który był przy śmieci Luizy de Coligny. Po jej śmierci został pastorem kalwińskim w Amiens. Gdy odmówił podpisania się pod kanonami z Dort, które przyjął francuski kościół reformowany, został zawieszony, ale synod w Charenton w 1623 roku przywrócił go to urzędu. Przeniósł się wtedy do Vitry, gdzie był pastorem do 1634 roku
Duchowny i teolog remonstrancki.
Znany z niechęci do rygorystycznego pojmowania predestynacji i sympatii remonstranckich (ich zwolenniczką była Luzia de Coligny) w 1634 roku zrezygnował z funkcji pastora i przeniósł się do Republiki Zjednoczonych Prowincji. Tutaj 14 października 1636 wstąpił do parafii remonstranckiej w Amsterdamie. Początkowo pracował w drukarni, ale jego erudycja sprawiła, że bractwo remonstranckie w 1643 mianowało go profesorem historii w amsterdamskim seminarium remonstranckim. W 1643 roku po śmierci Simona Episcopiusa został profesorem teologii, co ostatecznie potwierdzono w 1649.
Osobisty przyjaciel Kartezjusza, którego nauczanie propagował w Niderlandach, sam przełożył na łacinę i wydał w Amsterdamie jego „Rozprawę o metodzie” w 1656 roku. Doprowadził seminarium remonstranckie do rozkwitu, kontynuując linię teologiczną Episcopiusa, prowadząc wyznanie w kierunku liberalnego, niedogmatycznego kalwinizmu. W 1653 roku rada miejska Amsterdamu w uznaniu jego erudycji nadała mu honorowe obywatelstwo miejskie.
W ostatnim roku przed śmiercią zaprzestał wykładów. Jego działa wydał w 1675 roku po łacinie Filip van Limborch, a na niderlandzki przetłumaczył je i wydał w 1678 roku jego następca na funkcji profesora teologii, Arnoldus Poelenburg.
Rodzina.
Był dwukrotnie żonaty, z pierwszego małżeństwa miał dwójkę dzieci:

</doc>
<doc id="5085777" url="https://pl.wikipedia.org/wiki?curid=5085777" title="Wanda Umińska">
Wanda Umińska

Wanda Bronisława Umińska z Wolskich (ur. 5 listopada 1841 w Jabłonicy, zm. 30 kwietnia 1926 w Warszawie) – działaczka oświatowa i kobieca związana z grupą Entuzjastek, uczestniczka powstania styczniowego.
Życiorys.
Urodziła się w patriotycznej rodzinie. Była córką dzierżawcy majątków ziemskich, a potem zawiadowcy stacji kolejowej Fortunata Saryusz Wolskiego herbu Jelita (1801–1848) i Izabeli z Kaniewskich (1809–1856). Brat dziadka ze strony ojca, Hipolit Wolski (1790–1836) był żołnierzem armii Księstwa Warszawskiego i uczestniczył w wyprawie Napoleona I na Moskwę. Ojciec, kawaler krzyża Orderu Virtuti Militari i jego brat Aleksander uczestniczyli w powstaniu listopadowym. Także matka uczestniczyła po 1848 zaangażowana była w akcji pomocy dla więźniów politycznych i zesłańców. Miała trzy starsze siostry: Pelagię (1834–1895), żonę Franciszka Ludwika Bratkowskiego (ur. 1832), Józefę (ur. 1837) żonę Wincentego Anastazego Kozłowskiego (ur. 1831), Jadwigę (1840–1905), odważną kurierkę Rządu Narodowego w czasie Powstania Styczniowego, kanoniczkę oraz brata Mieczysława (1844–1904), właściciela fabryki maszyn rolniczych w Lublinie.
Po zdobyciu wykształcenia domowego ukończyła pensję prowadzoną przez Paulinę Krakowową w Warszawie, a następnie szkołę sióstr Sakramentek w Warszawie (1855–1857). W roku 1858 poślubiła absolwenta Akademii Sztuk Pięknych w Warszawie i urzędnika Komisji Rządowej Przychodów i Skarbu – Józefa Umińskiego. W mieszkaniu Umińskich w Warszawie odbywały się zebrania kółek konspiracyjnych, w których brała czynny udział. Wkrótce działalność konspiracyjna i pomocowa stała się sensem jej życia. Współpracowała początkowo z Kazimierą Ziemięcką, potem została aktywną członkinią tzw. Piątek organizowanych przez Sewerynę Duchińską. W ich ramach zbierała datki pieniężne i organizowały pomoc materialną dla więźniów Cytadeli Warszawskiej, uczestniczyła także w akcji pomocy na rzecz zesłańców na Syberii. Jak pisze Maria Bruchnalska "w pracy tej wykazywała wyjątkową gorliwość i ofiarność. Potrafiła w bardzo sprytny sposób dotrzeć do żandarmów i strażników więziennych, urzędników i oficerów rosyjskich". Zetknęła się wówczas z Narcyzą Żmichowską i innymi Entuzjastkami włączając się aktywnie w przygotowania do powstania. Wspierała walczących, pomagała potrzebującym, krzewiła ideę walki o niepodległość. W tym czasie nieszczęśliwie kochał się w niej Adolf Dygasiński, który łudził się, że zrezygnuje dla niego z małżeństwa. Jak napisała w swej biografii Umińskiej Dioniza Wawrzykowska-Wierciochowa, że były to dla jej bohaterki: "lata nie tylko skrywanego szczęścia, ale zarazem i wielkiej rozterki duchowej. Wanda znalazła się w trójkącie, z którego nie umiała i nie mogła znaleźć wyjścia. Musiała przecież liczyć się z panującymi wówczas normami obyczajowymi, z własną sytuacją materialną, no i nade wszystko z ówczesną pozycją socjalną kobiety w ogóle""." Po wybuchu powstania została kurierką Rządu Narodowego. Jeździła z rozkazami z Warszawy na Lubelszczyznę, pomagała w transporcie broni i ukrywającym się powstańcom, przechowywała dokumenty Rządu. Wzięła także udział w walce zbrojnej w oddziale „Lelewela” (Marcina Borelowskiego).
Po upadku powstania zaangażowała się w prace Głównej Rady Opiekuńczej, organizując opiekę nad rodzinami uwięzionych powstańców. Na jesieni 1864 roku została po raz pierwszy aresztowana i osadzona w Janowie Ordynackim, dokąd pojechała ratować uwięzionego krewnego. W tym czasie pogorszyła się także sytuacja materialna Umińskich, gdyż jej mąż został w 1867 zwolniony z zajmowanej posady w Komisji Rządowej i dopiero po kilku latach udało mu się zatrudnić na stałe w Towarzystwie Ubezpieczeń od Ognia. Sama Wanda prowadziła wówczas gospodę ludową na Starym Mieście w Warszawie, a następnie sklep z wyrobami ludowymi. Prowadziła także prace oświatowe wśród ludu warszawskiego na Nowym Mieście, oraz wśród chłopów w pow. puławskim. W latach 1875–1878 prowadziła klub zwany „Szopką” w którym spotykali się rzemieślnicy z inteligencją. Jak zapisał w swych wspomnieniach socjalista Józef Dąbrowski – b"yła to pierwsza postać domu ludowego w stolicy i ośrodek długoletniej, solidnej pracy oświatowej". Drugim miejscem spotkań było mieszkanie Umińskiej, w którym m.in. dyskutowano o formach i sposobach pracy nad uobywatelnieniem ludności wiejskiej, metodach dotarcia do środowisk wiejskich. Uczestniczyli w nich m.in. Mieczysław Brzeziński, Władysław Grabiński, Bolesław Hirszfeld oraz artyści malarze: Józef Chełmoński, Stanisław Witkiewicz, Adam Chmielowski, a także lekarze, Adam Chełmoński, Edward Zieliński. Jej postawę tak scharakteryzował działacz ruchu ludowego i oświatowego – Zygmunt Nowicki, pisząc, że "nie pracowała dla tego lub innego prądu politycznego. W każdym, z kim się stykała, pragnęła widzieć dobrego patriotę umiejącego szanować w sobie godność ludzką i obywatelską""." W 1882 była wraz z Mieczysławem Brzezińskim współzałożycielką Koła Oświaty Ludowej. Od 1883 zaangażowała się w prace Kobiecego Koła Oświaty Ludowej, współpracując m.in. z Marią Konopnicką, Faustyną Morzycką, Jadwigą Jahołtowską, Władysławą Weyhert-Szymanowską, Jadwigą Dziubińską. Działała wówczas również w ochronkach i czytelniach Warszawskiego Towarzystwa Dobroczynności. Wraz z byłym powstańcem Szymonem Wójcikiem kolportowała nielegalną "bibułę" po wsiach pow. puławskiego oraz egzemplarze wydawanego przez Konrada Prószyńskiego „Promyka” – Elementarza Ściennego. Jak napisał w 1925 roku Kazimierz Król: "co lato wyjeżdżała na jakąś wieś polską, np. w okolice Puław, Janowa Lubelskiego, na Podlasie, w Łowickie czy Opoczyńskie, gdzie przez osobiste, niesłychanie umiejętnie prowadzone rozmowy z gospodarzami tępiła analfabetyzm narodowy i społeczny, a potem szło zwalczanie analfabetyzmu książkowego. Przełamując pospolity w takich razach brak ufności i bierną ociężałość, budziła u chłopów chęć do oświaty i do postępu we wszelkich jego dodatnich postaciach. A że czyniła to wszystko z niezmiernym darem wychowawczym, z nieporównaną słodyczą, prostotą i serdecznością, zjednywała sobie od razu cześć i miłość licznych zastępów ludu, krajowi zaś przysparzała zdrowych duchem obywateli". Śmierć męża w 1899 zmusiła ją ponownie do podjęcia pracy zarobkowej – w latach 1900–1920 pracowała na stanowisku inspektorki Towarzystwa Kolonii Letnich dla Dzieci współpracując z Jadwigą Pawińską. W 1904 ofiarowała chatę i kilka morgów ziemi na rzecz szkoły rolniczej w Wymysłowie pod Nałęczowem. Podczas rewolucji 1905–1907 zorganizowała koło kobiece pomagające więźniom politycznym. Współpracowała wówczas z obrońcą w procesach politycznych Stanisławem Patkiem. Od lat 70. XIX wieku podejmowała również działania na rzecz ulżenia losu więźniarkom-kryminalistkom.
W okresie międzywojennym zaangażowana była w działalność organizacji kombatanckich, szczególnie w powstałym w 1916 w Warszawie – Stowarzyszeniu Wzajemnej Pomocy Uczestników Powstania 1863 r. W 1924 znalazła się na (czwartej) liście weteranów powstania styczniowego jako jedna z 5 kobiet (oprócz niej na listę wpisano Niceforę Kalicką, Gryzeldę Malinowską, Lucynę Żukowską i Michalinę Kwiatkowską)
Zmarła w Warszawie. Jej pogrzeb 6 maja 1926 przekształcił się w wielką manifestację patriotyczną. Uczestniczyli w nim weterani powstania 1863 roku, przedstawiciele organizacji społecznych oraz chłopi przybyli z Lubelskiego, Łowickiego i Łomżyńskiego. Pochowana została na cmentarzu Powązkowskim (kwatera 79-6-19). Pomnik na jej grobie ufundowany ze składek chłopów autorstwa Aleksandra Borawskiego został postawiony w 1928.

</doc>
<doc id="5085780" url="https://pl.wikipedia.org/wiki?curid=5085780" title="Drugi rząd Clémenta Mouamby">
Drugi rząd Clémenta Mouamby

Drugi rząd Clémenta Mouamby – Rada Ministrów Republiki Konga, pod kierownictwem premiera Clémenta Mouamby, powołana przez prezydenta Denisa Sassou-Nguesso dekretem nr 2017-371 z dnia 21 sierpnia 2017 i zaprzysiężona dzień później. Składał się z premiera, wicepremiera, sekretarza stanu, 31 ministrów i pełnomocnika premiera ds. decentralizacji.
5 maja 2021 roku, niecały miesiąc po zaprzysiężeniu Denisa Sassou-Nguesso na kolejną kadencję na stanowisku prezydenta, Clément Mouamba i jego rząd podali się do dymisji. 12 maja 2021 roku premierem Konga został Anatole Collinet Makosso. 15 maja został powołany nowy rząd.
Zmiany w rządzie.
16 marca 2020 roku Fidèle Dimou został odwołany ze stanowiska ministra transportu, lotnictwa cywilnego i marynarki handlowej, a jego resort został połączony z ministerstwem planowania, statystyki i integracji regionalnej.

</doc>
<doc id="5085782" url="https://pl.wikipedia.org/wiki?curid=5085782" title="Lyon Open 2020 (kobiety)">
Lyon Open 2020 (kobiety)



</doc>
<doc id="5085785" url="https://pl.wikipedia.org/wiki?curid=5085785" title="Parafia św. Stanisława w Pobikrach">
Parafia św. Stanisława w Pobikrach



</doc>
<doc id="5085787" url="https://pl.wikipedia.org/wiki?curid=5085787" title="Lyon Open 2021">
Lyon Open 2021



</doc>
<doc id="5085794" url="https://pl.wikipedia.org/wiki?curid=5085794" title="Lyon Open 2021 (mężczyźni)">
Lyon Open 2021 (mężczyźni)

Lyon Open 2021, właśc. Open Parc d’Auvergne-Rhone-Alpes-Lyon 2021 – tenisowy turniej ATP kategorii ATP Tour 250 w sezonie 2021 z cyklu Lyon Open rozgrywany w dniach 17–23 maja 2021 roku w Lyonie na kortach ceglanych o puli nagród wynoszącej 481 270 euro.

</doc>
<doc id="5085796" url="https://pl.wikipedia.org/wiki?curid=5085796" title="Free European Song Contest 2021">
Free European Song Contest 2021

2. Free European Song Contest odbył się 15 maja 2021 w Lanxess Arena w Kolonii. Organizatorem wydarzenia był kanał ProSieben oraz firma produkcyjna Raab TV.
Wydarzenie obejrzeć można było na kanale ProSieben oraz na platformie streamingowej Joyn. Po raz drugi z rzędu prowadzącymi zostali Steven Gätjen i Conchita Wurst.
Przebieg konkursu.
Po raz drugi z rzędu program prowadzili: niemiecki prezenter telewizyjny Steven Gätjen i austriacka drag queen Conchita Wurst, zwyciężczyni 59. Konkursu Piosenki Eurowizji (2014).
Kraje uczestniczące.
W konkursie zadebiutowały Anglia, Belgia, Francja, Grecja, Słowenia i Szkocja. Z udziału zrezygnowały Bułgaria, Dania, Izrael, Kazachstan, Księżyc i Wielka Brytania (która została zastąpiona przez Anglię i Szkocję). W konkursie wzięło udział 16 krajów.

</doc>
<doc id="5085799" url="https://pl.wikipedia.org/wiki?curid=5085799" title="Asen Wasilew">
Asen Wasilew

Asen Waskow Wasilew, (ur. 9 września 1977 w Chaskowie) – bułgarski menedżer i ekonomista, w 2013 minister gospodarki, energetyki i turystyki, w 2021 minister finansów, w latach 2021–2022 wicepremier i minister finansów.
Życiorys.
Ukończył studia z zarządzania w biznesie na w ramach Harvard Business School, kształcił się też w zakresie prawa i na kursie MBA w Harvard Law School (bez uzyskania dyplomu). Od 1999 do 2004 pracował w firmie konsultingowej Monitor Group. Później był współzałożycielem i dyrektorem przedsiębiorstwa Everbread, działającego w branży biletów lotniczych. Został także wykładowcą Uniwersytetu Sofijskiego oraz założycielem centrum badań nad konkurencją. Doradzał Komisji Europejskiej w sprawach polityki transportowej, należał do rady doradczej przy prezydencie Bułgarii.
Od marca do maja 2013 był ministrem gospodarki, energetyki i turystyki w technicznym rządzie Marina Rajkowa. W maju 2021 powołany na urząd ministra finansów w przejściowym gabinecie Stefana Janewa. Sprawował go do września 2021, nie wchodząc w skład utworzonego wówczas kolejnego rządu tymczasowego i deklarując podjęcie działalności politycznej. Wraz z Kiriłem Petkowem współtworzył następnie nowe ugrupowanie pod nazwą Kontynuujemy Zmianę. W wyborach z listopada 2021 ruch ten zajął pierwsze miejsce, wprowadzając 67 posłów do Zgromadzenia Narodowego 47. kadencji; jeden z mandatów przypadł byłemu ministrowi. W grudniu 2021 objął stanowiska wicepremiera ds. funduszy europejskich oraz ministra finansów w nowo utworzonym rządzie Kiriła Petkowa. Po upadku tego gabinetu w lipcu 2022 prezydent Rumen Radew powierzył mu misję sformowania nowego rządu, która zakończyła się niepowodzeniem. W sierpniu 2022 zakończył pełnienie funkcji rządowych.
W tym samym roku z powodzeniem ubiegał się o poselską reelekcję.

</doc>
<doc id="5085800" url="https://pl.wikipedia.org/wiki?curid=5085800" title="Sejm nadzwyczajny 1672">
Sejm nadzwyczajny 1672

Sejm nadzwyczajny 1672 – został zwołany 30 marca 1672 roku do Warszawy. Powtórny uniwersał został wydany 8 maja 1672 roku.
Sejmiki przedsejmowe w województwach odbyły się 27 kwietnia 1672 roku, a sejmiki powtórny dobrzyński 27 maja i powtórny wiszeński 25 maja 1672 roku. 
Marszałkiem sejmu obrano Michała Leona Sokolińskiego, pisarza wielkiego litewskiego. Obrady sejmu trwały od 18 maja do 30 czerwca 1672 roku. 
Sejm został zerwany przez Stanisława Ubysza. 4 lipca 1672 roku wydano uniwersał na sejmiki relacyjne.

</doc>
<doc id="5085801" url="https://pl.wikipedia.org/wiki?curid=5085801" title="Serbia Ladies Open 2021">
Serbia Ladies Open 2021

Serbia Ladies Open 2021 – tenisowy turniej WTA kategorii WTA 250 w sezonie 2021 z cyklu Serbia Ladies Open rozgrywany w dniach 16–22 maja 2021 roku w Belgradzie na kortach ceglanych o puli nagród wynoszącej 235 238 dolarów amerykańskich.

</doc>
<doc id="5085804" url="https://pl.wikipedia.org/wiki?curid=5085804" title="Atanas Pekanow">
Atanas Pekanow

Atanas Angełow Pekanow, (ur. 1991 w Atenach) – bułgarski ekonomista, w 2021 i od 2022 wicepremier ds. funduszy europejskich.
Życiorys.
Ukończył niemieckojęzyczną szkołę średnią w Sofii. Z wykształcenia ekonomista, absolwent Uniwersytetu Ekonomicznego w Wiedniu oraz University College London. Podjął studia doktoranckie na wiedeńskiej uczelni, specjalizując się w polityce fiskalnej i monetarnej. Był stypendystą Narodowego Banku Bułgarii oraz austriackiego towarzystwa ekonomicznego. Pracował m.in. w Europejskim Banku Centralnym oraz austriackim instytucie badań ekonomicznych. Zasiadł w radzie doradczej ds. rozwoju społecznego i ekonomicznego przy prezydencie Bułgarii Rumenie Radewie.
W maju 2021 powołany na urząd wicepremiera ds. funduszy europejskich w przejściowym gabinecie Stefana Janewa. Pozostał na tym stanowisku w utworzonym we wrześniu 2021 drugim technicznym rządzie tego samego premiera. Pełnił tę funkcję do grudnia tegoż roku. Ponownie objął tę funkcję w sierpniu 2022, dołączając do przejściowego gabinetu Gyłyba Donewa. Utrzymał to stanowisko również w utworzonym w lutym 2023 drugim technicznym gabinecie tego samego premiera.

</doc>
<doc id="5085806" url="https://pl.wikipedia.org/wiki?curid=5085806" title="Serbia Ladies Open">
Serbia Ladies Open

Serbia Ladies Open – żeński turniej tenisowy kategorii WTA 250 zaliczany do cyklu WTA Tour, rozgrywany na kortach ceglanych w Belgradzie w sezonie 2021.

</doc>
<doc id="5085808" url="https://pl.wikipedia.org/wiki?curid=5085808" title="Zdzisław Hejduk">
Zdzisław Hejduk

Zdzisław Hejduk (ur. 16 grudnia 1941 r. w Gajkowicach, zm. 4 listopada 2020 r. w Łodzi) – polski reżyser teatralny, dramatopisarz, współtwórca Teatru 77, animator i organizator życia kulturalnego, uczestnik oraz współtwórca wielu festiwali teatralnych w Polsce i za granicą.
Biografia.
Zdzisław Hejduk ukończył kierunek pedagogiczno-kulturalny na Uniwersytecie Łódzkim. Działalność teatralną rozpoczął w roku 1964, zakładając studencki teatr Retorta. Później był współtwórcą (wraz z Ryszardem Bigosińskim) studenckiego Teatru 77 (1969), który stał się jednym z najważniejszych teatrów alternatywnych w Polsce i poza granicami kraju. Przez szereg lat kierował najważniejszym przeglądem polskich teatrów studenckich – Łódzkimi Spotkaniami Teatralnymi.
Zdzisław Hejduk deklarował, że teatr traktuje jako formę zachowań obywatelskich – jego hasło „w stronę nie teatru” stanowiło wyróżnik działań grupy, powodowało, że poszczególne premiery nie były nazywane spektaklami, a wypowiedziami teatralnymi czy np. wernisażem teatralnym.
Wyrazem uznania dla dokonań kierowanego przez Hejduka teatru, były występy na terenie całej Polski, udział w wielu krajowych festiwalach i przeglądach (m.in. Łódzkich Spotkaniach Teatralnych, Festiwalu Małych Form w Szczecinie, Biennale Sztuki dla Dziecka w Poznaniu) oraz kilkadziesiąt tournée zagranicznych. Teatr 77 był zapraszany na najważniejsze ówcześnie europejskie festiwale teatralne (m.in. Nancy 1975, La Biennale di Venezia 1975, Międzynarodowy Festiwal Teatru Otwartego Wrocław 1973, 1978). Wejście działań Zdzisława Hejduka do obiegu sztuki europejskiej, w połączeniu z założeniem bycia aktywnym społecznie, doprowadziły (niedługo po realizacji polsko-szwedzkiego widowiska pt. "Skrzyżowanie" (1977)) do powołania w Mediolanie w 1977 roku IFIT ("pol." Międzynarodowej Federacji Teatrów Niezależnych).
Rok 1979 to także współorganizowanie przez Hejduka pierwszego festiwalu IFIT w Sztokholmie i zmiana statusu zespołu Teatru 77 na w pełni profesjonalny.
Od roku 1979 rozwijały się międzynarodowe autorskie projekty inspirowane przez Zdzisława Hejduka („Together – Labirynt świata i raj serca” (1983 Kopenhaga), „Droga do Delf” (1984–1996), „Chochoły” (1992 Edynburg, 1996 Weimar, 1997 Łódź), „Wypędzenie Szczurów z miasta” (Łódź, Praga 1991), „Don Kichot – wyprawa” (1999 w Gyulai); spektakl „Obsługiwałem angielskiego króla” Teatr 77 z 1992 r. (główna nagroda Festiwalu w Edynburgu, Fringe First's).
Spektakle Hejduka z lat 80. i 90. XX wieku to m.in.: „Tren weselny” 1982, „Coraz trudniej kochać” 1986, „Ja Feuerbach” 1991 (grany w różnych międzynarodowych obsadach).
W 1983 roku za realizację (wraz z czeskim teatrem „Divadlo na provázku” – obecnie Divadlo Husa na provázku) spektaklu „Labirynt świata i raj serca”, będący odniesieniem do konferencji jałtańskiej, Hejdukowi odebrano paszport. Funkcjonariusze PRL nachodzili go w pracy, usiłowano także kilka razy zamknąć cały teatr, a jego twórcę wielokrotnie przesłuchiwała Służba Bezpieczeństwa.
Aktywność Hejduka i społeczności artystów, która go otaczała poza granicami kraju, stały się przyczyną przekształcenia Teatru 77 w 1991 roku w polskie centrum The European Movement, organizacji działającej na rzecz zbliżenia europejskiego. Od tej pory teatr Hejduka funkcjonował pod nazwą Ośrodek Ruchu Europejskiego Teatr 77.
Zdzisław Hejduk był także inicjatorem czterech edycji festiwali Podróż po Łódzkiej Ziemi obiecanej (od 1998 r.) z udziałem wielu grup polskich i zagranicznych, a także z prezentacją autorskich spektakli Hejduka. Realizował się również jako autor scenariuszy teatralnych i tłumacz; wydał "Głosy z szuflady" (2014) i tom wspomnień "Moja podróż z Teatrem 77" (2007).
W roku 2004 ciężka choroba wyłączyła Zdzisława Hejduka z działalności artystycznej.
W 2012 roku Teatr Logos wystawił sztukę Zdzisława Hejduka „Sen Fortynbrasa” według wiersza Zbigniewa Herberta.
W 2017 roku podczas inauguracji sezonu artystycznego 2017/2018 w Łodzi, Zdzisław Hejduk otrzymał nagrodę dla jednego z najbardziej zasłużonych dla kultury, wręczaną w Centrum Dialogu im. Marka Edelmana. 
Zmarł w wieku 79 lat.

</doc>
<doc id="5085820" url="https://pl.wikipedia.org/wiki?curid=5085820" title="Rałowce (rejon głębocki)">
Rałowce (rejon głębocki)

Rałowce – dawna wieś. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Koroby.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 96 osób, wszystkie były wyznania rzymskokatolickiego i zadeklarowały polską przynależność narodową. Było tu 19 budynków mieszkalnych. W 1931 w 19 domach zamieszkiwało 86 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5085821" url="https://pl.wikipedia.org/wiki?curid=5085821" title="Emilia-Romagna Open 2021 (kobiety)">
Emilia-Romagna Open 2021 (kobiety)

Emilia-Romagna Open 2021 – tenisowy turniej WTA kategorii WTA 250 w sezonie 2021 z cyklu Emilia-Romagna Open rozgrywany w dniach 16–22 maja 2021 roku w Parmie na kortach ceglanych o puli nagród wynoszącej 189 708 euro.

</doc>
<doc id="5085823" url="https://pl.wikipedia.org/wiki?curid=5085823" title="Emilia-Romagna Open">
Emilia-Romagna Open

Emilia-Romagna Open – kobiecy turniej tenisowy kategorii WTA 250 zaliczany do cyklu WTA Tour i męski turniej kategorii ATP Tour 250 zaliczany do cyklu ATP Tour, rozgrywany na kortach ceglanych w Parmie w sezonie 2021.

</doc>
<doc id="5085829" url="https://pl.wikipedia.org/wiki?curid=5085829" title="Ramżyno 1">
Ramżyno 1

Ramżyno 1 (, "Ramżyna 1"; , "Ramżyno 1") – wieś na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów wieś w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie, od 1929 w gminie Porpliszcze.
Według Powszechnego Spisu Ludności z 1921 roku zamieszkiwały tu 64 osoby, 1 była wyznania rzymskokatolickiego, 63 prawosławnego. Jednocześnie wszyscy mieszkańcy zadeklarowali białoruska przynależność narodową. Było tu 10 budynków mieszkalnych. W 1931 w 12 domach zamieszkiwało 75 osób.
Wierni należeli do parafii rzymskokatolickiej w Zaszcześlu i prawosławnej w Sorokach. Miejscowość podlegała pod Sąd Grodzki w Dokszycach i Okręgowy w Wilnie; właściwy urząd pocztowy mieścił się w m. Porpliszcze.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5085830" url="https://pl.wikipedia.org/wiki?curid=5085830" title="Łasztownia-Port">
Łasztownia-Port

Łasztownia-Port – dawne osiedle administracyjne Szczecina, należące do dzielnicy Śródmieście. Istniało w latach 1955–1976. Według danych z 6 grudnia 1960 r. osiedle zamieszkiwało 2668 osób.
W 1990 r. przywrócono zlikwidowany w 1976 r. podział miasta na cztery dzielnice. Powołano wówczas nowe osiedle o nazwie Międzyodrze-Wyspa Pucka, które weszło w skład dzielnicy Śródmieście jako jedno z 10 osiedli.

</doc>
<doc id="5085831" url="https://pl.wikipedia.org/wiki?curid=5085831" title="Zurich Hauptbahnhof">
Zurich Hauptbahnhof



</doc>
<doc id="5085832" url="https://pl.wikipedia.org/wiki?curid=5085832" title="Zuerich Hauptbahnhof">
Zuerich Hauptbahnhof



</doc>
<doc id="5085833" url="https://pl.wikipedia.org/wiki?curid=5085833" title="Grabowo (Szczecin, 1955–1976)">
Grabowo (Szczecin, 1955–1976)

Grabowo – dawne osiedle administracyjne Szczecina, należące do dzielnicy Śródmieście. Istniało w latach 1955–1976. Według danych z 6 grudnia 1960 r. osiedle zamieszkiwało 11 038 osób.
W 1990 r. przywrócono zlikwidowany w 1976 r. podział miasta na cztery dzielnice. Powołano wówczas nowe osiedle o nazwie Drzetowo-Grabowo, które weszło w skład dzielnicy Śródmieście jako jedno z 10 osiedli.

</doc>
<doc id="5085834" url="https://pl.wikipedia.org/wiki?curid=5085834" title="Alfred Kiss">
Alfred Kiss

Alfred Kiss, także Alfred Kiß (ur. 10 września 1904 w Łodzi, zm. 25 kwietnia 1945 na Helu) – fotograf pochodzenia niemieckiego, zasłynął dokumentowaniem na swoich fotografiach dziejów Łodzi w trakcie II wojny światowej.
Życiorys.
Był synem Hermanna Kissa (urodzonego w Łodzi) i Emmy Grenig (Grühning). Uczył się w Niemieckim Gimnazjum Reformowanym w Łodzi, po którym zaczął pracę w fabryce Ludwika Grohmana. Następnie ukończył szkołę zawodową w Mönchengladbach, dzięki której mógł zostać mistrzem przędzalnikiem. Jednocześnie jego pasją była fotografia. Początkowo fotografował przede wszystkim obiekty i miejsca związane z Niemcami i niemiecką kulturą, m.in. cmentarze z I wojny światowej. W 1935 roku uczestniczył w spotkaniu VDA ( ) w Königsbergu. Wraz z fotografem Waldemarem Rhode utworzył archiwum fotograficzne, które miało na celu rejestrować obecność Niemców w Polsce, o nazwie Archiv Ostlandbild.
Do 1938 roku mieszkał przy ul. Dzikiej 41 w Łodzi na Bałutach, później wyjechał z rodziną do Chemnitz by powrócić do Łodzi po wybuchu wojny i zamieszkać przy Adolf Hitlerstrasse 145 (dziś ul. Piotrkowska 145). Wtedy założył własne studio fotograficzne Fotoarchiv Ostlandbild, w ramach którego gromadził zdjęcia Łodzi i okolic, a także fotografował Łódź i jej mieszkańców. Pod okupacją niemiecką tematami przewodnimi jego zdjęć niekiedy byli nazistowscy notable, w tym m.in. Artur Greiser, a także Adolf Hitler. Był również m.in. autorem zdjęć zniszczenia łódzkich synagog, a w 1940 roku fotografował tworzenie Litzmannstadt Ghetto. Swoje zdjęcia publikował na łamach „Litzmannstadtter Zeitung”. W 1943 roku trafił do armii, z którą był na froncie wschodnim, m.in. w Kownie.
Miał żonę Martę, z którą miał 3 synów: Hansa, Fryderyka i Guenthera.

</doc>
<doc id="5085835" url="https://pl.wikipedia.org/wiki?curid=5085835" title="Alexandru Ioan Cuza (gmina)">
Alexandru Ioan Cuza (gmina)

Alexandru Ioan Cuza – gmina w Rumunii, w okręgu Jassy. Obejmuje miejscowości Alexandru Ioan Cuza, Kogălniceni, Șcheia i Volintirești. W 2011 roku liczyła 2912 mieszkańców.

</doc>
<doc id="5085837" url="https://pl.wikipedia.org/wiki?curid=5085837" title="Stefan Konstantinow">
Stefan Konstantinow

Stefan Konstantinow Konstantinow, bułg. Стефан Константинов Константинов (ur. 2 stycznia 1966 w Sofii) − bułgarski lekarz, w latach 2010–2012 minister zdrowia.
Życiorys.
Ukończył szkołę średnią w Kiustendile, a w 1989 studia medyczne na uczelni przekształconej później w Uniwersytet Medyczny w Sofii. Uzyskał specjalizację w zakresie ginekologii i położnictwa, a w 2012 magisterium w zakresie zdrowia publicznego na macierzystej uczelni. Pracował w szpitalu w Kiustendile, w latach 1996–2002 był lekarzem w Tunezji. Powrócił następnie do szpitala w Kiustendile, w latach 2009–2010 był członkiem rady dyrektorów tej placówki. Działacz Bułgarskiego Związku Lekarskiego, w latach 2008–2009 pełnił funkcję przewodniczącego oddziału regionalnego, a następnie do 2010 wiceprezesa krajowych struktur organizacji.
W październiku 2010 objął urząd ministra zdrowia w rządzie Bojka Borisowa. Zrezygnował ze stanowiska w marcu 2012. Później do 2016 zatrudniony w szpitalu uniwersyteckim „Majczin Dom” w Sofii. W 2017 został dyrektorem uniwersyteckiego specjalistycznego szpitala onkologicznego w Sofii.

</doc>
<doc id="5085839" url="https://pl.wikipedia.org/wiki?curid=5085839" title="Alexandru Ioan Cuza (okręg Jassy)">
Alexandru Ioan Cuza (okręg Jassy)

Alexandru Ioan Cuza – wieś w Rumunii, w okręgu Jassy, w gminie Alexandru Ioan Cuza. W 2011 roku liczyła 841 mieszkańców.

</doc>
<doc id="5085841" url="https://pl.wikipedia.org/wiki?curid=5085841" title="Władysław Gurbiel">
Władysław Gurbiel

Władysław Gurbiel (ur. 2 kwietnia 1888 w Krakowie, zm. 10 czerwca 1960 tamże) – major kawalerii Wojska Polskiego.
Życiorys.
Urodził się 2 kwietnia 1888 w Krakowie. 
16 sierpnia 1914 jako urzędnik bankowy wstąpił do Legionów Polskich. Służył w Szpitalu Koni LP i 6 Pułku Piechoty. 6 kwietnia 1917 został wymieniony jako uprawniony do odznaczenia Krzyżem Wojskowym Karola. W lipcu 1917, po kryzysie przysięgowym, wstąpił do Polskiego Korpusu Posiłkowego i został przydzielony do 2 Pułku Ułanów. W lutym 1918, po bitwie pod Rarańczą, został internowany w Synowódzku.
18 marca 1919 jako podoficer byłych Legionów Polskich, pełniący służbę w 2 Pułku Szwoleżerów, został mianowany z dniem 1 marca 1919 podporucznikiem kawalerii. 7 maja 1919 został przeniesiony do 6 Pułku Ułanów. 15 września 1919 został przydzielony do Głównego Kwatermistrzostwa Naczelnego Dowództwa Wojska Polskiego. 
Po zakończeniu działań wojennych kontynuował służbę w 6 puł. w Stanisławowie. 3 maja 1922 został zweryfikowany w stopniu rotmistrza ze starszeństwem z 1 czerwca 1919 i 180. lokatą w korpusie oficerów jazdy (od 1924 – kawalerii), a 27 stycznia 1930 mianowany majorem ze starszeństwem z 1 stycznia 1930 i 4. lokatą w korpusie oficerów kawalerii. W marcu tego roku został wyznaczony w macierzystym pułku na stanowisko kwatermistrza. W marcu 1934 został zwolniony z zajmowanego stanowiska i oddany do dyspozycji dowódcy Okręgu Korpusu Nr VI, a z dniem 30 czerwca tego roku przeniesiony w stan spoczynku.
Zmarł 10 czerwca 1960 w Krakowie. Został pochowany w grobie rodzinnym na Cmentarzu Salwatorskim (sektor SC4-1-14).

</doc>
<doc id="5085842" url="https://pl.wikipedia.org/wiki?curid=5085842" title="Kogălniceni">
Kogălniceni

Kogălniceni – wieś w Rumunii, w okręgu Jassy, w gminie Alexandru Ioan Cuza. W 2011 roku liczyła 369 mieszkańców.

</doc>
<doc id="5085843" url="https://pl.wikipedia.org/wiki?curid=5085843" title="Șcheia (gmina Alexandru Ioan Cuza)">
Șcheia (gmina Alexandru Ioan Cuza)

Șcheia – wieś w Rumunii, w okręgu Jassy, w gminie Alexandru Ioan Cuza. W 2011 roku liczyła 1267 mieszkańców.

</doc>
<doc id="5085845" url="https://pl.wikipedia.org/wiki?curid=5085845" title="Volintirești">
Volintirești

Volintirești – wieś w Rumunii, w okręgu Jassy, w gminie Alexandru Ioan Cuza. W 2011 roku liczyła 435 mieszkańców.

</doc>
<doc id="5085846" url="https://pl.wikipedia.org/wiki?curid=5085846" title="Andrieșeni (gmina)">
Andrieșeni (gmina)

Andrieșeni – gmina w Rumunii, w okręgu Jassy. Obejmuje miejscowości Andrieșeni, Buhăeni, Drăgănești, Fântânele, Glăvănești, Iepureni i Spineni. W 2011 roku liczyła 4117 mieszkańców.

</doc>
<doc id="5085847" url="https://pl.wikipedia.org/wiki?curid=5085847" title="Andrieșeni (okręg Jassy)">
Andrieșeni (okręg Jassy)

Andrieșeni – wieś w Rumunii, w okręgu Jassy, w gminie Andrieșeni. W 2011 roku liczyła 1633 mieszkańców.

</doc>
<doc id="5085849" url="https://pl.wikipedia.org/wiki?curid=5085849" title="Boris Rakitski">
Boris Rakitski

Boris Wasiljewicz Rakitski (; ur. 26 czerwca 1936 w Nowosybirsku, zm. 20 listopada 2021) – radziecki i rosyjski ekonomista, doktor nauk ekonomicznych, profesor ekonomii politycznej (od 1984), uhonorowany tytułem „Zasłużony Działacz Nauki RFSRR”.

</doc>
<doc id="5085850" url="https://pl.wikipedia.org/wiki?curid=5085850" title="Buhăeni">
Buhăeni

Buhăeni – wieś w Rumunii, w okręgu Jassy, w gminie Andrieșeni. W 2011 roku liczyła 526 mieszkańców.

</doc>
<doc id="5085851" url="https://pl.wikipedia.org/wiki?curid=5085851" title="Drăgănești (okręg Jassy)">
Drăgănești (okręg Jassy)

Drăgănești – wieś w Rumunii, w okręgu Jassy, w gminie Andrieșeni. W 2011 roku liczyła 182 mieszkańców.

</doc>
<doc id="5085852" url="https://pl.wikipedia.org/wiki?curid=5085852" title="Sejm 1626">
Sejm 1626



</doc>
<doc id="5085857" url="https://pl.wikipedia.org/wiki?curid=5085857" title="Ludwik Schweikert">
Ludwik Schweikert

Ludwik Schweikert (ur. 10 kwietnia 1863 w Pabianicach, zm. 22 listopada 1916 w Moskwie) – chemik i fabrykant z Pabianic.
Był synem Fryderyka Wilhelma Schweikerta i Amalii z Hampelów. Jego żoną była Tonia Kreske (1867–1928), córka Adolfa i Manii Kruschów. Mieli razem 3 synów: Georga (ur. 1891), Ludwika (ur. 1896) i Kurta (ur. 1898).
Kształcił się w Wyższej Szkole Rzemieślniczej w Łodzi, po której ukończeniu rozpoczął studia na Politechnice w Zurychu, gdzie studiował chemię. Następnie odbywał praktyki za granicą. W 1889 r. odkupił fabrykę suchej destylacji drewna liściastego w Kamińsku i przeniósł ją do Pabianic, zakładając w nich przedsiębiorstwo z właścicielem zakładów graficznych w Łodzi Robertem Resigerem, o nazwie Fabryka Farb Anilinowych i Produktów Chemicznych Schweikert i Resiger. Spółka przeszła reorganizację i zmiany właścicielskie w 1896 r. Wtedy Resingera zastąpił Emanuel Fröhlich. W 1899 r. Schweikert, E. Frölich i H. Georg założyli spółkę o nazwie „Pabianickie Towarzystwo Akcyjne Przemysłu Chemicznego”, której został dyrektorem. W 1905 r. fabryka zatrudniała 175 robotników, a kapitał zakładowy firmy wynosił 750 000 rubli. W 1906 r. współorganizował Niemiecką Partię Liberalno-Konstytucyjną w Łodzi. Jako jej działacz, dążył do wprowadzenia nauczania języka niemieckiego w szkołach, dla mniejszości niemieckiej. W 1908 r. był współinicjatorem powstania w Łodzi Niemieckiego Gimnazjum Reformowanego, w którym objął urząd wiceprezydenta kuratorium. W latach 1911–1912 był prezesem i komendantem Straży Ogniowej w Pabianicach. Ponadto był członkiem Pabianickiego Towarzystwa Śpiewaczego oraz Rady pabianickiego Towarzystwa Wzajemnego Kredytu, a od 1914 r. pełnił urząd ławnika miejskiego w Pabianicach. Zmarł w 1916 r. na atak serca w Moskwie. Spoczywa na cmentarzu ewangelickim w Pabianicach.

</doc>
<doc id="5085859" url="https://pl.wikipedia.org/wiki?curid=5085859" title="Arena Nova">
Arena Nova

Arena Nova – hala widowiskowo-sportowa w Wiener Neustadt, w Austrii. Została otwarta 24 listopada 1995 roku. Może pomieścić 6500 widzów.
Budowa hali rozpoczęła się 1 marca 1995 roku i zakończyła pod koniec października tego samego roku. Obiekt powstał w pobliżu lotniska Wiener Neustadt/Ost. Otwarcia areny dokonał 24 listopada 1995 roku starosta krajowy Dolnej Austrii Erwin Pröll. Jedną z pierwszych imprez, jakie gościł obiekt, były XII Mistrzostwa Świata w piłce ręcznej kobiet, które odbyły się w grudniu 1995 roku. W Arena Nova rozegrano część spotkań, w tym także finał tych zawodów. Obiekt przystosowany jest do goszczenia wielu rodzajów imprez sportowych i pozasportowych, m.in. koncertów, wystaw, targów czy konferencji. W ciągu kilku lat od otwarcia obok hali dobudowano kilka mniejszych, połączonych z nią obiektów. W 1999 roku hala była jedną z aren XXI Mistrzostw Europy w siatkówce. W 2010 roku w hali rozegrano część spotkań IX Mistrzostw Europy w piłce ręcznej. W latach 2018–2019 obok hali wybudowano również stadion piłkarski Wiener Neustadt Arena.

</doc>
<doc id="5085869" url="https://pl.wikipedia.org/wiki?curid=5085869" title="Rusaki (sielsowiet Obrub)">
Rusaki (sielsowiet Obrub)

Rusaki – dawna wieś i majątek. Tereny, na których leżały, znajdują się obecnie na Białorusi, w obwodzie witebskim, w rejonie głębockim, w sielsowiecie Obrub. Wieś leżała nad rzeką Łastowicą.
Historia.
W czasach zaborów wieś w gminie Głębokie, w powiecie dzisieńskim, w guberni wileńskiej Imperium Rosyjskiego, własność Jarkowskich.
W latach 1921–1945 wieś i majątek leżały w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W czasie okupacji niemieckiej mieszkająca we wsi rodzina Paszkowskich udzieliła pomocy Żydom Miriam Levin, Morrisowi Levin, Leyi Leybovna z d. Levin, Genii Cichanowska z d. Levin. W 1995 roku Instytut Jad Waszem podjął decyzję o przyznaniu Eleonorze Paszkowskiej i Genowefie Jankowskiej z d. Paszkowskiej tytułu Sprawiedliwych wśród Narodów Świata

</doc>
<doc id="5085872" url="https://pl.wikipedia.org/wiki?curid=5085872" title="Wołokowskoje">
Wołokowskoje



</doc>
<doc id="5085875" url="https://pl.wikipedia.org/wiki?curid=5085875" title="Paulo Mendo">
Paulo Mendo

Adalberto Paulo da Fonseca Mendo (ur. 3 października 1932 w Lizbonie) – portugalski lekarz i polityk, deputowany, w latach 1993–1995 minister zdrowia.
Życiorys.
W trakcie studiów działał w opozycyjnej organizacji Movimento de Unidade Democrática, za co został zatrzymany przez funkcjonariuszy policji politycznej PIDE. Był aresztowany przez dwa i pół miesiąca. Ukończył studia medyczne w Porto, specjalizował się w zakresie neurologii i neuroradiologii. Od 1959 pracował w szpitalu uniwersyteckim CHU de São João w Porto, później m.in. praktykował jako lekarz w Maroku. Po przemianach politycznych powrócił do aktywności publicznej. W latach 1976–1977 i 1981–1983 pełnił funkcję sekretarza stanu do spraw zdrowia w portugalskich rządach. Gościnnie wykładał na Uniwersytecie w Porto. Pracował ja instytucie nauk biomedycznych ICBAS (w latach 1984–1988 jako przewodniczący rady dyrektorów) oraz w szpitalu Hospital de Santo António (w latach 1987–1993 jako dyrektor tej placówki).
W latach 1993–1995 zajmował stanowisko ministra zdrowia w trzecim gabinecie Aníbala Cavaco Silvy. Następnie z ramienia Partii Socjaldemokratycznej sprawował mandat posła do Zgromadzenia Republiki VII kadencji. W 2000 przeszedł na emeryturę.

</doc>
<doc id="5085876" url="https://pl.wikipedia.org/wiki?curid=5085876" title="Stare schronisko PTT na Hali Gąsienicowej">
Stare schronisko PTT na Hali Gąsienicowej

Stare schronisko PTT na Hali Gąsienicowej – zwyczajowa nazwa, jaką po wybudowaniu „Murowańca” określano nieistniejące obecnie schronisko turystyczne Polskiego Towarzystwa Tatrzańskiego usytuowane na Rówienkach Stawiańskich – w północnej części Hali Gąsienicowej w Tatrach Zachodnich.
Historia.
Hala Gąsienicowa była licznie odwiedzana przez turystów już w ostatnich latach XIX wieku, jednak początkowo poza szałasem przewodnika Macieja Sieczki brak było na niej jakiejkolwiek przeznaczonej dla wędrowców infrastruktury. W grudniu 1890 roku Towarzystwo Tatrzańskie (TT) zakupiło od jednego ze współwłaścicieli, Jana Chyca (lub Hyca) z Zakopanego, dziesiątą część hali. Na parceli znajdowały się dwie szopy pasterskie, spośród których jedną już w kolejnym roku zaadaptowano na tymczasowy schron o wymiarach 5 × 4 m, a następnie przeniesiono w inne miejsce.
W 1894 roku w bezpośrednie sąsiedztwo schronu przeniesiono także i drugą szopę, w której urządzono kuchnię i pomieszczenie dla dzierżawcy (dotąd bowiem budynek pozostawał niezagospodarowany). Do izby głównego obiektu wstawiono łóżka z pościelą i najistotniejsze sprzęty. Gospodarza upoważniono do sprzedaży turystom podstawowych artykułów spożywczych. Dwa lata później schronisko poszerzono, dobudowując drugą izbę (5,60 × 4 m). W 1897 roku wstawiono kolejne trzy łóżka, zwiększając liczbę miejsc noclegowych do siedmiu. Schronisko otwarte było wówczas co do zasady wyłącznie w sezonie letnim (od połowy czerwca do połowy września).
W roku 1905 roku dzierżawcą schroniska został miejscowy baca Jędrzej Bustrycki (właściwie Andrzej Kasprzak z Bustryku), który gospodarzył w obiekcie przez kolejnych 17 lat. Już na początku jego rządów schronisko wyposażono w dodatkowe stoły i ławy ustawione na ganku i przed budynkiem. W 1907 roku schronisko trafiło pod opiekę Zakopiańskiego Oddziału Narciarzy TT (późniejsza Sekcja Narciarska), który rozpoczęła jego remont. Od strony wschodniej wybudowano nowy ganek, prowadzono też dalsze naprawy i uzupełniano inwentarz. Pracami kierował Mariusz Zaruski. W okresie zimowym schronisko było zamykane na klucz, który można było pobrać w Zakopanem. Dodatkowo okiennice obito blachą, co miało chronić obiekt przed wandalami, którzy w poprzednich latach włamywali się do środka, zużywali opał i niszczyli wyposażenie. Mimo tego wczesną wiosną 1909 roku schronisko zostało ograbione, przypuszczalnie przez kłusowników. Przed rozpoczęciem właściwego sezonu inwentarz uzupełniono, przed budynkiem postawiono latarnię, zaś na szczycie zawieszono szyld Towarzystwa Tatrzańskiego.
Począwszy od 1910 roku władze TT mimo dużej popularności obiektu wśród coraz liczniejszych turystów nie planowały już większych inwestycji, jako że coraz bliższe wydawały się plany budowy dużego schroniska nad Czarnym Stawem Gąsienicowym. Dalsze ograniczenie nakładów finansowych TT wynikało także z wybuchu w 1914 roku wojny światowej. Faktu tego nie zmieniło, że już pierwszej wojennej zimy nieznani sprawcy kilkakrotnie włamywali się do wnętrza schroniska. Mimo doraźnych napraw skala zniszczeń dokonanych przez maruderów i rosyjskich jeńców zatrudnionych w Tatrach w latach 1917–1918 przy pracach leśnych spowodowała, że odpowiedzialny za utrzymanie obiektów górskich TT Walery Goetel w 1918 określił stan schroniska jako „rozpaczliwy”. Generalny remont wykonany po zakończeniu działań wojennych obejmował m.in. wymianę dachu na obu budynkach schroniska, wstawienie nowych płazów w ściany kuchni, a także wymianę powały i podłogi w głównym obiekcie.
W 1921 roku w pobliżu rozpoczęto budowę nowego schroniska Polskiego Towarzystwa Tatrzańskiego nazwanego później Murowańcem, co ostatecznie przesądziło los drewnianego obiektu jako co najwyżej budynku zapasowego. Wtedy też z prowadzenia starego schroniska zrezygnował Jędrzej Bustrycki, który kilkadziesiąt metrów dalej rozpoczął budowę własnej gospody, Betlejemki. Następnym gospodarzem schroniska PTT został Józef Gąsienica Tomków, który jednak dzierżawił obiekt tylko przez jeden sezon. Z uwagi na fakt, że starostwo nowotarskie nie chciało udzielić mu koncesji na prowadzenie wyszynku, postanowiono nie przedłużać z nim umowy, oddając obiekt w zarząd Oddziału Warszawskiego PTT i gospodarzy Murowańca. Ostatecznie nastąpiło to w czerwcu 1923 roku po przeprowadzeniu przymusowej eksmisji dawnego zarządcy.
Oddział Warszawski szybko przeprowadził modernizację schroniska, zwiększając liczbę miejsc noclegowych do 30. Wstawiono nowe tapczany, piece, a także połączono korytarzem główny budynek z kuchnią. Środki uzyskiwane z prowadzenia starego schroniska przeznaczano na budowę nowego. Po otwarciu Murowańca, co nastąpiło w 1925 roku, stary obiekt wykorzystywany był przede wszystkim podczas najwyższej frekwencji przekraczającej możliwości noclegowe schroniska. Licznie odwiedzała je także młodzież i studenci (z uwagi na niższe ceny), jak również doświadczeni taternicy przyzwyczajeni do surowych warunków i mniejszego tłoku.
Kolejny poważny remont przeprowadzono w roku 1928. Później, bo w roku 1939, stare schronisko (podobnie jak pobliską maleńką „Kurzą Łapkę”) PTT wynajęło Klubowi Wysokogórskiemu z przeznaczeniem na stworzenie tam szkoły taternictwa. Schronisko przetrwało II wojnę światową, w czasie której użytkowane było bardzo rzadko, jednak kilka miesięcy po jej zakończeniu zostało rozebrane.

</doc>
<doc id="5085878" url="https://pl.wikipedia.org/wiki?curid=5085878" title="Osiedle wiejskie wiazgińskie">
Osiedle wiejskie wiazgińskie



</doc>
<doc id="5085880" url="https://pl.wikipedia.org/wiki?curid=5085880" title="Katarzyna Gałązka">
Katarzyna Gałązka

Katarzyna Gałązka (ur. 11 stycznia 1997) – polska aktorka filmowa i telewizyjna.
Życiorys.
W 2020 roku ukończyła studia na Wydziale Aktorskim Akademii Teatralnej w Warszawie.

</doc>
<doc id="5085884" url="https://pl.wikipedia.org/wiki?curid=5085884" title="Kanał Czerniakowski">
Kanał Czerniakowski

Kanał Czerniakowski lub Kanał Główny „A” – rów wodny w Warszawie, w dzielnicach Mokotów i Śródmieście.
Położenie i charakterystyka.
Rów rozpoczyna swój bieg jako kanał otwarty w okolicy Jeziorka Czerniakowskiego, przy osiedlu Bernardyńska na warszawskim Mokotowie i kieruje się na zachód. Następnie skręca na północny zachód, przechodzi pod aleją Józefa Becka i łączy się z wodami Kanału Sieleckiego. Dalej płynie w kierunku północnym pomiędzy osiedlem Czerniakowska Wschodnia a Rodzinnymi Ogródkami Działkowymi „Czerniaków”, gdzie uchodzi do niego Kanał Siekierkowski. W rejonie ulicy Melomanów rów otwarty przechodzi w kanał kryty. Uchodzi do akwenu Portu Czerniakowskiego.
Przepływa przez obszary Miejskiego Systemu Informacji Czerniaków (dzielnica Mokotów) i Ujazdów (dzielnica Śródmieście). W jego zlewni, której powierzchnia wynosi 15,4 km², znajdują się także obszary należące do Wilanowa, i m.in. cieki: Kanał Siekierkowski, Rów Piaseczyński, Kanał Piaseczyński, Kanał „W” i Kanał Sielecki, a także zbiorniki wodne: Jeziorko Czerniakowskie, Morskie Oko, Promenada, Bernardyńska Woda, Fosa Obserwatorów, stawy w Łazienkach, Staw Ujazdowski, Fosa Wolicka, Jezioro Sieleckie, Arkadia, Staw pod Królikarnią, Staw pod Warszawianką, Sielanka oraz Łacha Siekierkowska. Rów odwadnia Czerniaków, Sadybę, Augustówkę, Siekierki i fragmenty Sielc. Punkt pomiarowo-kontrolny dla monitoringu jakości wód całej tej jednolitej części wód znajduje się na Kanale Piaseczyńskim. Kanał jest zaliczany do urządzeń melioracji podstawowych Warszawy.
Z kolei Mapa Podziału Hydrograficznego Polski (MPHP) pod nazwą "Kanał Główny „A”" i identyfikatorem 25954 przedstawia dłuższy ciek od jeziora Sielanka do ujścia do Wisły, łącznie z kanałem Portu Czerniakowskiego. Ciek ma ok. 7 km długości, a jego zlewnia jest w MPHP określana jako "Kanał Główny „A” (Kanał „W”, Kanał Siekierkowski, Kanał Portowy)". W planie gospodarowania wodami na obszarze dorzecza Wisły z 2011 jest wyznaczona jednolita część wód PLRW2000025954 (Kanał Główny A (Kanał W, Kanał Siekierkowski, Kanał Portowy)). W takim ujęciu powierzchnia całkowita zlewni wynosi 26,2498 km².
Historia.
Kanał zaprojektowano wraz z dopływem, Kanałem Siekierkowskim, w 1934 roku w Oddziale Wodno-Melioracyjnym na podstawie elaboratu Komisji Rewizyjnej Wodnej „O stosunkach wodnych Warszawy na nieskanalizo­wanych terenach po lewej stronie Wisły” z 1933. Jego celem miało być odwodnienie i osuszenie terenów ówcześnie podwarszawskich wsi Czerniaków i Siekierki, które miały być przeznaczone pod zabudowę willową. Budowa, którą realizował Wydział Techniczny Zarządu Miejskiego, zakończyła się przed 1937 rokiem.
W przeszłości Kanał Czerniakowski połączony był z Jeziorkiem Czerniakowskim i odprowadzał z niego wody. W późniejszym czasie stało się to niemożliwe ze względu na obniżenie wysokości lustra wody w zbiorniku. Było to spowodowane m.in. faktem, iż wody deszczowe zaczęto odprowadzać bezpośrednio do kanału z pominięciem jeziora. Kanał bywa przepełniony, w związku z tym w jego pobliżu, na terenie osiedla „Mokotów Park”, wybudowano zbiornik retencyjny.
Nazwa.
Istnieją rozbieżności, co do nazewnictwa kanału i jego odcinków. Niektóre źródła nazw: Kanał Czerniakowski i Kanał Główny „A” używają zamiennie. Państwowy rejestr nazw geograficznych Kanałem Czerniakowskim nazywa jedynie otwarty odcinek rowu. Inne źródła z kolei podają odwrotnie, że niezarurowana część cieku to Kanał Główny „A” (lub Rów A), a kryta to Kanał Czerniakowski. MPHP z kolei podaje, że Kanał Główny „A” obejmuje ciek od jeziora Sielanka, poprzez Jeziorko Czerniakowskie aż do ujścia Kanału Portowego do Wisły.
Parametry.
Łączna długość rowu wynosi 3368 m, w tym 1540 m w kanale krytym. Szerokość dna kanału otwartego to 0,8 m, a średnia głębokość wynosi 2,0 m. Nachylenie skarp to 1:1,5, a spadek 0,5‰, przepustowość 4,0 m³/s, a przepływ Q1 – 0,004 m³/s. Grubość warstwy wody przy swobodnym przepływie to 30–40 cm.
Kanał kryty ma przekrój zamknięty gruszkowy o wymiarach 1,38 × 0,8 m. Wydajność przepompowni w rurociągu, która jest uruchamiana przy wysokich stanach wody, wynosi 1,6 m³/s, a przepływ Q1 – 0,01 m³/s.
Przyroda.
Część biegu kanału znajduje się w otulinie rezerwatu przyrody Jeziorko Czerniakowskie oraz w granicach Warszawskiego Obszaru Chronionego Krajobrazu. Nad brzegami kanału stwierdzono występowanie bobrów.

</doc>
<doc id="5085886" url="https://pl.wikipedia.org/wiki?curid=5085886" title="Drenica (rzeka)">
Drenica (rzeka)



</doc>
<doc id="5085893" url="https://pl.wikipedia.org/wiki?curid=5085893" title="Duża jednostka przeliczeniowa">
Duża jednostka przeliczeniowa



</doc>
<doc id="5085895" url="https://pl.wikipedia.org/wiki?curid=5085895" title="Jan Joachim Kampenhausen">
Jan Joachim Kampenhausen

Jan Joachim (Jan Mikołaj) Kampenhausen (Campenhausen) herbu własnego (zm. w 1742 roku) – generał major wojsk koronnych od 1720 roku, podkomorzy parnawski w latach 1722-1731, pułkownik regimentu piechoty hetmańskiego w latach 1718-1742, komendant Kamieńca Podolskiego w latach 1737-1738.
Delegat i konsyliarz województwa pomorskiego w konfederacji dzikowskiej w 1734 roku.

</doc>
<doc id="5085898" url="https://pl.wikipedia.org/wiki?curid=5085898" title="Stojczo Kacarow">
Stojczo Kacarow

Stojczo Todorow Kacarow, (ur. 6 czerwca 1964 w Dupnicy) – bułgarski polityk i lekarz, deputowany Zgromadzenia Narodowego, w 2021 minister zdrowia.
Życiorys.
Ukończył szkołę średnią w rodzinnym mieście, a w 1990 studia na uczelni przekształconej później w Uniwersytet Medyczny w Sofii. Podjął praktykę w zawodzie lekarza, specjalizował się w chorobach wewnętrznych i zarządzaniu w służbie zdrowia. W 2004 uzyskał magisterium z prawa na Południowo-Zachodnim Uniwersytecie im. Neofita Riłskiego. Został członkiem władz instytucji medycznych. Był także wykładowcą zarządzania w służbie zdrowia, konsultantem bułgarskiego ombudsmana i założycielem centrum ochrony praw pacjenta.
Zaangażował się w lokalną politykę, od 1995 do 1996 przewodniczył radzie miejskiej Dupnicy. W 1997 i 2001 uzyskiwał mandat posła do Zgromadzenia Narodowego 38. i 39. kadencji z ramienia koalicyjnych Zjednoczonych Sił Demokratycznych. Od 1997 do 1999 był gubernatorem obwodu sofijskiego, zaś od 1999 do 2001 – wiceministrem zdrowia. W 2004 przeszedł do Demokratów na rzecz Silnej Bułgarii, zasiadał w zarządzie partii. W maju 2021 powołany na urząd ministra zdrowia w przejściowym gabinecie Stefana Janewa. Pozostał na tym stanowisku w utworzonym we wrześniu 2021 drugim technicznym rządzie tego samego premiera. Pełnił tę funkcję do grudnia tegoż roku.
Żonaty, ma jedno dziecko.

</doc>
<doc id="5085899" url="https://pl.wikipedia.org/wiki?curid=5085899" title="Kanał Główny „A”">
Kanał Główny „A”



</doc>
<doc id="5085905" url="https://pl.wikipedia.org/wiki?curid=5085905" title="Adrian Stankowski">
Adrian Stankowski

Adrian Stankowski (ur. 18 kwietnia 1966) – polski dziennikarz i publicysta specjalizujący się w tematyce politycznej.
Życiorys.
Studiował aktorstwo w PWST oraz prawo, jednak nie potwierdził ukończenia żadnego z tych kierunków. Według relacji Sławomira Matczaka studiował równolegle z Wojciechem Cejrowskim w Państwowej Wyższej Szkole Teatralnej im. Aleksandra Zelwerowicza w Warszawie przez rok, lecz został skreślony z listy studentów. W 1984 zagrał rolę epizodyczną w filmie "Godność" w reżyserii Romana Wionczka.
Był rzecznikiem prasowym Polskiej Partii Socjalistycznej. W 1989, jako student Wydziału Prawa i Administracji Uniwersytetu Warszawskiego był wspołredaktorem pisma „Młodzi idą”, wydanego przez struktury PPS w UW. Po kongresie zjednoczeniowym w 1990 zasiadał w Centralnym Komitecie Wykonawczym PPS. Związany jest z „Gazetą Polską Codziennie” oraz Telewizją Republika, gdzie prowadzi liczne programy. W 2019 został prowadzącym program „Studio prasowe” nadawany przez Polskie Radio 24. Jest redaktorem naczelnym portalu gpcodziennie.pl.
W 2021 był najczęściej pojawiającym się gościem w roli eksperta w głównym wydaniu „Wiadomości” w Telewizji Polskiej; jego komentarze pojawiły się 134 razy.
Życie prywatne.
W 2020 na Jasnej Górze zawarł związek małżeński z Dorotą Naruszewicz.

</doc>
<doc id="5085909" url="https://pl.wikipedia.org/wiki?curid=5085909" title="Maria Wojtyła-Świerzowska">
Maria Wojtyła-Świerzowska

Maria Wojtyła-Świerzowska (ur. w 1943 r. w Krakowie) – polonistka, językoznawczyni, slawistka, indoeuropeistka, profesor tytularny w zakresie nauk humanistycznych.
Praca badawcza i dydaktyczna.
Od czasów studiów na Wydziale Filologicznym Uniwersytetu Jagiellońskiego zajmuje się językoznawstwem w szerokim spektrum problemów: przede wszystkim językoznawstwem materiałowym diachronicznym (słowiańskim i indoeuropejskim), co wiąże się z długoletnią pracą w Instytucie Slawistyki Polskiej Akademii Nauk przy opracowywaniu "Słownika prasłowiańskiego" – słownika leksykalnych rekonstruktów z doby wspólnoty prasłowiańskiej, wydawanego pod redakcją Franciszka Sławskiego, t. I–VIII i n. (Ossolineum 1974–2001).
Dokonania naukowe koncentrują się głównie wokół językoznawstwa porównawczego słowiańskiego i indoeuropejskiego. Specjalizuje się w większych i mniejszych pracach o charakterze monograficznym – monografie słowotwórcze prasłowiańskie i monografie pewnych kręgów semantycznych, np. czasu, przestrzeni, prawa – pisanych z kognitywistycznego punktu widzenia, językowego obrazu świata, który się wyłania podczas badań etymologicznych – zawsze na płaszczyźnie porównawczej indoeuropejskiej.
Wiedza zgromadzona podczas pracy badawczej pozwoliła na prowadzenie zajęć dydaktycznych (od 1994 r. w Uniwersytecie Jana Kochanowskiego w Kielcach, a potem w Uniwersytecie Pedagogicznym w Krakowie, krótko też w Akademii Polonijnej w Częstochowie). Prowadziła zajęcia (wykłady, ćwiczenia, seminaria) slawistyczne i polonistyczne z elementami indoeuropeistycznymi.

</doc>
<doc id="5085922" url="https://pl.wikipedia.org/wiki?curid=5085922" title="Bitwa pod Dyneburgiem">
Bitwa pod Dyneburgiem



</doc>
<doc id="5085934" url="https://pl.wikipedia.org/wiki?curid=5085934" title="LRG 3-757">
LRG 3-757

LRG 3-757 – ogromna galaktyka eliptyczna położona w gwiazdozbiorze Lwa około 6,4 miliarda lat świetlnych od Ziemi. Odkryta została w 2007 roku przez międzynarodowy zespół naukowców przy pomocy przeglądów nieba SDSS.
Galaktyka ta jest w idealnym położeniu między dalszą galaktyką widoczną w tle a nami. Ogromna masa galaktyki sprawia, że działa ona jak soczewka grawitacyjna skupiając światło galaktyki zza niej w naszym kierunku. Sprawia to, że galaktyka w tle tworzy niemal pełny pierścień Einsteina, tworząc kształt przypominający podkowę.
LRG 3-757 jest zaliczana do typu galaktyk zwanymi LRG (), czyli jasnych, czerwonych galaktyk. Czerwona barwa w tego typu galaktykach bierze się z dużej ilości starych, czerwonych populacji gwiazdowych.

</doc>
<doc id="5085937" url="https://pl.wikipedia.org/wiki?curid=5085937" title="I Batalion Saperów im. Tadeusza Kościuszki 1 Pułku Inżynieryjnego (1918–1921)">
I Batalion Saperów im. Tadeusza Kościuszki 1 Pułku Inżynieryjnego (1918–1921)



</doc>
<doc id="5085940" url="https://pl.wikipedia.org/wiki?curid=5085940" title="Olha Kołkowa">
Olha Kołkowa

Olha Ołeksijiwna Kołkowa-Bajtaluk (ukr. Ольга Олексіївна Колкова-Байталюк; ros. Ольга Алексеевна Колкова-Байталюк, "Olga Aleksiejewna Kołkowa-Bajtaluk"; ur. 29 maja 1955 w Szumilinie) – radziecka wioślarka narodowości ukraińskiej, srebrna medalistka olimpijska z Montrealu (1976).
W 1976 roku wystąpiła na igrzyskach olimpijskich w Montrealu, podczas których wzięła udział w jednej konkurencji – rywalizacji ósemek ze sternikiem. Reprezentantki Związku Radzieckiego (w składzie: Lubow Tałałajewa, Nadieżda Roszczina, Klavdija Koženkova, Ołena Zubko, Olha Kołkowa, Nelli Tarakanowa, Nadija Rozhon, Olha Huzenko i Olha Puhowśka) zdobyły w tej konkurencji srebrny medal olimpijski, uzyskując w finale czas 3:36,17 i przegrywając jedynie z osadą z Niemieckiej Republiki Demokratycznej. W pierwszej rundzie uzyskały rezultat 3:00,19, dzięki czemu poprawiły ówczesny rekord olimpijski.
W 1976 roku została mistrzynią ZSRR w ósemkach. Za osiągnięcia sportowe wyróżniona została tytułem Mistrza Sportu ZSRR klasy międzynarodowej.

</doc>
<doc id="5085941" url="https://pl.wikipedia.org/wiki?curid=5085941" title="Olga Kołkowa">
Olga Kołkowa



</doc>
<doc id="5085942" url="https://pl.wikipedia.org/wiki?curid=5085942" title="Olha Kolkova">
Olha Kolkova



</doc>
<doc id="5085944" url="https://pl.wikipedia.org/wiki?curid=5085944" title="Urodziny Matyldy">
Urodziny Matyldy

Urodziny Matyldy – polski film obyczajowy z 1974 roku w reż. Jerzego Stefana Stawińskiego. 
Fabuła.
Tytułowa Matylda to atrakcyjna, młoda kobieta, silna i zarazem wrażliwa osobowość. Na co dzień pracuje jako zakładowy psycholog w fabryce słodyczy, jednak jej wrodzona chęć niesienia pomocy bliskim, powoduje, że w swojej pracy bardzo często wykracza poza ramy swoich zawodowych obowiązków. Jej trzydzieste urodziny stają się dla niej okazją do krytycznego spojrzenia na jej życie zawodowe i osobiste. 
Obsada aktorska.
i inni. 

</doc>
<doc id="5085946" url="https://pl.wikipedia.org/wiki?curid=5085946" title="Marek Bieberstein">
Marek Bieberstein

Marek Bieberstein (ur. 1884 w Tarnopolu, zm. 14 maja 1944 w KL Plaszow) – polski nauczyciel pochodzenia żydowskiego, przewodniczący krakowskiego Judenratu podczas okupacji niemieckiej. 
Życiorys.
Był bratem Aleksandra Biebersteina. Przed wojną był nauczycielem w Państwowej Szkole Powszechnej im. Jana Długosza w Krakowie. Po wybuchu II wojny światowej został wyznaczony przez niemieckie władze okupacyjne na pierwszego przewodniczącego Gminy Żydowskiej w Krakowie (Judenratu). Funkcję tę objął z rozkazu szefa administracji cywilnej gestapo. W getcie pełnił również funkcję członka Żydowskiej Samopomocy Społecznej. W maju 1941 został aresztowany i osadzony w więzieniu na 18 miesięcy pod zarzutem brania łapówek. Po likwidacji getta trafił do obozu koncentracyjnego w Plaszowie, gdzie został zamordowany zastrzykiem z fenolu. 

</doc>
<doc id="5085950" url="https://pl.wikipedia.org/wiki?curid=5085950" title="Grota Będkowicka">
Grota Będkowicka

Grota Będkowicka – schronisko w Dolinie Będkowskiej na Wyżynie Krakowsko-Częstochowskiej. Znajduje się w Będkowicach w województwie małopolskim, w powiecie krakowskim, w gminie Wielka Wieś.
Opis obiektu.
Schronisko znajduje się w górnej części orograficznie lewego zbocza Wąwozu Będkowickiego będącego lewym odgałęzieniem Doliny Będkowskiej. Jego duży otwór znajduje się 5 m powyżej dna wąwozu i jest widoczny ze szlaku turystycznego wiodącego tym wąwozem. Za otworem dno stromo wznosi się. Z lewej strony niewielkiej salki za otworem jest półka z ciasną, niedostępną szczeliną wychodzącą na zewnątrz. Z dna wystaje duży korzeń. 
Schronisko powstało w późnojurajskich wapieniach skalistych. Jest widne i suche. Na spągu znajduje się gruz wapienny i glina, które ze stromego dna wysypują się na zewnątrz. Wewnątrz są nacieki grzybkowe. Przed otworem rośnie grab i buk, w otworze schroniska rozwijają się mchy, porosty i paprocie. Ze zwierząt obserwowano muchówki, motyla paśnika jaskiniowca ("Triphosa dubitata"), kosarze, pająki i ślimaki. 
Schronisko znane od dawna i często odwiedzane. Po raz pierwszy opisał go J. Nowak w sierpniu 2011 r., on też wykonał jego plan.

</doc>
<doc id="5085955" url="https://pl.wikipedia.org/wiki?curid=5085955" title="Artur Rosenzweig">
Artur Rosenzweig

Artur Rosenzweig (zm. prawdopodobnie w 1943) – polski adwokat pochodzenia żydowskiego, przewodniczący Judenratu w getcie krakowskim. 
Życiorys.
Przed wojną był znanym krakowskim adwokatem. Po aresztowaniu Marka Biebersteina w 1941 roku został zmuszony przez niemieckie władze okupacyjne do objęcia funkcji przewodniczącego Judenratu w Krakowie. Za jego kadencji najważniejsze wydarzenia to przydział mieszkań w utworzonym niedawno getcie, organizacja pracy oraz organizacja pierwszego wysiedlenia Żydów do obozu zagłady w Bełżcu. 
Uważa się, że Artur Rosenzweig nie chciał pomagać w deportacji, za co został wysiedlony z całą rodziną. 4 czerwca 1942 odwołano go z funkcji przewodniczącego Judernatu i (wraz z rodziną) skierowano do transportu do obozu w Bełżcu. Na stanowisku przewodniczącego Judenratu zastąpił go Dawid Gutter.

</doc>
<doc id="5085962" url="https://pl.wikipedia.org/wiki?curid=5085962" title="Bayraktar TB2">
Bayraktar TB2

Bayraktar TB2 – bezzałogowy rozpoznawczo-bojowy aparat latający (Unmanned Combat Aerial Vehicle, UCAV), klasy MALE (Medium-Altitude Long-Endurance/statek powietrzny o średnim pułapie i dużej długotrwałości lotu), produkcji tureckiej firmy Baykar Makina.
Historia.
Geneza.
Na początku XXI wieku rozpoczął się gwałtowny rozwój technologii bezzałogowych statków powietrznych. Ich szerokie i efektywne wykorzystanie przez amerykańskie wojska w Afganistanie i Iraku przyczyniło się do rozpropagowania idei użycia bezzałogowych aparatów w działaniach rozpoznawczych, zwiadowczych oraz bojowych. Ich potencjał został dostrzeżony również w Turcji, mającej dobre stosunki w owym okresie ze Stanami Zjednoczonymi, oraz drugim krajem będącym pionierem w użyciu i produkcji bezzałogowych samolotów, Izraelem. Turcja od dziesięcioleci prowadzi walkę z bojownikami kurdyjskimi na górzystych obszarach swojego kraju. Wsparcie ze strony tanich w eksploatacji i prostych w użyciu bezzałogowych aparatów, których nadzorem można by objąć trudno dostępne rejony, w których ukrywali się i działali kurdyjscy peszmergowie, pozwoliłoby ograniczyć straty w ludziach oraz koszty tradycyjnych operacji poszukiwawczo-patrolowych realizowanych przy użyciu narażonych na pułapki i zasadzki tureckich żołnierzy. Kierując się taką strategią, Turcja podjęła decyzję o zakupie maszyn typu UAV. Pomimo dobrych kontaktów z ich wiodącymi wówczas producentami, Izraelem i Stanami Zjednoczonymi, realizacja zakupu napotkała trudności. Od czasu tureckiej inwazji na Cypr w 1974 roku sprzedaż broni do Turcji podlega ograniczeniom i restrykcjom. Pomimo to w 1993 roku Turcji udało się nabyć 22 egzemplarze rozpoznawczych GNAT-750. Tureccy żołnierze mieli wcześniejsze doświadczenia z GNAT-750, który był używany przez operatorów Centralnej Agencji Wywiadowczej do kontroli północnych obszarów Iraku. Zakupiono sześć standardowych GNAT-750 oraz szesnaście I-GNAT ER. Ich eksploatacja okazała się jednak dalece odbiegać od oczekiwań. Maszyny były awaryjne, surowy klimat wschodniej Turcji wielokrotnie uniemożliwiał podjęcie akcji przez wrażliwe na kaprysy pogody GNAT-750. Dodatkowo dostarczany materiał wideo był złej jakości. W 2006 roku Turcja skierowała się do Izraela - drugiego ze swoich ówczesnych sojuszników, dysponujących odpowiednią technologią. Zakupiono wówczas 10 aparatów rozpoznawczych IAI Heron. Niestety dla Turcji również one nie spełniły pokładanych w nich nadziei. Aparaty okazały się wysoce zawodne, a ich rzeczywiste parametry lotu odbiegały od tych deklarowanych przez producenta. Sytuacja była na tyle napięta, że turecki minister obrony Nurettin Canikli publicznie oskarżył przebywających w Turcji izraelskich serwisantów o celowe sabotowanie pracy i działań aparatów IAI Heron. W kolejnych latach relacje z Izraelem popsuły się na tyle, iż pozyskanie nowych aparatów z tego źródła stało się niemożliwe. Z drugiej strony również Stany Zjednoczone ze względu na utrzymanie swoich wiodących relacji z Izraelem nie były chętne, aby sprzedać Turcji MQ-1 Predator. W kręgu zainteresowań tureckich sił zbrojnych znalazł się również amerykański uderzeniowy MQ-9 Reaper, ale sprzedaż tego aparatu do Turcji została zablokowana przez administracje Baracka Obamy. Tym samym jedynym pewnym źródłem pozyskania nowego sprzętu pozostał rodzimy przemysł turecki.
Program.
W 2007 roku Podsekretariat Przemysłu Obronnego Turcji rozpoczął projekt Rozwoju Taktycznego Bezzałogowego Statku Powietrznego. Celem projektu była budowa aparatu klasy MALE, zdolnego do operowania w powietrzu przez 8 godzin i wyniesieniu na wysokość 6000 m użytecznego ładunku o masie rzędu 35 kg. Swój akces do programu zgłosiły dwie firmy. Vestel z projektem samolotu Karayel oraz Baykar Makina z maszyną oznaczoną jako Çaldıran. Baykar zaprojektował wolnonośny średniopłat ze skrzydłami o dużym wydłużeniu i stałym podwoziem z przednim podparciem. Maszynę zaprojektowano w układzie dwubelkowym. Na końcach obydwu belek znajdowały się pionowe stery kierunku, belki połączone były sterem wysokości. Samolot napędzany był komercyjnym silnikiem tłokowym ze śmigłem pchającym umieszczonym w tylnej części gondoli kadłubowej. 8 czerwca 2009 roku aparat po raz pierwszy wzniósł się w powietrze. Do prób w locie wybudowano dwa prototypy. Jeden z nich 30 września tego samego roku uległ katastrofie w wyniku błędu operatora kontrolującego wznoszenie samolotu. Pomimo katastrofy, 3 października 2009 roku maszyna została zaprezentowana oficjalnej delegacji wojska. Projekt Baykara zaprezentował całkowicie autonomiczny start, poprzedzony samodzielnym manewrem kołowania na pas startowy, lot po zaprogramowanej trasie i autonomiczne lądowanie. Próby i zaprojektowany system zostały ocenione na tyle pozytywnie, iż 6 stycznia 2010 roku Podsekretariat Przemysłu Obronnego podjął decyzję o rozpoczęciu negocjacji z producentem na temat przyszłego zakupu. Wstępne zamówienie obejmowało dwa zestawy. Pojedynczy zestaw składał się 6 aparatów latających i dwóch stacji kontroli naziemnej. Do podpisania umowy zakupu doszło dopiero dwa lata później, 20 grudnia 2011 roku.
Projekt.
Çaldıran był jedynie demonstratorem technologii i rozwiązań, mających znaleźć zastosowanie w docelowym aparacie. 6 stycznia 2012 roku oficjalnie rozpoczęto prace nad wersją oznaczoną jako Bayraktar Blok B, który ostatecznie miał się przerodzić w maszynę oznaczoną jako Bayraktar TB2 (Tactical Blok 2). Przekonstruowano usterzenie samolotu. Zachowując dwubelkową konstrukcję, usunięto statecznik poziomy, a opierające się swoimi podstawami o belki stateczniki pionowe połączono ze sobą górnymi krawędziami, tworząc usterzenie w układzie odwróconego V. Na szczycie usterzenia pionowego zainstalowana została kamera, pozwalająca na obserwacje przedniej półsfery. Zwiększono rozpiętość skrzydeł, a każdy z płatów ma po dwa podskrzydłowe punkty do podwieszania wyposażenia zewnętrznego lub uzbrojenia. Pozostawiono układ napędowy, w którym tłokowy silnik Rotax 912 iS napędza dwułopatowe śmigło pchające. Zmodyfikowano podwozie – podwozie główne pozostało stałe, ale przednie koło podczas lotu chowane jest do wnęki w kadłubie. Zmiana spowodowana była instalacją pod kadłubem wielosensorowej, stabilizowanej głowicy obserwacyjno-celowniczej Wescam CMX-15D. Chowana przednia goleń nie ogranicza pola obserwacji głowicy. W głowicy umieszczona jest kamera termowizyjna wysokiej rozdzielczości, pracująca w średnim zakresie podczerwieni, kamera światła dziennego HD z obiektywem zmiennoogniskowym, laser podświetlający cel, pełniący jednocześnie funkcję dalmierza, oraz kamera HD, pracująca w warunkach niskiego poziomu oświetlenia. TB2 posiada możliwość prowadzenia misji o charakterze ELINT oraz COMINT, przechwytywania transmisji komunikacyjnych. Tego typu zadania realizowane są przy użyciu rodzimej produkcji systemu rozpoznania elektronicznego BSI-101. Głównym elementem systemu jest odbiornik fal radiowych, działający w zakresie od 10 MHz do 6 GHz. Spektrum działania systemu umożliwia monitorowanie klasycznej komunikacji radiowej, jak również cywilnych sieci telefonii komórkowych. Wyposażenie dodatkowe, montowane na podskrzydłowych zaczepach, standardowo może mieć masę 55 kg. Jednak po zmniejszeniu ilości paliwa, konstrukcyjnie skrzydła są zdolne do udźwignięcia ładunku o masie 150 kg. 140-litrowy zbiornik Çaldırana w wersji TB2 powiększono do 300 litrów. Zaletą jest duża długotrwałość lotu – 27 godzin, aczkolwiek zasięg łączności radiowej, bez radiotranslacji, ogranicza promień działania do 150 km od stacji kierowania. Większy zasięg możliwy jest do uzyskania albo w trybie autonomicznym – lotu po zaprogramowanej trasie, albo przy przełączaniu się na różne stacje naprowadzania rozlokowane na trasie.
Użyta głowica obserwacyjna umożliwia wykrycie człowieka z odległości 10 km. Duże pojazdy wojskowe wielkości np. zestawów przeciwlotniczych krótkiego zasięgu Pancyr-S1 mogą być wykrywane w optymalnych warunkach z odległości ponad 20 km, przekraczającej zasięg skuteczny ich radarów i uzbrojenia.
Prototyp.
Ukończony prototyp aparatu, oznaczony jako PT-1, z rejestracją TC-ERB, wzniósł się do swojego dziewiczego lotu 3 maja 2014 roku. Miesiąc później, 14 czerwca, samolot wzniósł się na rekordową wysokość 8238 metrów, dokonał tego z pełnym obciążeniem. W dniach 5–6 sierpnia tego samego roku samolot pomyślnie przebył próbę długotrwałości lotu, utrzymując się w powietrzu przez 24 godziny i 34 minuty. Maszyna przebyła w tym czasie 4040 km, osiągając wysokość lotu 5486 metrów. W trakcie odbywających się w Turcji w dniach 25–28 września pokazów lotniczych Istanbul Airshow 2014 po raz pierwszy zaprezentowano TB2 publiczności. W kolejnym miesiącu, 17 listopada rozpoczęto próby ukończonego zestawu operacyjnego, składającego się z sześciu samolotów i dwóch stacji kontroli. Próby miał na celu zapoznanie się z parametrami systemu i jego kompatybilnością z wymaganiami zamawiających tureckich sił zbrojnych. Próby pomyślnie ukończono, a pierwszy zestaw został oficjalnie przekazany odbiorcy 22 listopada 2014 roku. Kolejny, tak samo skonfigurowany zestaw, trafił do tureckich sił zbrojnych 16 czerwca 2015 roku. Gotowość operacyjną osiągnęły w 2016 roku.
Pierwotnie TB2 był przeznaczony zgodnie z wymaganiami jedynie do celów rozpoznawczych, jednak wkrótce konstrukcję dostosowano do przenoszenia uzbrojenia. Według informacji producenta, do grudnia 2020 roku wyprodukowano 154 aparaty TB2. Cenę samego bezpilotowca (bez zestawu naprowadzania) szacuje się na 2 miliony dolarów USA.
Uzbrojenie.
Pierwsze dostarczone egzemplarze TB2 pozbawione były możliwości wykonywania zadań uderzeniowych. Tym niemniej, zamawiający oczekiwał możliwości wykonywania tego typu misji i już w 2015 roku przystosowano konstrukcję do przenoszenia uzbrojenia. Od 2017 roku TB2 są standardowo produkowane w wersji dostosowanej do przenoszenia uzbrojenia w postaci czterech bomb kierowanych. Udźwig uzbrojenia jest stosunkowo niewielki i wynosi 55 kg, a przy zmniejszonym zapasie paliwa 150 kg. Standardowym typem są szybujące bomby kierowane rodziny MAM (Mini Akıllı Mühimmat) produkowane przez firmę Roketsan, określane też jako minibomby z uwagi na małą masę. Cięższą wersją jest MAM-L (MAM-Lazer) o masie 22,5 kg – litera „L” oznacza sposób naprowadzania pocisku na odbite światło lasera. MAM-L wywodzi się z konstrukcji śmigłowcowych przeciwpancernych pocisków UMTAS. Podstawową modyfikacją było usunięcie rakietowego silnika napędzającego oryginalne UMTAS, dzięki temu zabiegowi pociski MAM są o połowę krótsze i lżejsze. Pozostawiono półaktywny system naprowadzania na odbitą od celu wiązkę lasera, niezdejmowalne i nieskładane powierzchnie sterowe i fragment korpusu kadłuba pocisku. MAM-L po zrzuceniu jest w stanie osiągnąć poruszający się cel znajdujący się w odległości do 8 km od nosiciela. Na większym dystansie wiązka lasera oświetlająca cel ulega zbyt dużemu rozproszeniu. Istnieje możliwość zwiększenia zasięgu poprzez instalację inercyjnego układu nawigacji, sprzężonego z systemem GPS. W takiej konfiguracji zasięg wzrasta do 14 km, jednakże użycie tego typu układu sterowania ograniczone jest do atakowania celów nieruchomych, o znanych wcześniej współrzędnych. Pociski MAM-L mogą być wyposażone wymiennie w głowicę odłamkowo-burzącą, termobaryczną, tandemową kumulacyjną o deklarowanej przebijalności 700 mm RHA.
4 marca 2021 roku przeprowadzono test nowej wersji pocisku MAM-L. Pocisk uderzył w oddalony o 16 km od punktu zrzutu cel morski. Nowością jest zasięg podświetlania celu, wynoszący 16 km wobec 8 km we wcześniejszym wariancie. Według niepotwierdzonych informacji, w takiej konfiguracji, pocisk może wykorzystywać również inercyjny system nawigacji, przy współudziale pozycjonowania GPS.
Drugą dedykowaną dla TB2 bombą szybującą jest MAM-C (MAM-Cirit). Pocisk, podobnie jak wersja MAM-L, naprowadzany jest półaktywnie laserowo. W odróżnieniu od wersji „L”, dysponuje tylko jednym typem głowicy uniwersalnej, zdolnej do przebicia 200 mm stali RHA o średniej twardości () i rażeniu odłamkami w promieniu 20 metrów. MAM-C jest również modyfikacją istniejącego wcześniej pocisku, 70 mm lekkiej, kierowanej rakiety Roketsan Cirit, oryginalnie przenoszonej przez znajdujące się na uzbrojeniu tureckiej armii śmigłowce szturmowe. I w tym przypadku usunięto napęd rakietowy, zmniejszając tym samym masę i długość pocisku. MAM-C waży 6,5 kg. TB2 może przenosić typowo dwie bomby MAM-L i dwie MAM-C, albo przy zmniejszonym zapasie paliwa, cztery MAM-L.
Nowo opracowanym szybującym pociskiem dedykowanym TB2 jest TÜBİTAK Bozok. Przy zasięgu lotu wynoszącym około 10 km, pocisk w pierwszej fazie lotu naprowadzany jest na cel przez bezwładnościowy system nawigacyjny. Po dotarciu nad cel pocisk kieruje się w jego stronę, przechwytując odbitą od celu wiązkę laserową. Pierwszy próbny zrzut amunicji BOZOK z pokładu TB2 odbył się 26 lipca 2018 roku. Aparat latający ma być zdolny po modyfikacji do przenoszenia sześciu pocisków tego typu. Bomba ma masę 16 kg i głowicę odłamkowo-burzącą detonowaną w powietrzu. Do połowy 2021 roku brak było potwierdzenia, czy uzyskała status operacyjny.
Służba.
Partia Pracujących Kurdystanu.
Tureckie TB2 zostały skierowane do walki z kurdyjskimi separatystami z Partii Pracujących Kurdystanu (PPK). Aparaty patrolują obszary aktywności separatystów, śledząc i atakując wybrane cele. W przeciwieństwie do wcześniej używanych bezpilotowców, umożliwiły przekazywanie wyników i ataki w czasie rzeczywistym. Używano ich bojowo przynajmniej od 22 czerwca 2016 roku, kiedy poinformowano o zlikwidowaniu grupy „terrorystów” w prowincji Hakkari. Według danych tureckiej organizacji Stowarzyszenie Praw Człowieka – (İHD) od 2016 roku do połowy 2019 roku, będące na wyposażeniu wojska i zaangażowane w konflikt TB2, zabiły co najmniej 400 osób. Organizacje praw człowieka krytykują takie działania, podając w wątpliwość sposób identyfikacji ludzi, będących celami ataków oraz fizyczną likwidację własnych obywateli, bez zastosowania procedur prawnych, nakazujących wcześniejsze przedstawienie formalnych zarzutów. Tureccy wojskowi zwracają uwagę na wysoką skuteczność użycia bezzałogowych aparatów. Ich długotrwała obecność w powietrzu wpływa destabilizująco na trasy przerzutu uzbrojenia bojowników PPK, ich przemarsze, zmuszając separatystów do rozpraszania sił.
Wojna domowa w Libii.
Tureckie TB2 były przynajmniej od maja 2019 roku wykorzystywane po stronie Rządu Jedności Narodowej, wspieranego przez Turcję, podczas wojny domowej w Libii. Szacuje się, że do czerwca 2020 roku utracono 24 i być może 8 dalszych. Prawdopodobnie zniszczyły one m.in. 9 samobieżnych zestawów przeciwlotniczych Pancyr-S1, przy tym komentatorzy zwracają uwagę, że większość sukcesów nad zestawami Pancyr wiązała się ze słabym wyszkoleniem ich załóg.
Wojna o Górski Karabach.
Azerskie TB2 zostały użyte bojowo podczas wojny o Górski Karabach z Armenią w październiku–listopadzie 2020 roku. Nie ujawniono informacji ile zestawów posiadał Azerbejdżan. Ich liczbę szacuje się na nie więcej, niż 3–4 zestawy. Utracono przynajmniej trzy egzemplarze. Ich użycie podczas konfliktu stało się szeroko rozpropagowane, jednakże zdaniem ekspertów ich rola została znacznie wyolbrzymiona.
Wojna w Donbasie.
Ukraińskie TB2 rozpoczęły loty operacyjne w marcu 2021 roku, a 9 kwietnia tego roku po raz pierwszy wykonano lot rozpoznawczy nad terytoriami separatystycznych republik Ługańskiej i Donieckiej, wykrywając szereg zabronionego ciężkiego sprzętu rosyjskiego. 26 października 2021 roku, w odpowiedzi na ostrzał artylerii separatystów w obwodzie donieckim, doszło do pierwszego użycia uzbrojenia TB2, który spoza linii rozgraniczenia zaatakował z odległości 11 km bombą MAM-C baterię artylerii, porzuconą następnie przez obsadę, a po zapadnięciu zmroku zniszczył inne działo.
Inwazja Rosji na Ukrainę.
Ukraińskie aparaty TB2 zostały użyte bojowo podczas inwazji Rosji na Ukrainę na przełomie lutego i marca 2022 roku. W toku wojny dostarczono ich dalsze partie z Turcji, dla uzupełnienia strat. Pierwsze doniesienia o użyciu aparatów, wraz z dokumentacją filmową akcji pojawiły się 27 lutego 2022 roku. Wykorzystując małogabarytowe bomby kierowane, TB2 miały zniszczyć elementy systemu Buk-M1-2 i Tor M2 oraz kolumnę holowanych haubic kalibru 152 mm 2A65 Msta-B oraz dwa pociągi z paliwem. Głównym celem dla ukraińskich samolotów bezzałogowych stały się rosyjskie kolumny zaopatrzeniowe. Prezentowane na materiałach filmowych ataki na rosyjskie systemy przeciwlotnicze pokazywały akcje prowadzone przeciw pojazdom w trybie marszowym, w trakcie przemieszczania się pomiędzy pozycjami bojowymi. Skuteczność ukraińskich ataków zmusiła rosyjskie dowództwo do wydzielenia sił zajmujących się obroną przeciwlotniczą kolumn zaopatrzeniowych i logistycznych. Od 3 – 4 marca zaczęto obserwować konwoje ochraniane przez aktywne systemy Tor i Pancyr. Towarzyszą im również śmigłowce bojowe. W znikomym stopniu rosyjskie wojska wykorzystują przeciwko ukraińskim samolotom bezzałogowym własne systemy walki elektronicznej, zdolne do zakłócania lub przerwania komunikacji pomiędzy aparatami a ich operatorami naziemnymi. Ich skuteczność została z pozytywnym rezultatem przetestowana we wcześniejszych konfliktach z udziałem Rosji. Jednakże nawet bez systemów walki elektronicznej, nad obszarami działania aktywnej rosyjskiej obrony przeciwlotniczej, skuteczność TB2 uległa obniżeniu. Według strony ukraińskiej, w pierwszych dniach wojny na skutek ataku TB2 zniszczony został pod Kijowem oddział czeczeńskich żołnierzy, przy czym miało zginąć 70 żołnierzy i generał czeczeński Magomied Tuszajew. Skuteczne użycie Bayraktarów zostało na tyle rozpropagowane przez ukraińską armię jako element wojny psychologicznej, że w mediach społecznościowych popularność zyskała poświęcona im piosenka "Bayraktar".
Według źródeł rosyjskich ukraińskie TB2 brały udział w atakach na rosyjskie instalacje wojskowe oraz składy broni i amunicji znajdujące się na terytorium Rosji na początku maja 2022 roku. Ukraina oficjalnie nie potwierdziła tych wiadomości.
17 marca 2022 roku rosyjskie ministerstwo obrony opublikowało zdjęcia zestrzelonego ukraińskiego TB2. Aparat został utracony w obwodzie kijowskim. Był to pierwszy udokumentowany przypadek utraty tego typu samolotu. Do 25 marca strona rosyjska poinformowała o zestrzeleniu 35 ukraińskich TB2. Brak jednak dowodów na zniszczenie większości z nich. Pomimo walk Ukraina nadal sprowadzała nowe aparaty z Turcji, dzięki czemu była w stanie kompensować straty.
Na początku maja 2022 ukraiński dron Bayraktar zniszczył rosyjski śmigłowiec Mi-8 podczas jego lotu, kiedy Rosjanie próbowali dostarczyć desant żołnierzy na należącą do Ukrainy Wyspę Wężową położoną na Morzu Czarnym. Jest to pierwszy przypadek od początku tej inwazji, kiedy dron zniszczył pilotowaną jednostkę powietrzną znajdującą się w powietrzu, i prawdopodobnie w ogóle pierwsze w historii konfliktów zbrojnych skuteczne i udokumentowane użycie drona przeciw obiektowi powietrznemu w locie.
Jesienią 2022 turecki producent BT2 zapowiedział, że zamierza wyposażyć swoje drony w broń przeciwlotniczą (powietrze-powietrze) systemu Sungur, która mogłaby posłużyć m.in. do walki z wprowadzonymi przez Rosję do walki (głównie przeciw celom cywilnym) irańskim aparatami Shahed 136.
Pomiędzy 24 lutego a 16 czerwca 2022 roku udokumentowano stratę 9 ukraińskich TB2. Nie jest jasne ile ostatecznie aparatów trafiło w ręce ukraińskich sił zbrojnych, tym bardziej że straty były uzupełniane już w trakcie trwania konfliktu. Tak jak na początku wojny w mediach społecznościowych strona ukraińska zamieszczała dużą liczbę filmów prezentujących TB2 w akcji, tak od maja brak jest praktycznie relacji z ich użycia. Może to oznaczać, iż poniesiono duże straty w liczbie dostępnych aparatów i strona ukraińska stara się je zachować tylko do realizacji najważniejszych pod względem strategicznym zadań albo też, że nie chce w ten sposób dostarczać przeciwnikowi informacji, które mogłyby być wykorzystane przezeń do skuteczniejszego przeciwdziałania ukraińskim bezzałogowcom. Według niepotwierdzonych informacji Ukraina posiadała około 20 aparatów w służbie, około połowa z nich została utracona w wyniku działań bojowych.

</doc>
<doc id="5085967" url="https://pl.wikipedia.org/wiki?curid=5085967" title="(474640) 2004 VN112">
(474640) 2004 VN112



</doc>
<doc id="5085994" url="https://pl.wikipedia.org/wiki?curid=5085994" title="Jan Kątski">
Jan Kątski



</doc>
<doc id="5085995" url="https://pl.wikipedia.org/wiki?curid=5085995" title="Marcin Kątski">
Marcin Kątski



</doc>
<doc id="5085998" url="https://pl.wikipedia.org/wiki?curid=5085998" title="Zamek Kazimierzowski">
Zamek Kazimierzowski



</doc>
<doc id="5086000" url="https://pl.wikipedia.org/wiki?curid=5086000" title="Zamek w Opocznie">
Zamek w Opocznie



</doc>
<doc id="5086004" url="https://pl.wikipedia.org/wiki?curid=5086004" title="Georgi Panajotow">
Georgi Panajotow

Georgi Welikow Panajotow, (ur. 24 lipca 1968 w Pomorie) – bułgarski dyplomata, w 2021 minister obrony.
Życiorys.
Absolwent niemieckojęzycznego liceum w Burgasie. W 1994 ukończył Moskiewski Państwowy Instytut Stosunków Międzynarodowych, podjął następnie pracę w bułgarskiej dyplomacji. Był kolejno oficerem politycznym w ambasadzie w Albanii (1995–2000), zastępcą kierownika komórki MSZ ds. Europy Środkowo-Wschodniej (2000–2002), zastępcą szefa misji w ambasadzie w Afganistanie (2002–2007), dyrektorem departamentu MSZ ds. NATO (2007–2010, 2014–2016) oraz zastępcą szefa misji w ambasadzie w Waszyngtonie (2010–2014). W 2016 powołano go na stałego przedstawiciela Bułgarii przy ONZ. W maju 2021 objął urząd ministra obrony w przejściowym gabinecie Stefana Janewa. Pozostał na tym stanowisku w utworzonym we wrześniu 2021 drugim technicznym rządzie tego samego premiera. Pełnił tę funkcję do grudnia tegoż roku.

</doc>
<doc id="5086006" url="https://pl.wikipedia.org/wiki?curid=5086006" title="Lucille Gicquel">
Lucille Gicquel

Lucille Gicquel (ur. 13 listopada 1997 w Rennes) – francuska siatkarka, grająca na pozycji atakującej. Reprezentantka kraju.
Jest wychowanką klubu France Avenir 2024. W 2015 roku trafiła do najbardziej utytułowanej drużyny we Francji do RC Cannes, grając przez 3 sezony. W 2018 podpisała kontrakt z klubem Nantes VB, gdzie grała przez kolejne 2 lata. W sezonie 2020/2021 została zawodniczką Mistrza Włoch - , gdzie dzieliła pozycję atakującej z gwiazdą włoskiej siatkówki Paolą Egonu. W 2021 w letnim okresie transferowym postanowiła zostać we włoskiej Serie A, występując w szeregach klubu .
Jej ojciec Jean-Charles był lekkoatletą, uprawiał skok wzwyż.
Sukcesy klubowe.
Puchar Francji:
Liga francuska:
Superpuchar Włoch:
Puchar Włoch:
Liga włoska:
Liga Mistrzyń:
Sukcesy reprezentacyjne.
Liga Europejska:

</doc>
<doc id="5086009" url="https://pl.wikipedia.org/wiki?curid=5086009" title="Wolnościowy konserwatyzm">
Wolnościowy konserwatyzm



</doc>
<doc id="5086011" url="https://pl.wikipedia.org/wiki?curid=5086011" title="Haestasaurus">
Haestasaurus

Haestasaurus – wymarły rodzaj dinozaura, zauropoda z grupy Macronaria. Znalezione w połowie XIX wieku kości kończyny górnej (kość ramienna, potężna kość łokciowa i smukła promieniowa, a także pochodzące od innego osobnika szczątki śródręcza) i odcisk skóry klasyfikowano rozmaicie, w tym wśród tytanozaurów, nim w 2015 umieszczono je w obecnym rodzaju zaliczanym do niezaawansowanych ewolucyjnie Macronaria bliskich kamarazaurowi.
Historia.
Wczesny początek paleontologii zauropodów przez późniejszych badaczy oceniany był krytycznie w związku z fragmentarycznością badanych szczątków i częstym zaliczaniem do tego samego taksonu nieodpowiadających sobie pozostałości oraz z drugiej strony nieuzasadnionym kreowaniem nowych taksonów, czego przykładem jest tytanozaur. Również w przypadku brytyjskich zauropodów w systematyce panował ogromny bałagan i dopiero pod koniec XX wieku rozpoczęto porządkowanie go ze wskazywaniem jakichkolwiek autapomorfii czy synapomorfii. Wcześniej zdarzało się, że okaz zaliczony przez Owena do rodzaju cetiozaur (zauropody) bywał uznawany przez Mantella za iguanodona (ornitopody). Na podstawie jednego z tych cetiozaurzych okazów Mantell utworzył rodzaj pelorozaur. W rodzaju tym umieszczono gatunek "Pelorosaurus conybeari".
Tymczasem w 1852 na południu Anglii, w East Sussex, Samuel H. Beckles znalazł pozostałości dinozaura. Spoczywały one wśród skał grupy Hastings Beds, datowanych na berias-walanżyn, w tzw. "Wealden Sandstone" znad brzegu morza. Znalezisko obejmowało kości lewej kończyny przedniej (kość ramienna, kość promieniowa, kość łokciowa) wraz z odciskiem skóry. Znalezisko skatalogowano jako NHMUK R1870 (kości) i NHMUK R1868 (skóra). W tym samym 1852 dokonano opisu okazu jako "Pelorosaurus becklesii", autorem był ponownie Gideon Mantell. Przez następne lata nie rozpisywano się na temat tego znaleziska, a niezgadzający się z Mantellem Owen w zasadzie je ignorował. W swej monografii z 1859 w ogóle takiego gatunku nie wymienia, mimo że rozwodzi się nad "Cetiosaurus brevis" i "Pelorosaurus conybeari". Upchurch i inni tłumaczą to wejściem okazów NHMUK R1870 i NHMUK R1868 w skład prywatnej kolekcji skamieniałości Becklesa, wypożyczonych Muzeum Historii Naturalnej w Londynie w 1891.
Na znalezisko zwrócił uwagę amerykański paleontolog Othniel Charles Marsh, który w 1878 kreował rodzaj "Morosaurus", później uznany za młodszy synonim kamarazaura w pracy Osborna i Mooka z 1921. Wcześniej jednak, w 1888, Marsh odwiedził Wielką Brytanię, gdzie zapoznał się ze skamieniałościami z "Wealden Sandstone". Rok później opublikował pracę, w której przeniósł je do rodzaju "Morosaurus".
W kolejnych publikacjach Lydekker i Nicholson zsynonimizowali "Cetiosaurus brevis", "Pelorosaurus conybeari" i "M. becklesii", tworząc nową kombinację "Morosaurus brevis". Rodzaj umieszczono w rodzinie Cetiosauridae. W związku z problemami z rodzajem "Morosaurus" inni autorzy uznawali gatunek za przynależny do "Pelorosaurus", który dodatkowo synonimizowali z "Ornithopsis" (von Huene, 1927) i umieszczali w „podrodzinie” Brachiosauridae. Kolejni autorzy głównie synonimizowali rodzaj z innymi rodzajami zauropodów, poza tym literatura nie poświęcała znalezisku wielkiej uwagi.
Budowa.
Kość ramienna ma długość 59,9 cm. Zaczyna się głową. Bliższy koniec kości ma w kierunku poprzecznym wymiar 26,8 cm, w przednio-tylnym 13,3 cm. 21,2 cm od końca proksymalnego rozpoczyna się grzebień naramienno-piersiowy, sięgający 26 cm od początku kości. Bliższa powierzchnia stawowa jest bardzo nierówna. W części proksymalnej znajduje się przyśrodkowy i boczny dół mięśnia trójgłowego ramienia. Trzon kości mierzy w osi przednio-tylnej 7,8 cm, w poprzecznej 11,3 cm, obwód mierzy 30,7 cm. Koniec dalszy mierzy w kierunku przednio-tylnym 13 cm, poprzecznie natomiast 21,1 cm. W jego przednio-przyśrodkowym kącie leży wyrostek "anterior entepicondylar process". Ponadto pomiędzy wyrostkami przyśrodkowym i bocznym przednio-dalszymi widnieją dwa niewielkie grzebienie kostne. Na dalszym końcu kości leżą doły przednio-boczny i "anconeal". Powierzchnia stawowa dalsza jest nieco pomarszczona i wypukła.
Smukła (cecha plezjomorficzna odróżniająca rzeczony rodzaj od tytanozaurów), nieco pochylona ku przodowi kość promieniowa mierzy 40,4 cm długości. W części bliższej w kierunku przednio-tylnym 8,8 cm, poprzecznie zaś powyżej 10 cm. Jej proksymalna powierzchnia stawowa jest najszersza w osi strzałkowej po stronie bocznej, brzeg jest tam prosty. Trzon ma wymiary 4,2 na 6,1 cm z obwodem 16,7 cm, w przekroju trapezoidalny. Koniec dystalny ma 7,4 na 11,3 cm. Z kolei powierzchnia stawowa dalsza jest nieco wklęsła między grzebieniami przednio-przyśrodkowym i przednio-bocznym, występują kłykcie dalsze.
Kości promieniowej towarzyszy znacznie silniejszej budowy kość łokciowa długości 42,1 cm. Jej mocną budowę intepretowano jako znak przynależności do tytanozaurów, nie zważając, że podobnie zbudowane miały i inne zauropody, jak apatozaur. Koniec proksymalny, kształtu litery V, ma wyrostek przednio-boczny mierzący 11,3 cm oraz przednio-przyśrodkowy długości 14,6 cm. Powierzchnia stawowa przednia jest nierówna. Występuje dobrze wykształcony, okrągły wyrostek łokciowy. Koniec bliższy jest w przekroju trójkątny. W kierunku dystalnym kość poszerza się do tyłu, kształt kości jest tu przecinkowaty z zaokrąglonym tylnym brzegiem.
Śródręcze innego osobnika jest szerokie na 15,2 cm, długie na 33 cm.
Systematyka.
W 1990 McIntosh, przygotowując rozdział dla pierwszego wydania "The Dinosauria", uznał pelorozaura za rodzaj w rodzinie Brachiosauridae, ale z kolei wyrzucił z tego rodzaju omawiane znalezisko, jako że nie zgadzały się proporcje kończyn. Uznał je raczej za "Sauropoda incertae sedis", podczas gdy kolejni autorzy zaliczali rodzaj do tytanozaurów i tak też traktuje go drugie wydanie "The Dinosauria", a także inni autorzy, wśród których wymienić można prace Upchurcha czy Manniona i innych. W tej ostatniej pracy zamieszczono następujący kladogram (uproszczono):
W późniejszej pracy Paul Upchurch, Philip D. Mannion i Michael P. Taylor wycofali się jednak z tego poglądu. W 2015 opisali znalezisko w czasopiśmie "Plos One" jako bazalnego przedstawiciela Macronaria. Umieścili je w nowym rodzaju "Haestasaurus". Nazwę rodzajową ukuli od imienia "Haesta" noszonego przez domniemanego wodza ludu, który w czasach przedrzymskich zasiedlił tereny obecnego Hastings w okolicy miejsca znalezienia szczątków, i od imienia którego pochodzi też prawdopodobnie nazwa miejscowości. Holotypem nowego rodzaju jest okaz NHMUK R1870 obejmujący kości ramieniową, promieniową i strzałkową oraz NHMUK R1868 będący odciskiem skóry w okolicy łokcia.
Kreatorzy rodzaju również przeprowadzili analizę filogenetyczną, aczkolwiek zależnie od zastosowanej metodologii otrzymali różne wyniki.
Jak widać na powyższym kladogramie przedstawiającym drzewo uzyskane metodą "strict consensus" na podstawie macierzy danych z pracy Carballido &amp; Sander, wskazano nowy rodzaj jako grupę siostrzaną kamarazaura. Z kolei wykorzystanie macierzy "Lusotitan Standard Discrete Matrix" używanej wcześniej przez Manniona dało zupełnie inny wynik, wskazując istnienie kladu złożonego z "Haestasaurus" i "Janenschia", którego najbliższą grupę zewnętrzną stanowi "Tehuelchesaurus". Używana też przez Manniona "Lusotitan Continuous and Discrete Matrix" pozwoliła na umiejscowienie rodzaju w politomii z "Janenschia" i "Dongbeititan".

</doc>
<doc id="5086017" url="https://pl.wikipedia.org/wiki?curid=5086017" title="Tunel nad Bramą Będkowską">
Tunel nad Bramą Będkowską

Tunel nad Bramą Będkowską – jaskinia w Dolinie Będkowskiej na Wyżynie Krakowsko-Częstochowskiej. Znajduje się w Będkowicach w województwie małopolskim, w powiecie krakowskim, w gminie Wielka Wieś.
Opis obiektu.
Znajduje się około 60 m nad dnem doliny, w orograficznie lewych zboczach wylotu Wąwozu Będkowickiego. Jest to tunel o dwóch otworach, przebijający na wylot skałę położoną powyżej Narożniaka tworzącego Bramę Będkowską. Południowo-zachodni otwór ma wysokość 2 m i podobną szerokość. Biegnie za nim korytarz o długości 7 m, na pierwszym odcinku lekko opadający, potem poziomy, przy otworze drugim lekko wznoszący się. Jest niski, jego maksymalna wysokość nie przekracza 1 m. W środkowej części korytarza jest kominek o wysokości 1,5 m.
Tunel powstał w późnojurajskich wapieniach skalistych w wyniku zjawisk krasowych. Świadczą o tym wżery i wirowe zagłębienia w jego ścianach, oraz fragment kotła wirowego. Tunel jest suchy, przewiewny i w dużym stopniu poddany wpływom środowiska zewnętrznego. Brak nacieków. Namulisko obfite, próchniczne, z dużą ilością liści. Przy otworach rozwijają się glony, w środku obserwowano pajęczaki i motyla paśnika jaskiniowca ("Triphosa dubitata").
Tunel był znany od dawna, w literaturze jednak nie wzmiankowany. Po raz pierwszy opisał go Andrzej Górny w październiku 2009 r. On też wykonał jego plan.

</doc>
<doc id="5086019" url="https://pl.wikipedia.org/wiki?curid=5086019" title="Parafia św. Trójcy w Latowiczu">
Parafia św. Trójcy w Latowiczu



</doc>
<doc id="5086022" url="https://pl.wikipedia.org/wiki?curid=5086022" title="Ocki Rezerwat Biosfery">
Ocki Rezerwat Biosfery

Ocki Rezerwat Biosfery (ros. Окский заповедник) – ścisły rezerwat przyrody (zapowiednik) znajdujący się w obwodzie riazańskim w europejskiej części Rosji. Położony na obszarze zalewowym rzek Oka i Pra. Jest ważnym obszarem lęgowym ptactwa wodnego i ptaków brodzących. W rezerwacie znajdują się ośrodki hodowli żubrów i żurawi.
Historia.
Założony w latach 30. XX wieku rezerwat nosił nazwę „rezerwatu desmanów” (ros. Окский государственный выхухолевый), gdyż głównym celem jego utworzenia było zachowanie i zwiększenie liczebności rosyjskich desmanów. Dzięki zabiegom radzieckich zoologów, którzy martwili się spadkiem liczebności tego rzadkiego, endemicznego ssaka, dekretem Wszechrosyjskiego Centralnego Komitetu Wykonawczego i Rady Komisarzy Ludowych RFSRR „W sprawie zatwierdzenia sieci kompletnych rezerw o znaczeniu krajowym” z 10 lutego 1935 roku, powołano ten rezerwat w celu ochrony i odbudowy populacji desmanów.
Flora.
Rezerwat przyrody Oki znajduje się w europejskiej strefie tajgi ze względu na swoje położenie geograficzne. Głównym gatunkiem leśnym jest sosna, drugie miejsce zajmuje brzoza. Znajdujące się w rezerwacie lasy brzozowe mają pochodzenie wtórne i powstały na miejscu borów sosnowych wyciętych w okresie przed utworzeniem rezerwatu oraz na terenach spalonych podczas pożarów.
Fauna.
Fauna rezerwatu jest typowa dla środkowego regionu europejskiej części Rosji. Występuje tu 61 gatunków ssaków, 266 gatunków ptaków, 11 gatunków płazów, 6 gatunków gadów, 39 gatunków ryb, 3883 gatunki bezkręgowców.
Wśród ssaków szczególną troską otoczony jest desman. Poza tym występują w rezerwacie m.in. ryjówki malutkie, gacki brunatne, zające bielaki, piżmaki, jenoty i żubry. Ptaki reprezentowane są m.in. przez jastrzębie, krogulce, bociany czarne, żurawie, kaczki rdzawe, cyraneczki, słonki.

</doc>
<doc id="5086025" url="https://pl.wikipedia.org/wiki?curid=5086025" title="Wierzchołówka włochata">
Wierzchołówka włochata

Wierzchołówka włochata ("Laphria gibbosa") – gatunek muchówki z rodziny łowikowatych i podrodziny Laphriinae. Zamieszkuje lasy Europy i palearktycznej Azji.
Taksonomia.
Gatunek ten opisany został po raz pierwszy w 1758 roku przez Karola Linneusza pod nazwą "Asilus gibbosus". W 1803 roku Johann Wilhelm Meigen umieścił go w nowym rodzaju "Laphria" jako jego gatunek typowy.
Morfologia.
Owad dorosły.
Muchówka o przysadzistym jak na przedstawiciela rodziny ciele długości od 15 do 27 mm. Ogólnym wyglądem upodobniona jest do trzmieli.
Głowę obficie porasta owłosienie barwy żółtawej do prawie białej. Nieliczne włoski barwy czarnej rosną tylko na krawędziach perystomu. Czułki mają pierwszy człon nie przekraczający długością dwukrotności członu drugiego, zaś człon trzeci z wierzchu płaski i na spodzie zaokrąglony, pozbawiony wyraźnego "stylus antennalis", zamiast niego mający drobne sensorium osadzone w jamce.
Tułów jest czarny z brunatno opylonymi bokami. Owłosienie śródplecza jest głównie czarne, tylko na jego przedzie występują włosy żółte, co odróżnia ten gatunek od podobnych wierzchołówki żółtowłosej i wierzchołówki borealnej. Na owłosienie boków tułowia składają się przemieszane włoski żółte i czarne. Skrzydła mają wzdłuż żyłek przyciemnienia o brunatnym odcieniu. Kolor przezmianek jest ochrowożółty. Odnóża mają stopy z wierzchu porośnięte rudymi i czarnymi szczecinkami, a na spodzie rudym filcem. Uda i golenie przedniej pary mają na wierzchu owłosienie czarne, a na spodzie żółte. W odnóżach pary środkowej owłosieniu ud jest podobne, ale golenie owłosione są w całości żółto. Odnóża pary tylnej mają uda w całości owłosione czarno, a golenie owłosione czarno z żółtą kępką na spodzie nasady.
Odwłok jest czarny z brunatnymi tylnymi brzegami tergitów. Owłosienie tergitów od pierwszego do trzeciego jest odstające i czarne, zaś tergitów dalszych gęściejsze, przylegające i jasnożółte do srebrzystobiałych, co odróżnia ten gatunek od podobnych wierzchołówki żółtowłosej i wierzchołówki borealnej. Owłosienie sternitów jest miękkie i żółte.
Larwa.
Larwa ma odwłok o szczątkowych brodawkach bocznych, zwieńczony grubym, krótkim i na szczycie stępionym kolcem terminalnym oraz małą płytką terminalną. Płytka brzuszna jest trzykrotnie szersza niż długa.
Ekologia i występowanie.
Owad ten zasiedla lasy liściaste i mieszane. Larwy bytują w martwym drewnie (gatunek saproksyliczny) i ściółce, gdzie polują na inne owady. Owady dorosłe aktywne są od kwietnia do września. Spotyka się je na polanach, zrębach i przecinkach, gdzie polują na inne owady.
Gatunek palearktyczny. W Europie znany jest z Hiszpanii, Anglii, Francji, Belgii, Niemiec, Szwajcarii, Austrii, Włoch, Danii, Szwecji, Norwegii, Finlandii, Litwy, Polski, Czech, Słowacji, Chorwacji, Rumunii, Bułgarii, Serbii, Czarnogóry i europejskiej części Rosji. W Azji zamieszkuje Turcję, Zakaukazie, Kazachstan, zachodnią i wschodnią Syberię oraz Rosyjski Daleki Wschód. W Polsce jest gatunkiem rzadkim, choć dawniej był pospolity na nizinach.

</doc>
<doc id="5086027" url="https://pl.wikipedia.org/wiki?curid=5086027" title="Laphria gibbosa">
Laphria gibbosa



</doc>
<doc id="5086036" url="https://pl.wikipedia.org/wiki?curid=5086036" title="Szpital przemienienia (film)">
Szpital przemienienia (film)



</doc>
<doc id="5086038" url="https://pl.wikipedia.org/wiki?curid=5086038" title="Żyłynci">
Żyłynci

Miejscowości na Ukrainie ():

</doc>
<doc id="5086041" url="https://pl.wikipedia.org/wiki?curid=5086041" title="Zieleńce (ujednoznacznienie)">
Zieleńce (ujednoznacznienie)

Historyczna nazwa miejscowości na współczesnej Ukrainie:

</doc>
<doc id="5086042" url="https://pl.wikipedia.org/wiki?curid=5086042" title="Żyłynci (rejon szepetowski)">
Żyłynci (rejon szepetowski)

Żyłynci (, hist. Zieleńce, niekiedy Żylińce) – wieś na Ukrainie w rejonie szepetowskim obwodu chmielnickiego, w radzie wiejskiej Plesna, która z kolei wchodzi w skład gromady miejskiej (terytorialnej) Szepetówka.
Geografia.
Leżą nad rzeką Ponorą (Ponorką), prawym dopływem Horynia, na wschód od Zasławia, na południowy zachód od Szepetówki, na północny wschód od Hrycowa, na południe od drogi terytorialnej T 2313 i na zachód od drogi krajowej N25 (dawna R05).
Historia.
Miejscowość wzmiankowana w 1581 jako wieś na terenie włości zasławskiej w województwie wołyńskim Rzeczypospolitej Obojga Narodów.
W 1601 r. wzmiankowana jako własność Janusz Zasławskiego.
W 1589 i 1617 r. wieś została splądrowana przez Tatarów. 
W l. 1629, 1648 Żyłynci liczyły 16 dymów, w 1650 r. – 6 dymów, a w l. 1655-1658 – 5 dymów.
W 1791 r. dziedzic wsi, Paweł Bejzym, ufundował drewnianą cerkiew św. Michała Archanioła.
18 czerwca 1792 w pobliżu wsi odbyła się bitwa pod Zieleńcami, zakończona zwycięstwem wojsk polskich i upamiętniona ustanowieniem Orderu Virtuti Militari przez króla Stanisława Augusta Poniatowskiego. Współcześnie historyczna nazwa "Zieleńce" bywa błędnie odnoszona do niezbyt odległej miejscowości Zelenci.
Po II rozbiorze (1793) Żyłynci znalazły się w granicach Imperium Rosyjskiego. 
W XIX w. leżały w w powiecie zasławskim guberni wołyńskiej. 
W 2 poł. XIX w. Żyłynci były własnością Marii Potockiej i liczyły 66 domów. Mieszkało tu 539 prawosławnych i 165 katolików. Na początku XX w. we wsi było 79 domów i 445 mieszkańców.
Po traktacie ryskim (1921) miejscowość znalazła się w granicach ZSRR. Od czerwca 1941 r. do 1944 r. zajęta przez hitlerowskie Niemcy. Od 1991 r. w granicach niepodległej Ukrainy.

</doc>
<doc id="5086044" url="https://pl.wikipedia.org/wiki?curid=5086044" title="Konstantin Curanow">
Konstantin Curanow

Konstantin Jurjewicz Curanow (ros. Константин Юрьевич Цуранов; ur. 21 sierpnia 1972 w Rostowie nad Donem) – rosyjski strzelec, olimpijczyk. Syn Jurija, wielokrotnego mistrza świata.
Życiorys.
Uczestnik Letnich Igrzysk Olimpijskich 2008, podczas których zajął 23. miejsce w skeecie (startowało 41 zawodników). 
Zajął 2. miejsce indywidualnie w Pucharze Świata w Pekinie w 2008 roku. Uczestnik mistrzostw świata i Europy (m.in. 12. na mistrzostwach świata w 2001 roku i 6. na mistrzostwach Europy w 2008 roku). Indywidualny mistrz Rosji z 2000 roku i drużynowy wicemistrz kraju z 2014 roku. Mistrz Sportu Klasy Międzynarodowej.
Absolwent Kubańskiego Uniwersytetu Kultury Fizycznej, Sportu i Turystyki w Krasnodarze. Żonaty z Nadieżdą, z którą ma syna Siemiona.

</doc>
<doc id="5086046" url="https://pl.wikipedia.org/wiki?curid=5086046" title="Notiophilus aestuans">
Notiophilus aestuans



</doc>
<doc id="5086048" url="https://pl.wikipedia.org/wiki?curid=5086048" title="Teoria czynności">
Teoria czynności

Teoria czynności () lub podejście czynnościowe () – szkoła psychologii radzieckiej. Podstawy tej teorii powstały w latach dwudziestych i trzydziestych w ramach radzieckiej , której przedstawiciele (Aleksandr Łurija, Siergiej Rubinsztejn i Aleksiej Leontjew) opierali się na pracach Lwa Wygotskiego, Nikołaja Łange oraz doktrynie Karola Marksa i Fryderyka Engelsa, w szczególności na ich „koncepcji pracy”.

</doc>
<doc id="5086049" url="https://pl.wikipedia.org/wiki?curid=5086049" title="Puchar Interkontynentalny w Lekkoatletyce 2018 – trójskok kobiet">
Puchar Interkontynentalny w Lekkoatletyce 2018 – trójskok kobiet

Trójskok kobiet – jedna z konkurencji technicznych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5086051" url="https://pl.wikipedia.org/wiki?curid=5086051" title="Osiedle wiejskie tałaszkińskie">
Osiedle wiejskie tałaszkińskie



</doc>
<doc id="5086053" url="https://pl.wikipedia.org/wiki?curid=5086053" title="Teoria działalności">
Teoria działalności



</doc>
<doc id="5086060" url="https://pl.wikipedia.org/wiki?curid=5086060" title="August Baumgartner">
August Baumgartner

August Baumgartner (ur. 1877, zm. ?) – austriacki strzelec, olimpijczyk i mistrz świata.
Kariera.
Uczestnik Letnich Igrzysk Olimpijskich 1924, gdzie wystąpił w 2 konkurencjach. Indywidualnie osiągnął 29. miejsce w trapie, a z drużyną zajął 6. pozycję.
Podczas swojej kariery Baumgartner zdobył przynajmniej 2 medale na mistrzostwach świata w strzelaniu do rzutków. Podczas turnieju w 1931 roku został indywidualnym brązowym medalistą w trapie, przegrywając wyłącznie z Józefem Kiszkurno i Sándorem Lumniczerem. Zdobył także złoty medal w zawodach drużynowych (wraz z Otto Czerninem i Hansem Mühlbauerem). 
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5086065" url="https://pl.wikipedia.org/wiki?curid=5086065" title="Falconara">
Falconara



</doc>
<doc id="5086067" url="https://pl.wikipedia.org/wiki?curid=5086067" title="Arina Fiedorowcewa">
Arina Fiedorowcewa

Arina Siergiejewna Fiedorowcewa (ros. Арина Сергеевна Федоровцева; ur. 19 stycznia 2004 w Moskwie) – rosyjska siatkarka, grająca na pozycji przyjmującej, reprezentantka kraju.
Arina jest wychowanką klubu Dinama Kazań, gdzie jako juniorka w 2020 roku została złotą medalistką Mistrzostw Rosji juniorek a w 2019 sięgnęła po brąz. W sezonie 2019/2020 była wdrażana do seniorskiej drużyny z Kazania. W kolejnym sezonie była oficjalnie zawodniczką klubu, który znajduje w Tatarstanie. W letnim okresie transferowym w 2021 roku klub z Turcji Fenerbahçe SK był zainteresowany ściągnięciem jej właśnie do siebie. Za zgodą rodziców, gdyż nie miała jeszcze ukończonych 18 lat podpisała kontrakt z drużyną ze Stambułu.
Jej ojciec Siergiej był wioślarzem. Został złotym medalistą w wioślarskiej czwórce podwójnej na Letnich Igrzysk Olimpijskich w Atenach.
Sukcesy klubowe.
Puchar Rosji:
Liga rosyjska:
Superpuchar Rosji:
Klubowe Mistrzostwa Świata:
Liga turecka:
Superpuchar Turcji:
Sukcesy reprezentacyjne.
Mistrzostwa Europy U-16:
Mistrzostwa Europy Kadetek:

</doc>
<doc id="5086070" url="https://pl.wikipedia.org/wiki?curid=5086070" title="Wyspa Pucka-Kępa Parnicka">
Wyspa Pucka-Kępa Parnicka

Wyspa Pucka-Kępa Parnicka – dawne osiedle administracyjne Szczecina, należące do dzielnicy Śródmieście. Istniało w latach 1955–1976. Według danych z 6 grudnia 1960 r. osiedle zamieszkiwało 1317 osób.
W 1990 r. przywrócono zlikwidowany w 1976 r. podział miasta na cztery dzielnice. Powołano wówczas nowe osiedle o nazwie Międzyodrze-Wyspa Pucka, które weszło w skład dzielnicy Śródmieście jako jedno z 10 osiedli.

</doc>
<doc id="5086071" url="https://pl.wikipedia.org/wiki?curid=5086071" title="Dwanaście Konkluzji Lollardów">
Dwanaście Konkluzji Lollardów

Dwanaście konkluzji Lollardów – średnioangielski tekst religijny zawierający wnioski przywódców angielskiego ruchu Lollardów, zainspirowane naukami Johna Wikliffe'a. Konkluzje spisano w 1395 roku. Tekst został przedstawiony Parlamentowi Anglii i jako afisz przybity gwoździami do drzwi opactwa Westminster i katedry św. Pawła (typowa średniowieczna metoda publikowania). Manifest sugerował rozszerzony traktat "Trzydzieści siedem wniosków" ("trzydzieści siedem artykułów przeciwko korupcji w Kościele") dla tych, którzy chcieli bardziej dogłębnych informacji.
Dwanaście wniosków.
Tekst podsumowuje dwanaście obszarów, w których Lollardzi dostrzegali konieczność reformy kościoła chrześcijańskiego w Anglii.
Wniosek pierwszy: stan Kościoła.
Pierwszy wniosek stwierdza, że Kościół angielski zbytnio zaangażował się w sprawy władzy doczesnej, kierując się złym przykładem Kościoła rzymskiego.
Drugi wniosek: kapłaństwo.
Drugi wniosek stwierdza, że ceremonie używane przy wyświęcaniu kapłanów i biskupów nie mają podstawy biblijnej ani biblijnych wzorców.
Wniosek trzeci: celibat duchowny.
Trzeci wniosek głosi, że praktyka celibatu duchownego sprzyja sodomii wśród duchowieństwa.
Czwarty wniosek: przeistoczenie.
Czwarty wniosek głosi, że doktryna przeistoczenia prowadzi do bałwochwalczego kultu przedmiotów codziennego użytku (opłatków komunijnych).
Piąty wniosek: egzorcyzmy i święta.
Piąty wniosek stwierdza, że egzorcyzmy i poświęcenia dokonywane przez księży są rodzajem czarów i są niezgodne z zasadami chrześcijaństwa.
Wniosek szósty: duchowni na stanowiskach świeckich.
Szósty wniosek stwierdza, że niewłaściwe jest, aby mężczyźni, którzy piastują wysokie urzędy w Kościele, jednocześnie zajmowali stanowiska we władzach doczesnych.
Wniosek siódmy: modlitwa za zmarłych.
Siódmy wniosek stwierdza, że modlitwy za dusze poszczególnych zmarłych osób są niewłaściwe, ponieważ w sposób dorozumiany wykluczają wszystkich innych błogosławionych zmarłych, za których się nie modlono, oraz że zwyczaj odpustów za zmarłych jest swego rodzaju przekupstwem, które psuje Kościół.
Ósmy wniosek: pielgrzymki.
Ósmy wniosek stwierdza, że praktyki pielgrzymkowe i kult relikwii w najlepszym przypadku są nieskuteczne dla osiągnięcia duchowych zasług, a w najgorszym zbliżają się do bałwochwalstwa w oddawaniu czci stworzonym przedmiotom.
Dziewiąty wniosek: spowiedź.
Dziewiąty wniosek stwierdza, że praktykowanie spowiedzi w celu odpuszczenia grzechów jest bluźnierstwem, ponieważ tylko Bóg ma moc odpuszczania grzechów, a także ponieważ gdyby kapłani posiadali tę władzę, byłoby okrutnym i nieżyczliwym z ich strony, gdyby odmówili tego przebaczenia osobom, które nie chciały się spowiadać.
Dziesiąty wniosek: wojna, walka i krucjaty.
Dziesiąty wniosek głosi, że chrześcijanie powinni powstrzymywać się od przemocy, a zwłaszcza, że wojny, które mają podłoże religijne, takie jak krucjaty, są bluźnierstwem, ponieważ Chrystus nauczył ludzi kochać i przebaczać swoim wrogom.
Jedenasty wniosek: kobiece śluby wstrzemięźliwości i aborcja.
Jedenasty wniosek stwierdza, że kobiety w Kościele, które złożyły śluby celibatu, uprawiają seks, zachodzą w ciążę, a następnie szukają aborcji, aby ukryć fakt, że złamały swoje śluby, praktykę, którą tekst zdecydowanie potępia.
Wniosek dwunasty: sztuka i rzemiosło.
Dwunasty wniosek stwierdza, że chrześcijanie poświęcają zbyt wiele energii i uwagi na tworzenie pięknych przedmiotów artystycznych i rzemieślniczych oraz że ludzie powinni uprościć swoje życie i odnowić swoje oddanie pobożności, powstrzymując się od niepotrzebnych wysiłków.

</doc>
<doc id="5086072" url="https://pl.wikipedia.org/wiki?curid=5086072" title="Kazimierz Oleksiński">
Kazimierz Oleksiński

Kazimierz Oleksiński (ur. 1 marca 1796 w Grodnie, zm. 3 marca 1861 w Warszawie) – oficer wojsk Królestwa Polskiego, uczestnik powstania listopadowego, generał-major Armii Imperium Rosyjskiego.
Życiorys.
Urodził się w Grodnie 1 marca 1796 w rodzinie Franciszka i Marianny z d. Twardowskiej. W 1815 służył w Korpusie Kadetów i w następnych roku został konduktorem w Korpusie Inżynierów.
W 1817 awansował do stopnia podporucznika i służył w półbatalionie inżynierów w kompanii minerów i w 1819 awansował na porucznika. Brał udział w powstaniu listopadowym mimo swojej początkowej niechęci. Był członkiem radykalnego Towarzystwa Patriotycznego. Uczestniczył w wyprawie korpusu gen. A.Giełguda na Litwę i był internowany w Królewcu.
Po upadku powstania wstąpił w 1835 do Armii Imperium Rosyjskiego gdzie dosłużył stopnia generał-majora. Pracował w XIII Okręgu Komunikacji gdzie był inspektorem w Zarządzie oraz pomocnikiem i zastępcą naczelnika. Odznaczony był Orderem św. Anny 3 klasy oraz orderem św. Stanisława 3 klasy w 1851 i św. Stanisława 2 klasy w 1856 oraz był właścicielem majątku Oleksianka.
Żonaty był z Joanną Magdaleną Mołodecką z którą miał pięciu synów: Aleksandra, Walerego, Wojciecha, Apoloniusza i Kazimierza. Zmarł w Warszawie 3 marca 1861 i pochowany został w Latowiczu.

</doc>
<doc id="5086075" url="https://pl.wikipedia.org/wiki?curid=5086075" title="Puchar Interkontynentalny w Lekkoatletyce 2018 – pchnięcie kulą kobiet">
Puchar Interkontynentalny w Lekkoatletyce 2018 – pchnięcie kulą kobiet

Pchnięcie kulą kobiet – jedna z konkurencji technicznych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5086076" url="https://pl.wikipedia.org/wiki?curid=5086076" title="Simona Marinowa">
Simona Marinowa

Simona Marinowa (mac. Симона Маринова; ur. 2 lipca 1994 w Skopje) – północnomacedońska pływaczka, olimpijka.
Uczestnicka Letnich Igrzysk Olimpijskich Młodzieży 2010, podczas których wystartowała w wyścigach na 100, 200 i 400 m stylem dowolnym. W każdej z wymienionych konkurencji odpadła w eliminacjach, uzyskując odpowiednio 43., 28. i 12. wynik rundy kwalifikacyjnej. Była również chorążym reprezentacji podczas ceremonii otwarcia igrzysk.
Wystąpiła na Letnich Igrzyskach Olimpijskich 2012 w wyścigu na 800 m stylem dowolnym. Z wynikiem 9:28,41 uzyskała najsłabszy 35. rezultat zawodów i odpadła z dalszej rywalizacji.

</doc>
<doc id="5086077" url="https://pl.wikipedia.org/wiki?curid=5086077" title="Parafia św. Stanisława w Sarnakach">
Parafia św. Stanisława w Sarnakach



</doc>
<doc id="5086085" url="https://pl.wikipedia.org/wiki?curid=5086085" title="Parafia Wniebowzięcia Najświętszej Maryi Panny i św. Stanisława w Narwi">
Parafia Wniebowzięcia Najświętszej Maryi Panny i św. Stanisława w Narwi



</doc>
<doc id="5086091" url="https://pl.wikipedia.org/wiki?curid=5086091" title="Michael Vrbenský">
Michael Vrbenský

Michael Vrbenský (ur. 26 grudnia 1999 w Nymburku) – czeski tenisista.
Kariera tenisowa.
W przeciągu kariery wygrał jeden deblowy turniej rangi ATP Challenger Tour.
W 2017 roku, startując w parze z Jurijem Rodionovem awansował do finału juniorskiego turnieju wielkoszlemowego Wimbledonu. Wówczas w finale austriacko-czeski debel przegrał z duetem Hsu Yu-hsiou-Axel Geller.
Najwyżej sklasyfikowany w rankingu gry pojedynczej był na 294. miejscu (10 maja 2021), a w klasyfikacji gry podwójnej na 270. pozycji (14 września 2020).

</doc>
<doc id="5086095" url="https://pl.wikipedia.org/wiki?curid=5086095" title="Tro Bro Leon 2021">
Tro Bro Leon 2021

Tro Bro Leon 2021 – 37. edycja wyścigu kolarskiego Tro Bro Leon, która odbyła się 16 maja 2021 na trasie o długości 207 kilometrów wokół miejscowości Lannilis. Impreza kategorii 1.Pro była częścią UCI ProSeries 2021.

</doc>
<doc id="5086096" url="https://pl.wikipedia.org/wiki?curid=5086096" title="Puchar Interkontynentalny w Lekkoatletyce 2018 – rzut dyskiem kobiet">
Puchar Interkontynentalny w Lekkoatletyce 2018 – rzut dyskiem kobiet

Rzut dyskiem kobiet – jedna z konkurencji technicznych rozgrywana w ramach lekkoatletycznyego pucharu interkontynentalnego na Stadionie miejskim w Ostrawie-Witkowicach.
Terminarz.
Źródło: "worldathletics.org".
Rekordy.
Tabela prezentuje rekord świata, rekord pucharu interkontynentalnego, rekordy kontynentów oraz najlepszy wynik na listach światowych w sezonie 2018 przed rozpoczęciem mistrzostw.
Rezultaty.
Źródło: "worldathletics.org".
Klasyfikacja drużynowa.
Źródło:

</doc>
<doc id="5086099" url="https://pl.wikipedia.org/wiki?curid=5086099" title="Śródmieście (Szczecin, 1955–1976)">
Śródmieście (Szczecin, 1955–1976)

Śródmieście – dawna dzielnica administracyjna Szczecina, istniejąca w latach 1955–1976. Według danych z 1961 r. dzielnicę zamieszkiwało 143 039 osób. Powierzchnia dzielnicy w 1955 r. była równa 42 km², w 1958 r. 43 km², a w 1961 r. (po przyłączeniu Pomorzan) 49 km².
W 1990 r. przywrócono zlikwidowany w 1976 r. podział miasta na cztery dzielnice. Powołano wówczas nową dzielnicę o tej samej nazwie, którą podzielono na 10 osiedli. W porównaniu z podziałem administracyjnym sprzed 1976 r. wprowadzono zmiany polegające na przyłączeniu do Śródmieścia: Łękna (z dawnej dzielnicy Pogodno), Bolinka, Drzetowa i Grabowa (z dawnej dzielnicy Nad Odrą) oraz na odłączeniu Pomorzan (współcześnie osiedle dzielnicy Zachód).
Granice i położenie.
Dzielnicę ograniczały (nazewnictwo współczesne): ulica Krygiera, linia kolejowa nr 408, ulica Mieszka I, aleja Piastów, ulica Jagiellońska, aleja Bohaterów Warszawy, ulica Wawrzyniaka, ulica Skargi, północne ogrodzenie 109. Szpitala Wojskowego, ulica Słowackiego, ulica Pawła VI, linia kolejowa nr 406, ulica Krasińskiego, aleja Wyzwolenia, ulica Staszica, ulica Plater, ulica Parkowa, ulica Dubois, lewy brzeg Odry Zachodniej, oś Kanału Grabowskiego, wschodni brzeg Wielkiej Kępy (bez plaży i zabudowań), wschodni brzeg Regalickiego Chełmu, północny brzeg Mieleńskiej Łąki, oś Odry Wschodniej, północny brzeg Ustowskich Mokradeł, oś Gęsiego Rowu, oś Ustowskiego Rowu, oś Odry Zachodniej i ponownie ulica Krygiera. 
Śródmieście graniczyło z dzielnicami:
Osiedla.
Od 1 kwietnia 1961 r. Śródmieście składało się z 6 osiedli:

</doc>
<doc id="5086100" url="https://pl.wikipedia.org/wiki?curid=5086100" title="Tour de Hongrie 2021">
Tour de Hongrie 2021

Tour de Hongrie 2021 – 42. edycja wyścigu kolarskiego Tour de Hongrie, która odbyła się w dniach od 12 do 16 maja 2021 na liczącej ponad 793 kilometry trasie składającej się z 5 etapów i biegnącej z miasta Siófok do Budapesztu. Impreza kategorii 2.1 należała do cyklu UCI Europe Tour 2021.

</doc>
<doc id="5086102" url="https://pl.wikipedia.org/wiki?curid=5086102" title="Parafia Podwyższenia Krzyża Świętego i św. Stanisława, Biskupa i Męczennika w Hajnówce">
Parafia Podwyższenia Krzyża Świętego i św. Stanisława, Biskupa i Męczennika w Hajnówce



</doc>
<doc id="5086103" url="https://pl.wikipedia.org/wiki?curid=5086103" title="Sajkowszczyzna">
Sajkowszczyzna

Sajkowszczyzna – dawna wieś. Tereny na których leżał znajdują się obecnie na Białorusi, w obwodzie witebskim, w rejonie dokszyckim, w sielsowiecie Królewszczyzna.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie, od 1929 roku w gminie Porpliszcze.
Według Powszechnego Spisu Ludności z 1921 roku zamieszkiwało tu 38 osób, wszystkie były wyznania prawosławnego i zadeklarowały białoruską przynależność narodową. Było tu 6 budynków mieszkalnych. W 1931 w 7 domach zamieszkiwało 42 osoby.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5086106" url="https://pl.wikipedia.org/wiki?curid=5086106" title="Halani 2">
Halani 2

Halani 2 (; , pol. hist. Holenie) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje.
Do 1917 położona była w Rosji, w guberni mohylewskiej, w powiecie czauskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5086108" url="https://pl.wikipedia.org/wiki?curid=5086108" title="Hydrometra gracilenta">
Hydrometra gracilenta



</doc>
<doc id="5086110" url="https://pl.wikipedia.org/wiki?curid=5086110" title="Anthony Edwards (sportowiec)">
Anthony Edwards (sportowiec)



</doc>
<doc id="5086114" url="https://pl.wikipedia.org/wiki?curid=5086114" title="Sakowicze">
Sakowicze

Sakowicze (; ) – wieś na Białorusi, w obwodzie witebskim, w rejonie głębockim, w sielsowiecie Koroby.
Historia.
W czasach zaborów wieś prywatna w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 167 osób, 118 było wyznania rzymskokatolickiego, 49 prawosławnego. Jednocześnie 142 mieszkańców zadeklarowało polską przynależność narodową, 24 białoruską, 1 rosyjską. Było tu 35 budynków mieszkalnych. W 1931 w 36 domach zamieszkiwało 164 osoby.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5086115" url="https://pl.wikipedia.org/wiki?curid=5086115" title="Fabian Franciszek Wilga">
Fabian Franciszek Wilga

Fabian Franciszek Wilga herbu Bończa (zm. przed październikiem 1746 roku) – generał major wojsk koronnych od 1737 roku, pułkownik komendant regimentu dragonów hetmańskiego w latach 1733/1737-1746, podkomorzy dorpacki i inflancki.

</doc>
<doc id="5086116" url="https://pl.wikipedia.org/wiki?curid=5086116" title="Dary (wieś)">
Dary (wieś)

Dary (; ) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje, w pobliżu granic Mohylewa.
W pobliżu znajduje się przystanek kolejowy Dary, położony na linii Mohylew – Krzyczew.
Historia.
Wieś Dory ekonomii mohylewskiej w drugiej połowie XVII wieku. 
Do 1917 położone były w Rosji, w guberni mohylewskiej, w powiecie mohylewskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5086119" url="https://pl.wikipedia.org/wiki?curid=5086119" title="Dary">
Dary



</doc>
<doc id="5086125" url="https://pl.wikipedia.org/wiki?curid=5086125" title="Wyścig Dookoła Węgier">
Wyścig Dookoła Węgier



</doc>
<doc id="5086126" url="https://pl.wikipedia.org/wiki?curid=5086126" title="Dookoła Węgier">
Dookoła Węgier



</doc>
<doc id="5086127" url="https://pl.wikipedia.org/wiki?curid=5086127" title="Universal Pictures Home Entertainment">
Universal Pictures Home Entertainment

Universal Pictures Home Entertainment (dawniej Universal Studios Home Entertainment, Universal Studios Home Video, MCA/Universal Home Video, MCA Home Video, MCA Videodisc Inc. i MCA Videocassette Inc.) – amerykański dystrybutor filmów do użytku domowego, oddział wytwórni filmowej Universal Pictures, należący do NBCUniversal Film and Entertainment.
Przedsiębiorstwo zostało założone pod nazwą MCA Videocassette, Inc. w 1980 roku, w Los Angeles, w Kalifornii.
W 2005 roku uruchomiło własny oddział Universal 1440 Entertainment, będący ramieniem produkcyjnym Universal Pictures Home Entertainment. Jest również posiadaczem jednostki zależnej Studio Distribution Services, LLC, amerykańsko-kanadyjskiej spółki joint venture należącej do Universal i Warner Bros. Home Entertainment.

</doc>
<doc id="5086130" url="https://pl.wikipedia.org/wiki?curid=5086130" title="Sazonowszczyzna">
Sazonowszczyzna

Sazonowszczyzna (; ) – wieś na Białorusi, w obwodzie witebskim, w rejonie głębockim, w sielsowiecie Koroby.
Historia.
W czasach zaborów wieś w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 111 osób, 105 było wyznania rzymskokatolickiego, 6 prawosławnego. Jednocześnie 105 mieszkańców zadeklarowało polską przynależność narodową, 6 białoruską. Było tu 21 budynków mieszkalnych. W 1931 w 24 domach zamieszkiwało 121 osób.
Wierni należeli do parafii rzymskokatolickiej w Dzierkowszczyźnie i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5086134" url="https://pl.wikipedia.org/wiki?curid=5086134" title="Amal Tiznit">
Amal Tiznit

Union Sportif Amal Tiznit () – marokański klub piłkarski z siedzibą w Tiznicie. W sezonie 2020/2021 gra w GNFA 2 (czwarta liga).
Opis.
Klub został założony w 1948 roku. Grał w dwóch sezonach GNFA 1 (trzeciej dywizji) – 2015/2016 (3. miejsce w grupie) i 2016/2017 (15. miejsce i spadek). Zespół grał także w pucharze kraju, najdalej zaszedł do 2. rundy. Zespół gra na Stade El Massira, który może pomieścić 4000 widzów.

</doc>
<doc id="5086136" url="https://pl.wikipedia.org/wiki?curid=5086136" title="Kazimierz Kuźniar (regionalista)">
Kazimierz Kuźniar (regionalista)

Kazimierz Kuźniar (ur. 26 maja 1933 w Rohatynie, zm. 1 listopada 2019 w Łańcucie) – regionalista, kresowiak, magister administracji, działacz społeczny, sportowy i harcerski.
Życiorys.
Rodzina.
Syn Józefa i Marii.
Ojciec Józef pracował na poczcie w Rohatynie, a potem w Podkamieniu. Po klęsce wrześniowej Polski, a następnie agresji Niemiec na Rosję, jesienią 1941 roku został wywieziony na roboty przymusowe do Niemiec: najpierw do Schneidemühl (Piła), potem do Köslin (Koszalin), gdzie zachorował na gruźlicę. Po powrocie do Rohatyna 7 listopada 1943 roku, zmarł 7 marca 1944 roku i został pochowany na miejscowym cmentarzu. 
Matka Anna czynnie uczestniczyła w pracach pobliskiego domu polonijnego, a także działała przy parafii. Po wywózce męża sama opiekowała się dwójką nieletnich dzieci, pracując m.in. w gospodarstwie rolnym w Psarach, czy handlując zakupionym od rolników nabiałem we Lwowie. Zmarła i została pochowana na Cmentarzu Komunalnym w Leżajsku 12 grudnia 1977 roku.
Życie prywatne.
Żonaty z Marianną Kujawa. Syn Arkadiusz (ur. 1960), córka Ewa (ur. 1961). 23 lipca 2010 r. wraz z małżonką, zostali uhonorowani medalami za Długoletnie Pożycie Małżeńskie (50 lat) przyznanymi przez Prezydenta Rzeczypospolitej Polskiej Lecha Kaczyńskiego, postanowieniem z dnia 29 marca 2010 r., które wręczył Burmistrz Leżajska Tadeusz Trębacz. 
Dzieciństwo i młodość.
Szkołę podstawową ukończył 30 czerwca 1943 roku. Jesienią 1943 roku wraz z matką i siostrą uciekli z Podkamienia do Rohatyna przed mordami, jakich Ukraińcy dokonywali na Polakach w sąsiednich miejscowościach (między 12 - 16 marca 1944 r. nastąpiła krwawa rzeź w Podkamieniu), a 8 czerwca 1944 roku uciekli przed kolejnymi mordami do Niska. Uczęszczał tu do szkoły średniej, w której zdał maturę w 1951 roku. Absolwent Uniwersytetu Marii Curie-Skłodowskiej w Lublinie. 16 czerwca 1979 roku uzyskał tytuł magistra administracji.
Pozazawodowa działalność społeczna.
Nisko.
Od najmłodszych lat wykazywał różnorodne zainteresowania. Po przybyciu do Niska miał ochotę śpiewać w chórze kościelnym, ale organista wyznaczył mu rolę kalikowania, czyli tłoczenia powietrza do miechów, które stanowiły siłę napędową dla organów. Jako działacz Powiatowej Komisji Imprez i Obchodów Artystycznych, uczestniczył w przygotowywaniach, a następnie brał udział w V Światowym Festiwalu Młodzieży i Studentów w Warszawie w terminach 29 lipca – 4 sierpnia 1955 r. i 7–13 sierpnia 1955 r. Końcem 1956 r. dzięki aprobacie powstałego Powiatowego Klubu Aktywu przy ZP ZMP, którego przez kilka miesięcy był kierownikiem, skompletował zespół estradowy, który miał w repertuarze utwory znanych satyryków, m.in. J. Sztaudyngera, S. Wiecha, J. Jurandota. Z chwilą powstania Powiatowego Domu Kultury, na bazie założonego zespołu estradowego powstał pierwszy po wojnie w mieście zespół teatralny utworzony w 1957 r. pod kierownictwem Jana Bossowskiego (działacza "Reduty Niżańskiej"). Premiera pierwszego przedstawienia "Sublokatorka" Adama Grzymały-Siedleckiego miała miejsce w sali kina „SAN”. Główne role przyjęli: Jadwiga Koterba, Hanna Wołek, Maria Zamłyńska, Jan Bossowski, Aleksander Ciepły, Edward Jusiak i Kazimierz Kuźniar (jako dr Szyszpół). W latach 1958-59 zespół występował m.in. w Leżajsku, Rudniku, Ulanowie, jeżdżąc samochodem ciężarowym wraz z rekwizytami, które sami rozładowywali, składali na scenie, a po występie demontowali. 
Pod koniec 1956 r. wraz z grupą kilku osób utworzył zalążek – jeszcze nieformalny – drużyny harcerskiej. Od 1957 r. działał społecznie w strukturach Komendy Hufca ZHP Nisko, aż do 1964 r., z tym że przez okres pierwszych dwóch lat był tzw. IBS (czyli instruktor bez stopnia). 25 sierpnia 1958 r. rozkazem Głównej Kwatery Harcerstwa przyznano mu stopień podharcmistrza. Po Krzysztofie Wójciku był pierwszym w powiecie, który otrzymał tak wysoki wówczas stopień. W Komendzie Hufca pełnił kolejno funkcje: łącznika HSI (Harcerskiej Służby Informacyjnej), instruktora ds. sportu, drużynowego I (DH) Drużyny Harcerskiej im. Stefana Czarnieckiego oraz instruktora drużyn starszoharcerskich. W okresie 1958-59, pełnił funkcję Komendantem Hufca ZHP. 
Występował w miejskiej drużynie piłkarskiej na pozycji bramkarza do momentu kontuzji, jakiej się nabawił w trakcie meczu w 1950 r. Był instruktorem piłki nożnej, sędzią sportowym: piłki nożnej, siatkówki, lekkoatletyki, kolarstwa, łucznictwa i szachów. Był członkiem klubów sportowych: KS „Ogniwo”, „Sparta”, LKS „Orkan”, „Zenit”, LZS Groble. Współorganizator razem m.in. z Z. Maciurzyńskim i A. Drzymałą ogniska TKKF (od 1957 r.). Organizator i przewodniczący Zarządu Oddziału PTTK (od 1955 r.). Członek prezydium i wiceprzewodniczący ZP LPŻ (potem LOK).
Leżajsk.
Po przeprowadzce do Leżajska w 1964 r., był w gronie założycieli Towarzystwa Miłośników Ziemi Leżajskiej, którego pierwsze władze wybrano 27 marca 1972 r., a więc blisko po 3 latach od zatwierdzenia statutu Towarzystwa 2 czerwca 1969 r. przez Wydział Spraw Wewnętrznych Prezydium WRN w Rzeszowie. 6 marca 1982 r. wszedł w skład zarządu, gdzie pełnił funkcję zastępcy prezesa. W latach 1982–1987 był społecznym redaktorem naczelnym periodyku „Almanach Leżajski” (wydano wówczas 11 numerów). Pierwszy numer „Almanachu” wydano w grudniu 1982 r. Jako jedyny przedstawiciel województwa w trakcie III Kongresu Regionalnych Towarzystw Kultury w Poznaniu 23-25 października 1986 r. został wybrany do Krajowego Zespołu Regionalnych Towarzystw przy Narodowej Radzie Kultury na okres 1986-89. 
Był współorganizatorem ogólnopolskich audycji telewizyjnych z przedmiotu wiedzy obywatelskiej dla szkół podstawowych kręconych na bazie SP-1 w Leżajsku. W kwietniu 1999 r. został zaproszony przez starostę leżajskiego Stanisława Chmurę do prac w zespole, który opracował projekt herbu powiatu leżajskiego. Efektem tych prac było przedstawienie 17 grudnia 1999 r. w Warszawie symboli powiatowych, tj. herbu i flagi, które 17 lutego 2000 r. zostały pozytywnie zaopiniowane przez Heraldyczny Punkt Konsultacyjny przy MSWiA. Na Radzie Powiatu w dniu 15 marca 2000 r. została podjęta uchwała o zatwierdzeniu herbu i flagi Powiatu Leżajskiego, a Kazimierz Kuźniar był obok prof. J. Półćwiartka i O. dr E. Obruśnika jednym z referentów, przedstawiając historię i symbole herbu miasta Leżajska. 
Wraz z Eugeniuszem Matkowskim 24 grudnia 2001 r. był założycielem i pierwszym Prezesem Towarzystwa Miłośników Lwowa i Kresów Południowo-Wschodnich, w którym działał do 7 stycznia 2003 r. Udzielał porad prawnych w ramach prowadzonej Franciszkańskiej Akcji Charytatywnej przy Klasztorze OO. Bernardynów w 1998 r. W 1996 r. założył prywatną witrynę wydawniczą „Raptularz”. W latach 1996-2019 wydał 42 numery. Zaproszony przez Starostę Leżajskiego Roberta Żołynię uczestniczył w pracach Rady Programowej powołanej dla opracowania ogólnej koncepcji funkcjonowania Muzeum Ziemi Leżajskiej, które zostało uroczyście otwarte w dniu 3 grudnia 2007 r. w odrestaurowanym Dworze Starościńskim – jako pierwszej profesjonalnej placówce muzealnej na Ziemi Leżajskiej. 
Dzięki jego staraniom, w dniu 14 maja 2001 r. został uroczyście otwarty nowy budynek ZUS w Leżajsku. W trakcie uroczystości razem z posłem Zbigniewem Rynasiewiczem uczestniczył w przecięciu wstęgi. Był wiceprezesem LKS „Pogoń” w okresie od lutego 1967 r. do 11 września 1971 r. Współzałożyciel MZKS „Pogoń” oraz członek zarządu I i II kadencji (25 sierpnia 1976 – 15 grudnia 1982). Współzałożyciel i pierwszy Prezes sekcji piłki siatkowej ZKS „Tytoń” przy LWTP w okresie 11 września 1971 – 29 czerwca 1972.
Został pochowany na Cmentarzu Komunalnym w Leżajsku.

</doc>
<doc id="5086138" url="https://pl.wikipedia.org/wiki?curid=5086138" title="Union Sportif Amal Tiznit">
Union Sportif Amal Tiznit



</doc>
<doc id="5086139" url="https://pl.wikipedia.org/wiki?curid=5086139" title="Romain Seigle">
Romain Seigle

Romain Seigle (ur. 11 października 1994 w Vienne) – francuski kolarz szosowy, przełajowy i górski.
Osiągnięcia.
Kolarstwo szosowe.
Opracowano na podstawie:
Kolarstwo przełajowe.
Opracowano na podstawie:
Kolarstwo górskie.
Opracowano na podstawie:

</doc>
<doc id="5086140" url="https://pl.wikipedia.org/wiki?curid=5086140" title="US Amal Tiznit">
US Amal Tiznit



</doc>
<doc id="5086142" url="https://pl.wikipedia.org/wiki?curid=5086142" title="Zbigniew Henryk Wilczyński">
Zbigniew Henryk Wilczyński

Zbigniew Henryk Wilczyński (ur. 4 kwietnia 1954 w Łodzi, zm. 22 listopada 2008 w Łodzi) – polski prozaik, scenarzysta, rzemieślnik, przedsiębiorca, alt-medoznawca.
Życiorys.
Był uczniem istniejącego od 1 września 1946 r. Technikum Energetycznego Nr 1 w Łodzi przy al. Politechniki 38 (obecnie Zespół Szkół Politechnicznych w Łodzi im. Komisji Edukacji Narodowej), z którego został w styczniu 1969 r. usunięty jako "„zbyt konfliktowy”". W latach 1973–1975 odbywał w Szczecinie obowiązkową zasadniczą służbę wojskową w 5 Kołobrzeskim Pułku Zmechanizowanym im. Otokara Jarosza, jako kanonier działonu baterii moździerzy 120 mm. Członek komitetu strajkowego i współorganizator strajku okupacyjnego w dniach 7–12 września 1980 r. w Zakładach Przemysłu Bawełnianego „Maltex” im. Stanisława Kunickiego w Łodzi. W latach 1982–2004, obok intensywnej własnej pracy twórczej i rozwijania współpracy z łódzkim i warszawskim środowiskiem literackim, dziennikarskim i filmowym, zajmował się działalnością usługowo-produkcyjną w Łodzi i Gdańsku, jako rzemieślnik w branży stolarsko-meblarskiej, dekorator wystaw i drobny biznesmen w branży odzieżowej. W latach 2001–2003, jako "liberum audiat", był słuchaczem Studium Literacko-Artystycznego Uniwersytetu Jagiellońskiego w Krakowie utworzonego przez prof. Gabrielę Matuszek-Stec.
Debiutował w 1976 r. pod pseudonimem Zbigniew W. Kryński na łamach warszawskiego miesięcznika literackiego "Nowy Wyraz" groteskowym opowiadaniem "Normalnym kursem" przyjętym do publikacji przez Jerzego Górzańskiego, które zostało następnie przedrukowane w 1979 r. w antologii "Wszystkie barwy tęczy. 27 opowiadań młodych pisarzy" pod redakcją Marii Błaszczykowej i wstępem Ryszarda Tarwackiego.
Jako laureat rozstrzygniętego w 1986 r. ogólnopolskiego konkursu literackiego opublikował w 1988 r. swoją pierwszą powieść "Sen pod wiatr", najpierw we fragmentach na antenie Programu III Polskiego Radia, a następnie w zainicjowanej w 1987 r. przez Jerzego Leszina- Koperskiego i Andrzeja Krzysztofa Waśkiewicza serii wydawniczej "„Debiuty Prozatorskie”" publikowanej przez Młodzieżową Agencję Wydawniczą (MAW) w Warszawie. W serii tej także ukazały się wtedy debiutanckie książki Jana Stępnia, Marka Zgaińskiego, Jana Tulika, Jacka Pankiewicza, Krzysztofa Lipka, Jana Krzysztofa Adamkiewicza i Andrzeja Milika Wiśniewskiego. Poprawione przez autora internetowe wydanie powieści "Sen pod wiatr" zostało opublikowane w 2006 r. na ogólnopolskim portalu czytelniczym "BiblioNETka".
W 1998 roku Zbigniew Wilczyński należał do grona członków założycieli Oddziału Łódzkiego Ogólnopolskiego Stowarzyszenia Literatów (Ostolit, OŁOSL) w Łodzi. W latach 1999–2001 opublikował cztery opowiadania w redagowanym przez prof. Lecha Witkowskiego toruńskim miesięczniku "PAL – Przegląd Artystyczno-Literacki". Ostatnią publikację w jego życiu stanowi zapis internetowego czatu i dyskusji z czytelnikami ogólnopolskiego serwisu literackiego "BiblioNETka", która odbyła się w lutym 2006 r. W latach 2005–2007, przy udziale Alicji Stelmak-Roll, Wielkiego Mistrza Reiki z Łodzi, pracował nad podręcznikiem japońskich systemów medycyny niekonwencjonalnej i alternatywnej (alt-med). Zmarł 22 listopada 2008 r. w szpitalu onkologicznym w Łodzi na skutek nieodwracalnych zmian neurologiczno-mózgowych, które powstały w wyniku bandyckiego napadu i brutalnego pobicia, którym uległ w lipcu 1999 r. na łódzkim osiedlu Chojny-Zatorze. Pochowany został w grobie rodzinnym na Cmentarzu św. Anny (Zarzew) w Łodzi przy ul. Lodowej 78 (kwatera 12, rząd 12, grób 2).
W latach 2009–2020 kilka opowiadań Zbigniewa Wilczyńskiego zostało opublikowanych na podstawie zachowanych maszynopisów na portalu "BiblioNETka" i w czasopismach literackich "Migotania" (Gdańsk) oraz "Akant" (Bydgoszcz). Ponadto ukazały się dwa zbiory jego opowiadań (2014 i 2018 r.) i sześć jego powieści (w latach 2018–2020), w których dystopiczny obraz codziennego życia miejskiego w Polsce ostatnich 30 lat XX wieku oraz dysfunkcyjnej rodziny, sfrustrowanej młodzieży, spekulacyjnego biznesu, zmanipulowanej prasy, mafijnych układów władzy, aż po skorumpowany wymiar sprawiedliwości, łączy się z wojerystycznym oglądem nowych wzorców konformizmu i narastających problemów społecznych w postaci wykluczenia, bezdomności, alkoholizmu i kryminogennej „fali” w strukturach wojskowych. Wiodącym motywem jego twórczości jest Lacanowska teza o pragnieniu Innego i możliwości przekształcenia doświadczenia agresji i nienawiści do formy, która pozwala tworzyć, a nie niszczyć. Książki Zbigniewa Wilczyńskiego były komentowane i recenzowane na łamach literackich portali i czasopism: "BiblioNETka" (Poznań)", Latarnia Morska" (Kołobrzeg), Odra" (Wrocław)", EleWator" (Szczecin), "Migotania" (Gdańsk), Akant" (Bydgoszcz), "Gazeta Kulturalna" (Zelów), Nowy Napis Co Tydzień" (Kraków), "Fraza" (Rzeszów). Na temat jego życia i twórczości ukazała się w 2020 r. monograficzna książka prof. Grzegorza Bazylaka "Faktura czy paragon. O prozie Zbigniewa Wilczyńskiego (1954-2008) i nie tylko," Wyd. Studio Czarna Flaga, Łódź 2020, s. 293, .

</doc>
<doc id="5086143" url="https://pl.wikipedia.org/wiki?curid=5086143" title="Jens Cajuste">
Jens Cajuste

Jens-Lys Michel Cajuste (ur. 10 sierpnia 1999 w Göteborgu) – szwedzki piłkarz pochodzenia amerykańskiego występujący na pozycji pomocnika w Stade de Reims oraz w reprezentacji Szwecji.
Kariera klubowa.
Początki.
Cajuste karierę piłkarską rozpoczął w Chinach, gdzie jego rodzina wyemigrowała w 2005 ze Szwecji. Rok później został zawodnikiem młodzieżowej drużyny Sports Beijing, a następnie Yu Ye Beijing. W 2009 powrócił do Szwecji, gdzie został piłkarzem Guldhedens IK. W 2010 przeszedł do Örgryte IS.
Örgryte IS.
W 2016 został przesunięty do pierwszej drużyny Örgryte IS. W Superettan zadebiutował 17 października 2016 w przegranym 1:4 meczu z IK Sirius.
FC Midtjylland.
Latem 2018 przeszedł do FC Midtjylland. Podpisał z tym klubem 5-letni kontrakt. Swój pierwszy mecz w Superligaen rozegrał 26 sierpnia 2018 z Randers FC (3:0). Pierwszą bramkę w lidze duńskiej zdobył 21 października 2019, również w spotkaniu z Randers (2:1). W 2019 zdobył z Midtjylland Puchar Danii, a w 2020 mistrzostwo tego kraju. Natomiast w sezonie 2020/21 wywalczył z klubem awans do fazy grupowej Ligi Mistrzów. Łącznie w barwach Midtjylland rozegrał 58 ligowych spotkań, strzelając w nich 2 gole.
Stade de Reims.
10 stycznia 2022 przeszedł do Stade de Reims za 10 mln euro, dzięki temu został najdroższym zawodnikiem sprowadzonym do francuskiego zespołu. Podpisał z nim kontrakt do 2026 roku.
Kariera reprezentacyjna.
Cajuste występował w reprezentacji Szwecji U-21, w której rozegrał 3 spotkania. W pierwszej reprezentacji zadebiutował 11 listopada 2020 w przegranym 0:2 spotkaniu towarzyskim z Danią. W 2021 został powołany na Euro 2020.

</doc>
<doc id="5086146" url="https://pl.wikipedia.org/wiki?curid=5086146" title="Lichobłocie">
Lichobłocie



</doc>
<doc id="5086147" url="https://pl.wikipedia.org/wiki?curid=5086147" title="Wiklinowy koszyk do wyrastania chleba">
Wiklinowy koszyk do wyrastania chleba

Koszyk do wyrastania ciasta chlebowego – naczynie służące do wyrastania ciasta na chleb (garowania chleba). Kosze tego typu bardzo często stosowane są w procesie produkcji chleba w piekarniach. Głównymi regionami Polski, gdzie wytwarza się kosze do wyrastania ciasta chlebowego są województwa małopolskie i podkarpackie. W województwie podkarpackim to Rudnik nad Sanem w powiecie niżańskim, regiony pogórza dynowskiego oraz powiaty krośnieński i jasielski, w województwie małopolskim to okolice Krakowa.
Materiał z jakiego robione są wiklinowe koszyki do wyrastania ciasta chlebowego to specjalnie przygotowana wiklina tak zwana "Amerykanka" – wierzba amerykańska ("Salix cordata 'Americana"', syn. "S. americana"). Wiklinę koruję się, w procesie rozgotowywania kory, który zmienia również kolor wikliny na brązowy. Okorowane kije moczy się przed zbijaniem, żeby stały się elastyczne. Następnie robiona jest baza na drewnianej formie nadającej kształt koszykowi. Rzemieślnik wbijając gwoździki w odpowiednie miejsca łączy patyki wiklinowe formując kosz do wyrastania chleba. Koszyk po zbijaniu suszy się w przewiewnym miejscu, a przed pierwszym użyciem wypala w piecu w temperaturze 140 stopni Celsjusza przez 20 min oraz posypuje mąką zapobiegającą przyklejeniu się ciasta do wikliny.

</doc>
<doc id="5086148" url="https://pl.wikipedia.org/wiki?curid=5086148" title="Viverroidea">
Viverroidea

Viverroidea – infrarząd ssaków z podrzędu kotokształtnych (Feliformia) w obrębie rzędu drapieżnych (Carnivora).
Zasięg występowania.
Infrarząd obejmuje gatunki występujące w Eurazji i Afryce. 
Podział systematyczny.
Do infrarzędu zaliczane są następujące rodziny:

</doc>
<doc id="5086149" url="https://pl.wikipedia.org/wiki?curid=5086149" title="Jens-Lys Cajuste">
Jens-Lys Cajuste



</doc>
<doc id="5086151" url="https://pl.wikipedia.org/wiki?curid=5086151" title="Stade El Massira (Tiznit)">
Stade El Massira (Tiznit)

Stade El Massira – stadion w Maroku, w Tinzicie, na którym gra tamtejszy klub – Amal Tiznit. Może pomieścić 4000 widzów, jego nawierzchnia jest trawiasta, mieści się przy Avenue Idriss El Harti.

</doc>
<doc id="5086152" url="https://pl.wikipedia.org/wiki?curid=5086152" title="Dubinka 1">
Dubinka 1

Dubinka 1 (; ) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje.
Do 1917 położona była w Rosji, w guberni mohylewskiej, w powiecie czauskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5086153" url="https://pl.wikipedia.org/wiki?curid=5086153" title="Juliusz Teodor Heinzel">
Juliusz Teodor Heinzel

Juliusz Teodor Heinzel baron von Hohenfels (ur. 7 stycznia 1861 w Łodzi, zm. 21 sierpnia 1922, tamże) – łódzki fabrykant pochodzenia niemieckiego.
Życiorys.
Urodził się 7 stycznia 1861 roku. Był synem Juliusza Heinzla, twórcy imperium Heinzlów w Łodzi, a także Pauliny Volkmann, był mężem Anny Emilii Geyer. Mieli 4 dzieci, w tym synów: Juliusza Romana Piotra Ryszarda Heinzla (ofiara zbrodni katyńskiej), Romana Cezarego Ludwika Heinzla oraz córki: Irmę Olgę Paulinę Wikorię Rzewiską i Melitę Annnę Rafaelę Karsch. Zmarł 21 sierpnia 1922 roku. Spoczywa na Starym Cmentarzu w Łodzi w kaplicy Henizlów.
Działalność biznesowa.
Juliusz Teodor Heinzel ukończył w 1881 roku liceum w Rydze, a następnie do 1888 roku studiował chemię na Politechnice Ryskiej. Uzyskał prawo do używania herbu Cesarstwa Rosyjskiego na wyrobach wełnianych i bawełnianych. Jako przedstawiciel przemysłu rosyjskiego na Wystawie Światowej w Paryżu w 1900 roku został odznaczony medalem za produkty swojej fabryki. Do wybuchu I wojny światowej w 1914 roku istniały trzy spółki akcyjne, w których najwięcej udziałów posiadał Heinzel wraz z dziećmi: Spółka Akcyjna wyrobów bawełnianych przy ul. Piotrkowskiej 104 w Łodzi, towarzystwo akcyjne „Heinzel i Kunitzer” na Widzewie przy ul. Rokicińskiej 81, a także farbiarnia i wykończalnia przy ul. Piotrkowskiej 226. Heinzel był uczestnikiem spotkania 26 września 1884 roku z carem Aleksandrem II i jego żoną podczas wycieczki do zameczku myśliwskiego w Spale. Był on, tak jak jego ojciec, zwolennikiem cara. Otrzymał Order św. Stanisława i tytuł honorowego radcy dworu cesarskiego oraz kolegialnego i rzeczywistego radnego Cesarstwa Rosyjskiego.
Pozostała działalność.
Juliusz Teodor Heinzel był filantropem, przewodniczył komitetowi budowy szpitala przy ul. Pańskiej (współcześnie szpital im. WAM). Był koncesjonariuszem Kolei Elektrycznej Łódzkiej, a następnie Łódzkich Wąskotorowych Elektrycznych Kolei Dojazdowych, przyczynił się do powstania linii tramwajowych do Zgierza i Pabianic. W swoim pałacu na Julianowie gościł osoby takie jak: Eugeniusz Bodo, ks. bp Wincenty Tymieniecki, Franciszek Żwirko, sam też bywał gościem Ignacego Daszyńskiego. W 1916 roku w pałacu przy ul. Piotrkowskiej 104 urządził kwestę na rzecz pomocy dzieciom, połączoną z wystawą sztuki, na której wystawił swoje zbiory, w tym m.in. obraz pt. „Patrol powstańczy” Maksymiliana Gierymskiego. Heinzel został prezesem komitetu budującego archikatedrę w Łodzi, a jego rodzina ufundowała w 1912 roku ołtarz główny.

</doc>
<doc id="5086155" url="https://pl.wikipedia.org/wiki?curid=5086155" title="Ramżyno I">
Ramżyno I



</doc>
<doc id="5086157" url="https://pl.wikipedia.org/wiki?curid=5086157" title="Osiedle wiejskie stabieńskie">
Osiedle wiejskie stabieńskie



</doc>
<doc id="5086159" url="https://pl.wikipedia.org/wiki?curid=5086159" title="Antonio Pedrero">
Antonio Pedrero

Antonio Pedrero López (ur. 23 października 1991 w Terrassie) – hiszpański kolarz szosowy.
Osiągnięcia.
Opracowano na podstawie:

</doc>
<doc id="5086160" url="https://pl.wikipedia.org/wiki?curid=5086160" title="Mohamed Alaoui Ismaili">
Mohamed Alaoui Ismaili

Mohamed Alaoui Ismaili – marokański trener piłkarski. W sezonie 2020/2021 trenuje Renaissance Zemamra.
Kariera trenerska.
Mohamed Alaoui Ismaili zaczynał swoją pracę na stanowisku trenera w Renaissance Zemamra. W tym zespole zadebiutował 5 grudnia 2020 roku, w meczu przeciwko Renaissance Berkane, przegranym 0:2. Zakończył pracę 5 stycznia 2021 roku, dwa dni po porażce z Rają Beni Mellal w pucharze kraju. Łącznie rozegrał tam 6 meczy. 4 marca 2021 roku powrócił do Zemamry. Ponowny debiut zaliczył tam 13 marca 2021 roku w meczu przeciwko OC Safi, przegranym 1:2. Do 16 maja 2021 roku rozegrał 9 meczów.

</doc>
<doc id="5086161" url="https://pl.wikipedia.org/wiki?curid=5086161" title="Oni ocalili Londyn">
Oni ocalili Londyn

Oni ocalili Londyn (tytuł oryginalny Battle of the V-1) – brytyjski czarno-biały film wojenny z 1958 w reżyserii Vernona Sewella na podstawie powieści "They Saved London" autorstwa Bernarda Newmana.
Fabuła.
Akcja filmu dzieje się w czasie II wojny światowej. Grupa żołnierzy Armii Krajowej wyrusza na misję przechwycenia i dostarczenia do Londynu drogą powietrzną niemieckiej „latającej bomby” V-1.
Obsada.
i inni. 

</doc>
<doc id="5086164" url="https://pl.wikipedia.org/wiki?curid=5086164" title="Autoportret z mopsem">
Autoportret z mopsem

Autoportret z mopsem (ang. "The Painter and his Pug") – obraz angielskiego malarza Williama Hogartha.
Autoportret został ukończony w 1745, ale Hogarth rozpoczął pracę nad nim dekadę wcześniej. Obraz ukazuje owalny portret artysty ułożony na książkach. Obok dzieł znajduje się paleta malarska, na pierwszym planie siedzi pies. Portret jest realistyczny, obiektywnie przedstawiający artystę. Malarz pierwotnie przedstawił się w formalnym stroju i peruce, które później zmienił na nieoficjalne nakrycie głowy i rodzaj szlafroka. Hogarth podkreśla wartość swojej sztuki stawiając oprawione książki autorów pod swoim wizerunkiem i porównując ją tym samym do twórczości Szekspira, Swifta i Miltona . Na palecie malarskiej można dostrzec esowatą linię, a pod nią napis „linia piękna” ("LINE of Beauty and GRACE") nawiązujący do książki Hogartha "„Analiza piękna”", w której wspomniana „linia piękna” stanowi główny temat tego traktatu estetycznego.
William Hogarth był właścicielem dwóch mopsów wabiących się Mops i Trump, na obrazie przedstawiony jest ten drugi. Obecność psa na obrazie jest interpretowana jako symbol zadziornego charakteru artysty, satyryczne odbicie twarzy Hogarth'a lub figura moralisty tropiącego błądzących.

</doc>
<doc id="5086165" url="https://pl.wikipedia.org/wiki?curid=5086165" title="Mieczysław Cirkowski">
Mieczysław Cirkowski

Mieczysław Cirkowski (ur. 15 stycznia 1956 w Gdańsku) – polski piłkarz, występujący na pozycji obrońcy.
Życiorys.
Seniorską karierę rozpoczynał w Stoczniowcu Gdańsk, skąd w 1976 roku przeszedł do Zawiszy Bydgoszcz. Z bydgoskim klubem wywalczył w 1977 roku awans do I ligi. W latach 1978–1982 ponownie występował w Stoczniowcu Gdańsk, a następnie – do 1988 roku – grał w Bałtyku Gdynia. W barwach Bałtyku występował m.in. w Pucharze Intertoto. Ogółem Cirkowski rozegrał 163 mecze w I lidze.

</doc>
<doc id="5086173" url="https://pl.wikipedia.org/wiki?curid=5086173" title="Słoboda Kasztelańska">
Słoboda Kasztelańska

Słoboda Kasztelańska – dawna wieś. Tereny na których leżała znajdują się obecnie na Białorusi, w obwodzie witebskim, w rejonie głębockim, w sielsowiecie Ozierce.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 141 osób, 126 było wyznania prawosławnego, 15 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 29 budynków mieszkalnych. W 1931 w 24 domach zamieszkiwało 116 osób.
Wierni należeli do parafii rzymskokatolickiej w Głębokiemi prawosławnej w m. Zabroje. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5086175" url="https://pl.wikipedia.org/wiki?curid=5086175" title="Mohamed Essam">
Mohamed Essam

Mohamed Essam El-Din Abou-El-Ella Sabe (ur. 1 stycznia 1994 w Kairze) – egipski piłkarz występujący na pozycji napastnika w egipskim klubie National Bank of Egypt. Wychowanek El Mokawloon, w trakcie swojej kariery grał także w takich zespołach jak Wadi Degla, Legia II Warszawa, Ismaily, Al Nasr, Nadwiślan Góra, Stal Stalowa Wola, MKS Kluczbork, El-Entag El-Harby oraz Górnik Łęczna. Młodzieżowy reprezentant Egiptu.

</doc>
<doc id="5086176" url="https://pl.wikipedia.org/wiki?curid=5086176" title="Davide Villella">
Davide Villella

Davide Villella (ur. 27 czerwca 1991 w Magencie) – włoski kolarz szosowy.
Osiągnięcia.
Opracowano na podstawie:

</doc>
<doc id="5086183" url="https://pl.wikipedia.org/wiki?curid=5086183" title="Smietaninskoje (obwód smoleński)">
Smietaninskoje (obwód smoleński)



</doc>
<doc id="5086184" url="https://pl.wikipedia.org/wiki?curid=5086184" title="Sławomir Lewczuk">
Sławomir Lewczuk

Sławomir Lewczuk (ur. 12 listopada 1938 w Czerkasach koło Kowla, zm. 25 stycznia 2020 w Krakowie) – polski architekt, malarz, rysownik, grafik i scenograf.
Twórczość.
Studiował na Wydziale Architektury Politechniki Krakowskiej oraz w pracowni prof. Emila Krchy na Wydziale Malarstwa Akademii Sztuk Pięknych w Krakowie w latach 1957–1965. Od 1966 roku tworzył w zakresie malarstwa, grafiki, rysunku i scenografii. Brał udział w 10 wystawach międzynarodowych oraz w kilkudziesięciu wystawach za granicą. Miał 44 wystawy indywidualne oraz brał udział w ponad 150 wystawach krajowych i środowiskowych. Współpracował artystycznie z wydawnictwami, redakcjami i teatrami w kraju oraz za granicą. Zdobył 25 nagród i wyróżnień w konkursach i imprezach plastycznych, w 2019 roku został laureatem Nagrody im. Witolda Wojtkiewicza. Jego prace znajdują się w zbiorach muzealnych w kraju oraz w prywatnych w kraju i za granicą. Pochowany na Cmentarzu Prądnik Czerwony w Krakowie (kw. CCCXV-5-27).

</doc>
<doc id="5086200" url="https://pl.wikipedia.org/wiki?curid=5086200" title="Merari Siregar">
Merari Siregar

Merari Siregar (ur. 13 lipca 1896 w Sipirok, zm. 23 kwietnia 1940 w Kalianget) – indonezyjski pisarz.
W 1920 r. ukazała się jego pierwsza powieść pt. "Azab dan Sengsara", poświęcona problematyce wymuszonego małżeństwa. Wydanie tej powieści jest uznawane za moment narodzin współczesnej literatury indonezyjskiej. Stworzył także "Si Jamin dan Si Johan" – adaptację powieści "Jan Smees" autorstwa Justusa van Maurika.

</doc>
<doc id="5086209" url="https://pl.wikipedia.org/wiki?curid=5086209" title="Randall Thompson">
Randall Thompson

Ira Randall Thompson (ur. 21 kwietnia 1899 w Nowym Jorku, zm. 9 lipca 1984 w Bostonie) – amerykański kompozytor i pedagog.
Życiorys.
Syn nauczyciela języka angielskiego. W dzieciństwie uczył się gry na organach, uczęszczał do Lawrenceville School w Nowym Jorku. W latach 1916–1920 studiował na Harvard University u Archibalda Thompsona Davisona, Edwarda Burlingame’a Hilla i Waltera Spaldinga. W 1921 roku odbył prywatny kurs u Ernesta Blocha w Nowym Jorku. W 1922 roku uzyskał tytuł Master of Arts, w tym samym roku otrzymał stypendium za preludium "Pierrot and Cothurnus" i wyjechał do Rzymu, gdzie uczył się w Asolo u Gian Francesco Malipiera. Wykładał w Wellesley College (1927–1929 i 1936–1937), Uniwersytecie Kalifornijskim w Berkeley (1937–1939), Curtis Institute of Music w Filadelfii (1939–1941), University of Virginia w Charlottesville (1941–1946), Princeton University (1946–1948) i Harvard University (1948–1965). Jego uczniami byli m.in. Leonard Bernstein i Lukas Foss. Opublikował pracę "College Music" (Nowy Jork 1935).
Dwukrotny laureat stypendium Fundacji Pamięci Johna Simona Guggenheima (1929 i 1930). Od 1938 roku był członkiem National Institute of Arts and Letters. Odznaczony został Orderem Zasługi Republiki Włoskiej w stopniu kawalera (1959).
Twórczość.
Był przedstawicielem nurtu neoklasycznego w muzyce amerykańskiej. Uprawiał przede wszystkim twórczość wokalną, poprzez użycie techniki kontrapunktu nawiązując do muzyki renesansowej. Język muzyczny Thompsona odznaczał się diatoniką i prostotą środków wyrazu, w niektórych utworach kompozytor wykorzystywał nawiązania do muzyki ludowej i jazzu.

</doc>
<doc id="5086210" url="https://pl.wikipedia.org/wiki?curid=5086210" title="Kinga Jasik">
Kinga Jasik

Kinga Jasik (ur. 1995) – polska aktorka filmowa i telewizyjna.
Życiorys.
W 2020 roku ukończyła studia na Wydziale Aktorskim we Wrocławiu.

</doc>
<doc id="5086211" url="https://pl.wikipedia.org/wiki?curid=5086211" title="Cobequid">
Cobequid



</doc>
<doc id="5086212" url="https://pl.wikipedia.org/wiki?curid=5086212" title="The First (singel NCT Dream)">
The First (singel NCT Dream)

The First – pierwszy singel CD NCT Dream – podgrupy południowokoreańskiego boysbandu NCT. Został wydany fizycznie 9 lutego 2017 roku, był dystrybuowany przez KT Music w Korei Południowej. Płytę promował utwór „My First and Last” (kor. 마지막 첫사랑 (My First and Last)) oraz wydany wcześniej singel cyfrowy „Chewing Gum”.
Sprzedał się w nakładzie egzemplarzy w Korei Południowej (stan na luty 2021 r.).
Tło i wydanie.
Trzecia podgrupa zespołu NCT, składająca się z siedmiu członków: Marka, Renjuna, Jeno, Haechana, Jaemina, Chenle i Jisunga, zadebiutowała wydając cyfrowy singel „Chewing Gum” 24 sierpnia 2016 roku.
1 lutego 2017 NCT Dream ogłosili, że wydadzą swój pierwszy single album pt. "The First". Ich agencja ogłosiła, że Jaemin nie weźmie udziału w tym comebacku z powodu problemów zdrowotnych.
Piosenka „My First and Last” posłużyła jako główny utwór z płyty, która ukazała się 9 lutego 2017 roku. Singel zawiera również cover hitu Lee Seung-hwana z 1993 roku – „Dunk Shot”.

</doc>
<doc id="5086215" url="https://pl.wikipedia.org/wiki?curid=5086215" title="Tragedia na górze Meron">
Tragedia na górze Meron

Tragedia na górze Meron – wydarzenie, które miało miejsce 30 kwietnia 2021 roku w Izraelu, na górze Meron podczas obchodów żydowskiego święta Lag ba-Omer. Do zdarzenia doszło, gdy uczestnicy opuszczali miejsce ceremonii, kierując się stromym, wąskim chodnikiem. Z powodu utraty równowagi na stromej powierzchni niektórzy uczestnicy zaczęli przewracać się na tych idących niżej. Doszło do paniki, w wyniku której zginęło 45 osób, a ponad 150 zostało rannych.
Tło wydarzeń.
Góra Meron jest miejscem pochówku rabina Szymona bar Jochaja. Co roku osiemnastego dnia miesiąca ijar odbywa się tam pielgrzymka: ultraortodoksyjni Żydzi modlą się, tańczą i zapalają ogniska. W 2021 r. władze Izraela zniosły ograniczenia dotyczące pielgrzymki wprowadzone w poprzednim roku ze względu na pandemię COVID-19. Na miejscu miało zjawić się ok. 100 tys. osób.
Przebieg.
Tragedia miała miejsce w pobliżu ogniska rozpalonego przez wyznawców dynastii chasydzkiej Toldot Aharon. Około godz. 01:00 czasu lokalnego zgromadzeni zaczęli udawać się w stronę wyjścia. Według niektórych świadków, schody u podnóża wyjścia były mokre i śliskie od rozlanych napojów. Wielu z opuszczających miejsce ceremonii straciło równowagę, ślizgając się po stromym, metalowym zejściu. Ci, którzy nie potrafili wstać, zostali przygnieceni i przyduszeni przez napierający tłum. Część z obecnych zdołała przedrzeć się przez stojące po bokach barierki, pozwalając na szybszą ewakuację. Niektórzy z obecnych stwierdzili później, że widzieli policjantów blokujących wyjście, by zapobiec dalszemu tłoczeniu się.
Następstwa.
Tragedia na górze Meron była największą katastrofą cywilną w historii Izraela, przekraczając liczbą ofiar pożary lasów na górze Karmel. Premier Binjamin Netanjahu ogłosił 2 maja 2021 dniem żałoby narodowej.
W sprawie tragedii toczy się śledztwo. Dowódca policji Szimon Lawi powiedział, że ponosi pełną odpowiedzialność za zdarzenie.

</doc>
<doc id="5086216" url="https://pl.wikipedia.org/wiki?curid=5086216" title="The Quartet">
The Quartet

The Quartet – polski zespół jazzowy, powstały jesienią 1977 roku. Zakończył działalność w 1980 roku, by na krótko reaktywować się w 2006 roku.
Historia.
Zespół powstał na bazie byłych muzyków kwartetu Zbigniewa Namysłowskiego oraz grupy Tomasz Stańko-Edward Vesala i grał w składzie: Sławomir Kulpowicz (fortepian), Tomasz Szukalski (saksofon sopranowy i tenorowy), Paweł Jarzębski (kontrabas), Janusz Stefański (perkusja). W repertuarze grupy, inspirowanym muzyką McCoy Tynera, Sonny'ego Rollinsa, Johna Coltrane’a oraz tradycjami modern jazzu lat sześćdziesiątych dominowały kompozycje Kulpowicza i Szukalskiego. W roku 1977 zespół zadebiutował nagraniami zarejestrowanymi dla Polskiego Radia. W styczniu 1978 roku odbył swą pierwszą trasę koncertową po kraju. Pod nazwą „The Quartet” po raz pierwszy wystąpił na Międzynarodowym Festiwalu Muzyki Jazzowej „Jazz Jamboree'78” w Warszawie. Występował również za granicą, m.in. na Voss Jazz Festival w Norwegii, we Włoszech, w NRD, na Węgrzech i w USA. W opinii krajowych i zagranicznych krytyków The Quartet uchodził za jedną z najważniejszych formacji jazzowych w Europie końca lat siedemdziesiątych. Część słuchaczy porównywała go do europejskiego kwartetu Keitha Jarretta w którym obok lidera grali: Jan Garbarek, Palle Danielsson i Jon Christensen. Zespół bez lidera oczarował także publiczność amerykańską. W rozmaitych publikacjach na temat muzyki jazzowej, często przytaczane są opowieści o szansie na światową karierę, zwłaszcza wątek dotyczący koncertu w nowojorskim Village Vanguard (w 1979), po którym właściciel klubu miał rzekomo zaproponować muzykom podpisanie kontraktu, co wiązało się z przeprowadzką do Stanów Zjednoczonych.
The Quartet przestał istnieć w 1980 roku. W 2006 wznowił działalność (po ponad dwudziestu latach od ostatniego koncertu) i pojechał w trasę koncertową. Dał wówczas kilkanaście recitali w krajowych klubach jazzowych oraz wystąpił na XII Festiwalu „Jazz na Starówce” (22.07.2006, godz. 19:00).

</doc>
<doc id="5086223" url="https://pl.wikipedia.org/wiki?curid=5086223" title="Laszlo Szapáry">
Laszlo Szapáry

Ladislaus Peter Maria Gabriel Antonius Benedikt Bonaventura „Laszlo” Szapáry (ur. 12 lipca 1910 w Altmünster, zm. 22 lipca 1998 w Dobersbergu) – węgierski i austriacki strzelec, olimpijczyk i medalista mistrzostw świata. Ojciec Nikolausa, reprezentanta Austrii w strzelectwie.
Kariera.
Specjalizował się w trapie. Trzykrotny uczestnik igrzysk olimpijskich w barwach Austrii (IO 1952, IO 1960, IO 1964). Najlepszy wynik osiągnął na igrzyskach w Rzymie, gdzie zajął 10. miejsce.
Jako reprezentant Węgier Szapáry zdobył 2 medale na mistrzostwach świata w strzelaniu do rzutków. Były to 2 brązowe medale, które wywalczył w latach 1938 i 1939 (skład reprezentacji na obu turniejach: Sándor Dóra, Sándor Lumniczer, István Strassburger, Laszlo Szapáry). 
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5086224" url="https://pl.wikipedia.org/wiki?curid=5086224" title="Parafia św. Stanisława w Bytoniu">
Parafia św. Stanisława w Bytoniu



</doc>
<doc id="5086226" url="https://pl.wikipedia.org/wiki?curid=5086226" title="Parafia św. Stanisława biskupa i męczennika w Bytomiu">
Parafia św. Stanisława biskupa i męczennika w Bytomiu



</doc>
<doc id="5086227" url="https://pl.wikipedia.org/wiki?curid=5086227" title="Joanna Woźniczko-Czeczott">
Joanna Woźniczko-Czeczott



</doc>
<doc id="5086229" url="https://pl.wikipedia.org/wiki?curid=5086229" title="Sejm pacyfikacyjny 1735">
Sejm pacyfikacyjny 1735



</doc>
<doc id="5086230" url="https://pl.wikipedia.org/wiki?curid=5086230" title="Signy Aarna">
Signy Aarna

Signy Aarna (ur. 4 października 1990 w Akste) – estońska piłkarka. Zazwyczaj gra jako napastniczka lub pomocniczka w fińskim klubie Åland United oraz reprezentacji Estonii. W przeszłości reprezentowała także barwy innego fińskiego klubu, Kuopio Pallokissat, oraz estońskiego Põlva FC Lootos, grającego w Naiste Meistriliidze.
Kariera klubowa.
Urodziła się we wsi Akste w prowincji Põlvamaa, w gminie Ahja. W 2003 roku rozpoczęła treningi w młodzieżowej drużynie FC Lootos, będąc początkowo bramkarką. Z czasem otrzymała powołanie do estońskiej reprezentacji młodzieżowej, gdzie zmieniono jej dotychczasową pozycję na boisku z bramkarki na napastniczkę. W 2005, 2007 i 2008 roku zdobywała tytuły młodzieżowego mistrza Estonii w różnych grupach wiekowych.
FC Lootos.
W 2008 roku przebiła się do pierwszej drużyny FC Lootos. Klub ten występował wówczas w Esiliidze (drugi poziom kobiecych rozgrywek piłkarskich w Estonii). FC Lootos wygrał ligę i wywalczył awans, a Aarna była jego najlepszą strzelczynią z dorobkiem 48 bramek w 17 występach ligowych (łącznie zagrała w 29 spotkaniach tego sezonu, strzelając 80 goli). Od 2009 roku wraz z koleżankami z zespołu występowała na najwyższym szczeblu rozgrywkowym w kraju. Pozostaje najbardziej utytułowaną zawodniczką klubu (łącznie 166 goli w 121 spotkaniach ligowych, pucharze krajowym i rozgrywkach europejskich).
Pallokissat.
Pomimo ofert z innych klubów Meistriliigi, Aarna zdecydowała się pozostać w swoim macierzystym klubie. Po zakończeniu sezonu 2013 Aarna podpisała swój pierwszy profesjonalny kontrakt z klubem z fińskiej Naisten Liigi, Pallokissatem. W swoim debiutanckim sezonie Aarna strzeliła 13 goli w 22 meczach i pomogła drużynie zająć trzecie miejsce w rozgrywkach. Rok 2015 okazał się kolejnym owocnym sezonem dla Aarny, która tym razem strzeliła 17 bramek w 23 występach Naisten Liidze.
Åland United.
W 2017 roku Aarna dołączyła do zespołu Åland United. W 2020 zdobyła z nim mistrzostwo, oraz puchar krajowy. 
Kariera reprezentacyjna.
Aarna zadebiutowała w reprezentacji Estonii 2 listopada 2007 w wygranym 3:2 meczu z Łotwą. Została zmieniona w 63 minucie tego meczu przez Katrin Kaarnę. Wcześniej grała w drużynach U-16, U-17 i U-19 tego kraju.
Źródło:
Statystyki kariery.
Na podstawie:
Życie prywatne.
Aarna uczęszczała do Ahja Kool. Studiowała na Uniwersytecie w Tartu.
Nagrody i wyróżnienia.
W 2010 roku Aarna otrzymała tytuł Piłkarki Sezonu Meistriliigi. W 2011 i 2015 roku została Piłkarką Roku w swoim kraju.

</doc>
<doc id="5086232" url="https://pl.wikipedia.org/wiki?curid=5086232" title="Sejm pacyfikacyjny 1736">
Sejm pacyfikacyjny 1736



</doc>
<doc id="5086237" url="https://pl.wikipedia.org/wiki?curid=5086237" title="Parafia św. Stanisława Biskupa w Buku">
Parafia św. Stanisława Biskupa w Buku



</doc>
<doc id="5086240" url="https://pl.wikipedia.org/wiki?curid=5086240" title="Słoboda (sielsowiet Królewszczyzna)">
Słoboda (sielsowiet Królewszczyzna)

Słoboda (; ) – wieś na Białorusi, w obwodzie witebskim, w rejonie dokszyckim, w sielsowiecie Królewszczyzna.
Siedziba parafii prawosławnej; znajduje się tu cerkiew pw. św. Anny.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie dziśnieńskim, do 11 kwietnia 1929 w gminie Dokszyce.
Według Powszechnego Spisu Ludności z 1921 roku zamieszkiwały tu 342 osoby, 14 było wyznania rzymskokatolickiego, 324 prawosławnego, 1 staroobrzędowego, a 3 mojżeszowego. Jednocześnie 13 mieszkańców zadeklarowało polską przynależność narodową, a 329 białoruską. Było tu 60 budynków mieszkalnych.

</doc>
<doc id="5086242" url="https://pl.wikipedia.org/wiki?curid=5086242" title="Biali Rycerze Ku Klux Klanu">
Biali Rycerze Ku Klux Klanu

Biali Rycerze Ku Klux Klanu (właściwie: "White Knights of the Ku Klux Klan") – organizacja składowa Ku Klux Klanu działająca w Stanach Zjednoczonych. Biali Rycerze Ku Klux Klanu powstali w Missisipi i Luizjanie na początku lat sześćdziesiątych pod przewodnictwem Samuela Bowersa. Biali Rycerze nie byli skłonni do organizowania publicznych demonstracji ani ujawniania masom żadnych informacji o sobie. W 1964 roku liczba Rycerzy sięgnęła 60 tys. Do 1967 r. liczba zmniejszyła się do około czterystu.
Historia.
Biali Rycerze byli odpowiedzialni za wiele zamachów bombowych, podpaleń kościołów, pobić i morderstw. W 1964 roku członkowie organizacji zamordowali trzech obrońców praw obywatelskich: Andrew Goodmana, Jamesa Chaneya i Michaela Schwernera. Ofiary były członkami "Kongresu Równości Rasowej" (CORE).
W stan oskarżenia postawiono 18 osób w tym przewodniczącego Samuela Bowersa i jego zastępcę. Finalnie skazano 6 osób. Bowers usłyszał największy wyrok – 10 lat więzienia.
Działalność Białych Rycerzy Ku Klux Klanu nie zakończyła się w latach 60. ubiegłego wieku. W 2017 roku w stan Mississippi zidentyfikował sześć działających organizacji Ku Klux Klanu, a w tym Białych Rycerzy Ku Klux Klanu.
W 1989 roku w związku z odejściem na emeryturę Samuela Bowersa Biali Rycerze mianowali nowym przewodniczącym mianowali Johnny’ego Lee Clary’ego (pseudonim Johnny Angel). "Angel" wielokrotnie pojawiał się w mediach i udzielał wywiadów, budując nowoczesny wizerunek Klanu. Nowy przewodniczący próbował zjednoczyć różne organizacje Klanu w Missisipi.
Równocześnie Clary był silnie infiltrowany przez FBI. Kiedy okazało się, że jego partnerka jest informatorem Federalnego Biura Śledczego, on sam odszedł z Klanu i stał się działaczem praw obywatelskich. Po tym wydarzeniu Biali Rycerze Ku Klux Klanu stracili przywództwo i podupadli.

</doc>
<doc id="5086243" url="https://pl.wikipedia.org/wiki?curid=5086243" title="Olympique Marrakesz">
Olympique Marrakesz

Chez Ali Club de Marrakech () – marokański klub piłkarski z siedzibą w Marrakeszu. W sezonie 2020/2021 gra w GNFA 1 (3 liga).
Opis.
Klub został założony w 2001 roku. Grał w GNF 2 w sezonie 2015/2016, zajmując przedostatnie, 15. miejsce i spadł do GNFA 1. Najlepszym wynikiem w pucharze Maroka była 1/16 finału w 2017 roku. Klub gra na Stade El Harti (25 000 widzów) lub Stade Sidi Youssef Ben Ali.

</doc>
<doc id="5086245" url="https://pl.wikipedia.org/wiki?curid=5086245" title="Marassé">
Marassé



</doc>
<doc id="5086246" url="https://pl.wikipedia.org/wiki?curid=5086246" title="Olympique de Marrakesz">
Olympique de Marrakesz



</doc>
<doc id="5086247" url="https://pl.wikipedia.org/wiki?curid=5086247" title="Chez Ali Club de Marrakesz">
Chez Ali Club de Marrakesz



</doc>
<doc id="5086251" url="https://pl.wikipedia.org/wiki?curid=5086251" title="George Montagu-Dunk">
George Montagu-Dunk



</doc>
<doc id="5086254" url="https://pl.wikipedia.org/wiki?curid=5086254" title="Dawid Gutter">
Dawid Gutter

Dawid Gutter (ur. ?, zm. w 1943 w KL Plaszow) – polski handlarz pochodzenia żydowskiego, komisarz Rady Żydowskiej (Judenratu) w getcie krakowskim. 
Życiorys.
Pochodził ze Śląska. Przed wojną był właścicielem sklepu z żurnalami w Bielsku i zajmował się handlem (był komiwojażerem). W czasie okupacji niemieckiej ściśle współpracował z Niemcami. Był pracownikiem Rady Żydowskiej w Tarnowie (zjamował się zamówieniami do warsztatów), a następnie po odwołaniu z funkcji prezesa Judernatu w getcie krakowskim dr Artura Rosenzweiga został wyznaczony na jego następcę. Niemcy rozwiązali Radę Żydowską i ustanowili komisaryczny zarząd getta z Gutterem w roli komisarza, który miał do pomocy radę przyboczną. Jako komisarz getta nadzorował kolejne akcje deportacyjne z getta i jego likwidację. Chorował na tuberkulozę. Latem 1943 został wywieziony do ZAL Plaszow i tam rozstrzelany jesienią tego samego roku w okolicach kąpieliska wraz z żoną i 3 dzieci. 

</doc>
<doc id="5086261" url="https://pl.wikipedia.org/wiki?curid=5086261" title="Application Service Provider">
Application Service Provider



</doc>
<doc id="5086264" url="https://pl.wikipedia.org/wiki?curid=5086264" title="Gąsienicojad sundajski">
Gąsienicojad sundajski

Gąsienicojad sundajski ("Lalage fimbriata") – gatunek małego ptaka z rodziny liszkojadów (Campephagidae). Zasiedla Azję Południowo-Wschodnią, m.in. Wielkie Wyspy Sundajskie. Nie jest zagrożony wyginięciem.
Systematyka.
Takson ten po raz pierwszy opisał Coenraad Jacob Temminck w 1824 roku, nadając mu nazwę "Ceblepyris fimbriatus". Holotyp pochodził z Jawy. Obecnie (2021) Międzynarodowy Komitet Ornitologiczny (IOC) umieszcza ten gatunek w rodzaju "Lalage".
Takson ten bywał dawniej czasami łączony w jeden gatunek (w różnych kombinacjach) z gąsienicojadem indochińskim ("L. polioptera"), czarnoskrzydłym ("L. melaschistos") i czarnogardłym ("L. melanoptera"). Obecnie wyróżnia się 5 podgatunków "L. fimbriata".
Podgatunki i zasięg występowania.
Poszczególne podgatunki zamieszkują:
Morfologia.
Gąsienicojad sundajski osiąga długość 20 cm. Wyraźnie zaznaczony dymorfizm płciowy – upierzenie szare, samiec ciemniejszy od samicy, u której charakterystyczny jest prążkowany spód ciała. Tęczówka ciemnobrązowa. 
Ekologia i zachowanie.
Zamieszkuje lasy nizinne i porośnięte roślinnością wzgórza. Żyje w piętrze koron drzew, rzadko spotkany na ziemi. 
Pokarm stanowią bezkręgowce. 
Gniazdo w postaci czarki, uwite z roślinności buduje w koronach drzew. Samica składa 3 jaja (oliwkowozielone, z brązowym wzorem).
Status.
IUCN klasyfikuje gąsienicojada sundajskiego jako gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji nie została oszacowana, ale ptak ten opisywany jest jako zazwyczaj rzadki, chociaż dość pospolity na Półwyspie Malajskim i w południowej Tajlandii. Globalny trend liczebności populacji uznawany jest za spadkowy ze względu na niszczenie siedlisk.

</doc>
<doc id="5086266" url="https://pl.wikipedia.org/wiki?curid=5086266" title="Upper Horton">
Upper Horton



</doc>
<doc id="5086274" url="https://pl.wikipedia.org/wiki?curid=5086274" title="Wydad Serghini">
Wydad Serghini

Wydad Athletic Serghini () – marokański klub piłkarski z siedzibą w El Kelaâ des Sraghna. W sezonie 2020/2021 klub gra w GNFA 1 (3 liga).
Opis.
Zespół został założony w 1953 roku. Klub w sezonie 2020/2021 doszedł do 1/16 finału pucharu kraju, przegrywając po karnych z Rają Beni Mellal 5–6.

</doc>
<doc id="5086276" url="https://pl.wikipedia.org/wiki?curid=5086276" title="Wydad Athletic Serghini">
Wydad Athletic Serghini



</doc>
<doc id="5086277" url="https://pl.wikipedia.org/wiki?curid=5086277" title="Tunel za Iglicą w Wąwozie za Bramą Będkowską">
Tunel za Iglicą w Wąwozie za Bramą Będkowską

Tunel za Iglicą w Wąwozie za Bramą Będkowską – jaskinia w Dolinie Będkowskiej na Wyżynie Krakowsko-Częstochowskiej. Znajduje się w Będkowicach w województwie małopolskim, w powiecie krakowskim, w gminie Wielka Wieś.
Opis obiektu.
Jaskinia znajduje się w orograficznie lewym zboczu Wąwozu Będkowickiego będącego lewym odgałęzieniem Doliny Będkowskiej. Ma postać tunelu przebijającego na wylot skałę położoną tuż powyżej charakterystycznej iglicy skalnej, która na mapie Geoportalu ma nazwę Totem. Jaskinia ma dwa otwory; jeden o ekspozycji zachodniej, znajdujący się u podstawy ściany, drugi północno-północno-wschodniej (NNE), położony powyżej dwumetrowego progu skalnego. Soczewkowate otwory mają wysokość 1 m i szerokość 2,5 m. Łączy je meandrujący, niski korytarz z denną, meandrującą rynną denną. W odległości 4 m od otworu zachodniego korytarz przecina poprzeczna szczelina dostępna na długości 3 m. W środkowej części korytarza znajduje się 2,5 metrowej wysokości ciasny komin.
Tunel powstał w późnojurajskich wapieniach skalistych w strefie freatycznej i wadycznej. Świadczy o tym rynna denna, stropowe kotły wirowe i ogładzone ściany. Wytworzył się na poziomej szczelinie międzyławicowej i poprzecznym pęknięciu skały. W jego środkowej części zachowały się resztki nacieków w postaci polew, niewielkich stalagnatów i stalaktytów. Ściany w niektórych miejscach pokryte skonsolidowanym mlekiem wapiennym. Osady jaskiniowe ubogie, złożone z wapiennego gruzu i jasnego iłu. Tunel jest przewiewny i przeważnie suchy, wilgotno jest tylko w kominku. Wewnątrz obserwowano pająki, kosarze, muchówki i motyla szczerbówka ksieni ("Scoliopteryx libatrix").
Tunel był znany od dawna. Po raz pierwszy opisał go Andrzej Górny w październiku 2010 r., on też sporządził jego plan.

</doc>
<doc id="5086280" url="https://pl.wikipedia.org/wiki?curid=5086280" title="Jerzy Wilk (ur. 1955)">
Jerzy Wilk (ur. 1955)



</doc>
<doc id="5086287" url="https://pl.wikipedia.org/wiki?curid=5086287" title="Stefanowo (rejon głębocki)">
Stefanowo (rejon głębocki)

Stefanowo (; ) – wieś na Białorusi, w obwodzie witebskim, w rejonie głębockim, w sielsowiecie Podświle.
Historia.
W czasach zaborów wieś w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie, od 1929 roku w gminie Plisa.
Według Powszechnego Spisu Ludności z 1921 roku zamieszkiwały tu 42 osoby, 10 było wyznania rzymskokatolickiego, 32 prawosławnego. Jednocześnie 10 mieszkańców zadeklarowało polską przynależność narodową, 32 białoruską. Było tu 9 budynków mieszkalnych. W 1931 w 8 domach zamieszkiwało 45 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5086288" url="https://pl.wikipedia.org/wiki?curid=5086288" title="Daniela Soto-Innes">
Daniela Soto-Innes

Daniela Soto-Innes (ur. 26 sierpnia 1990 w Meksyku) – meksykańska szefowa kuchni. Jest partnerką i szefową restauracji "Atla" i "Cosme" w Nowym Jorku, nagrodzoną w 2019 roku jako najlepsza szefowa kuchni na świecie według rankingu The World's 50 Best Restaurants, najmłodszą, która uzyskała to wyróżnienie. Została wyróżniona przez Forbes w zestawieniu #WomenPowerful2019.
Życiorys.
Daniela Soto-Innes jest córką prawniczki i nauczycielki oraz ojca prawnika; wnuczką piekarza. Zarażona pasją do gastronomii zwłaszcza przez ciotki, w wieku 12 lat przeniosła się do Houston w Stanach Zjednoczonych Ameryki. Tam skupiła się na kształceniu zawodowym, aby zostać szefową kuchni. Studia łączyła z pływaniem na wysokim poziomie. Rozpoczęła pracę w hotelu Marriott w wieku 13 lat, aby zdobyć doświadczenie zawodowe, a później ukończyła Le Cordon Bleu Culinary Arts College w Austin w Teksasie w USA.
Po pracy w kilku restauracjach w 2014 roku wróciła do Meksyku, aby pracować w El Pujol, wiodącej restauracji meksykańskiej kuchni awangardowej prowadzonej przez Enrique Olvera. Później, we współpracy z Olverą, otworzyła dwie restauracje w Nowym Jorku: Cosme (2014, gdzie jest szefową kuchni) i Atla (bardziej nieformalny styl, otwarta w 2016 roku).
Wyróżnienia.
W maju 2016 roku, w wieku 25 lat, Soto-Innes otrzymała nagrodę dla wschodzącej gwiazdy od James Beard Foundation – nagrodę uważaną za odpowiednik Oscarów w dziedzinie kulinarnej. Wcześniej jej restauracja Cosme otrzymała nagrodę dla najlepszej restauracji roku przyznaną przez Eater Awards w Nowym Jorku. Została również doceniona za najlepsze taco w Nowym Jorku przez magazyn kulinarny Grubstreet.
Jej restauracja Cosme zajęła 40. miejsce na liście najlepszych restauracji na świecie w 2017 roku według The World's 50 Best Restaurants i zajęła 25. pozycję w 2018 r. Ta sama lista wyróżniła ją jako najlepszą szefową kuchni w 2019 r., co uczyniło ją najmłodszą, która otrzymała tę nagrodę.

</doc>
<doc id="5086290" url="https://pl.wikipedia.org/wiki?curid=5086290" title="Ellen Auerbach">
Ellen Auerbach

Ellen Auerbach (ur. 20 maja 1906 w Karlsruhe, zm. 30 czerwca 2004 w Nowym Jorku) – amerykańska fotografka niemieckiego pochodzenia. Najbardziej rozpoznawalna ze swoich prac dla "ringl+pit" Studio w Berlinie tworzonych w czasie Republiki Weimarskiej.
Życiorys.
Ellen Auerbach (nazwisko panieńskie Rosenberg) urodziła się 20 maja 1906 roku w Karlsruhe w Niemczech. Pochodziła z liberalnej żydowskiej rodziny. Jej ojciec Max Rosenberg prowadził dobrze prosperujący biznes, matka Melanie Gutmann opiekowała się rodziną.
Rosenberg nie interesowała się rodzinnym biznesem, więc jej rodzice pozwolili jej studiować, ale nie udzielili jej wsparcia finansowego ani zachęty. W latach 1924–1927 Auerbach studiowała sztukę w Badische Landeskunstschule w Karlsruhe. Jej profesorami byli Paul Speck i Karl Hubbuch.
W 1928 wyjechała na studia do Akademii Sztuk Pięknych w Stuttgarcie. Podczas pobytu w Akademii wyrzeźbiła popiersie swojego wuja, który dał jej aparat o wymiarach 9 × 12 cm, aby mogła „uzyskać właściwe kąty”. To pierwsze doświadczenie sprawiło, że zaczęła traktować fotografię jako sposób zarabiania na życie.
Fotografia.
W 1929 Rosenberg przeniosła się do Berlina, aby studiować fotografię u Waltera Peterhansa, członka ruchu projektowego Bauhaus. W tym czasie poznała Gretę Stern, jedyną prywatną studentkę Peterhansa. Liberalne środowisko Berlina pozwoliło kobietom na prowadzenie wolnego życia towarzyskiego i seksualnego, a Rosenberg była w stanie oderwać się od tradycyjnych oczekiwań swojej rodziny. Studia Rosenberg u Peterhansa zostały przerwane w 1930 roku, kiedy Peterhans przeniósł się do Dessau, aby zostać mistrzem fotografii w Bauhausie. Przed wyjazdem zainspirował ją do nowatorskiego, jak na tamte czasy, pomysłu traktowania fotografii jako formy sztuki. Zachęcał ją również do kontynuowania robienia zdjęć przez całe życie.
Kariera.
W 1930 roku Rosenberg i Stern kupiły studio oraz sprzęt Peterhansa, a następnie założyły własne studio fotograficzno-projektowe, specjalizujące się w fotografii reklamowej, modowej i portretowej. Było to jedno z pierwszych na świecie przedsiębiorstw fotograficznych prowadzonych przez kobiety. Nazwały studio na cześć swoich imion z dzieciństwa, ringl+pit (pit – Rosenberg), co skutecznie ukrywało ich płeć. Co niezwykłe, podpisywały wspólnie wszystkie swoje prace.
Para pozostawała pod wpływem ówczesnego środowiska twórczego w Berlinie. Przedstawiały kobiety w niekonwencjonalny sposób, wpływając na wyłaniający się wizerunek "Nowej Kobiety". Podczas gdy Stern specjalizowała się w projektowaniu graficznym i formalnych aspektach fotografii, Rosenberg zapewniła humorystyczne i ironiczne akcenty w swoich przedstawieniach kobiet w reklamie i filmie.
Początkowo otrzymały kilka zleceń. Fotografowały przyjaciół i kochanków, których poznawały w kręgach bohemy, w tym tancerkę Claire Eckstein i poetkę Marieluise Fleißer. W 1931 roku prace ringl+pit otrzymały pozytywne recenzje w czasopiśmie „Gebrauchsgraphik”, a w 1933 zdobyły w Brukseli pierwszą nagrodę za jeden ze swoich plakatów.
Walter Auerbach zaczął regularnie odwiedzać studio i od czasu do czasu mieszkał tam z dwiema kobietami. W 1932 Rosenberg zamieszkała w małym mieszkaniu Waltera na poddaszu.
Rosenberg eksperymentowała również z filmem. Zrealizowała dwa krótkometrażowe czarno-białe filmy. W "Heiterer Tag auf Rügen" połączyła elementy natury z obrazami przyjaciół z wizyty na wyspie Rugia. "Gretchen hat Ausgang" to krótki, niemy dramat, w którym Stern była niezdarną pokojówką, a jej przyszły mąż Horacio Coppola grał przystojnego mężczyznę, który próbuje ją uwieść w lokalnej lodziarni.
Emigracja.
Kiedy Hitler doszedł do władzy w 1933 roku, Walter Auerbach, aktywista w lewicowych kręgach politycznych, ostrzegł ich przed nadchodzącymi niebezpieczeństwami. Pod koniec 1933 Rosenberg wyjechała z Niemiec do Palestyny, ponieważ było to jedyne miejsce, do którego mogła się udać; a pożyczka od Stern pozwoliła jej zaistnieć tam jako „kapitalistka”. Wkrótce po przybyciu Rosenberg została oficjalnym fotografem Międzynarodowej Organizacji Syjonistycznej Kobiet (WIZO) i nakręciła "Tel Awiw", czarno-biały film 16 mm o rozwijającym się mieście. Kiedy Walter dołączył do niej w Palestynie, otworzyli studio fotograficzne dla dzieci o nazwie "Ishon" („jabłko mojego oka”).
W 1936 roku wybuchła wojna abisyńska, Ellen Rosenberg z Walterem Auerbachem wyjechali do Londynu, aby odwiedzić Stern. Stern i Rosenberg ponownie współpracowały przy realizacji kilku zleceń w tym jednej dla szpitala położniczego – ich ostatniej współpracy. Podczas swojego pobytu w Londynie Rosenberg nakręciła krótki film o Brechcie, w którym recytuje jego poezję – film był niemy.
Po emigracji Stern do Argentyny w 1936 roku Rosenberg bezskutecznie próbowała, uzyskać pozwolenie na pracę i pobyt w Londynie, aby prowadzić tam studio. W 1937 roku poślubiła Waltera Auerbacha i para wyemigrowała do Stanów Zjednoczonych. Mieszkali w Filadelfii, gdzie kobieta miała krewnych i nadal pracowała jako fotograf dziecięcy. W 1938 roku jedno z jej zdjęć zostało wybrane na okładkę drugiego jubileuszowego wydania magazynu „Life”. W tym czasie eksperymentowała z fotografią w ultrafiolecie i podczerwieni.
W 1940 roku Ellen i Walter Auerbach przenieśli się do Nowego Jorku, gdzie pracowała jako niezależna fotografka dla magazynów takich jak: „Time Magazine”, „Life” i „Photo Technique”. Tworzyła także okładki płyt dla "Columbia Masterworks". Auerbachowie zakończyli małżeństwo w 1945 roku i pozostali przyjaciółmi.
W latach 1946–1949 Ellen Auerbach pracowała z dr Sybil Escaloną, psychologiem dziecięcym, w Instytucie Psychiatrycznym Menninger w Kansas. Tam fotografowała i nakręciła dwa filmy o zachowaniu małych dzieci. We wczesnych latach pięćdziesiątych Auerbach uczyła fotografii w Junior College for Arts and Crafts w Trenton, New Jersey.
W 1955 Auerbach dołączyła do fotografa przyrody Eliota Portera podczas podróży do Meksyku, aby fotografować kościoły. Zdjęcia zostały wykonane przy naturalnym świetle, co w tamtych czasach było niespotykane. Praca ta nie zyskała wówczas uznania, ale wiele lat później została opublikowana w dwóch książkach. Ta podróż była jej ostatnim profesjonalnym projektem fotograficznym.
W wieku sześćdziesięciu lat Auerbach rozpoczęła nową karierę, prowadząc terapię edukacyjną dla dzieci z trudnościami w uczeniu się w "Educational Institute for Learning and Research" w Nowym Jorku.
Schyłek życia.
Auerbach przez całe swoje późniejsze życie tworzyła niekomercyjnie fotografie jako twórcze ujście dla swoich myśli i wrażeń. Od lat 40. do 60. dużo podróżowała, fotografując pejzaże i przyrodę, a także wnętrza, architekturę, sceny uliczne i portrety.
W 1990 roku, w wieku 84 lat, wykładała w Instytucie Sztuki i Instytucie Goethego w Chicago na temat techniki fotograficznej i swojego życia jako fotografki.
Zmarła 30 lipca 2004 roku w Nowym Jorku.
Ponowne odkrycie.
W latach 80. prace "ringl+pit" i Auerbach zaczęły być wystawiane przez niemieckie muzea. Ponowne odkrycie jej twórczości było częściowo spowodowane opublikowaniem dwóch książek fotograficznych – "Mexican Churches" (1987) i "Mexican Celebration" (1990), które zostały pierwotnie wykonane w 1955 roku z fotografem Eliotem Porterem.
Miasto rodzinne Auerbach zorganizowało wystawę "Emigiert" w 1988 roku, a Muzeum Folkwang w Essen zorganizowało obszerną wystawę "ringl+pit" w 1993 roku. Retrospektywa jej prac została zaprezentowana w Akademii Sztuk Pięknych w Berlinie w 1998 roku.
W 1996 roku film dokumentalny o jej partnerstwie z Grete Stern "Ringl + pit" zdobył wiele nagród. Bardzo niewiele zdjęć "ringl+pit" przetrwało do dziś; większość tych, które wciąż istnieją, jest w posiadaniu muzeów i kolekcjonerów.
Rodzina.
Auerbach miała starszego brata, który zmarł, gdy był dzieckiem oraz brata Waltera, który był o 12 lat młodszy. W 1936 Walter Rosenberg uzyskał wizę do Argentyny i popłynął tam, by zamieszkać z Gretą Stern, która była wówczas żoną Horacia Coppoli.
W czasie wojny rodzice Rosenbergów przebywali w Karlsruhe. W 1941 roku zostali wysłani przez Niemców do obozu koncentracyjnego Gurs we Francji. Po wyzwoleniu obozu w 1944 roku przez wojska amerykańskie, wrócili do Karlsruhe.

</doc>
<doc id="5086299" url="https://pl.wikipedia.org/wiki?curid=5086299" title="Seyh Hamdullah">
Seyh Hamdullah



</doc>
<doc id="5086303" url="https://pl.wikipedia.org/wiki?curid=5086303" title="Jerzy Wilk (1955-2021)">
Jerzy Wilk (1955-2021)



</doc>
<doc id="5086319" url="https://pl.wikipedia.org/wiki?curid=5086319" title="Jan Główczyk (ksiądz)">
Jan Główczyk (ksiądz)

Jan Antoni Główczyk (ur. 9 maja 1957 w Grybowie) – polski duchowny katolicki, administrator kościoła i hospicjum św. Stanisława BM w Rzymie i koordynator duszpasterstwa polskiego we Włoszech.
Życiorys.
Pochodzi z parafii pw. św. Katarzyny Aleksandryjskiej w Grybowie. Wstąpił do Wyższego Seminarium Duchownego w Tarnowie, a po ukończeniu studiów filozoficzno-teologicznych otrzymał święcenia kapłańskie z rąk bpa Jerzego Ablewicza 23 maja 1982 roku. Po święceniach pracował jako wikariusz w parafii św. Wojciecha w Szczawnicy (1982–1985) i w parafii Ducha Świętego w Mielcu (1985–1986). W latach 1986–1990 kontynuował studia specjalistyczne w zakresie nauk wychowawczych na Papieskim Uniwersytecie Salezjańskim w Rzymie.
W latach 1991–1998 pełnił funkcję wicerektora Papieskiego Kolegium Polskiego w Rzymie, a następnie był asystentem parafialnym w Ravello (1999–2000). Od 2000 do 2010 roku kierował pracą rzymskiego Ośrodka Dokumentacji i Studium Pontyfikatu Jana Pawła II. Był też redaktorem pisma „Collegium Polonorum” (1991–1992). Obecnie pełni funkcję administratora kościoła św. Stanisława BM w Rzymie (od 2009) oraz koordynatora Duszpasterstwa Polaków we Włoszech (od 2015). W 2022 został ustanowiony rektorem Papieskiego Kolegium Polskiego w Rzymie na sześcioletnią kadencję.
W 2015 r. został uhonorowany przez Prezydenta RP Andrzeja Dudę Krzyżem Oficerskim Orderu Odrodzenia Polski.

</doc>
<doc id="5086320" url="https://pl.wikipedia.org/wiki?curid=5086320" title="Związek Zawodowy Muzyków RP">
Związek Zawodowy Muzyków RP

Związek Zawodowy Muzyków RP – związek zawodowy zrzeszający polskich muzyków.
W skład komitetu założycielskiego weszli tacy muzycy jak: Krystyna Prońko, Wanda Kwietniewska, Tomasz Lipiński, Wojciech Konikiewicz, Mieczysław Jurecki, Robert Chojnacki i inni. Do zarządu ZZM RP dołączyli m.in. Leszek Biolik, Wojciech Wójcicki, Maciej Zieliński (kompozytor) i Ryszard Wojciul. Związek został zarejestrowany w rejestrze KRS w 20 czerwca 2016 roku, mimo że wniosek o rejestrację złożono 21 marca 2013 roku. Opóźnienie w rejestracji wzięło się z przepisów prawnych, które pozwalały na założenie związku zawodowego jedynie pracownikom, członkom rolniczych spółdzielni produkcyjnych lub osób wykonujących pracę na podstawie umowy agencyjnej.
Celami statutowymi związku są:

</doc>
<doc id="5086321" url="https://pl.wikipedia.org/wiki?curid=5086321" title="Przyrwa (dopływ Wisłoka)">
Przyrwa (dopływ Wisłoka)

Przyrwa – struga, lewobrzeżny dopływ Wisłoka o długości 12,1 km i powierzchni zlewni 23,65 km².
Struga wypływa ze źródła znajdującego się na osiedlu Bzianka, w pobliżu ulicy Kalinowej. Płynie wzdłuż ulic: Kalinowa, Dębicka, aleja Wyzwolenia, gen. Stanisława Maczka. Uchodzi do Wisłoka w Rzeszowie, na północ od mostu Załęskiego. W przeszłości rozdzielała m.in. Staromieście od Ruskiej Wsi.

</doc>
<doc id="5086324" url="https://pl.wikipedia.org/wiki?curid=5086324" title="Zanger Rinus">
Zanger Rinus

Cathrinus (Rinus) Dijkstra (ur. 19 października 1969 w Drachten), lepiej znany jako Zanger Rinus – holenderski piosenkarz.
Kariera.
W 2009 roku Rinus wydał piosenkę Hey Marlous, swoją adaptację utworu Schöne Maid, hast Du heut 'für mich Zeit niemieckiego piosenkarza Tony’ego Marshalla z 1972 roku. Hey Marlous opowiada o holenderskiej piosenkarce Marlous Oosting. Stał się znany w Holandii, po tym jak jego piosenka pojawiła się w programie telewizyjnym De Wereld Draait Door.
Później pojawiło się więcej utworów wraz z teledyskami, takich jak "Hé Kastelein" (2010) i "Met Romana op de Scooter". Ten ostatni został umieszczony na YouTube 8 lipca 2011 r. i został obejrzany ponad 300 tys. razy w ciągu pięciu dni. Piosenka stała się rozpoznawalna międzynarodowo, a Rinus zyskał większą uwagę.
Życie prywatne.
Jego partnerką jest kobieta o imieniu Debora z którą jest w związku od 1998 roku, często można ją zobaczyć w jego teledyskach. Obydwoje pojawili się w piosence Make you pop autorstwa Dona Diablo.
Rinus jest niepełnosprawny intelektualnie. Na co dzień jest stolarzem.

</doc>
<doc id="5086326" url="https://pl.wikipedia.org/wiki?curid=5086326" title="Czarny węgiel">
Czarny węgiel



</doc>
<doc id="5086328" url="https://pl.wikipedia.org/wiki?curid=5086328" title="Urva">
Urva

Urva – rodzaj drapieżnego ssaka z podrodziny Herpestinae w obrębie rodziny mangustowatych (Herpestidae). 
Zasięg występowania.
Rodzaj obejmuje gatunki występujące w Azji (Arabia Saudyjska, Bahrajn, Kuwejt, Iran, Afganistan, Pakistan, Chiny, Indie, Sri Lanka, Nepal, Bangladesz, Bhutan, Mjanma, Tajlandia, Kambodża, Wietnam, Malezja, Singapur, Filipiny i Indonezja).
Morfologia.
Długość ciała (bez ogona) 25–55,8 cm, długość ogona 17,2–47 cm, długość tylnej stopy 6–10,9 cm, długość ucha 1,8–3,5 cm; masa ciała 305–4000 g; samce są większe i cięższe od samic.
Systematyka.
Podział systematyczny.
Wyniki badań opartych o dane molekularne wykazały, że tradycyjnie rozumiany rodzaj "Herpestes" obejmujący wszystkie gatunki zawarte w "Herpestes", "Urva", "Galerella" i "Xenogale" jest parafiletyczny, dlatego gatunki azjatyckie zostały przeniesione do ponownie wskrzeszonego rodzaju "Urva". Potrzebne są dalsze badania, aby lepiej wyjaśnić relacje między "Herpestes" i "Urva". Do rodzaju należą następujące gatunki:

</doc>
<doc id="5086331" url="https://pl.wikipedia.org/wiki?curid=5086331" title="Tony Marshall">
Tony Marshall

Herbert Anton Hilger (ur. 3 lutego 1938 w Baden-Baden zm. 16 lutego 2023 tamże) znany jako Tony Marshall – niemiecki piosenkarz i śpiewak operowy.
Wczesne życie i edukacja.
Urodził się w Baden-Baden jako Herbert Anton Bloeth (później zmienił imię na Herbert Anton Hilger), Marshall kształcił się jako śpiewak operowy w Karlsruhe.
Kariera.
W 1971 roku wydał swój pierwszy hitowy singel „Schöne Maid” (rok później wydany także w wersji anglojęzycznej „Pretty Maid”). Utwór dał mu międzynarodową sławę.

</doc>
<doc id="5086333" url="https://pl.wikipedia.org/wiki?curid=5086333" title="Nacionalnyj zapowidnyk „Dawnij Hałycz”">
Nacionalnyj zapowidnyk „Dawnij Hałycz”

Nacionalnyj zapowidnyk „Dawnij Hałycz” () – zespół zabytków historyczno-kulturowych dawnego Halicza i księstwa halicko-wołyńskiego z XII–XIII wieku, z których większość znajduje się na terenie współczesnej wsi Kryłos i miasta Halicz, w obwodzie iwanofrankiwskim. Powierzchnia rezerwatu to prawie 80 km².
Rezerwat został utworzony zgodnie z Uchwałą Rady Ministrów Ukrainy z dnia 8 lutego 1994 r. nr 81 „O Państwowym rezerwacie historyczno-kulturalnym w Haliczu w obwodzie iwanofrankiwskim” oraz Dekretem Prezydenta Ukrainy z 11 października , 1994 nr 587/94 „O narodowych instytucjach kultury” i podlega Ministerstwu Kultury i Sztuki Ukrainy (obecnie - Ministerstwu Kultury i Turystyki).
Skład rezerwatu.
Rezerwat obejmuje szereg zabytków o znaczeniu narodowym i światowym, fundamenty 14 kościołów kronikarskich z XII–XIII w., ponad 200 zabytków archeologicznych, 18 obiektów ochrony przyrody, organicznie związanych z zabytkami historycznymi i architektonicznymi.
Najważniejsze:
W mieście Halicz:
We wsi Kryłos:
We wsi Szewczenkowe:
We wsi Bołszowce:
Rezerwat obejmuje również trzy muzea:

</doc>
<doc id="5086339" url="https://pl.wikipedia.org/wiki?curid=5086339" title="Cape Fourchu">
Cape Fourchu



</doc>
<doc id="5086340" url="https://pl.wikipedia.org/wiki?curid=5086340" title="Forked Harbour">
Forked Harbour



</doc>
<doc id="5086342" url="https://pl.wikipedia.org/wiki?curid=5086342" title="Fatima Ronquillo">
Fatima Ronquillo

Fatima Ronquillo (ur. 1976, San Fernando, Pampagna, Filipiny) – filipińska malarka, tworząca w Nowym Meksyku. 
Życiorys.
Fatima Ronquillo urodziła się w San Fernando, w prowincji Pampagna na Filipinach w 1976 roku. Jako dziecko w 1987 roku wyemigrowała do Stanów Zjednoczonych Ameryki, gdzie razem z rodziną osiedliła się w San Antonio w Texasie. Mieszka i pracuje w Santa Fe w Nowym Meksyku.
Twórczość.
Pierwsze prace zaczęła wystawiać w wieku 15 lat. Jest samouczką, nie posiada formalnego wykształcenia artystycznego poza warsztatami malarskimi (murale) sponsorowanym przez San Antonio Museum of Art. Charakterystyczne dla jej twórczości jest korzystanie z wzorów tradycyjnej akademickiej spuścizny i łączenie jej z tajemniczymi postaciami o dziecięcej fizjonomii w duchu magicznego realizmu, z widocznymi elementami pierwiastków ludowej i kolonialnej wyobraźni. Tłem jej obrazów są idylliczne pejzaże dopełniające nastoju, w którym wyczuwa się ładunek dramatu i żartu równocześnie. 
Jej twórczość charakteryzuje się połączeniem tradycyjnych technik malarskich z współczesną wrażliwością, dzięki którym kreuje świat, w których historia sztuki spotyka się z fikcyjnymi postaciami z literatury, teatru i opery. Jej obrazy znajdują się w kolekcjach prywatnych i publicznych na całym świecie. Obrazy Fatimy Ronquillo pojawiły się w wielu publikacjach artystycznych, w tym w American Arts Quarterly, Southwest Art i American Art Collector, a także w magazynach modowych The Cut/New York Magazine, Vogue Gioiello, Marie Claire i A Magazine Curated By Alessandro Michele. 
Brała udział w 25 wystawach grupowych oraz 21 indywidualnych.

</doc>
<doc id="5086347" url="https://pl.wikipedia.org/wiki?curid=5086347" title="Surimono">
Surimono

 – specjalna forma japońskiego drzeworytu, odbitka drzeworytnicza, forma druku okolicznościowego wykonywana na specjalne zamówienie.
Surimono wydawane były w niewielkim nakładzie, na bardzo dobrym papierze, odbite przy pomocy różnych, kosztownych technik, zwykle w formacie 20x17 cm.
Nad powstaniem surimono pracowało trzech mistrzów. Pierwszy, malarz na cienkiej bibułce rysował tuszem projekt, zaznaczał też propozycje kolorów. Następnie drzeworytnik przykładał rysunek licem do drewnianego klocka (przeważnie z drzewa wiśniowego) i nacinał zaznaczone linie. Do każdego koloru powstawał osobny klocek. Trzeci mistrz, drukarz nanosił kolory i odbijał po kolei na papierze. Do deski pokrytej farbą przykładał zwilżony arkusz papieru wzdłuż wyrytych znaków i dociskał go kolistymi ruchami przy pomocy narzędzia zwanego "baren" (krążek z papierowego sznurka owinięty liściem bambusa). Przy wytwarzaniu surimono stosowano różne techniki, które wzbogacały efekt końcowy. Malowano laką, prószono złotem, srebrem, sproszkowaną miką na pomalowaną klejem powierzchnię. Używano też techniki tzw. ślepego tłoczenia ("kara-zuri"), która uwypukla reliefowo kontury motywu, co nadaje efekt przestrzenności.
Autorstwo surimono przypisywano malarzowi, który wykonał projekt, czasem zachowało się nazwisko drzeworytnika, natomiast łączenie na planszy kolorów, zdobienie, pozostawało dziełem anonimowego rzemieślnika.
Luksusowe odbitki zaczęły powstawać w drugiej połowie XVIII wieku (czasy świetności surimono przypadają na lata 1795–1835). Projekty wzorów wykonywali tacy artyści jak: Gakutei Yashima (ok. 1786–1868), Hokkei Totoya (1780–1850), Hokusai Katsushika (1760–1849), Hiroshige Andō (1797–1858), Shunman Kubo (1757–1820).
Tematyka surimono była różnorodna: motywy roślinne, zwierzęce, japońskie legendy, postacie kobiet i mężczyzn. Zwykle plansze graficzne zawierały oprócz kompozycji figuralnej także rozbudowany tekst pisany kaligrafią.
W latach 90. XVIII wieku zamawiali je poeci jako ilustracje do "kyōka" wierszy tanka o charakterze komicznym, satyrycznym. Ich wydanie związane było z konkursami poetyckimi.

</doc>
<doc id="5086348" url="https://pl.wikipedia.org/wiki?curid=5086348" title="Parafia św. Wojciecha w Białymstoku">
Parafia św. Wojciecha w Białymstoku



</doc>
<doc id="5086358" url="https://pl.wikipedia.org/wiki?curid=5086358" title="Mototrek (stadion)">
Mototrek (stadion)

Mototrek – stadion żużlowy w Równem, na Ukrainie. Został otwarty 24 maja 1959 roku. Może pomieścić 15 000 widzów. Długość toru żużlowego na stadionie wynosi 360 m, jego szerokość na prostych to 12 m, a na łukach – 18 m.
Historia.
Stadion żużlowy w Równem powstał pod koniec lat 50. XX wieku. Pod budowę przeznaczono teren o wielkości niecałych 20 ha na obrzeżach miasta. Do powstania obiektu przyczyniło się wiele organizacji, instytucji i przedsiębiorstw, a w budowie dobrowolnie udział brali mieszkańcy. Pierwsze zawody na stadionie odbyły się 24 maja 1959 roku. Na inaugurację rozegrane zostały drużynowe mistrzostwa Ukrainy. Startowano wówczas na motocyklach crossowych. Pierwsze zawody według zasad klasycznego speedwaya rozegrano na stadionie w dniach 11–12 lipca 1959 roku. Nowy stadion początkowo miał drewniane trybuny, a na zewnętrznych krawędziach toru nie było band okalających. Był to pierwszy stadion żużlowy w Związku Radzieckim. W 1960 roku wśród wielu zawodów rozegranych na stadionie była jedna z rund finałowych indywidualnych mistrzostw ZSRR. W 1962 roku drużyna żużlowa z Równego przystąpiła do rozgrywek drużynowych mistrzostw ZSRR, zdobywając w premierowym sezonie brązowe medale.
W połowie lat 70. XX wieku rozpoczęto przebudowę stadionu. Prace zakończono w 1983 roku, a ponowne otwarcie zbiegło się z obchodami 700-lecia miasta. Uroczystości związane z inauguracją zmodernizowanego stadionu przeprowadzono w dniach 17–18 września. W pierwszym dniu odbyły się zawody z udziałem krajowych żużlowców, w drugim uczestniczyli również zawodnicy z Polski, Węgier i Czechosłowacji. W obydwu dniach w zawodach triumfował Wiktor Kuzniecow. Zmodernizowany stadion, z betonowymi trybunami wokół toru, był wówczas najlepszym stadionem żużlowym w Związku Radzieckim, jak również jednym z najlepszych na świecie.
27 sierpnia 1984 roku na stadionie miał miejsce tragiczny incydent. Podczas meczu ligowego zawodnik miejscowej drużyny, Ołeksandr Korszakow, nie opanował motocykla i uderzył w bandę. Żużlowiec został przewieziony do szpitala, gdzie jednak zmarł. 15 września 2010 roku na budynku przy stadionie, obok jednej z bram, odsłonięto tablicę poświęconą pamięci zmarłego sportowca.
W 1985 roku na stadionie odbył się finał indywidualnych mistrzostw ZSRR. Rok później na obiekcie przeprowadzono zawody finałowe indywidualnych mistrzostw Europy juniorów. W 1988 roku na stadionie po raz ostatni odbył się finał indywidualnych mistrzostw ZSRR, w tym samym roku obiekt gościł również finał młodzieżowych indywidualnych mistrzostw ZSRR. W 1992 roku na stadionie odbyły się zawody o Indywidualny Puchar Mistrzów. W roku 2011 arena gościła finał indywidualnych mistrzostw Europy, w roku 2012 finał mistrzostw Europy par, a w roku 2019 finał indywidualnych mistrzostw Europy juniorów. Stadion wielokrotnie był też gospodarzem zawodów o indywidualne mistrzostwo Ukrainy.
W latach 1985 i 1987 drużyna żużlowa z Równego zdobyła drużynowe mistrzostwo ZSRR, a w roku 1992 mistrzostwo WNP. Po rozpadzie ZSRR zespoły z Równego konkurują w drużynowych mistrzostwach Ukrainy, występowały też w rosyjskich rozgrywkach ligowych. W latach 2005, 2006, 2008, 2011 i 2013 brały również udział w drużynowych mistrzostwach Polski.

</doc>
<doc id="5086359" url="https://pl.wikipedia.org/wiki?curid=5086359" title="Irena Dworakowska">
Irena Dworakowska

Irena Dworakowska (ur. 3 października 1941 w Krasnymstawie) – polska entomolożka specjalizująca się w hemipterologii.
Praca badawcza.
Irena Dworakowska wniosła duży wkład w badania nad systematyką i taksonomią światowej fauny pluskwiaków z podrodziny Typhlocybinae w obrębie rodziny bezrąbkowatych. Publikując od końca lat 60. dokonała opisu wielu nowych dla nauki gatunków i rodzajów. W starszych pracach m.in. rewidowała trudne taksonomicznie rodzaje palearktyczne jak "Eupteryx", "Eurhadina" czy "Kybos". Publikacje późniejsze częściej poświęcane są faunie krain orientalnej i etiopskiej.
Irena Dworakowska jest znana z nadawania niecodziennych nazw opisywanym przez siebie rodzajom i gatunkom. Jako autorka nazwy jest cytowana jako Dworakowska. Jest autorką takich nazw rodzajowych jak: 
', "Abrabra", "Accacidia", "Afrakra", "Afrasca", "Agnesiella", "Ahimia", "Ahmedra", "Aisa", "Ajika", "Almunisna", "Ambara", "Amurta", "Anaka", "Anufrievia", "Arbosiria", "Aroonra", "Asialebra", "Asepodiva", "Assina", "Aylala", "Baaora", "Badylessa", "Bakshia", "Balanda", "Barinaga", "Baya", "Bogorya", "Borsukia", "Borulla", "Britimnathista", "Caknesia", "Castoriella", "Cerkira", "Chagria", "Chikava", "Chujophila", "Ciudadrea", "Coganoa", "Coloana", "Cuanta", "Cubnara", "Czarnastopa", "Dattasca", "Davmata", "Dipemura", "Distantasca", "Dlabolaiana", "Dorycnia", "Dunioa", "Dziwneono", "Eldama", "Eryascara", "Epignoma", "Eterna", "Faiga", "Farynala", "Gambialoa", "Georgetta", "Gindara", "Gladkara", "Goifa", "Golwala", "Goska", "Gratba", "Gredzinskiya", "Habenia", "Hajra", "Harmata", "Hauptidia", "Hellerina", "Hepneriana", "Imbecilla", "Iniesta", "Ifuaria", "Ifugoa", "Iseza", "Ishiharella", "Ivorycoasta", "Jacobiasca", "Jacobiella", "Jimara", "Jotwa", "Kabakra", "Kadrabia", "Kaila", "Kamaza", "Kanguza", "Kapsa", "Kaukania", "Kelmensa", "Kerygma", "Keuria", "Kirkaldykra", "Knightipsis", "Koperta", "Krameriata", ', "Kotwaria", "Kufajka", "Kusala", "Labrangia", "Lamtoana", "Lankama", "Lautereriana", "Lectotypella", "Ledeira", "Lichtrea", "Lipata", "Lisciasta", "Lowata", "Lublinia", "Luvanda", "Luvila", "Mahmoodia", "Mandola", "Matsumurina", "Meketia", "Meremra", "Mfutila", "Michalowskiya", "Mitjaevia", "Mizeria", "Mordania", "Motaga", "Muluana", "Musbrnoia", "Nababia", "Nandara", "Narta", "Ndokia", "Ngoma", "Ngombela", "Ngunga", "Niedoida", "Nimabanana", "Nitta", "Nkaanga", "Nkonba", "Nkumba", "Nsanga", "Nsesa", "Nsimbala", "Ntanga", "Ntotila", "Nzinga", "Olszewskia", "Opamata", "Optya", "Orientalebra", "Ossuaria", "Otbatara", "Pasara", "Pitadava", "Platfusa", "Polluxia", "Pradama", "Proskura", "Raabeina", "Ramakrishnania", "Ramania", "Ranbara", "Randhawa", "Ratjalia", "Ratsiraka", "Riyavaroa", "Rufitidia", "Sajda", "Salka", "Sanatana", "Sannella", "Savitara", "Sempia", "Seriana", "Shamala", "Shumka", "Ska", "Sikkimasca", "Smita", "Sobrala", "Stehliksia", "Smyga", "Szara", "Szuletaia", "Szymczakowskia", "Tafalka", "Takagiana", "Tataka", "Thaiora", "Theasca", "Tuzinka", "Unitra", "Urmila", "Urvana", "Usharia", "Uzeldikra", "Variolosa", "Varsha", "Vatana", "Vermara", "Vikabara", "Vrba", "Wagneriunia", "Warodia", "Watara", "Wemba", "Wiata", "Witera", "Wolvletta", "Yangida", "Yakuza", "Yeia", "Zadra", "Zielona", "Zinga", "Znana", "Zorka".
Była aktywna na Uniwersytecie Warszawskim, w Muzeum i Instytucie Zoologii PAN i na Uniwersytecie Kolumbii Brytyjskiej w Vancouver.
Upamiętnienie.
Na cześć Ireny Dworakowskiej nadano m.in. nazwy rodzajowe: i "Dworakowskaia" oraz nazwę gatunkową .

</doc>
<doc id="5086373" url="https://pl.wikipedia.org/wiki?curid=5086373" title="Erich Heinz Benedix">
Erich Heinz Benedix

'Erich Heinz Benedix (ur. 13 sierpnia 1914 w Dreźnie, zmarły 11 marca 1983 tamże) – niemiecki botanik i mykolog.
Życiorys i praca naukowa.
Studiował biologię na Politechnice w Dreźnie, w 1935 r. przeniósł się na Uniwersytet we Fryburgu, a od 1936 r. studiował na Uniwersytecie w Jenie. Już w czasach studenckich interesował się szczególnie mchami i grzybami. Podróżował tym czasie i zwiedzał wyspę Hiddensee, Alpy Bawarskie, Karpacką Ukrainę, Tatry Wysokie i Węgry.
W dysertacji pt. "Indomalayische Cololejeuneen" opisał 14 nowych gatunków rodzaju "Cololejeunea". Podczas bombardowania Drezna w lutym 1945 r. Benedix został przygnieciony ruinami. Przeżył, ale z poważnymi niepełnosprawnościami fizycznymi. Pracę doktorską ukończył w 1947 roku. Wykładał mykologię na Uniwersytecie Technicznym w Dreźnie, następnie jako asystent naukowy w Instytucie Badań Roślin Uprawnych w Gatersleben, gdzie był zatrudniony w dziale taksonomii. Od tego czasu zajmował się głównie mykologią. Jego głównym obszarem badań mykologicznych była systematyka workowców tworzących owocniki. Ponadto był również znany z analizy grzybów Turyngii. W 1941 r. został członkiem Niemieckiego Towarzystwa Grzyboznawczego, a od 1957 do 1963 wraz z Hansem Kühlweinem piastował urząd redaktora "Zeitschrift für Pilzkunde". W ten sposób. W 1954 roku Benedix założył w Dreźnie specjalistyczną grupę grzyboznawczą, aw 1954 i 1957 roku zorganizował międzynarodowe konferencje mykologów w Dreźnie, a w 1961 roku w Gatersleben. Benedix starał się również przekazać wiedzę o grzybach szerszej publiczności. Jego książki o grzybach wydane zostały w latach 1953, 1966 i 1972. Zebrane przez niego kolekcje grzybów są trzymane w Monachium, a okazy mchów w Jenie. 
W naukowych nazwach utworzonych przez niego taksonów dodawane jest jego nazwisko Benedix.

</doc>
<doc id="5086376" url="https://pl.wikipedia.org/wiki?curid=5086376" title="Edda Moser">
Edda Moser

Edda Elisabeth Moser (ur. 27 października 1938 w Berlinie) – niemiecka śpiewaczka, sopran.
Życiorys.
Córka muzykologa Hansa Joachima Mosera. Studiowała w konserwatorium w Berlinie u Hermanna Weissenborna i Gerty König. Na scenie zadebiutowała w 1962 roku w berlińskiej Städtische Oper w roli Kate Pinkerton w "Madame Butterfly" Giacomo Pucciniego. W kolejnych latach występowała w Würzburgu, Hamburgu, Hagen, Bielefeldzie, Monachium i we Frankfurcie nad Menem. W 1968 roku wystąpiła po raz pierwszy na festiwalu w Salzburgu jako Wellgunda w realizacji "Złota Renu" Richarda Wagnera pod batutą Herberta von Karajana. Koncertowała m.in. w Wiedniu, Paryżu, Genewie i Moskwie. Występowała też w nowojorskiej Metropolitan Opera (Wellgunda w "Złocie Renu" 1968, Królowa Nocy w "Czarodziejskim flecie" 1970).
Zasłynęła przede wszystkim rolami w operach W.A. Mozarta, w tym jako Donna Anna w "Don Giovannim" i Konstancja w "Uprowadzeniu z seraju". Śpiewała też czołowe partie w "Elektrze", "Salome" i "Ariadnie na Naksos" Richarda Straussa oraz "Jenůfie" Leoša Janáčka. Nie unikała także repertuaru współczesnego, biorąc udział w prawykonaniach m.in. "Requiem für einen jungen Dichter" Bernda Aloisa Zimmermanna (1969), "Das Floß der Medusa" Hansa Wernera Henzego (1971) i "Omphale" Siegfrieda Matthusa (1979).

</doc>
<doc id="5086378" url="https://pl.wikipedia.org/wiki?curid=5086378" title="Parafia św. Stanisława w Somiance">
Parafia św. Stanisława w Somiance



</doc>
<doc id="5086386" url="https://pl.wikipedia.org/wiki?curid=5086386" title="Parafia św. Stanisława w Dąbrowie Wielkiej">
Parafia św. Stanisława w Dąbrowie Wielkiej



</doc>
<doc id="5086388" url="https://pl.wikipedia.org/wiki?curid=5086388" title="Omar Boutayeb">
Omar Boutayeb

Omar Boutayeb (; ur. 19 kwietnia 1994 w Casablance) – marokański piłkarz, grający na pozycji obrońcy. W sezonie 2021/2022 zawodnik Jeunesse Sportive de Soualem.
Kariera klubowa.
Wychowanek Rai Casablanca. Do pierwszego zespołu przebił się 1 lipca 2013 roku. Nie występował początkowo w pierwszym składzie. 
1 sierpnia 2014 roku trafił do Youssoufii Berrechid na zasadzie wypożyczenia. Do największego miasta Maroka powrócił 30 czerwca 2015 roku.
Wtedy po raz pierwszy wystąpił w pierwszej drużynie. 4 października 2015 roku Mouloudii Wadżda, wygranym 0:1. W sezonie 2017/2018 zaliczył pierwszą asystę – 29 sierpnia 2017 roku asystował w spotkaniu przeciwko Kawkabowi Marrakesz, wygranym 4:0. Omar Boutayeb asystował wtedy przy bramce Mouhssina Iajoura na 2:0. W sezonie tym asystował trzykrotnie. Pierwszą bramkę strzelił 25 sierpnia 2018 roku, w meczu przeciwko Chababowi Rif Al Hoceima, Omar Boutayeb także w tym spotkaniu asystował. Zawodnik asystował w 81. minucie, a w 83. trafił do bramki, ustalając wynik. Z klubem z Casablanki zdobywał: Puchar Maroka (sezon 2016/2017), Afrykański Super Puchar (sezon 2018/2019), Afrykański Puchar Konfederacji (2018 rok) i mistrzostwo Maroka (sezon 2019/2020). Łącznie w Rai rozegrał 147 meczów (106 ligowych), strzelił 3 bramki i dziewięciokrotnie asystował.
31 stycznia 2022 roku trafił do JS Soualem.

</doc>
<doc id="5086392" url="https://pl.wikipedia.org/wiki?curid=5086392" title="Bedford (Kanada)">
Bedford (Kanada)

Bedford (do 1856 "Fort Sackville") – miejscowość ("urban community"; 1980–1996 miasto) w kanadyjskiej prowincji Nowa Szkocja, w hrabstwie Halifax.
Miejscowość, będąca pierwotnie fortem, założonym w 1749 w celu nadzoru nad lądowym szlakiem z Halifaksu do Annapolis Royal, pierwotnie nosiła miano "Fort Sackville" (na cześć George'a Sackville'a Germaina, 1. wicehrabiego Sackville), a od 1856 nosi nazwę współcześnie używaną (przejętą od zatoki Bedford Basin, nad którą leży), w 1980 otrzymała ona status miasta ("town"), którego została pozbawiona w 1996 w wyniku powstania "regional municipality" Halifax.
Według spisu powszechnego z 1996 obszar miasta ("town") to: 39,79 km², a zamieszkiwało wówczas ten obszar 13 638 osób.

</doc>
<doc id="5086393" url="https://pl.wikipedia.org/wiki?curid=5086393" title="Fort Sackville">
Fort Sackville



</doc>
<doc id="5086401" url="https://pl.wikipedia.org/wiki?curid=5086401" title="Berwick (Kanada)">
Berwick (Kanada)

Berwick (do 1851 kolejno: "Congdon Settlement", "Curries Corner", "Davisons Corner") – miasto ("town") w kanadyjskiej prowincji Nowa Szkocja, w hrabstwie Kings, podjednostka podziału statystycznego ("census subdivision"), w dolinie Annapolis Valley, na zachód od Kentville. Według spisu powszechnego z 2016 obszar miasta to: 6,58 km², a zamieszkiwało wówczas ten obszar 2509 osób, z kolei cały obszar miejski ("population centre") zamieszkiwało 2449.
Miejscowość zanim w 1851 przyjęła współcześnie używane miano, pochodzące od amerykańskiego Berwick, nosiła efemeryczne nazwy pochodzące od nazwisk pionierów: "Congdon Settlement", "Curries Corner", "Davisons Corner", a w 1923 otrzymała status miasta ("town").

</doc>
<doc id="5086404" url="https://pl.wikipedia.org/wiki?curid=5086404" title="Davisons Corner">
Davisons Corner



</doc>
<doc id="5086406" url="https://pl.wikipedia.org/wiki?curid=5086406" title="Curries Corner">
Curries Corner



</doc>
<doc id="5086407" url="https://pl.wikipedia.org/wiki?curid=5086407" title="Congdon Settlement">
Congdon Settlement



</doc>
<doc id="5086418" url="https://pl.wikipedia.org/wiki?curid=5086418" title="Đorđe Marjanović">
Đorđe Marjanović

Đorđe Marjanović, (ur. 30 października 1931 w Kučevie, zm. 15 maja 2021 w Belgradzie) – serbski piosenkarz.
Wczesne życie.
Đorđe Marjanović urodził się 30 października 1931 roku w mieście Kučevo. Jego matka zmarła, gdy miał zaledwie dziewięć miesięcy. Po śmierci żony ojciec Marjanovića zostawił dziecko matce żony, która go wychowywała. Marjanović miał siostrę Ljiljana i przyrodniego brata z drugiego małżeństwa ojca, Vojislava.
Marjanović uczęszczał do liceum w mieście Požarevac. W liceum interesował się teatrem, reżyserowaniem i aktorstwem. Po maturze przeniósł się do Belgradu, gdzie z woli babci w 1950 roku rozpoczął studia farmaceutyczne. Jednak jego babcia zmarła, a Marjanović został bez funduszy na kontynuowanie studiów. Aby zarobić, wykonywał różne prace: rozładowywał wagony na stacjach kolejowych, pracował jako zbieracz subskrypcji w Radiu Belgrad, a także jako mleczarz, występował jako aktor drugoplanowy w Jugosłowiańskim Teatrze Dramatycznym oraz w kilku jugosłowiańskich filmach: "Svi na more", "Anikina vremena", "Sumnjivo lice", "Pesma sa Kumbare". Nigdy nie ukończył studiów.
Kariera.
Marjanović rozpoczął karierę w połowie lat pięćdziesiątych, a sławę zyskał pod koniec lat pięćdziesiątych. W latach 60. nagrał wiele przebojów i stał się pierwszą gwiazdą jugosłowiańskiej muzyki popularnej, ale również zdobył dużą popularność w Związku Radzieckim. Ze względu na występy na scenie i włączenie zagranicznych przebojów rock and rolla do swojego repertuaru, Marjanović był często opisywany jako jeden z pionierów jugosłowiańskiej sceny rockowej. W latach siedemdziesiątych i osiemdziesiątych udało mu się utrzymać lojalną rzeszę fanów. W 1990 roku doznał udaru mózgu na scenie, po którym częściowo wyzdrowiał, jednak zdecydował się wycofać z życia artystycznego. 
Życie prywatne.
Marjanović był dwukrotnie żonaty. Ze swoją pierwszą żoną Zlatą nie miał dzieci, a z drugą żoną Eli Nikolajevną Borisenko miał troje dzieci: córki Nataliję i Nevenę oraz syna Marko. Obie jego córki ukończyły Wydział Sztuk Muzycznych w Belgradzie. 
Marjanović mieszkał w Belgradzie, sporadycznie pomieszkując w rodzinnej miejscowości Kučevo. Zmarł 15 maja 2021 roku w wieku 89 lat z powodu COVID-19.

</doc>
<doc id="5086424" url="https://pl.wikipedia.org/wiki?curid=5086424" title="Częstocin (województwo dolnośląskie)">
Częstocin (województwo dolnośląskie)

Częstocin (niem. "Charlottenberg") – część wsi Świdnik, położona w województwie dolnośląskim, w gminie Marciszów.
Przed 1945 w Częstocinie działała gospoda, po II wojnie światowej przejściowo funkcjonowała nazwa Częstocice, był to przysiółek wsi Świdnik w ówczesnym powiecie jaworskim. W 2013 Częstocin został przyłączony do wsi Świdnik jako jej integralna część.
Na północ od Częstocina znajduje się Góra Czaszek (niem. "Schädelhöhe") o wys. 535 m n.p.m., będąca częścią Gór Ołowianych. Zgodnie z lokalnymi podaniami w dniu 9 kwietnia 1241 mieszkańcy okolicznych wsi m.in. Kaczorowa, Mysłowa i Płoniny razem z grupą 600 górników kopalni złota ze Złotoryi, którzy podlegali Henrykowi Pobożnemu stoczyli bitwę z zagonem mongolskim wędrującymi spod Legnickiego Pola w kierunku Czech. Bitwa ta rozegrała się na wzgórzu, które zaczęto od tej pory nazywać Wzgórzem Czaszek. Mieszkańcy okolicznych wsi jeszcze w XIX wieku odnajdywali tu groty strzał oraz podkowy koni tatarskich, strzemiona (znalezisko potwierdzone w 1842) i fragmenty ludzkich czaszek.

</doc>
<doc id="5086425" url="https://pl.wikipedia.org/wiki?curid=5086425" title="Stupiszcze (rejon głębocki)">
Stupiszcze (rejon głębocki)

Stupiszcze – dawny folwark. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Obrub.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie folwark leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 10 osób, 8 było wyznania rzymskokatolickiego, 2 prawosławnego. Jednocześnie 8 mieszkańców zadeklarowało polską a 2 rosyjską przynależność narodową. Był tu 1 budynek mieszkalny. W 1931 w 1 domach zamieszkiwało 13 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5086433" url="https://pl.wikipedia.org/wiki?curid=5086433" title="Szabany (rejon głębocki)">
Szabany (rejon głębocki)

Szabany (; ) – wieś na Białorusi, w obwodzie witebskim, w rejonie głębockim, w sielsowiecie Hołubicze.
Historia.
W czasach zaborów wieś włościańska w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie, od 1929 w gminie Hołubicze.
Według Powszechnego Spisu Ludności z 1921 roku zamieszkiwało tu 80 osób, wszystkie były wyznania prawosławnego i zadeklarowały białoruską przynależność narodową. Było tu 16 budynków mieszkalnych. W 1931 w 19 domach zamieszkiwało 99 osób.
Wierni należeli do parafii rzymskokatolickiej w Zaszcześlu i prawosławnej w Hołubiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5086436" url="https://pl.wikipedia.org/wiki?curid=5086436" title="Fântânele (okręg Jassy)">
Fântânele (okręg Jassy)

Fântânele – wieś w Rumunii, w okręgu Jassy, w gminie Andrieșeni. W 2011 roku liczyła 377 mieszkańców.

</doc>
<doc id="5086439" url="https://pl.wikipedia.org/wiki?curid=5086439" title="Glăvănești (okręg Jassy)">
Glăvănești (okręg Jassy)

Glăvănești – wieś w Rumunii, w okręgu Jassy, w gminie Andrieșeni. W 2011 roku liczyła 782 mieszkańców.

</doc>
<doc id="5086441" url="https://pl.wikipedia.org/wiki?curid=5086441" title="Iepureni (gmina Andrieșeni)">
Iepureni (gmina Andrieșeni)

Iepureni – wieś w Rumunii, w okręgu Jassy, w gminie Andrieșeni. W 2011 roku liczyła 88 mieszkańców.

</doc>
<doc id="5086445" url="https://pl.wikipedia.org/wiki?curid=5086445" title="Spineni (okręg Jassy)">
Spineni (okręg Jassy)

Spineni – wieś w Rumunii, w okręgu Jassy, w gminie Andrieșeni. W 2011 roku liczyła 589 mieszkańców.

</doc>
<doc id="5086447" url="https://pl.wikipedia.org/wiki?curid=5086447" title="Aroneanu (gmina)">
Aroneanu (gmina)

Aroneanu – gmina w Rumunii, w okręgu Jassy. Obejmuje miejscowości Aroneanu, Dorobanț, Rediu Aldei i Șorogari. W 2011 roku liczyła 3402 mieszkańców.

</doc>
<doc id="5086448" url="https://pl.wikipedia.org/wiki?curid=5086448" title="Katastrofa lotu American Airlines 2">
Katastrofa lotu American Airlines 2

Katastrofa lotu American Airlines 2 – wydarzyła się 10 lutego 1944. W jej wyniku Douglas DC-3-277A należący do linii American Airlines rozbił się w rzece Missisipi, zabijając wszystkie 24 osoby na pokładzie.
Samolot.
Maszyną obsługującą lot 2 był Douglas DC-3-277A (nr rej. NC21767) o numerze seryjnym 2166. Samolot został wyprodukowany w 1939 i wylatał 12446 godzin.
Przebieg lotu.
Samolot wykonywał rutynowy lot z Little Rock do Memphis. Na pokładzie znajdowało się 3 członków załogi i 21 pasażerów. Samolot rozbił się w rzece około 29 kilometrów od lotniska, nieopodal miasta Horseshoe Lake. W chwili wypadku nos maszyny był pochylony pod kątem 20 stopni. Do końca lotu załoga nie zgłaszała problemów. Zginęły wszystkie 24 osoby na pokładzie. 
Śledczym nie udało się ustalić dokładnej przyczyny wypadku. Planowano kontynuować śledztwo i wydać uzupełniony raport, ale niestety nigdy do tego nie doszło.

</doc>
<doc id="5086453" url="https://pl.wikipedia.org/wiki?curid=5086453" title="Aroneanu">
Aroneanu

Aroneanu – wieś w Rumunii, w okręgu Jassy, w gminie Aroneanu. W 2011 roku liczyła 1401 mieszkańców.

</doc>
<doc id="5086456" url="https://pl.wikipedia.org/wiki?curid=5086456" title="Dorobanț (okręg Jassy)">
Dorobanț (okręg Jassy)

Dorobanț – wieś w Rumunii, w okręgu Jassy, w gminie Aroneanu. W 2011 roku liczyła 1260 mieszkańców.

</doc>
<doc id="5086458" url="https://pl.wikipedia.org/wiki?curid=5086458" title="Rediu Aldei">
Rediu Aldei

Rediu Aldei – wieś w Rumunii, w okręgu Jassy, w gminie Aroneanu. W 2011 roku liczyła 429 mieszkańców.

</doc>
<doc id="5086459" url="https://pl.wikipedia.org/wiki?curid=5086459" title="Șorogari">
Șorogari

Șorogari – wieś w Rumunii, w okręgu Jassy, w gminie Aroneanu. W 2011 roku liczyła 312 mieszkańców.

</doc>
<doc id="5086461" url="https://pl.wikipedia.org/wiki?curid=5086461" title="Indywidualne mistrzostwa Rumunii na żużlu">
Indywidualne mistrzostwa Rumunii na żużlu

Indywidualne mistrzostwa Rumunii w sporcie żużlowym to rozgrywany corocznie cykl turniejów wyłaniających mistrza Rumunii.
Początki rozgrywania mistrzostw sięgają sięgają 1962 roku, kiedy to, w cyklu liczącym cztery rundy, które rozegrano w stolicy kraju – Bukareszcie, zwycięstwo odniósł Gheorghe Voiculescu reprezentujący klub Steaua Bukareszt, wyprzedzając Alexandru Sincę z Voinţy Sybin i klubowego kolegę, Romulusa Jurcę.
Najbardziej utytułowanymi rumuńskimi żużlowcami w krajowym czempionacie są Mircea Agrisan, ośmiokrotny mistrz kraju w latach 1994–1998, 2001 i 2004–2005 i Adrian Gheorghe, również ośmiokrotny mistrz Rumunii w latach 2009, 2014–2016, 2018–2019 i 2021–2022. O jeden złoty krążek mniej ma Alexandru Toma 7-krotny mistrz w latach 2002–2003, 2006–2007 i 2010–2012. Sześć złotych medali wywalczył Pavel Ionel w latach 1979–1983 i 1985. Pięć złotych krążków wywalczył w latach 1963–1964 i 1967–1969 Ion Cucu. Cztery złote medale na swoim koncie ma Ilie Sorin Ghibu, natomiast trzykrotnie mistrzostwo kraju udało się zdobyć Ionowi Bobâlneanu, Gheorghe Sorze i Mariusowi Soaicie.
W latach 2007–2010 w mistrzostwach brali udział również żużlowcy bułgarscy, spośród których najlepszy wynik osiągnął Milen Manew, który wygrał mistrzostwo Rumunii w sezonie 2008, wicemistrzostwo w sezonie 2009 i brązowy medal w sezonie 2007. Innym bułgarskim zawodnikiem, który uplasował się na podium mistrzostw był Dymityr Minkow, który zdobył brązowy medal w sezonie 2010. W 2011 odbyły się wspólne mistrzostwa Bułgarii i Rumunii, w których prowadzono oddzielne klasyfikacje medalowe dla zawodników obu państw.

</doc>
<doc id="5086462" url="https://pl.wikipedia.org/wiki?curid=5086462" title="Balș (gmina)">
Balș (gmina)

Balș – gmina w Rumunii, w okręgu Jassy. Obejmuje miejscowości Balș, Boureni i Coasta Măgurii. W 2011 roku liczyła 3375 mieszkańców.

</doc>
<doc id="5086464" url="https://pl.wikipedia.org/wiki?curid=5086464" title="Muzeum Zamojskie">
Muzeum Zamojskie



</doc>
<doc id="5086465" url="https://pl.wikipedia.org/wiki?curid=5086465" title="Balș (okręg Jassy)">
Balș (okręg Jassy)

Balș – wieś w Rumunii, w okręgu Jassy, w gminie Balș. W 2011 roku liczyła 1502 mieszkańców.

</doc>
<doc id="5086467" url="https://pl.wikipedia.org/wiki?curid=5086467" title="Przedstawicielstwo Regionalne Komisji Europejskiej w Polsce">
Przedstawicielstwo Regionalne Komisji Europejskiej w Polsce



</doc>
<doc id="5086469" url="https://pl.wikipedia.org/wiki?curid=5086469" title="Boureni (gmina Balș)">
Boureni (gmina Balș)

Boureni – wieś w Rumunii, w okręgu Jassy, w gminie Balș. W 2011 roku liczyła 1645 mieszkańców.

</doc>
<doc id="5086470" url="https://pl.wikipedia.org/wiki?curid=5086470" title="Coasta Măgurii">
Coasta Măgurii

Coasta Măgurii – wieś w Rumunii, w okręgu Jassy, w gminie Balș. W 2011 roku liczyła 228 mieszkańców.

</doc>
<doc id="5086473" url="https://pl.wikipedia.org/wiki?curid=5086473" title="Bălțați (gmina)">
Bălțați (gmina)

Bălțați – gmina w Rumunii, w okręgu Jassy. Obejmuje miejscowości Bălțați, Cotârgaci, Filiași, Mădârjești, Podișu, Sârca i Valea Oilor. W 2011 roku liczyła 4975 mieszkańców.

</doc>
<doc id="5086474" url="https://pl.wikipedia.org/wiki?curid=5086474" title="Bălțați (okręg Jassy)">
Bălțați (okręg Jassy)

Bălțați – wieś w Rumunii, w okręgu Jassy, w gminie Bălțați. W 2011 roku liczyła 1782 mieszkańców.

</doc>
<doc id="5086475" url="https://pl.wikipedia.org/wiki?curid=5086475" title="Cotârgaci (okręg Jassy)">
Cotârgaci (okręg Jassy)

Cotârgaci – wieś w Rumunii, w okręgu Jassy, w gminie Bălțați. W 2011 roku liczyła 80 mieszkańców.

</doc>
<doc id="5086477" url="https://pl.wikipedia.org/wiki?curid=5086477" title="Okręty patrolowe typu D'Entrecasteaux">
Okręty patrolowe typu D'Entrecasteaux

Okręty patrolowe typu D'Entrecasteaux – francuskie okręty patrolowe, które do służby we Francuskiej Marynarce Wojennej zaczęły wchodzić w 2016 roku. Zbudowano 4 jednostki tego typu, z przeznaczeniem głównie do dozoru francuskich wyłącznych stref ekonomicznych, misji logistycznych, humanitarnych i ratowniczych. 
Projekt i budowa.
Od lat 70. XX wieku, Francja wykorzystywała swoje małe okręty desantowe typu "BATRAL" w roli wielozadaniowych jednostek patrolowych, których głównym zadaniem było wsparcie i zabezpieczenie działania francuskich departamentów i wspólnot zamorskich. W ramach tych misji okręty patrolowały wody należące do francuskich wyłącznych stref ekonomicznych, zwalczały piractwo, przemyt narkotyków i nielegalne połowy ryb, realizowały misje logistyczne i humanitarne a także w razie konieczności zadania ratownicze.
W 2013 roku podjęto decyzję o zastąpieniu okrętów typu "BATRAL", przez nowe wielozadaniowe okręty patrolowe typu typu "D'Entrecasteaux". 30 grudnia 2013 roku francuska marynarka wojenna złożyła w konsorcjum Kership zamówienie na budowę trzech nowych okrętów. Konsorcjum składało się z firmy Piriou i koncernu stoczniowego DCNS. Piriou odpowiadał za ogólny projekt okrętów, ich budowę, wyposażenie i próby morskie. DCNS odpowiadało za militarną stronę kontraktu, w tym za instalację systemu łączności wojskowej. Odpowiadało także za przyszłe serwisowanie okrętów, które miało być realizowane przez 6 lat. Jako podwykonawca firmy Piriou, w prace projektowe zaangażowana była polska firma projektowo-konsultingowa Seatech Engineering Ltd. W 2015 roku podjęto decyzję o budowie czwartej jednostki tego typu. Formalny kontrakt został zawarty w 2017 roku. Niewykończony kadłub ostatniej jednostki serii, „Dumont d'Urville”, został zbudowany przez gdyńską stocznię Crist, działającą w miejscu dawnej Stoczni Gdynia .
Budowa pierwszego okrętu typu, „D'Entrecasteaux (A621)” rozpoczęła się w maju 2014 roku. Wodowanie odbyło się w sierpniu 2015 roku, wejście do służby 25 marca 2016 roku.
Dane taktyczno-techniczne.
Okręty typu "D'Entrecasteaux" klasyfikowane są jako Bâtiment Multi-Mission,B2M - okręty wielozadaniowe lub jako OPV ,offshore patrol vessels / offshore protection vessels - pełnomorskie uniwersalne patrolowce. Załoga okrętów składa się z 20 osób. Na pokładzie jest miejsce dla dodatkowych 20 osób, którymi mogą być żołnierze lub policjanci. Okręty przystosowane są do obsługi oddziału nurków i podwodnych pojazdów bezzałogowych. Na pokładzie można przewozić 8-metrową łódź sztywną oraz kilka łodzi hybrydowych. W zależności od potrzeb można przewozić także dwa pojazdy terenowe lub kontenery. Obsługę ładunków zapewnia żuraw pokładowy o maksymalnym udźwigu 17 ton. 

</doc>
<doc id="5086481" url="https://pl.wikipedia.org/wiki?curid=5086481" title="Krystyna Danuta Ratyńska">
Krystyna Danuta Ratyńska



</doc>
<doc id="5086489" url="https://pl.wikipedia.org/wiki?curid=5086489" title="Edward Wilczyński">
Edward Wilczyński

Edward Wilczyński, ps. „Waganiec” (ur. 13 lipca 1884 w Wagańcu, zm. 16 stycznia 1937) – tytularny podpułkownik kawalerii Wojska Polskiego, kawaler Orderu Virtuti Militari, inżynier chemii, beliniak, starosta kolski.
Życiorys.
Urodził się 13 lipca 1884 w Wagańcu, w ówczesnym powiecie nieszawskim guberni warszawskiej, w rodzinie Maurycego, ziemianina, i Róży z Galewskich. W 1905 ukończył Szkołę Realną w Warszawie. W 1909 otrzymał dyplom inżyniera chemika na Politechnice w Darmstadt. W 1912 wstąpił do Związku Strzeleckiego. 
W końcu sierpnia 1915 wyruszył z Baonem Warszawskim do I Brygady Legionów Polskich. Został wcielony do 1 Pułku Ułanów Legionów Polskich. Od 5 lutego do 31 marca 1917 był słuchaczem kawaleryjskiego kursu oficerskiego w Ostrołęce, który ukończył z wynikiem dobrym. W lipcu 1917, po kryzysie przysięgowym, został internowany w obozie w Szczypiornie. 16 grudnia 1917, po zwolnieniu z obozu, działał w Polskiej Organizacji Wojskowej.
W listopadzie 1918 tworzył szwadron dywizyjny przy Grupy Operacyjnej „Bug” gen. Jana Romera. 18 grudnia 1918 jako podoficer byłych Legionów Polskich został przyjęty do Wojska Polskiego z zatwierdzeniem stopnia podporucznika nadanego mu przez generała majora Edwarda Śmigły-Rydza. Następnie został przeniesiony do 7 Pułku Ułanów Lubelskich. W jego szeregach walczył w wojnie z bolszewikami, a po zakończeniu wojny służył w nim jako oficer zawodowy. W 1923 pełnił obowiązki komendanta kadry szwadronu zapasowego, w następnym roku pełnił obowiązki dowódcy szwadronu zapasowego, a w czerwcu 1927 został wyznaczony na stanowisko kwatermistrza. 12 kwietnia 1927 został mianowany majorem ze starszeństwem z 1 stycznia 1927 i 16. lokatą w korpusie oficerów kawalerii. Z dniem 3 listopada tego roku został przeniesiony służbowo na trzy miesiące do Biura Ogólno Administracyjnego Ministerstwa Spraw Wojskowych w charakterze członka komisji przepisów służbowych o gospodarce materiałowej. W lipcu 1929 został przeniesiony do 2 Pułku Szwoleżerów Rokitniańskich w Starogardzie na stanowisko zastępcy dowódcy pułku. Z dniem 1 czerwca 1930 został zwolniony z zajmowanego stanowiska i skierowany na dwumiesięczny urlop, a z dniem 31 lipca tego roku został przeniesiony w stan spoczynku. 2 grudnia 1930 został mianowany z dniem 31 lipca 1930 podpułkownikiem wyłącznie z prawem do tytułu. W latach 1930–1933 był komendantem Korpusu Kadetów Nr 3 w Rawiczu, a następnie aż do śmierci starostą powiatowym w Kole.
Zmarł 16 stycznia 1937. Pochowany 19 stycznia 1937 na Cmentarzu Wojskowym na Powązkach (kwatera A20-8-29).

</doc>
<doc id="5086491" url="https://pl.wikipedia.org/wiki?curid=5086491" title="Bitwa pod Poliszczynem">
Bitwa pod Poliszczynem

Bitwa pod Poliszczynem – walki I Brygady Piechoty Legionów ppłk. Józefa Olszyny-Wilczyńskiego z oddziałami sowieckich 1., 4. i 11 Dywizji Strzelców, toczone w okresie wojny polsko-bolszewickiej.
Geneza.
W grudniu 1919 Łotwa zwróciła się do Polski z prośbą o pomoc wojskową w usunięciu ze swego terytorium oddziałów Armii Czerwonej. Naczelny Wódz wydzielił do tego zadania grupę operacyjną pod dowództwem gen. Edwarda Rydza-Śmigłego w składzie 1. i 3 Dywizja Piechoty Legionów. 3 stycznia 1920 grupa rozpoczęła natarcie na Dyneburg. Do godzin popołudniowych Polacy opanowali całe miasto.
W połowie stycznia Grupa spychała pokonane nad Dźwiną oddziały 3 Brygady 1 Piotrogrodzkiej Dywizji Strzelców, 1 Brygady 4 Dywizji Strzelców i 157 pułku strzelców w kierunku wyżyny między jeziorami Raźno i Nerza. Zdemoralizowani porażkami i stratami czerwonoarmiści nie stawiali zorganizowanego oporu. W ich jednostkach wystąpiło zjawisko masowej dezercji.
Walki pod Poliszczynem.
21 stycznia 1920 ześrodkowana pod Dagdą I Brygada Piechoty Legionów ppłk. Józefa Olszyny-Wilczyńskiego otrzymała rozkaz uderzenia na przeciwnika i wyjścia na linię Siniuchy. Dowódca brygady utworzył zgrupowanie uderzeniowe w składzie 1 pułk piechoty Legionów, 3 szwadron 2 pułku strzelców konnych i 8 bateria 1 pułku artylerii polowej Legionów, liczące około 2 000 żołnierzy, posiadające 56 ckm-ów i 4 działa. Pozostałe siły, czyli 5 pułk piechoty Legionów, 7 i 9 bateria artylerii pozostały w odwodzie brygady. Artylerię ciężką, ze względu na trudne warunki atmosferyczne, odesłano do Dyneburga. 
23 stycznia ruszyło polskie natarcie. 1 pp Leg. do wieczora przebył w głębokich zaspach około piętnastu kilometrów, a straty w walce ze zdemoralizowanymi oddziałami sowieckich 1. i 4 DS nie były duże. Niemniej jednak, ze względu na prawie 30 stopniowy mróz, około 200 żołnierzy doznało odmrożeń. Tymczasem dowództwo sowieckie na kolejnych rubieżach obronnych zastąpiło zdemoralizowane oddziały, a przeciwnikiem I BP Leg. stały się 94., 95., 96. i 97 pułki strzelców z 11 Dywizji Strzelców. W sumie około 3000 czerwonoarmistów obsadziło pozycje na wzgórzach przy drodze Sawiejki–Poliszczyno–Lanckorona–Iwule.
24 stycznia polski pułk wznowił natarcie. III batalion kpt. Władysława Langera atakował z Jeglewa przez Mużejki na Lanckoronę, ale po stoczeniu kilku potyczek został zatrzymany przez Sowietów pod Lanckoroną. W walce stracono dwunastu żołnierzy; było jednak ponad sto przypadków odmrożeń. Położenie utrudniał fakt, że wszystkie karabiny maszynowe (chłodzone wodą), z wyjątkiem ckm-ów Hotchkissa, przestały działać z powodu mrozu. W tym czasie I batalion kpt. Jana Kruszewskiego atakował z Rubul na Poliszczyno i około 14.00 doszedł dwiema kompaniami do rogatek miejscowości. Tu jego dwie kompanie z marszu przystąpiły do natarcia na miasto. Dwukrotny szturm na bagnety załamał się w ogniu przeciwnika, a o zmroku batalion wycofał się do Małych Maczów. Straty wynosiły dziewięciu żołnierzy, natomiast blisko dwustu było niezdolnych do dalszej akcji z powodu odmrożeń. W sumie po dwóch dniach walk realna siła 1 pp Leg. spadła do około 1600 żołnierzy, 18 ckm-ów i jednego działa.
25 stycznia kpt. Kruszewski postanowił uderzyć na Sowietów z dwóch stron. Do oddziału obejścia wyznaczył 220 żołnierzy, którzy pod dowództwem kpt. Józefa Mariańskiego mieli uderzyć od południowego wschodu. Jednocześnie główne siły batalionu nacierały na miasto od czoła. Sowieci, zajęci odpieraniem ataku czołowego, nie zauważyli oddziału obejścia, który umiejętnie manewrując w zalesionym, pofałdowanym terenie, wtargnął do miasta od południa. Po krótkiej walce broniący Poliszczyna 300 osobowy batalion 95 pułku strzelców został zmuszony do odwrotu. W pościgu Polacy zajęli też Lanckoronę. Wieczorem Sowieci wyprowadzili kontratak i próbowali bezskutecznie odzyskać miejscowość.
26 stycznia Sowieci wznowili działania zaczepne. O świcie sześć kompanii uderzyło na Lanckoronę. Broniąca miasteczka 9 kompania przy pomocy artylerii odparła natarcie. Mróz spowodował jednak uszkodzenie dział, a strzelać mogła tylko jedna armata, pod której lufą rozpalono ognisko. Przeprowadzone w kolejnych dniach sowieckie ataki zakończyły się niepowodzeniem, a straty wśród czerwonoarmistów były tym większe, że wycofujące się pododdziały na ogół nie zabierały ze sobą rannych, którzy pozostawieni na silnym mrozie umierali z zimna. 
W tym czasie 8 bateria 1 pap została zluzowana przez 7 baterię. Nowo przybyła bateria bardzo skutecznie wspierała polskich piechurów.
1 i 2 lutego toczono walki pozycyjne o małym natężeniu. 3 lutego 6/1 pp Leg. ppor. Franciszka Sobolty dokonała skutecznego wypadu na Borkujce i Rzecze. Kompania przeszła front nie zauważona przez placówki nieprzyjaciela i jeszcze pod osłoną ciemności dotarła w pobliże Łotyszenek. II pluton wysłany został do sąsiednich Guzienek z zadaniem opanowania również tej wioski. Pozostałe plutony tworzyły kolumnę marszową i nie kryjąc się maszerowały wprost na Łotyszenki. Nieubezpieczoną polską kolumnę Sowieci wzięli za własną i tym sposobem polscy piechurzy opanowali wioskę bez walki. Wzięto do niewoli dowódcę sowieckiej dwubatalionowej grupy taktycznej. W dalszej walce rozproszono gros sił 95 pułku strzelców. Ucieczka Sowietów w stronę Siebieża wywołała zamieszanie wśród nadciągających z pomocą oddziałów 32 Brygady Strzelców. Wykorzystując sukces, bataliony 1 pp Leg. przeszły do pościgu i do wieczora osiągnęły linię Siniuchy, kończąc tym samym kampanię na Łotwie.
Bilans walk.
Walki o Poliszczyno prowadzone były w niezwykle trudnych warunkach atmosferycznych. W walkach Polacy rozbili cztery pułki 11 Dywizji Strzelców. Straty polskie to 18 poległych, 51 rannych i ponad 700 odmrożeń (w tym 99 ciężkich przypadków). Do niewoli wzięto 345 jeńców, zdobyto 14 ckm-ów.

</doc>
<doc id="5086492" url="https://pl.wikipedia.org/wiki?curid=5086492" title="Iveta Purne">
Iveta Purne

Iveta Purne (ur. 31 grudnia 1963 w Rydze) – łotewska polityk i pracownik opieki społecznej, w latach 2007–2009 minister zabezpieczenia społecznego.
Życiorys.
Z wykształcenia pracownik socjalny i pedagog społeczny, studia ukończyła w 2003 w szkole wyżej SDSPA „Attīstība”. Zawodowo pracowała od połowy lat 80., była m.in. inspektorem do spraw kultury w administracji lokalnej i pracownikiem przedsiębiorstwa Rīgas Vagonbūves Rūpnīca. Później związana z opieką społeczną, była zatrudniona w ośrodku pomocy społecznej RSAC „Gaiļezers”. Zajęła się również działalnością dydaktyczną i szkoleniową, m.in. na macierzystej uczelni. W 2005 została naczelnikiem wydziału kontroli jakości usług społecznych w resorcie zabezpieczenia społecznego, a we wrześniu tegoż roku sekretarzem parlamentarnym ministerstwa.
Od listopada 2007 do marca 2009 z rekomendacji Łotewskiego Związku Rolników sprawowała urząd ministra zabezpieczenia społecznego w gabinetach Aigarsa Kalvītisa oraz Ivarsa Godmanisa.
Po odejściu z rządu przez kilkanaście miesięcy kierowała centrum opieki społecznej w Rydze. Później została dyrektorem filii instytucji opieki społecznej VSAC „Zemgale” w Jełgawie. W międzyczasie pojęła działalność w ugrupowaniu Od Serca dla Łotwy.

</doc>
<doc id="5086494" url="https://pl.wikipedia.org/wiki?curid=5086494" title="Nelli Tarakanowa">
Nelli Tarakanowa

Nelli Jurijiwna Tarakanowa (ukr. Неллі Юріївна Тараканова; ros. Нелли Юрьевна Тараканова, "Nelli Jurjewna Tarakanowa"; ur. 9 września 1954 w Łucku) – radziecka wioślarka narodowości ukraińskiej, srebrna medalistka olimpijska z Montrealu (1976).
W 1976 roku wystąpiła na igrzyskach olimpijskich w Montrealu, podczas których wzięła udział w jednej konkurencji – rywalizacji ósemek ze sternikiem. Reprezentantki Związku Radzieckiego (w składzie: Lubow Tałałajewa, Nadieżda Roszczina, Klavdija Koženkova, Ołena Zubko, Olha Kołkowa, Nelli Tarakanowa, Nadija Rozhon, Olha Huzenko i Olha Puhowśka) zdobyły w tej konkurencji srebrny medal olimpijski, uzyskując w finale czas 3:36,17 i przegrywając jedynie z osadą z Niemieckiej Republiki Demokratycznej. W pierwszej rundzie uzyskały rezultat 3:00,19, dzięki czemu poprawiły ówczesny rekord olimpijski.
W 1975 i 1976 roku została mistrzynią ZSRR. Za osiągnięcia sportowe wyróżniona została tytułem Mistrza Sportu ZSRR klasy międzynarodowej.
Po zakończeniu kariery zawodniczej podjęła pracę jako działaczka w ukraińskiej federacji wioślarskiej.

</doc>
<doc id="5086495" url="https://pl.wikipedia.org/wiki?curid=5086495" title="Nelli Tarakanova">
Nelli Tarakanova



</doc>
<doc id="5086497" url="https://pl.wikipedia.org/wiki?curid=5086497" title="Henryk Pawłowski (harcmistrz)">
Henryk Pawłowski (harcmistrz)

Henryk Wincenty Pawłowski pseud. Jastrzebiec, Niewidzki (ur. w Bronicach (województwo lubelskie), zm. 11 lipca 1942 w Warszawie) – polski działacz niepodległościowy, prawnik, działacz Związku Harcerstwa Polskiego, harcmistrz, pracownik ubezpieczeniowy.
Wykształcenie i praca.
Henryk Pawłowski uczył się początkowo w Kielcach, gdzie uczęszczał do gimnazjum, następnie, w latach 1914–1920 uczył się w Gimnazjum Wojciecha Górskiego w Warszawie. Co najmniej od 1918 roku przyjaźnił się z Tomaszem Piskorskim, z którym współpracował do 1939 roku. Zdał maturę w 1920 roku. W latach 1921–1928 studiował na Wydziale Prawa Uniwersytetu Warszawskiego.
Od jesieni 1925 roku pracował w Związku Straży Pożarnych (ZSP), najpierw jako sekretarz redakcji „Przeglądu Pożarniczego”, a następnie jako kierownik redakcji „Gazety Strażniczej”. W latach 1927–1928 był referentem specjalnym przy Zarządzie Głównym ZSP do spraw ustawy przeciwpożarowej, później był kierownikiem działu organizacyjnego i zastępcą naczelnego inspektora ZSP. Od 1 listopada 1935 roku pracował w Powszechnym Zakładzie Ubezpieczeń Wzajemnych, gdzie został pierwszym dyrektorem Biura Prewencyjnego w Zarządzie Centralnym. W czasie okupacji kontynuował pracę w PZUW. W czasie wizytacji oddziałów PZUW w terenie nawiązywał kontakty konspiracyjne.
Działalność społeczna, niepodległościowa i udział w walkach o niepodległość Polski.
Będąc uczniem gimnazjum w Warszawie był działaczem zakonspirowanych organizacji uczniowskich, m.in. członkiem Prezydium Związku Stowarzyszeń Uczniowskich, organizacji szkoleniowo-niepodległościowej. Był członkiem Polskiej Organizacji Wojskowej, m.in. brał udział w ćwiczeniach POW, które odbyły się 29 kwietnia 1917 roku w Wesołej. W listopadzie 1918 roku został przydzielony przez Komisję Wojskową przy Inspektoracie Harcerskim do ochrony osobistej i służby przy Józefie Piłsudskim. Pełnił funkcję łącznika między kwaterą Piłsudskiego a dowództwem POW. Brał udział w rozbrajaniu Niemców w listopadzie 1918 roku. Następnie zgłosił swój 40-osobowy pluton harcerski (składający się z uczniów gimnazjum Górskiego) do tworzącej się Legii Akademickiej. Na wiosnę 1920 roku wstąpił do Wojska Polskiego. Służył w 33 pp, z którym walczył o Warszawę (m.in. w bitwie pod Ossowem), a później w Małopolsce i na Wołyniu. W grudniu 1920 roku został zwolniony z wojska.
Od 1923 roku był członkiem rzeczywistym OMN, a później Związku Młodzieży Polskiej „Zet”.
W 1937 roku został referentem polityczno-społecznym Organizacji Miejskiej w Wydziale Stołecznym Obozu Zjednoczenia Narodowego, a następnie w tymże roku kierownikiem biura organizacyjno-personalnego w tymże Wydziale.
Harcerstwo.
Henryk Pawłowski związał się na stałe z harcerstwem w Warszawie w maju 1914 roku, kiedy wstąpił do tajnej drużyny harcerskiej działającej w gimnazjum Górskiego (późniejsza 25 Warszawska Drużyna Harcerzy im. hetmana Stanisława Żółkiewskiego). W 1918 roku został jej drużynowym. W 1919 roku ukończył trzymiesięczny kurs instruktorski terenoznawstwa i kartografii. Był w tym czasie szefem administracji I Okręgu ZHP w Warszawie. Po uzyskaniu matury wyjechał w lutym 1920 roku na Wołyń, do Szepetówki, gdzie zorganizował 3 drużyny harcerskie, które w okresie wyprawy kijowskiej pełniły służbę pomocniczą i sanitarną przy oddziałach grupy gen. Jana Romera. W czasie odwrotu zorganizował ewakuację młodzieży polskiej i harcerzy do Jarosławia i Łańcuta.
W grudniu 1920 roku ponownie objął kierownictwo 25 WDH. W tym czasie otrzymał nominację na pierwszy stopień instruktorski. Został kierownikiem działu wyszkolenia w Komendzie Miejskiej Okręgu 1A Warszawskiego. W 1923 roku był „dyrektorem nauk” na kursie instruktorskim Chorągwi Warszawskiej ZHP w Mickunach. W latach 1922–1923 pełnił funkcję kierownika Wydziału Drużyn Stołecznych. Nominację na podharcmistrza otrzymał 25 stycznia 1923 roku. W 1924 roku był współzałożycielem Harcerskiego Klubu Sportowego „Varsovia”. W tymże roku był przewodniczącym „Gromady Włóczęgów” przyjętej do Kół Starszego Harcerstwa rozkazem NZHP L. 10 z 28 kwietnia 1926 roku. W latach 1924–1927 był wizytatorem obozów harcerskich i instruktorskich wychowania fizycznego oraz służby polowej, a także hufcowym jednego z hufców stołecznych. Był wtedy członkiem Prezydium Zarządu Oddziału Warszawskiego ZHP. W 1927 roku został harcmistrzem. W tymże roku był Kierownikiem Wydziału Programowego Zarządu Oddziału Warszawskiego ZHP. 28 listopada 1928 roku został wybrany członkiem Honorowej Rady Starszyzny przy Komendancie Chorągwi Warszawskiej.
Henryk Pawłowski w 1927 roku opublikował broszurę „Nasze hasła i cele”. Reprint tej książki został wydany w 2018 roku nakładem wydawnictwa „Impuls” ().
W latach 1929–1931 był członkiem zespołu redakcyjnego nowego czasopisma harcerzy „Straż nad Wisłą”, w której publikował swoje artykuły, m.in.:
W 1931 roku Naczelnik ZHP cofnął mu – na jego prośbę – stopień instruktorski harcmistrza. Ciągle jeszcze, co najmniej do 1935 roku Henryk Pawłowski był członkiem Zarządu Oddziału Mazowieckiego, a do 1938 roku – Warszawskiego ZHP.
Jako kierownik Biura Prewencyjnego PZUW subsydiował obozy harcerskie, m.in. w Brwilnie koło Płocka (1937), w Kaletach (1938) i nad jeziorem Necko (1939) z zadaniem szkolenia harcerzy pod względem pożarniczym.
W 1938 roku został członkiem Komisji Organizacyjnej Harcerskiego Biura Wydawniczego „Na Tropie” Sp. z o.o..
Utonął w Wiśle pod Bielanami w tajemniczych okolicznościach.
Życie rodzinne.
Henryk Pawłowski był synem Zenona, administratora majątku Bronice, i Leonardy z domu Karczmarek. Miał brata Józefa Mariana. Nie założył rodziny. Został pochowany na cmentarzu Powązkowskim w Warszawie.

</doc>
<doc id="5086498" url="https://pl.wikipedia.org/wiki?curid=5086498" title="Nadija Rozhon">
Nadija Rozhon

Nadija Iwaniwna Rozhon-Siemiszewa (ukr. Надія Іванівна Розгон-Сємішева; ros. Надежда Ивановна Розгон-Семишева, "Nadieżda Iwanowna Rozgon-Siemiszewa"; ur. 15 listopada 1952 w Talnem) – radziecka wioślarka narodowości ukraińskiej, srebrna medalistka olimpijska z Montrealu (1976).
W 1976 roku wystąpiła na igrzyskach olimpijskich w Montrealu, podczas których wzięła udział w jednej konkurencji – rywalizacji ósemek ze sternikiem. Reprezentantki Związku Radzieckiego (w składzie: Lubow Tałałajewa, Nadieżda Roszczina, Klavdija Koženkova, Ołena Zubko, Olha Kołkowa, Nelli Tarakanowa, Nadija Rozhon, Olha Huzenko i Olha Puhowśka) zdobyły w tej konkurencji srebrny medal olimpijski, uzyskując w finale czas 3:36,17 i przegrywając jedynie z osadą z Niemieckiej Republiki Demokratycznej. W pierwszej rundzie uzyskały rezultat 3:00,19, dzięki czemu poprawiły ówczesny rekord olimpijski.
W 1975 i 1976 roku została mistrzynią ZSRR. Za osiągnięcia sportowe wyróżniona została tytułem Mistrza Sportu ZSRR klasy międzynarodowej.

</doc>
<doc id="5086499" url="https://pl.wikipedia.org/wiki?curid=5086499" title="Henryk Pawłowski">
Henryk Pawłowski



</doc>
<doc id="5086500" url="https://pl.wikipedia.org/wiki?curid=5086500" title="Nadieżda Rozgon">
Nadieżda Rozgon



</doc>
<doc id="5086501" url="https://pl.wikipedia.org/wiki?curid=5086501" title="Nadiya Rozhon">
Nadiya Rozhon



</doc>
<doc id="5086504" url="https://pl.wikipedia.org/wiki?curid=5086504" title="Olha Puhowśka">
Olha Puhowśka

Olha Ołeksandriwna Puhowśka (ukr. Ольга Олександрівна Пуговська; ros. Ольга Александровна Пуговская, "Olga Aleksandrowna Pugowska"; ur. 1 listopada 1942) – radziecka wioślarka narodowości ukraińskiej, srebrna medalistka olimpijska z Montrealu (1976).
W 1976 roku wystąpiła na igrzyskach olimpijskich w Montrealu, podczas których wzięła udział w jednej konkurencji – rywalizacji ósemek ze sternikiem. Reprezentantki Związku Radzieckiego (w składzie: Lubow Tałałajewa, Nadieżda Roszczina, Klavdija Koženkova, Ołena Zubko, Olha Kołkowa, Nelli Tarakanowa, Nadija Rozhon, Olha Huzenko i sterniczka Olha Puhowśka) zdobyły w tej konkurencji srebrny medal olimpijski, uzyskując w finale czas 3:36,17 i przegrywając jedynie z osadą z Niemieckiej Republiki Demokratycznej. W pierwszej rundzie uzyskały rezultat 3:00,19, dzięki czemu poprawiły ówczesny rekord olimpijski.
W 1975 i 1976 roku została mistrzynią ZSRR. Za osiągnięcia sportowe wyróżniona została tytułem Mistrza Sportu ZSRR klasy międzynarodowej.

</doc>
<doc id="5086506" url="https://pl.wikipedia.org/wiki?curid=5086506" title="Olha Puhovska">
Olha Puhovska



</doc>
<doc id="5086507" url="https://pl.wikipedia.org/wiki?curid=5086507" title="Olga Pugowska">
Olga Pugowska



</doc>
<doc id="5086510" url="https://pl.wikipedia.org/wiki?curid=5086510" title="Olha Puhowska">
Olha Puhowska



</doc>
<doc id="5086511" url="https://pl.wikipedia.org/wiki?curid=5086511" title="Mieczysław Kuźmicki">
Mieczysław Kuźmicki

Mieczysław Kuźmicki (ur. 25 marca 1948 w Trzebieży) – polski polonista, filmolog i muzealnik. W latach 2000–2014 dyrektor Muzeum Kinematografii w Łodzi.
Życiorys.
Urodził się w Trzebieży, zaś wychował w Szczecinie. W 1967 wyjechał do Łodzi na studia. Absolwent polonistyki na Uniwersytecie Łódzkim. Po studiach rozpoczął pracę w Miejskim Zarządzie Kin w Łodzi. Pracował na stanowisku kierownika nieistniejących dziś już kin, m.in. kina Studio, Świt czy Halka. W 1975 otrzymał ofertę pracy w nowo powstałym Muzeum Miasta Łodzi, gdzie objął stanowisko w Dziale Kultury Filmowej. Z czasem dział ten stał się podstawą nowo powstałego Muzeum Kinematografii w Łodzi. W następnych latach jako wicedyrektor razem z dyrektorem Antonim Szramem współtworzył bogaty dorobek Muzeum Kinematografii. W 2000 objął stanowisko dyrektora tegoż muzeum, funkcję tę pełnił do końca 2014, kiedy to przeszedł na emeryturę.
Jest autorem i współautorem wielu wystaw prezentowanych zarówno w Muzeum Miasta Łodzi, jak i Muzeum Kinematografii. Od 2000 do 2014 roku był dyrektorem Festiwal Mediów Człowiek w Zagrożeniu, a do 2013 roku – do ostatniej edycji – Festiwalu Muzyki Filmowej w Łodzi.

</doc>
<doc id="5086518" url="https://pl.wikipedia.org/wiki?curid=5086518" title="E.G. Records">
E.G. Records

E.G. Records – była niezależna brytyjska wytwórnia płytowa wytwórnia i jednocześnie firma zajmująca się menedżmentem artystów, założona w 1969 roku przez Davida Enthovena i Johna Gaydona. Nazwę swoją wzięła od inicjałów nazwisk założycieli: Enthoven Gaydon Records. Zakończyła działalność w 1992 roku.
Historia.
Powstanie i rozwój.
E.G. Records założyli w 1969 roku David Enthoven i John Gaydon. Gaydon był wcześniej członkiem zespołu A Band of Angels, a Enthoven jego road menedżerem. Po rozwiązaniu zespołu obaj rozpoczęli pracę w agencji menedżerskiej Noel Gay Artists, , do klientów której należało komediowe trio Giles, Giles and Fripp. Obaj poznali wówczas jego lidera, Roberta Frippa. po czym założyli własną, E.G. Management Ltd. Pierwszym zespołem, z którym podpisali kontrakt, był King Crimson. Obaj poznali jego lidera, Roberta Frippa. W styczniu 1969 roku Fripp zaprosił ich obu do obejrzenia prób swojego nowego zespołu, King Crimson w piwnicy Fulham Palace Café. W ciągu sześciu miesięcy zapewnili oni zespołowi podpisanie kontraktu z wytwórnią Island Records. Tym samym stali się firmą menedżerską, E.G. Management Ltd.. Założyciel Island, Chris Blackwell, podsunął im pomysł zawarcia umowy typu „lease tape”, w myśl której zespół i firma menedżerska płacili za nagrania, które następnie wydzierżawiali Island, jednak prawa do nagrań należały do E.G Management. Wytwórnia Island miała wydać album na całym świecie oprócz Ameryki Północnej, gdzie wydaniem miał się zająć Atlantic Records. Aby zapłacić rachunek za nagranie debiutanckiego albumu King Crimson, "In the Court of the Crimson King" Enthoven zastawił swój dom pod hipotekę. Sukces albumu pozwolił obu menedżerom na podpisanie w 1970 roku kontraktu Markiem Bolanem. Dzięki powiązaniom z Gregiem Lake’em sprawowali zarząd menedżerski nad Emerson, Lake and Palmer, a 14 lutego 1972 roku podpisali, z rekomendacji Petera Sinfielda, kontrakt menedżerski z Roxy Music.
Do prowadzenia codziennych spraw firmy Enthoven i Gaydon zatrudnili biznesmena Marka Fenwicka i księgowego Sama Aldera. Szczyt powodzenia E.G. przypadł na lata 1973–1974, pomimo że już w 1971 roku wytwórnię opuścił Gaydon. W 1976 w jego ślady poszedł Enthoven. 
Firmę przejęli wówczas Alder i Fenwick kontynuując wydawanie albumów takich artystów jak: Roxy Music, Bryan Ferry, King Crimson, Brian Eno, czy UK. W 1979 roku Robert Fripp wydał pod szyldem E.G. swój pierwszy album, "Exposure". W tym czasie E.G. stała się właściwie wytwórnią płytową, z EG i Editions EG (dystrybuowaną przez Polydor Records). Wznawiała wydawnictwa wytwórni Obscure Records, należącej do Briana Eno. Pod koniec lat 80. E.G. Records opuścił Bryan Ferry.
Lata 90. Koniec działalności.
W latach 90. E.G. znalazła się na krawędzi bankructwa po tym jak Sam Alder i Mark Fenwick ponieśli straty finansowe w wyniku nieudanych inwestycji w Lloyd's of London. Robert Fripp zaskarżył ich obu w trwającym siedem i pół roku sporze prawnym o niezapłacone tantiemy. Ostatecznie walkę wygrał odzyskując prawa autorskie do wszystkich starszych płyt zespołu. Jak stwierdził, wdał się w wojnę pomimo swego pokojowego nastawienia do ludzi, aby stawić czoła tyranii E.G. Records. W efekcie przeniósł katalog King Crimson i swój do własnej wytwórni, Discipline Global Mobile. W 1992 roku E.G. została przejęta przez Virgin Records, a w 1996 roku została w całości wchłonięta przez EMI. Pozostałością po E.G. jest firma menedżerska ie:music, do której klientów należeli, między innymi: Massive Attack, Archive, Sia, Robbie Williams i, przez pewien czas, Brian Ferry.
Artyści.
Lista według Discogs:

</doc>
<doc id="5086521" url="https://pl.wikipedia.org/wiki?curid=5086521" title="Przełęcz Papajska">
Przełęcz Papajska



</doc>
<doc id="5086522" url="https://pl.wikipedia.org/wiki?curid=5086522" title="Zimnica (Białoruś)">
Zimnica (Białoruś)

Zimnica (; ) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje.
Obok wsi znajduje się węzeł drogi magistralnej M8 z drogą republikańską R71.

</doc>
<doc id="5086523" url="https://pl.wikipedia.org/wiki?curid=5086523" title="TipsArena Linz">
TipsArena Linz

TipsArena Linz (do 2009 roku Intersport Arena) – hala widowiskowo-sportowa w Linzu, w Austrii. Została otwarta 7 marca 2003 roku. Może pomieścić 6000 widzów. Hala połączona jest ze znajdującym się tuż obok Linzer Stadion.
Obiekt przystosowany jest do goszczenia halowych zawodów lekkoatletycznych, możliwe jest ułożenie w nim 6-torowej, 200-metrowej bieżni z profilowanymi zakrętami. Poza tym hala może gościć inne imprezy sportowe, jak i pozasportowe, m.in. koncerty, konferencje czy przedstawienia. W zależności od konfiguracji może pomieścić różną liczbę widzów, np. w przypadku zawodów lekkoatletycznych 3000 osób, w przypadku meczów piłki ręcznej czy futsalu 6000 osób, a w przypadku koncertów 7200 osób.
Budowa hali rozpoczęła się 14 czerwca 2000 roku. Obiekt powstał w miejscu poprzedniej hali widowiskowo-sportowej (Sporthalle Linz), oddanej do użytku w 1974 roku, tuż obok Linzer Stadion. Otwarcie nowej hali miało miejsce 7 marca 2003 roku, a na inaugurację odbył się w niej międzynarodowy mityng lekkoatletyczny. Koszt budowy areny wyniósł 29 mln €. Początkowo sponsorem tytularnym obiektu była sieć sklepów sportowych Intersport, a hala nazywała się „Intersport Arena”. 1 stycznia 2010 roku nazwę zmieniono na „TipsArena Linz”, po tym jak nowym sponsorem został darmowy tygodnik regionalny Tips. W hali rozgrywany jest m.in. coroczny kobiecy turniej tenisowy Ladies Linz. W styczniu 2010 roku obiekt był jedną z aren mistrzostw Europy w piłce ręcznej.

</doc>
<doc id="5086551" url="https://pl.wikipedia.org/wiki?curid=5086551" title="Hirsz Glik">
Hirsz Glik

Hirsz Glik (ur. 24 kwietnia 1922 w Wilnie, zm. w 1944 w Estonii) – żydowski poeta, autor pieśni "Zog nit kejn mol".
Poezję zaczął pisać jako nastolatek. Należał do grupy poetyckiej Jidiszwald. W trakcie okupacji niemieckiej trafił do getta wileńskiego, gdzie pod wpływem powstania w getcie warszawskim napisał i zaprezentował 1 maja 1943 roku, pieśń "Zog nit kejn mol". Zbiegł z getta wileńskiego gdy to było likwidowane, jednak został schwytany i deportowany do obozu koncentracyjnego w Estonii. W lipcu 1944 zbiegł z obozu. Jego dalsze losy nie są znane. Prawdopodobnie został schwytany przez Niemców i zamordowany.

</doc>
<doc id="5086553" url="https://pl.wikipedia.org/wiki?curid=5086553" title="MIDAS 11">
MIDAS 11

MIDAS 11 (ang. "Missile Defense Alarm System") – amerykański satelita obrony przeciwrakietowej zbudowany w ramach programu MIDAS. Zadaniem należącego do US Air Force satelity było wykrywanie startujących wrogich rakiet balistycznych. Wraz z nim wyniesiono także satelity SECOR 7 i ERS 15. Satelita znany był także jako RTS-1 2 (Research Test Series 1). Misja satelity zakończyła się sukcesem i przyczyniła się do powstania nowej generacji satelitów wczesnego ostrzegania typu DSP (Defense Support Program).
Budowa i działanie.
Bazując na doświadczeniach zdobytych przy budowie wcześniejszych satelitów z serii MIDAS, firma Aerojet opracowała zmodernizowaną serię satelitów tego typu. Nowe satelity zostały opracowane z myślą o wykrywaniu wrogich pocisków wystrzeliwanych z okrętów podwodnych i pocisków balistycznych średniego zasięgu. Cele te w porównaniu do pocisków dalekiego zasięgu emitowały mniej ciepła, przez co były trudniejsze do wykrycia. W celu polepszenia właściwości detekcyjnych, MIDAS 10 otrzymał nowy teleskop wykrywający emisję podczerwieni pracujących silników rakietowych, w skład którego wchodziły m.in. nowe filtry optyczne i 442 detektory podczerwieni z siarczku ołowiu. Nowy teleskop dzięki zmianom, miał w porównaniu do starszych satelitów MIDAS, lepszą rozdzielczość, wynoszącą 30 sekund kątowych.
Misja.
Misja rozpoczęła się 19 sierpnia 1966 roku, kiedy rakieta Atlas Agena D wyniosła z kosmodromu Vandenberg na niską orbitę okołoziemską 11. satelitę z serii MIDAS. Po znalezieniu się na orbicie MIDAS 11 otrzymał oznaczenie COSPAR 1966-077A. Po znalezieniu się na planowanej orbicie, wszystkie systemy satelity działały poprawnie i przystąpił on do testów swoich urządzeń do wykrywania startów pocisków balistycznych. Satelita przekroczył planowany sześciomiesięczny czas działania na orbicie, funkcjonując przez 11 miesięcy. Wraz z bliźniaczym satelitą MIDAS 12, wykrywał wszystkie starty pocisków balistycznych mające miejsce w polu widzenia swojego teleskopu. Łącznie oba satelity wykryły 139 startów rakiet balistycznych i 4 radzieckie stanowiska startowe .
Satelita pozostaje na relatywnie stabilnej orbicie o parametrach 3672 km w perygeum i 3713 km w apogeum.

</doc>
<doc id="5086556" url="https://pl.wikipedia.org/wiki?curid=5086556" title="Piotr Pyrdoł">
Piotr Pyrdoł

Piotr Pyrdoł (ur. 27 kwietnia 1999 w Łodzi) – polski piłkarz grający na pozycji pomocnika w Skrze Częstochowa.
Kariera.
Swoją karierę rozpoczynał w Łódzkim Klubie Sportowym, z którym w sezonie 2018/2019 awansował do ekstraklasy. W styczniu 2020 r. trafił do Legii Warszawa, z którą zdobył mistrzostwo Polski. 26 sierpnia 2020 r. przeniósł się do Wisły Płock, a rundę jesienną w sezonie 2021/2022 spędził na wypożyczeniu w Stomilu Olsztyn. 3 lutego 2022 r. został zawodnikiem Skry Częstochowa.
Sukcesy.
Klubowe.
ŁKS Łódź

</doc>
<doc id="5086557" url="https://pl.wikipedia.org/wiki?curid=5086557" title="Piotr Starzyński (piłkarz)">
Piotr Starzyński (piłkarz)

Piotr Starzyński (ur. 22 stycznia 2004 w Katowicach) – polski piłkarz grający na pozycji pomocnika w Wiśle Kraków.

</doc>
<doc id="5086558" url="https://pl.wikipedia.org/wiki?curid=5086558" title="Piotr Starzyński">
Piotr Starzyński



</doc>
<doc id="5086560" url="https://pl.wikipedia.org/wiki?curid=5086560" title="Łukasz Zjawiński">
Łukasz Zjawiński

Łukasz Zjawiński (ur. 11 lipca 2001 w Pszczynie) – polski piłkarz grający na pozycji napastnika w Widzewie Łódź, na wypożyczeniu z Lechii Gdańsk.
Kariera klubowa.
Zjawiński rozpoczął karierę w młodzieżowych zespołach klubu Iskra Pszczyna. Przebywał również w młodzieżowych drużynach Ruchu Chorzów i Górnika Zabrze, zanim przeniósł się do Legii Warszawa. Po przejściu przez młodzieżowe kluby Legii zaczął grać w drużynie Legii II Warszawa, występując w sumie w 26 występach i strzelając 4 gole w ciągu dwóch sezonów.
W czasie swojego pobytu w Legii został również wypożyczony do II ligowego zespołu Stal Stalowa Wola, gdzie zaliczył 16 występów i strzelił jednego gola w swoim sześciomiesięcznym wypożyczeniu. Na sezon 2020/2021 Zjawiński dołączył do beniaminka Ekstraklasy, Stali Mielec, występując 24 razy i strzelając jednego gola w swoim pierwszym sezonie rozgrywkowym. 
Po zaledwie jednym sezonie ze Stalą, Zjawiński dołączył do Lechii Gdańsk w lipcu 2021 roku. 3 stycznia 2022 Lechia poinformowała, że ​​doszła do porozumienia z Sandecją Nowy Sącz w sprawie wypożyczenia Zjawińskiego do końca sezonu. 
17 lipca 2022 zawodnik został wypożyczony ponownie, tym razem do Widzewa Łódź. 20 sierpnia 2022 zadebiutował w klubie w wyjazdowym meczu Ekstraklasy przeciwko Warcie Poznań. 31 sierpnia 2022 zdobył pierwszego gola dla klubu, w zremisowanym 5:5 i rozstrzygniętym 3:4 po serii rzutów karnych spotkaniu Pucharu Polski przeciwko KKS 1925 Kalisz.

</doc>
<doc id="5086561" url="https://pl.wikipedia.org/wiki?curid=5086561" title="Mateusz Żyro">
Mateusz Żyro

Mateusz Żyro (ur. 28 października 1998 w Warszawie) – polski piłkarz grający na pozycji obrońcy w Widzewie Łódź. Brat piłkarza Michała Żyro.
Kariera klubowa.
W 2005 roku trafił do Akademii Piłkarskiej Legii Warszawa. Był kapitanem zespołu, który sięgnął po mistrzostwo Polski juniorów starszych. Z drużyną Legii występował również w UEFA Youth League. W czerwcu 2015 roku zadebiutował w III lidze w barwach drugiej drużyny Legii. Łącznie rozegrał tam 32 spotkania. 7 lipca 2017 w meczu o Superpuchar Polski z Arką Gdynia (1:1, karne 3:4) zadebiutował w pierwszej drużynie Legii Warszawa. W lutym 2018 został wypożyczony na rundę wiosenną sezonu 2017/2018 do Wigier Suwałki, gdzie zadebiutował i jako podstawowy zawodnik rozegrał 15 meczów w I lidze. Latem 2018 wrócił do Legii Warszawa. 21 lipca 2018, w I kolejce sezonu 2018/2019 zadebiutował w Ekstraklasie, rozgrywając całe spotkanie z Zagłębiem Lubin (1:3). 9 sierpnia 2018 wystąpił w meczu 3 rundy kwalifikacji do Ligi Europy z F91 Dudelange (1:3). 31 sierpnia 2018 został wypożyczony na rok do Miedzi Legnica, gdzie rozegrał 6 spotkań i spadł z Ekstraklasy. 1 lipca 2019 trafił na roczne wypożyczenie do Stali Mielec. 30 listopada 2019 w meczu I ligi z Podbeskidziem Bielsko-Biała (2:1) strzelił swoją pierwszą bramkę w seniorskiej karierze. W sezonie 2019/2020 rozegrał 29 ligowych spotkań i zajmując z klubem I miejsce w tabeli I ligi, awansował do Ekstraklasy. 5 sierpnia 2020 został wykupiony przez Stal Mielec. W kolejnych dwóch sezonach był podstawowym stoperem klubu w Ekstraklasie rozgrywając 51 ligowych meczów. 7 listopada 2021 w wygranym 3:1 meczu z Legią Warszawa zdobył swoją pierwszą bramkę w Ekstraklasie. 9 czerwca 2022 podpisał dwuletni kontrakt z Widzewem Łódź.

</doc>
<doc id="5086562" url="https://pl.wikipedia.org/wiki?curid=5086562" title="Rafał Strączek">
Rafał Strączek

Rafał Strączek (ur. 12 lutego 1999 w Jarosławiu) – polski piłkarz grający na pozycji bramkarza w Girondins Bordeaux.
10 grudnia 2021 w meczu przeciwko Bruk-Betowi Termalica Nieciecza obronił 2 rzuty karne, stając się pierwszym zawodnikiem, który tego dokonał w Ekstraklasie w XXI wieku.

</doc>
<doc id="5086563" url="https://pl.wikipedia.org/wiki?curid=5086563" title="Marcin Flis">
Marcin Flis

Marcin Flis (ur. 10 lutego 1994 w Bychawie) – polski piłkarz grający na pozycji obrońcy w Stali Mielec.

</doc>
<doc id="5086564" url="https://pl.wikipedia.org/wiki?curid=5086564" title="Abraham Amorie van der Hoeven">
Abraham Amorie van der Hoeven

Abraham Amorie van der Hoeven (ur. 28 lutego 1798 w Rotterdamie, zm. 29 lipca 1855 okolice Arnhem) – liberalny holenderski teolog i pastor remonstrancki, który położył ogromne zasługi dla odnowy swojego kościoła.
Rodzina i pochodzenia.
Był synem kupca Abraham van der Hoeven oraz Marii van der Vallen van Vollengove. Nazwisko “Amorie” otrzymał w dniu chrztu na życzenie swojej babki ze strony ojca, która jako ostatnia z rodziny nie chciała, by zaniknęło. Abraham urodził się zamożnej rodzinie mieszczańskiej w Rotterdamie od pokoleń związanej z kościołem remonstranckim – jego matka była spokrewniona z Jakubem Arminiusem. Rodzina van der Hoven była nie tylko zamożna, ale też doskonale wykształcona i religijna. Jego ojciec był jednym z przywódców opozycji wobec unitarianizującego i racjonalistycznego pastora w Rotterdamie.
Studia teologiczne.
Studia teologiczne rozpoczął w 1814 roku na Uniwersytecie w Lejdzie, gdzie szybko dostał się pod wpływ J.H. van der Plama, liberalnego teologa kalwińskiego. Objawił się tam też jego talent oratorski. Po ukończeniu studiów, zgodnie ze wymogiem zapisał się na amsterdamskie seminarium remonstranckie. Niegdyś słynące z wysokiego poziomu i znakomitych teologów (np. Filip van Limborch), u progu XIX wieku było w stanie schyłkowym, a wśród profesorów dominował racjonalizm teologiczny. W czasie studiów intensywnie pracował nad swoim talentem oratorskim.
Pastor w Rotterdamie.
W 1819 został mianowany pastorem remonstranckim w Oude Wetering, ale już w 1820 na swojego trzeciego (i najmłodszego) pastora powołała go rodzinna parafia w Rotterdamie. W chwili gdy rozpoczął on tam pracę, liczyła zaledwie 814 wiernych, spadek o 100 w ciągu 20 lat i ponad 6000 tysięcy w ciągu 100 lat.
Odrzucając teologię racjonalistyczną i opowiadając się za szerokim, liberalnym chrześcijaństwem, wkrótce stał się najpopularniejszym kaznodzieją w mieście. Choć jego teologia spotykała się z wyraźną niechęcią starszych kolegów, na jego kazania przychodziły tłumy, często spoza miasta, co zmusiło radę parafialną do wprowadzenia przepisów porządkowych, np. co robić w sytuacji, gdy wszystkie miejsca siedzące są zajęte, a przed kościołem wciąż są tłumy próbujące dostać się do zewnątrz.
Dzięki jego kazaniom – których fragmenty publikowała prasa – z kościołem remonstranckim związało się wiele osób z holenderskiego życia intelektualnego początków XIX wieku. Gdy odchodził z funkcji rotterdamskiego pastora, jego parafia liczyła ponad 1200 osób.
Teolog i lider kościoła remonstranckiego.
Doceniając jego talenty krasomówcze, kościół mianował go w 1827 roku profesorem teologii w Seminarium w Amsterdamie. Wykładając tam 30 lat Amorie van der Hoeven wywarł ogromny wpływ nie tylko na kolejne pokolenia remonstranckich duchownych, ale także na losy swojego kościoła.
Jego erudycja, obycie towarzyskie, głęboka pobożność przekładały się na jego popularność. Dzięki temu udało mu się uwolnić remonstrantów z teologicznej i politycznej izolacji, w jakiej znaleźli się pod koniec XVIII wieku gdy dominował wśród nich racjonalizm i radykalny republikanizm. Remonstranci zaczęli być identyfikowani jako liberalni, niedogmatyczni chrześcijanie, stanowiący alternatywę dla wciąż jeszcze konserwatywnego (choć zmieniającego się) Holenderskiego Kościoła Reformowanego. Stali się znów obecni w polityce np. kilka lat później premierem Niderlandów został krewny Amorie van der Hoeven, Jan van Heemskerk (1818-1897). Symbolem ich akceptacji była okoliczność, gdy w 1820 roku Amorie van der Hoeven wygłosił kazanie przed królem Niderlandów, Wilhelmem Orańskim. Nawiązując do ich koligacji rodzinnych i historii swojego kościoła zauważył, że „oto siostrzeniec Arminiusa wygłasza kazanie przed siostrzeńcem Maurycego Orańskiego.”
Sam niewiele publikował, ale miał wpływ na studentów poprzez kazania (które wygłaszał z pamięci) i wykłady, które były, jak określił to jego biograf „ireniczne, praktyczne i przede wszystkim biblijne.” W jego teologii chrześcijanie zjednoczą się kiedyś w jeden „ewangelicko-katolicki” kościół, który nie będzie wymagał wiary w niepotrzebne dogmaty. W uznaniu jego zasług otrzymał doktoraty honoris causa z teologii od Uniwersytetu w Groningen (1828) i Lejdzie (1828). Pod koniec życia uważany był za jednego z największych oratorów w Niderlandach.
Brak publikacji teologicznych sprawił, że nie założył własnej szkoły teologicznej i jeden z historyków nazwał go „Wielkim człowiekiem krótkiej chwili.” Po śmierci ukochanego syna w 1848 roku załamał się psychicznie i coraz bardziej ograniczał działalność publiczną i pedagogiczną. Śmierć córki Marii (1827-1854) była dla niego kolejnym ciosem, który zmusił go do wyjazdu do kurortu. Zmarł w drodze do w Szwajcarii.
Rodzina.
Abraham Amorie van der Hoeven był dwukrotnie żonaty. Po raz pierwszy poślubił w 1820 roku Agathę Stuart (1795-1835), córkę remonstranckiego pastora w Utrechcie i profesora w Seminarium Remonstranckiego w Amsterdamie. Z małżeństwa tego miał dziewięcioro dzieci, m.in.:
Po raz drugi poślubił w 1837 roku Jakobę Burer (1801-1889) Z tego małżeństwa doczekał się dwójki dzieci, z których tylko córka dożyła dorosłego wieku.
Szeroko rozrodzona remonstrancka rodzina van der Hoeven wydała w XIX wieku wielu przedstawicieli życia politycznego i kulturalnego w Niderlandach.

</doc>
<doc id="5086578" url="https://pl.wikipedia.org/wiki?curid=5086578" title="Superpuchar Polski w piłce nożnej 2004">
Superpuchar Polski w piłce nożnej 2004

Superpuchar Polski w piłce nożnej 2004 – mecz piłkarski mający na celu wyłonienie zdobywcy Superpucharu Polski, który został rozegrany 11 czerwca 2004 roku na Stadionie Miejskim w Poznaniu, pomiędzy Lechem Poznań (zdobywcą Pucharu Polski) a Wisłą Kraków (mistrzem Polski 2003/2004). Trofeum po raz 3. wywalczył Lech Poznań. Decyzją PZPN (na wniosek Lecha Poznań i za zgodą Wisły Kraków mecz był równocześnie spotkaniem ostatniej – 26. kolejki I ligi polskiej 2003/2004, z powodu czego po regulaminowym czasie gry, zamiast dogrywki odbyły się rzuty karne.

</doc>
<doc id="5086579" url="https://pl.wikipedia.org/wiki?curid=5086579" title="Superpuchar Ekstraklasy 2006">
Superpuchar Ekstraklasy 2006

Superpuchar Ekstraklasy 2006 – mecz piłkarski mający na celu wyłonienie zdobywcy Superpucharu Polski, który został rozegrany 22 lipca 2006 roku na Stadionie Wojska Polskiego w Warszawie, pomiędzy Legią Warszawa (mistrzem Polski 2005/2006) a Wisłą Płock (zdobywcą Pucharu Polski 2005/2006). Trofeum po raz 1. wywalczyła Wisła Płock.

</doc>
<doc id="5086580" url="https://pl.wikipedia.org/wiki?curid=5086580" title="Héléna Cazaute">
Héléna Cazaute

Héléna Cazaute (ur. 17 grudnia 1997) – francuska siatkarka, grająca na pozycji przyjmującej. Reprezentantka kraju.
Jest wychowanką klubu France Avenir 2024. W 2014 roku swoją dorosłą przygodę z siatkówką zaczęła od klubu Béziers Volley. Gdzie grała przez kolejne 3 lata. W 2017 roku trafiła do najbardziej utytułowanej drużyny we Francji do RC Cannes, grając przez 2 sezony. W 2019 w letnim okresie transferowym wstąpiła w szeregi klubu ze wschodniej Francji - ASPTT Mulhouse. Grała w klubie z Miluzy, również w sezonie 2020/2021. Od sezonu 2021/2022 występuje we włoskiej Serie A, w drużynie .
Sukcesy klubowe.
Mistrzostwo Francji:
Puchar Francji:
Puchar Challenge:
Sukcesy reprezentacyjne.
Liga Europejska:

</doc>
<doc id="5086581" url="https://pl.wikipedia.org/wiki?curid=5086581" title="Ellen MacArthur">
Ellen MacArthur

Ellen Patricia MacArthur (ur. 8 lipca 1976) – angielska żeglarka długodystansowa. W dniu 7 lutego 2005 pobiła rekord świata w najszybszym solowym opłynięciu świata na jachcie. Została za to wyróżniona Orderem Imperium Brytyjskiego.
Kariera.
Interesowała się żeglarstwem od dziecka. Jako osiemnastolatka prowadziła szkolenia dla starszych od siebie kursantów w David King Nautical School w Hull. Została najmłodszym w historii Wielkiej Brytanii kapitanem. Później opłynęła samotnie Wielką Brytanię.
W 1996 wystartowała w regatach Europe 1. Zajęła 3. miejsce. W regatach Mini Fastnet w czerwcu 1997, kiedy płynęła z Keithem Willisem, zajęła 8. miejsce. W listopadzie 1997 wzięła udział w Mini Transat, płynąc na jachcie Le Poisson. Zajęła 15. miejsce. Zaczęła być zauważana. Brytyjski jachtklub przyznał jej tytuł żeglarza roku. We Francji określono ją mianem "młodej nadziei żeglarstwa".
W 1999 wzięła udział w regatach wokół Wysp Brytyjskich. We współpracy z Davidem Rowenem, płynąc na keczu Jeantex, zajęła 1. miejsce. Zyskała kolejnych sponsorów. Dzięki wsparciu firmy Kingfisher w 1999 uczestniczyła w regatach Route du Rhum. Zajęła w swojej klasie 1. miejsce. W klasyfikacji generalnej uplasowała się na 5. miejscu.
Ze względu na biegłą znajomość francuskiego brała udział w rejsach załóg mieszanych, występując m.in. z Yvesem Parlierem (zwycięstwo w Round Europe 1999 na trasie Genua - Lorient), z Yvanem Bourgnonem - zajęli 4. miejsce w Fastnet Race w 1999 na trimaranie Kingfisher.
W 1999 wzięła udział w Transat Jacques-Vabre. Ellen z towarzyszącym jej Yvesem Parlierem zajęła 5. miejsce w klasie jednokadłubowców.
MacArthur zyskała rozgłos w 2001, kiedy to zajęła drugie miejsce w solowych regatach "Vendee Globe". Była ich najmłodszą uczestniczką. Wystartowała na "kingfisherze" własnego projektu.
W 2004 Nigel Irens i Benoit Cabaret zaprojektowali specjalny "kingfisher" dla MacArthur. Obiekt był dostosowany do niskiego wzrostu żeglarki (1,57 m). W tym samym roku próbowała przepłynąć Atlantyk, ale skończyło się to niepowodzeniem.
28 listopada 2004 MacArthur wypłynęła na samotny rejs dookoła świata. Ukończyła go 8 lutego 2005, osiągając najkrótszy czas w historii. Po powrocie została Damą Orderu Imperium Brytyjskiego (była wówczas najmłodszą laureatką). Dostała stopień Honorowego Porucznika Królewskiej Rezerwy Marynarki Wojennej. Doceniona została także we Francji. Prezydent Nicolas Sarkozy uhonorował ją tytułem Damy Francuskiej Legii Honorowej.
W październiku 2009 MacArthur ogłosiła zamiar wycofania się z wyścigów wyczynowych, by skoncentrować się na wykorzystaniu zasobów i energii w gospodarce światowej.
Rekordy.
W czerwcu 2000 MacArthur przepłynęła jednokadłubowym "kingfisherem" z Plymouth w Wielkiej Brytanii do Newport w stanie Rhode Island w USA w 14 dni, 23 godziny i 11 minut. Jest to aktualny rekord w samotnym rejsie kobiety ze wschodu na zachód jachtem jednokadłubowym, a także rekord w samotnym rejsie kobiety na jakimkolwiek statku.
Drugie miejsce MacArthur w edycji Vendée Globe 2000–2001, z czasem 94 dni, 4 godziny i 25 minut, było rekordem świata w samotnym i nieprzerwanym opłynięciu świata przez kobietę na jachcie jednokadłubowym. Rekord utrzymywał się przez 20 lat, dopóki Clarisse Crémer nie pobiła go w edycji Vendée Globe 2020–2021.
W czerwcu 2004 MacArthur przepłynęła swoim trimaranem B&amp;Q/Castorama z Ambrose Light w USA do Lizard Point w Kornwalii w Wielkiej Brytanii w 7 dni, 3 godziny i 50 minut. To nowy rekord świata w przeprawie transatlantyckiej kobiety. Pobiła poprzedni rekord załogowy i indywidualny.
W 2005 MacArthur pobiła istniejący rekord świata Francisa Joyona w samotnym nieprzerwanym okrążeniu świata. MacArthur przepłynęła trimaranem B&amp;Q/Castorama 27,354 mile morskie (50,660 km) ze średnią prędkością 15,9 węzła. Jej czas (71 dni, 14 godzin, 18 minut i 33 sekundy) pobił ówczesny rekord świata Joyona o 1 dzień, 8 godzin, 35 minut i 49 sekund. Podczas rejsu spała nie więcej niż 20 minut na raz, gdyż dzień i noc musiała nieustannie czuwać. 23 listopada 2007 Joyon wypłynął jachtem IDEC 2, próbując ponownie pobić ten rekord. Osiągnął swój cel w 57 dni, 13 godzin 34 minuty i 6 sekund. Pomimo odzyskania rekordu przez Joyona, nadal opisywano czas MacArthur jako "niesamowite osiągnięcie".
Organizacje charytatywne.
Ellen MacArthur Cancer Trust.
W 2003 założyła Ellen MacArthur Trust (obecnie Ellen MacArthur Cancer Trust), organizację charytatywną, która działa na rzecz młodych ludzi w wieku od 8 do 24 lat włącznie, aby pomóc im odzyskać pewność siebie podczas zdrowienia z raka, białaczki i innych poważnych chorób.
W 2008 MacArthur połączyła siły z innymi sportowcami, aby wystosować apel o zebranie 4 milionów funtów na hospicjum dziecięce Rainbows. Celem było zapewnienie nieuleczalnie chorym młodym ludziom własnego, dostosowanego do indywidualnych potrzeb, miejsca do spania, aby umożliwić dzieciom z różnych grup wiekowych pobyt z rodziną.
Ellen MacArthur Foundation.
We wrześniu 2010 powstała Fundacja Ellen MacArthur, organizacja charytatywna, której celem jest przyspieszenie przejścia na regeneracyjną gospodarkę o obiegu zamkniętym. Czyni to przez poszerzanie wiedzy na temat gospodarki o obiegu zamkniętym, współpracę z biznesem, decydentami i naukowcami. Fundacja działa w trzech obszarach:
Publikacje.
W 2002 MacArthur wydała swoją pierwszą autobiografię zatytułowaną "Taking on the World". Później napisała "Race Against Time", opublikowany w 2005 dziennik swojej rekordowej podróży dookoła świata. We wrześniu 2010 została wydana jej druga autobiografia zatytułowana "Full Circle".
Udział w programach rozrywkowych.
W 2009 McArthur pojawiła się w Desert Island Discs w BBC Radio 4. Poleciła książkę "The SAS Survival Handbook" Johna "Lofty" Wisemana, a jej maskotką był puszysty robak.
MacArthur była także ostatnią rekordzistką na Star in a Rasonably-Priced Car w programie telewizyjnym BBC Top Gear, aż do ósmej serii, kiedy zasady zostały zmienione, a poprzednie rekordy zdezaktualizowane. Zawody obejmowały czasowe okrążenie toru wyścigowego Suzuki Liana. Ukończyła okrążenie w 1 minutę 46,7 sekundy, pokonując Jimmy'ego Carra o 0,2 sekundy. MacArthur zdobyła nagrodę Top Gear dla najszybszego kierowcy w 2005.

</doc>
<doc id="5086582" url="https://pl.wikipedia.org/wiki?curid=5086582" title="Anna Łazariewa">
Anna Łazariewa

Anna Nikołajewna Łazariewa (ros. Анна Николаевна Лазарева; ur. 31 stycznia 1997 w Moskwie) – rosyjska siatkarka, grająca na pozycji atakującej, reprezentantka kraju.
Jej ojciec był zapaśnikiem, a matka koszykarką. Natomiast jej starsza siostra Jekatierina, również jest siatkarką.
Sukcesy klubowe.
Liga rosyjska:
Superpuchar Rosji:
Puchar Rosji:
Liga południowokoreańska:
Klubowe Mistrzostwa Świata:
Liga turecka:
Superpuchar Turcji:
Sukcesy reprezentacyjne.
Letnia Uniwersjada:
Puchar Świata:

</doc>
<doc id="5086583" url="https://pl.wikipedia.org/wiki?curid=5086583" title="Filiași (okręg Jassy)">
Filiași (okręg Jassy)

Filiași – wieś w Rumunii, w okręgu Jassy, w gminie Bălțați. W 2011 roku liczyła 67 mieszkańców.

</doc>
<doc id="5086584" url="https://pl.wikipedia.org/wiki?curid=5086584" title="Mădârjești">
Mădârjești

Mădârjești – wieś w Rumunii, w okręgu Jassy, w gminie Bălțați. W 2011 roku liczyła 860 mieszkańców.

</doc>
<doc id="5086585" url="https://pl.wikipedia.org/wiki?curid=5086585" title="Podișu (okręg Jassy)">
Podișu (okręg Jassy)

Podișu – wieś w Rumunii, w okręgu Jassy, w gminie Bălțați. W 2011 roku liczyła 588 mieszkańców.

</doc>
<doc id="5086586" url="https://pl.wikipedia.org/wiki?curid=5086586" title="Sârca (okręg Jassy)">
Sârca (okręg Jassy)

Sârca – wieś w Rumunii, w okręgu Jassy, w gminie Bălțați. W 2011 roku liczyła 989 mieszkańców.

</doc>
<doc id="5086587" url="https://pl.wikipedia.org/wiki?curid=5086587" title="Valea Oilor">
Valea Oilor

Valea Oilor – wieś w Rumunii, w okręgu Jassy, w gminie Bălțați. W 2011 roku liczyła 609 mieszkańców.

</doc>
<doc id="5086588" url="https://pl.wikipedia.org/wiki?curid=5086588" title="Bârnova (gmina w okręgu Jassy)">
Bârnova (gmina w okręgu Jassy)

Bârnova – gmina w Rumunii, w okręgu Jassy. Obejmuje miejscowości Bârnova, Cercu, Păun, Pietrăria, Todirel i Vișan. W 2011 roku liczyła 5782 mieszkańców.

</doc>
<doc id="5086589" url="https://pl.wikipedia.org/wiki?curid=5086589" title="Bârnova (okręg Jassy)">
Bârnova (okręg Jassy)

Bârnova – wieś w Rumunii, w okręgu Jassy, w gminie Bârnova. W 2011 roku liczyła 1468 mieszkańców.

</doc>
<doc id="5086590" url="https://pl.wikipedia.org/wiki?curid=5086590" title="Osiedle wiejskie prigorskie">
Osiedle wiejskie prigorskie



</doc>
<doc id="5086591" url="https://pl.wikipedia.org/wiki?curid=5086591" title="Cercu (okręg Jassy)">
Cercu (okręg Jassy)

Cercu – wieś w Rumunii, w okręgu Jassy, w gminie Bârnova. W 2011 roku liczyła 571 mieszkańców.

</doc>
<doc id="5086593" url="https://pl.wikipedia.org/wiki?curid=5086593" title="Păun (okręg Jassy)">
Păun (okręg Jassy)

Păun – wieś w Rumunii, w okręgu Jassy, w gminie Bârnova. W 2011 roku liczyła 1276 mieszkańców.

</doc>
<doc id="5086595" url="https://pl.wikipedia.org/wiki?curid=5086595" title="Pietrăria">
Pietrăria

Pietrăria – wieś w Rumunii, w okręgu Jassy, w gminie Bârnova. W 2011 roku liczyła 763 mieszkańców.

</doc>
<doc id="5086596" url="https://pl.wikipedia.org/wiki?curid=5086596" title="Todirel">
Todirel

Todirel – wieś w Rumunii, w okręgu Jassy, w gminie Bârnova. W 2011 roku liczyła 593 mieszkańców.

</doc>
<doc id="5086597" url="https://pl.wikipedia.org/wiki?curid=5086597" title="Vișan (okręg Jassy)">
Vișan (okręg Jassy)

Vișan – wieś w Rumunii, w okręgu Jassy, w gminie Bârnova. W 2011 roku liczyła 1111 mieszkańców.

</doc>
<doc id="5086603" url="https://pl.wikipedia.org/wiki?curid=5086603" title="Propaganda radziecka">
Propaganda radziecka

Propaganda radziecka – propaganda idei komunistycznych i radzieckiego stylu życia. U podstaw propagandy radzieckiej leżała ideologia marksizmu-leninizmu. Państwo prowadziło propagandę komunistyczną poprzez środki masowego przekazu, książki, filmy, przedstawienia teatralne, utwory sztuk wizualnych. Wszystkie rodzaje i typy sztuk, podobnie jak broszury propagandzistów i opracowania ideologów, głosiły moralność radziecką, nazywaną komunistyczną, mówiono też o rewolucyjnej moralności proletariatu. Na propagandzie radzieckiej wzorowana była propaganda w Polskiej Rzeczypospolitej Ludowej.

</doc>
<doc id="5086605" url="https://pl.wikipedia.org/wiki?curid=5086605" title="Giuseppe M. Gaudino">
Giuseppe M. Gaudino

Giuseppe M. Gaudino (ur. 16 maja 1957 w Pozzuoli) – włoski reżyser, scenarzysta i producent filmowy. Autor kilkunastu filmów fabularnych, dokumentalnych i krótkometrażowych. Częstym tematem jego filmów jest społeczne wyobcowanie i kulturowa alienacja.
Po ukończeniu Akademii Sztuk Pięknych w Neapolu, Gaudino uzyskał w 1982 dyplom na prestiżowej rzymskiej uczelni filmowej Centro Sperimentale di Cinematografia. Jego debiutem fabularnym był eksperymentalny film "Wokół księżyców między ziemią a morzem" (1997), zaprezentowany w konkursie głównym na 54. MFF w Wenecji. Najgłośniejszy obraz Gaudino, "Dla waszego dobra" (2015), zdobył dla grającej główną rolę Valerii Golino Puchar Volpiego dla najlepszej aktorki na 72. MFF w Wenecji.

</doc>
<doc id="5086608" url="https://pl.wikipedia.org/wiki?curid=5086608" title="Warner Bros. Home Entertainment">
Warner Bros. Home Entertainment

Warner Bros. Home Entertainment, Inc. (wcześniej Warner Home Video i WCI Home Video) – oddział Warner Bros. Discovery Global Brands and Experiences, zajmujący się dystrybucją filmów do użytku domowego.
Przedsiębiorstwo zostało założone w 1978 roku jako WCI Home Video. Pod koniec 1979 roku zaczęło dystrybuować filmy na kasety Betamax i VHS. W latach 1979–1980 rozszerzyło swoją bibliotekę o dodatkowe wydania filmowe.
Jest posiadaczem jednostki zależnej Studio Distribution Services, LLC, amerykańsko-kanadyjskiej spółki joint venture należącej do Universal Pictures Home Entertainment i Warner Bros. Home Entertainment.

</doc>
<doc id="5086614" url="https://pl.wikipedia.org/wiki?curid=5086614" title="Pionierskoje (obwód smoleński)">
Pionierskoje (obwód smoleński)



</doc>
<doc id="5086619" url="https://pl.wikipedia.org/wiki?curid=5086619" title="Mariusz Gołkowski">
Mariusz Gołkowski

Mariusz Gołkowski (ur. w 1963 w Krakowie) – polski wspinacz, taternik, alpinista, przedstawiciel „Nowej Fali”, współautor przełomowych dróg na Zakrzówku oraz w podkrakowskich dolinkach. 
Instruktor PZA, twórca pierwszych w Polsce ścianek wspinaczkowych, organizator pierwszych w Polsce halowych zawodów wspinaczkowych. W latach 1984–1987 prezes Sekcji Wspinaczkowej studentów UJ. W latach 1987–1990 prezes Klubu Alpejskiego przy Politechnice Krakowskiej. Autor przewodnika wspinaczkowego po Zakrzówku (Kraków, 1989). W latach 1996–1997 roku prezes Stowarzyszenia Instruktorów Alpinizmu. W 2004 roku wytyczył w skałkach Twardowskiego pierwsze drogi drytoolingowe. Założyciel firmy Rock Master zajmującej się popularyzowaniem bezpiecznej pracy na wysokości. Napisał podręcznik: „Zasady bezpiecznej pracy na wysokości” (Kraków, 2007). Autor i współautor siedmiu zgłoszeń patentowych w zakresie ochrony przed upadkiem z wysokości. 
Z wykształcenia magister geografii Uniwersytetu Jagiellońskiego.
Dokonania wspinaczkowe.
W 1982 roku pokonał klasycznie Superdirettisimę Sokolicy - jedną z pierwszych polskich wspinaczek wycenianych w skali trudności na VI 5. Poprowadził także pierwszą w Polsce drogę o trudnościach wycenianych wtedy na VI.5 - Prawe Nity na Zakrzówku.
Mariusz Gołkowski popularyzował klasyczne przejścia z osadzaniem asekuracji w trakcie wspinaczki. Poprowadził w ten sposób: m.in. wyceniane na VI.3 Zacięcie Freneya na Zakrzówku. Pokonał w podkrakowskich skałkach wiele dróg w stylu „ od strzału” i „bez haków” czyli bez uprzedniej znajomości drogi i bez osadzonej wcześniej asekuracji. W 1985 roku znalazł się także na okładce „Przekroju” oraz na okładce przewodnika wspinaczkowego "Skałki podkrakowskie" autorstwa Krzysztofa Barana oraz Tomasza Opozdy.
W 1986 roku wytyczył Mandalę Życia – jedną z najtrudniejszych, w tamtych czasach wspinaczek, rozwiązując klasycznie środek Cima Grande w Podzamczu.
W pierwszej połowie lat 80. uczestniczył w tzw. „odhaczaniu” (klasycznym przejściu dróg, które wcześniej prowadziło się na osadzonych hakach) z kilku dróg w Tatrach: m.in. Baryła-Stonawski na Mnichu, Wachowicz na Mnichu.
Pierwsze ścianki wspinaczkowe w Polsce.
W 1990 roku Mariusz Gołkowski otworzył pierwszą w Polsce szkolną ściankę wspinaczkową w Szkole Podstawowej im. Klementyny Hoffmanowej w Tarnowie, a następnie w dwóch innych tarnowskich szkołach. W tym samym roku Mariusz Gołkowski otworzył pierwszą w Polsce halową sztuczną ścianę wspinaczkową w Klubie Sportowym Tarnovia. W tym samym roku utworzył także sekcję wspinaczkową w Pałacu Młodzieży w Tarnowie.
W 1992 roku w Krakowie otworzył pierwszą w Polsce komercyjną ścianę wspinaczkową która mieściła się przy ul. Wrocławskiej w Krakowie. w 1992 Telewizja Polska nakręciła program o nim i jego pierwszych ściankach wspinaczkowych („Super rodzina”).
Pierwsze polskie halowe zawody wspinaczkowe.
W 1993 roku zorganizował także pierwsze halowe zawody wspinaczkowe na trudność „O Puchar Polski – Tarnów ‘93”, które odbyły się na ściance wspinaczkowej KS Tarnovia. O pierwszych zawodach wspinaczkowych w Polsce – na trudność, które odbyły się w Tarnowie w 1993 pisało wiele gazet. Odbył się także wywiad w Telewizji Polskiej z udziałem Mariusza Gołkowskiego, Andrzeja Marcisza, Piotra Korczaka, Wojciecha Kurtyki.
Działalność zawodowa.
W 1990 Mariusz Gołkowski założył firmę Rock Master zajmującą się popularyzowaniem bezpiecznej pracy na wysokości. W 1991 roku uzyskał uprawnienia Polskiego Związku Alpinizmu i został instruktorem wspinaczki skałkowej oraz taternictwa. W 1991–1997 prowadził działalność szkoleniową w zakresie wspinaczki sportowej, skałkowej oraz taternictwa. Od 1997 roku firma Rock Master rozpoczęła działalność w zakresie szkoleń z bezpiecznej pracy na wysokości dla telekomunikacji, przemysłu, energetyki i budownictwa. W 2006 roku wprowadził do Polski międzynarodowy system szkoleń z dostępu linowego IRATA.
Od 2014 roku Mariusz Gołkowski rozpoczął działalność badawczo-rozwojową. Otworzył w Balicach Ośrodek Badawczo-Rozwojowy, który zajmuje się testowaniem i produkcją sprzętu do ochrony przed upadkiem z wysokości. Mariusz Gołkowski jest autorem i współautorem siedmiu patentów m.in. systemu Track Master.

</doc>
<doc id="5086622" url="https://pl.wikipedia.org/wiki?curid=5086622" title="Acadia University">
Acadia University



</doc>
<doc id="5086625" url="https://pl.wikipedia.org/wiki?curid=5086625" title="PFK Soczi w europejskich pucharach">
PFK Soczi w europejskich pucharach



</doc>
<doc id="5086628" url="https://pl.wikipedia.org/wiki?curid=5086628" title="Ikona (album Tau)">
Ikona (album Tau)

Ikona – siódmy album studyjny polskiego rapera i producenta Tau wydany 23 grudnia 2020 roku nakładem własnej wytwórni Bozon Records. Wydawnictwo zostało w większości wyprodukowane przez rosyjskiego producenta o pseudonimie lxvw.xo oraz samego Tau. Dwa utwory wyprodukował 13-letni syn rapera Aleksander Kowalczyk. Gościnnie na płycie pojawia się między innymi ks. Jakub Bartczak, laureat drugiej edycji programu "Must Be the Music. Tylko muzyka" ks. Maciej Czaczyk, B.R.O, Małach, Zbuku, Lipek oraz Sarius.
Album zadebiutował na 14. miejscu notowania OLiS. Dla osób, które zamówiły album w przedsprzedaży dołączana była dodatkowa płyta zatytułowana "Ikona+" zawierająca pięć dodatkowych utworów.

</doc>
<doc id="5086632" url="https://pl.wikipedia.org/wiki?curid=5086632" title="FK Podgorica w europejskich pucharach">
FK Podgorica w europejskich pucharach



</doc>
<doc id="5086634" url="https://pl.wikipedia.org/wiki?curid=5086634" title="Superpuchar Ekstraklasy 2007">
Superpuchar Ekstraklasy 2007

Superpuchar Ekstraklasy 2007 – mecz piłkarski mający na celu wyłonienie zdobywcy Superpucharu Polski, który został rozegrany 22 lipca 2007 roku na Stadionie GOS-u w Lubinie, pomiędzy Zagłębie Lubin (mistrzem Polski 2006/2007) a GKS Bełchatów (wicemistrzem Polski 2006/2007), gdyż zdobywca Pucharu Polski 2006/2007 – Dyskobolia Grodzisk Wielkopolski zrezygnowała z udziału w tym meczu. Trofeum po raz 1. wywalczyła Zagłębie Lubin.

</doc>
<doc id="5086638" url="https://pl.wikipedia.org/wiki?curid=5086638" title="Anton Dermota">
Anton Dermota

Anton Dermota (ur. 4 czerwca 1910 w Kropie, zm. 22 czerwca 1989 w Wiedniu) – austriacki śpiewak pochodzenia słoweńskiego, tenor.
Życiorys.
Ukończył studia muzyczne w konserwatorium w Lublanie, uczył się też u Marie Radó w Wiedniu. Jako śpiewak zadebiutował w 1934 roku w Klużu. Od 1936 roku występował na deskach Opery Wiedeńskiej, która w 1946 roku przyznała mu tytuł Kammersänger. W 1955 roku wystąpił jako Florestan w "Fideliu" Ludwiga van Beethovena w przedstawieniu z okazji oddania odbudowanego po zniszczeniach wojennych gmachu Opery Wiedeńskiej. Gościnnie występował na festiwalu w Salzburgu, w mediolańskiej La Scali, w Opéra de Paris i Covent Garden Theatre w Londynie. Od 1966 roku wykładał w Universität für Musik und darstellende Kunst Wien. Zasłynął jako wykonawca ról w operach W.A. Mozarta, wykonywał też partie z oper Gaetano Donizettiego, Gioacchino Rossiniego, Giacomo Pucciniego, Giuseppe Verdiego i Richarda Straussa, a także repertuar oratoryjny i pieśniarski.
Odznaczony austriackim Krzyżem Honorowym I Klasy za Naukę i Sztukę (1959) oraz Wielką Srebrną Odznaką Honorową za Zasługi dla Republiki Austrii (1977).

</doc>
<doc id="5086639" url="https://pl.wikipedia.org/wiki?curid=5086639" title="Abdeljalil Jbira">
Abdeljalil Jbira

Abdeljalil Jbira (; ur. 14 marca 1990 w Marrakeszu) – marokański piłkarz, grający na pozycji obrońcy. W sezonie 2020/2021 zawodnik Rai Casablanca. W latach 2014–2018 reprezentant kraju.
Kariera.
Kariera klubowa.
Wychowanek Kawkabu Marrakesz. Od 2011 roku do 2013 roku grał w GNF 2 (drugiej lidze), nie ma danych o grach tamże. W najwyższej klasie rozgrywkowej Maroka zadebiutował 4 października 2013 roku w meczu przeciwko Hassanii Agadir, wygranym 3:4, Abdeljalil Jbira zaliczył też asystę. Asystował w 69. minucie spotkania przy golu na 2:3. Jedyną bramkę strzelił 17 listopada 2013 roku, w spotkaniu przeciwko Moghrebowi Tétouan, wygranym 2:1. Abdeljalil Jbira do siatki trafił w 61. minucie. Łącznie w Marrakeszu Abdeljalil Jbira rozegrał 21 meczów, raz strzelił gola i dwukrotnie asystował.
1 lipca 2014 roku trafił do Rai Casablanca. W największym mieście kraju zadebiutował 23 września 2014 roku, w meczu przeciwko Moghrebowi Tétouan, zremisowanym 1:1. 7 marca 2015 roku po raz pierwszy trafił do siatki, w mecz przeciwko Olympique Khouribga, wygranym 0:1. Abdeljalil Jbira strzelił gola w 92. minucie. Pierwszą asystę zaliczył 31 października 2015 roku, w meczu przeciwko Maghrebowi Fez, wygranym 3:0. Abdeljalil Jbira asystował przy golu w 87. minucie. Z Rają zdobywał takie trofea jak: Puchar Maroka (sezon 2016/2017), Afrykański Puchar Konfederacji (2018 rok), Afrykański Super Puchar (sezon 2018/2019) i mistrzostwo Maroka (sezon 2019/2020). W klubie z największego miasta Maroka rozegrał 139 meczów (101 ligowych), strzelił 4 gole i piętnastokrotnie asystował.
Kariera reprezentacyjna.
Abdeljalil Jbira w ojczystej reprezentacji zadebiutował 7 września 2014 roku w meczu towarzyskim przeciwko Libii, wygranym 4:0. W latach 2014–2018 rozegrał 11 meczów, z czego 10 pod egidą FIFA.

</doc>
<doc id="5086642" url="https://pl.wikipedia.org/wiki?curid=5086642" title="Belcești (gmina)">
Belcești (gmina)

Belcești – gmina w Rumunii, w okręgu Jassy. Obejmuje miejscowości Belcești, Liteni, Munteni, Satu Nou, Tansa i Ulmi. W 2011 roku liczyła 10 555 mieszkańców.

</doc>
<doc id="5086644" url="https://pl.wikipedia.org/wiki?curid=5086644" title="Belcești (okręg Jassy)">
Belcești (okręg Jassy)

Belcești – wieś w Rumunii, w okręgu Jassy, w gminie Belcești. W 2011 roku liczyła 4462 mieszkańców.

</doc>
<doc id="5086646" url="https://pl.wikipedia.org/wiki?curid=5086646" title="Liteni (okręg Jassy)">
Liteni (okręg Jassy)

Liteni – wieś w Rumunii, w okręgu Jassy, w gminie Belcești. W 2011 roku liczyła 1394 mieszkańców.

</doc>
<doc id="5086648" url="https://pl.wikipedia.org/wiki?curid=5086648" title="Munteni (okręg Jassy)">
Munteni (okręg Jassy)

Munteni – wieś w Rumunii, w okręgu Jassy, w gminie Belcești. W 2011 roku liczyła 1055 mieszkańców.

</doc>
<doc id="5086649" url="https://pl.wikipedia.org/wiki?curid=5086649" title="Satu Nou (okręg Jassy)">
Satu Nou (okręg Jassy)

Satu Nou – wieś w Rumunii, w okręgu Jassy, w gminie Belcești. W 2011 roku liczyła 1889 mieszkańców.

</doc>
<doc id="5086650" url="https://pl.wikipedia.org/wiki?curid=5086650" title="Tansa (gmina Belcești)">
Tansa (gmina Belcești)

Tansa – wieś w Rumunii, w okręgu Jassy, w gminie Belcești. W 2011 roku liczyła 1070 mieszkańców.

</doc>
<doc id="5086651" url="https://pl.wikipedia.org/wiki?curid=5086651" title="Ulmi (okręg Jassy)">
Ulmi (okręg Jassy)

Ulmi – wieś w Rumunii, w okręgu Jassy, w gminie Belcești. W 2011 roku liczyła 685 mieszkańców.

</doc>
<doc id="5086654" url="https://pl.wikipedia.org/wiki?curid=5086654" title="Bivolari (gmina)">
Bivolari (gmina)

Bivolari – gmina w Rumunii, w okręgu Jassy. Obejmuje miejscowości Bivolari, Buruienești, Soloneț, Tabăra i Traian. W 2011 roku liczyła 4180 mieszkańców.

</doc>
<doc id="5086657" url="https://pl.wikipedia.org/wiki?curid=5086657" title="Bivolari (okręg Jassy)">
Bivolari (okręg Jassy)

Bivolari – wieś w Rumunii, w okręgu Jassy, w gminie Bivolari. W 2011 roku liczyła 2217 mieszkańców.

</doc>
<doc id="5086658" url="https://pl.wikipedia.org/wiki?curid=5086658" title="Buruienești (okręg Jassy)">
Buruienești (okręg Jassy)

Buruienești – wieś w Rumunii, w okręgu Jassy, w gminie Bivolari. W 2011 roku liczyła 223 mieszkańców.

</doc>
<doc id="5086660" url="https://pl.wikipedia.org/wiki?curid=5086660" title="Soloneț (okręg Jassy)">
Soloneț (okręg Jassy)

Soloneț – wieś w Rumunii, w okręgu Jassy, w gminie Bivolari. W 2011 roku liczyła 521 mieszkańców.

</doc>
<doc id="5086661" url="https://pl.wikipedia.org/wiki?curid=5086661" title="Estadio León Gómez">
Estadio León Gómez

Estadio León Gómez – stadion piłkarski w Teli. Obecnie jest używany głównie do piłki nożnej i jest stadionem gospodarzy klubu Parrillas One. Stadion może pomieścić 3000 widzów.

</doc>
<doc id="5086662" url="https://pl.wikipedia.org/wiki?curid=5086662" title="Tabăra (okręg Jassy)">
Tabăra (okręg Jassy)

"Tabăra"" – wieś w Rumunii, w okręgu Jassy, w gminie Bivolari. W 2011 roku liczyła 965 mieszkańców.

</doc>
<doc id="5086664" url="https://pl.wikipedia.org/wiki?curid=5086664" title="Traian (okręg Jassy)">
Traian (okręg Jassy)

Traian' – wieś w Rumunii, w okręgu Jassy, w gminie Bivolari. W 2011 roku liczyła 254 mieszkańców.

</doc>
<doc id="5086665" url="https://pl.wikipedia.org/wiki?curid=5086665" title="Brăești (gmina w okręgu Jassy)">
Brăești (gmina w okręgu Jassy)

Brăești – gmina w Rumunii, w okręgu Jassy. Obejmuje miejscowości Albești, Brăești, Buda, Cristești i Rediu. W 2011 roku liczyła 3108 mieszkańców.

</doc>
<doc id="5086667" url="https://pl.wikipedia.org/wiki?curid=5086667" title="Brăești (okręg Jassy)">
Brăești (okręg Jassy)

Brăești – wieś w Rumunii, w okręgu Jassy, w gminie Brăești. W 2011 roku liczyła 1116 mieszkańców.

</doc>
<doc id="5086668" url="https://pl.wikipedia.org/wiki?curid=5086668" title="PU">
PU



</doc>
<doc id="5086669" url="https://pl.wikipedia.org/wiki?curid=5086669" title="Buda (okręg Jassy)">
Buda (okręg Jassy)

Buda – wieś w Rumunii, w okręgu Jassy, w gminie Brăești. W 2011 roku liczyła 293 mieszkańców.

</doc>
<doc id="5086671" url="https://pl.wikipedia.org/wiki?curid=5086671" title="Albești (okręg Jassy)">
Albești (okręg Jassy)

Albești – wieś w Rumunii, w okręgu Jassy, w gminie Brăești. W 2011 roku liczyła 400 mieszkańców.

</doc>
<doc id="5086672" url="https://pl.wikipedia.org/wiki?curid=5086672" title="Cristești (okręg Jassy)">
Cristești (okręg Jassy)

Cristești – wieś w Rumunii, w okręgu Jassy, w gminie Brăești. W 2011 roku liczyła 956 mieszkańców.

</doc>
<doc id="5086677" url="https://pl.wikipedia.org/wiki?curid=5086677" title="Rediu (okręg Jassy)">
Rediu (okręg Jassy)

Rediu – wieś w Rumunii, w okręgu Jassy, w gminie Brăești. W 2011 roku liczyła 343 mieszkańców.

</doc>
<doc id="5086679" url="https://pl.wikipedia.org/wiki?curid=5086679" title="Superpuchar Ekstraklasy 2008">
Superpuchar Ekstraklasy 2008

Superpuchar Ekstraklasy 2008 – mecz piłkarski mający na celu wyłonienie zdobywcy Superpucharu Polski, który został rozegrany 20 lipca 2008 roku na Miejskim Stadionie Sportowym „KSZO” w Ostrowcu Świętokrzyskim, pomiędzy Wisłą Kraków (mistrzem Polski 2007/2008) a Legią Warszawa (zdobywcą Pucharu Polski 2007/2008). Trofeum po raz 4. wywalczyła Legia Warszawa.

</doc>
<doc id="5086680" url="https://pl.wikipedia.org/wiki?curid=5086680" title="Mohamed Souboul">
Mohamed Souboul

Mohamed Souboul (ur. 17 listopada 2001) – marokański piłkarz, grający na pozycji obrońcy. W sezonie 2020/2021 zawodnik Rai Casablanca. Młodzieżowy reprezentant kraju.
Kariera.
Kariera klubowa.
Wychowanek Rai Casablanca. Do pierwszego składu przebił się 1 lipca 2020 roku. W zespole tym zadebiutował 3 marca 2021 roku w meczu pucharu kraju przeciwko Union Sidi Kacem, wygranym 2:0. Do 17 maja 2021 roku rozegrał 10 meczów (2 ligowe).
Kariera reprezentacyjna.
Mohamed Souboul w ojczystej reprezentacji U–20 rozegrał 5 meczów, z czego 4 podczas Pucharu Narodów Afryki U–20 2021.

</doc>
<doc id="5086681" url="https://pl.wikipedia.org/wiki?curid=5086681" title="Butea (gmina)">
Butea (gmina)

Butea – gmina w Rumunii, w okręgu Jassy. Obejmuje miejscowości Butea i Miclăușeni. W 2011 roku liczyła 3698 mieszkańców.

</doc>
<doc id="5086683" url="https://pl.wikipedia.org/wiki?curid=5086683" title="Butea">
Butea

Butea – wieś w Rumunii, w okręgu Jassy, w gminie Butea. W 2011 roku liczyła 2319 mieszkańców.

</doc>
<doc id="5086685" url="https://pl.wikipedia.org/wiki?curid=5086685" title="Miclăușeni (okręg Jassy)">
Miclăușeni (okręg Jassy)

Miclăușeni – wieś w Rumunii, w okręgu Jassy, w gminie Butea. W 2011 roku liczyła 379 mieszkańców.

</doc>
<doc id="5086686" url="https://pl.wikipedia.org/wiki?curid=5086686" title="Ceplenița (gmina)">
Ceplenița (gmina)

Ceplenița – gmina w Rumunii, w okręgu Jassy. Obejmuje miejscowości Buhalnița, Ceplenița, Poiana Mărului i Zlodica. W 2011 roku liczyła 3966 mieszkańców.

</doc>
<doc id="5086687" url="https://pl.wikipedia.org/wiki?curid=5086687" title="Ceplenița">
Ceplenița

Ceplenița – wieś w Rumunii, w okręgu Jassy, w gminie Ceplenița. W 2011 roku liczyła 1326 mieszkańców.

</doc>
<doc id="5086688" url="https://pl.wikipedia.org/wiki?curid=5086688" title="Yakuza (rodzaj)">
Yakuza (rodzaj)

Yakuza – rodzaj pluskwiaków z rodziny bezrąbkowatych i podrodziny Typhlocybinae, rozprzestrzeniony od rejonu wschodnich Himalajów w Indiach (stany Meghalaya, Asam i Bengal Zachodni), przez Mjanmę, południowe Chiny (Hajnan, Syczuan, Junnan) i Tajwan po indonezyjską Sumatrę. Przedstawiciele spotykani są na wysokości od 200 do 1600 m n.p.m. Rodzaj wprowadzony został przez Irenę Dworakowską w 2002 roku.
Morfologia.
Pluskwiaki o ciele osiągającym od 2 do 3,6 mm długości.
Głowa ich jest węższa od przedplecza, zaopatrzona w krótkie oczy złożone, równoległoboczne i o połowę krótsze od przedplecza ciemię oraz krótką i w profilu silnie wysklepioną twarz. U samców spodnie końce twarzy lekko wystają w kierunku boczno-brzusznym, zaś u samicy zlewają się z końcami przedustka. Na twarzy znajduje się para czarnych plamek położonych przednio-grzbietowo względem panewek czułkowych.
Tułów ma spód i śródplecze w całości ciemne, zaś przedplecze może być całe ciemne lub ciemne tylko w tyle. Przednie skrzydło jest lekko ku szczytowi rozszerzone i na nim zaokrąglone, o prawie równoległych żyłkach podłużnych wydzielających zbliżone rozmiarami komórki. Czwarta komórka apikalna jest tak szeroka jak druga, ale o połowę od niej krótsza, będąc najkrótszą spośród komórek. Ubarwienie przedniego skrzydła jest głównie ciemne. Tylne skrzydło zwęża się ku wąsko zaokrąglonemu wierzchołkowi i ma żyłkę otokową wyraźną przy brzegu kostalnym, lecz zanikłą w polu analnym.
Odwłok samca ma niemal kulistą kapsułę genitalną, pygofor o boku krótszym niż jego wysokość u nasady i zaopatrzony w bardzo duży skleryt przednio-grzbietowy, dobrze zesklerotyzowany akrotergit dziesiątego segmentu oraz szerszą u nasady i szeroko zaokrągloną u szczytu płytkę subgenitalną. Paramery są tak długie jak pygofor, wąsko połączone stawowo z płytkami połączonymi z niemal równoległobocznym dziewiątym sternitem. Prącie ma odcinek nasadowy wyciągnięty grzbietowo-bocznie, trzy pierwsze odcinki wykształcone w trzon z gonoporem umieszczonym przedwierzchołkowo na stronie brzusznej oraz jednolite manubrium. Odwłok samicy cechuje wierzchołek wulwy wydłużony poza koleostron.
Występowanie i ekologia.
Rodzaj głównie orientalny, rozprzestrzeniony od rejonu wschodnich Himalajów w Indiach (stany Meghalaya, Asam i Bengal Zachodni), przez Mjanmę, południowe Chiny (Hajnan, Syczuan, Junnan) i Tajwan po indonezyjską Sumatrę. Spotykany jest na rzędnych od 200 do 1600 m n.p.m.
Owady te są fitofagami ssącymi soki roślin z rodziny obrazkowatych i plemienia "Areae", w tym arizem, alokazji i kolokazji.
Dorosłe samce przynajmniej części gatunków odkładają w rejonie czołowo-nadustkowym, a czasem też na przedustku grubą warstwę , nadając środkowi swej twarzy biały kolor, mimo że jej oskórek jest czarny. Brochosomy te zawierać mogą feromony płciowe, a ich umieszczanie na twarzy może wraz ze śpiewami godowymi prowadzić do izolacji behawioralnej, sprzyjając specjacji w obrębie rodzaju.
Taksonomia.
Rodzaj ten wprowadzony został w 2002 roku przez Irenę Dworakowską. Obejmuje on 8 opisanych gatunków:
Jako najbliższego krewnego tego rodzaju wskazuje się rodzaj "Salka". Tworzy on wraz z nim i kilkunastoma innymi rodzajami grupę określaną „Salka mimics” w obrębie plemienia Erythroneurini.

</doc>
<doc id="5086689" url="https://pl.wikipedia.org/wiki?curid=5086689" title="Buhalnița (okręg Jassy)">
Buhalnița (okręg Jassy)

Buhalnița – wieś w Rumunii, w okręgu Jassy, w gminie Ceplenița. W 2011 roku liczyła 1281 mieszkańców.

</doc>
<doc id="5086690" url="https://pl.wikipedia.org/wiki?curid=5086690" title="Poiana Mărului (okręg Jassy)">
Poiana Mărului (okręg Jassy)

Poiana Mărului – wieś w Rumunii, w okręgu Jassy, w gminie Ceplenița. W 2011 roku liczyła 1069 mieszkańców.

</doc>
<doc id="5086691" url="https://pl.wikipedia.org/wiki?curid=5086691" title="Zlodica">
Zlodica

Zlodica – wieś w Rumunii, w okręgu Jassy, w gminie Ceplenița. W 2011 roku liczyła 290 mieszkańców.

</doc>
<doc id="5086692" url="https://pl.wikipedia.org/wiki?curid=5086692" title="Literatura esperancka">
Literatura esperancka

Literatura esperancka – literatura, która powstała i powstaje w języku esperanto. 
Historia.
Pierwszą publikacją wydaną w sztucznym języku esperanto była "Unua Libro" autorstwa Ludwika Zamenhoffa. Książka ta została zaprezentowana światu w 1887 roku; zawierała między innymi 16 reguł gramatycznych, ponad 1000 słów w języku esperanto, kilka tłumaczeń na język esperanto (między innymi modlitwę Ojcze Nasz) oraz kilka poezji w esperanto. Pierwsze teksty w języku esperanto były głównie tłumaczeniami (do najwybitniejszych tłumaczy końca XIX i początku XX wieku należą między innymi Kazimierz Bein, Antoni Grabowski i Kálmán Kalocsay). Na przełomie wieków powstało także wiele czasopism związanych z językiem esperanto, np. "La Reuvo" i "La Esperantisto". Światowy Kongres Esperanto w 1905 roku poprzedził postęp oryginalnej literatury, powstały między innymi zbiory poematów "Versaĵareto" i "Verdaj Fajreroj", czy zbiór bajek "Sep Rakontoj". Pierwsza powieść w esperanto została wydana w 1907 roku, stworzył ją Henri Vallienne (powieść nazywała się "Kastelo de Prelongo"). W 1912 ukazało się tłumaczenie Nowego Testamentu według Biblii króla Jakuba. W czasie I wojny światowej powstała powieść filozoficzna w języku esperanto "Nova Sento", a Zamenhof ukończył tłumaczenie Starego Testamentu. 
W XX-leciu międzywojennym powstało wiele powieści. W tych czasach tworzyli między innymi Hendrik Bulthuis, Jean Forge, Edmond Privat i Julio Baghy. Powstała wtedy także gazeta Heroldo de Esperanto. Pierwsza powieść napisana w języku esperanto po II wojnie światowej to "Kredu Min, Sinjorino!" autorstwa Cezaro Rossetiego. W 1926 opublikowano Biblię. W 1933 ukazała się encyklopedia "Enciklopedio de Esperanto", która jest zbiorem informacji o ruchu esperanckim. W latach 50. i 60. XX wieku tworzyli między innymi Raymond Schwartz oraz Cezaro i Reto Rossetti. W latach 70. i 80. opublikowano najwięcej powieści w języku esperanto, tworzyli je między innymi Claudie Piron, Christian Decklerck, Corrado Tavanti i Iston Nemere, poezje tworzyła wtedy między innymi Marjorie Boulton. Powstały wtedy też powieści detektywistyczne. W 1979 powstał miesięcznik "Monato".
Na przełomie XX i XXI wieku powstało wiele książek dla dzieci (między innymi "Arne, la ĉefido"). Tworzyli wtedy między innymi William Auld (pierwszy pisarz esperancki nominowany do Nagrody Nobla w dziedzinie literatury), Vinko Ošlak i Ronald Cecil Gates. W 1993 roku Esperanta PEN-Centro zostało przyjęte do międzynarodowego PEN Clubu. Po 2010 roku tworzyli między innymi Trevor Steele, Anna Löwenstein, Probal Dasgupta i Baldur Ragnarsson. Po 2010 roku pojawiły się także pierwsze książki o znaczeniu politycznym (między innymi "Homoj de Putin" (2014), "Krimeo estas nia" (2015) i "Idoj de la imperioj" (2016)) autorstwa Kalle Kniivilä.

</doc>
<doc id="5086695" url="https://pl.wikipedia.org/wiki?curid=5086695" title="Ciortești (gmina)">
Ciortești (gmina)

Ciortești – gmina w Rumunii, w okręgu Jassy. Obejmuje miejscowości Ciortești, Coropceni, Deleni, Rotăria i Șerbești. W 2011 roku liczyła 3979 mieszkańców.

</doc>
<doc id="5086698" url="https://pl.wikipedia.org/wiki?curid=5086698" title="Ciortești (okręg Jassy)">
Ciortești (okręg Jassy)

Ciortești – wieś w Rumunii, w okręgu Jassy, w gminie Ciortești. W 2011 roku liczyła 1085 mieszkańców.

</doc>
<doc id="5086701" url="https://pl.wikipedia.org/wiki?curid=5086701" title="Coropceni (okręg Jassy)">
Coropceni (okręg Jassy)

Coropceni – wieś w Rumunii, w okręgu Jassy, w gminie Ciortești. W 2011 roku liczyła 1081 mieszkańców.

</doc>
<doc id="5086702" url="https://pl.wikipedia.org/wiki?curid=5086702" title="Deleni (okręg Jassy)">
Deleni (okręg Jassy)

Deleni – wieś w Rumunii, w okręgu Jassy, w gminie Ciortești. W 2011 roku liczyła 537 mieszkańców.

</doc>
<doc id="5086704" url="https://pl.wikipedia.org/wiki?curid=5086704" title="Rotăria (okręg Jassy)">
Rotăria (okręg Jassy)

Rotăria – wieś w Rumunii, w okręgu Jassy, w gminie Ciortești. W 2011 roku liczyła 395 mieszkańców.

</doc>
<doc id="5086705" url="https://pl.wikipedia.org/wiki?curid=5086705" title="Șerbești (okręg Jassy)">
Șerbești (okręg Jassy)

Șerbești – wieś w Rumunii, w okręgu Jassy, w gminie Ciortești. W 2011 roku liczyła 881 mieszkańców.

</doc>
<doc id="5086707" url="https://pl.wikipedia.org/wiki?curid=5086707" title="Ciohorăni (gmina)">
Ciohorăni (gmina)

Ciohorăni – gmina w Rumunii, w okręgu Jassy. Obejmuje tylko jedną miejscowość Ciohorăni. W 2011 roku liczyła 1781 mieszkańców.

</doc>
<doc id="5086710" url="https://pl.wikipedia.org/wiki?curid=5086710" title="Ciohorăni">
Ciohorăni

Ciohorăni – wieś w Rumunii, w okręgu Jassy, w gminie Ciohorăni. W 2011 roku liczyła 1781 mieszkańców.

</doc>
<doc id="5086716" url="https://pl.wikipedia.org/wiki?curid=5086716" title="Ciurea (gmina)">
Ciurea (gmina)

Ciurea – gmina w Rumunii, w okręgu Jassy. Obejmuje miejscowości Ciurea, Curături, Dumbrava, Hlincea, Lunca Cetățuii, Picioru Lupului i Slobozia. W 2011 roku liczyła 11 640 mieszkańców.

</doc>
<doc id="5086717" url="https://pl.wikipedia.org/wiki?curid=5086717" title="Ciurea (okręg Jassy)">
Ciurea (okręg Jassy)

Ciurea – wieś w Rumunii, w okręgu Jassy, w gminie Ciurea. W 2011 roku liczyła 2403 mieszkańców.

</doc>
<doc id="5086719" url="https://pl.wikipedia.org/wiki?curid=5086719" title="Curături (okręg Jassy)">
Curături (okręg Jassy)

Curături – wieś w Rumunii, w okręgu Jassy, w gminie Ciurea. W 2011 roku liczyła 266 mieszkańców.

</doc>
<doc id="5086721" url="https://pl.wikipedia.org/wiki?curid=5086721" title="Dumbrava (okręg Jassy)">
Dumbrava (okręg Jassy)

Dumbrava – wieś w Rumunii, w okręgu Jassy, w gminie Ciurea. W 2011 roku liczyła 1269 mieszkańców.

</doc>
<doc id="5086722" url="https://pl.wikipedia.org/wiki?curid=5086722" title="Hlincea">
Hlincea

Hlincea – wieś w Rumunii, w okręgu Jassy, w gminie Ciurea. W 2011 roku liczyła 443 mieszkańców.

</doc>
<doc id="5086723" url="https://pl.wikipedia.org/wiki?curid=5086723" title="Lunca Cetățuii">
Lunca Cetățuii

Lunca Cetățuii – wieś w Rumunii, w okręgu Jassy, w gminie Ciurea. W 2011 roku liczyła 6227 mieszkańców.

</doc>
<doc id="5086725" url="https://pl.wikipedia.org/wiki?curid=5086725" title="Picioru Lupului">
Picioru Lupului

Picioru Lupului – wieś w Rumunii, w okręgu Jassy, w gminie Ciurea. W 2011 roku liczyła 556 mieszkańców.

</doc>
<doc id="5086727" url="https://pl.wikipedia.org/wiki?curid=5086727" title="Norman Schenz">
Norman Schenz

Norman Schenz (ur. 1977 w Wiedniu) – austriacki dziennikarz, prezenter radiowy i telewizyjny o austriacko-polskich korzeniach. Był dyrektorem programowym stacji radiowej Antenne Wien, członkiem założycielem gazety „Österreich”, a od 2011 r. Szefem działu i jednym z głównych reporterów Kronen Zeitung.
Jego obszar odpowiedzialności to międzynarodowi i europejscy VIP-y, zwłaszcza celebryci i najwyższa szlachta w Austrii i regionie Europy Środkowej między Hamburgiem a północnymi Włochami. Wiele jego kontaktów dotyczy obszaru między kulturą, sportem i społeczeństwem. Schenz jest uważany za jednego z najlepiej poinformowanych ludzi w społeczeństwie Europy Środkowej.
Jego ojcem był słynny austriacki dziennikarz Marco Schenz, autor wielu książek, takich jak „Prezydent Federalny Rudolf Kirchschläger” i „My Romy” (o Romy Schneider).

</doc>
<doc id="5086733" url="https://pl.wikipedia.org/wiki?curid=5086733" title="Superpuchar Ekstraklasy 2009">
Superpuchar Ekstraklasy 2009

Superpuchar Ekstraklasy 2009 – mecz piłkarski mający na celu wyłonienie zdobywcy Superpucharu Polski, który został rozegrany 25 lipca 2009 roku na Dialog Arenie w Lubinie, pomiędzy Wisłą Kraków (mistrzem Polski 2007/2008) a Lechem Poznań (zdobywcą Pucharu Polski 2008/2009). Trofeum po raz 4. wywalczyła Lech Poznań.

</doc>
<doc id="5086734" url="https://pl.wikipedia.org/wiki?curid=5086734" title="Rewolucja 21 kwietnia">
Rewolucja 21 kwietnia



</doc>
<doc id="5086735" url="https://pl.wikipedia.org/wiki?curid=5086735" title="Superpuchar Ekstraklasy 2004">
Superpuchar Ekstraklasy 2004



</doc>
<doc id="5086737" url="https://pl.wikipedia.org/wiki?curid=5086737" title="Superpuchar Ekstraklasy 2010">
Superpuchar Ekstraklasy 2010



</doc>
<doc id="5086738" url="https://pl.wikipedia.org/wiki?curid=5086738" title="Superpuchar Polski w piłce nożnej 2006">
Superpuchar Polski w piłce nożnej 2006



</doc>
<doc id="5086739" url="https://pl.wikipedia.org/wiki?curid=5086739" title="Superpuchar Polski w piłce nożnej 2009">
Superpuchar Polski w piłce nożnej 2009



</doc>
<doc id="5086743" url="https://pl.wikipedia.org/wiki?curid=5086743" title="Stephen Chow Sau-yan">
Stephen Chow Sau-yan

Stephen Chow Sau-yan SJ (chin. trad. 周守仁 ur. 7 sierpnia 1959 w Hongkongu) – chiński duchowny rzymskokatolicki, biskup Hongkongu od 2021.
Życiorys.
Prezbiterat.
Święcenia kapłańskie przyjął 16 lipca 1994 w zakonie jezuitów. Po święceniach studiował w Stanach Zjednoczonych. 17 kwietnia 2007 złożył profesję wieczystą. Pełnił funkcje m.in. wychowawcy zakonników przy uniwersytecie w Hongkongu, konsultora prowincji oraz wykładowcy diecezjalnego seminarium. W 2018 objął funkcję prowincjała.
Episkopat.
17 maja 2021 papież Franciszek mianował go biskupem diecezji Hongkongu. Sakry udzielił mu 4 grudnia 2021 kardynał John Tong Hon.

</doc>
<doc id="5086752" url="https://pl.wikipedia.org/wiki?curid=5086752" title="Wierch Koretwina">
Wierch Koretwina



</doc>
<doc id="5086754" url="https://pl.wikipedia.org/wiki?curid=5086754" title="Wierch Słobusznica">
Wierch Słobusznica



</doc>
<doc id="5086757" url="https://pl.wikipedia.org/wiki?curid=5086757" title="Wierch Niwka">
Wierch Niwka



</doc>
<doc id="5086760" url="https://pl.wikipedia.org/wiki?curid=5086760" title="Mart Kuusik">
Mart Kuusik

Hugo-Maksimilian „Mart” Kuusik (ur. 8 grudnia 1885 w Kuokkali, zm. 24 sierpnia 1965 w Battle Ground) – estoński wioślarz. Brązowy medalista olimpijski ze Sztokholmu w barwach Rosji.
Zawody w 1912 były jego jedynymi igrzyskami olimpijskimi. Medal wywalczył w jedynce. Był trzykrotnym mistrzem Rosji w tej konkurencji. W 1924 wyemigrował do Stanów Zjednoczonych, gdzie mieszkał do śmierci. Jako wioślarz reprezentował również barwy klubu "Pernauer Ruder Club" w Parnawie.

</doc>
<doc id="5086761" url="https://pl.wikipedia.org/wiki?curid=5086761" title="Jagdverband 44">
Jagdverband 44

Jagdverband 44 (JV 44) – elitarna jednostka Luftwaffe sformowana na początku 1945 roku pod dowództwem Adolfa Gallanda, po jego kontrowersyjnej dymisji ze stanowiska dowódcy lotnictwa myśliwskiego ("General der Jagdflieger"). Miała ona status jednostki eksperymentalnej - była traktowana jako prywatny eksperyment Gallanda, jego "miejsce wygnania", a zarazem ostatnia szansa na przedstawienie w praktyce poglądów na zastosowanie myśliwców odrzutowych Messerschmitt Me 262. Dzięki osobistym znajomościom i koneksjom dowódcy wśród pilotów znalazło się wielu asów myśliwskich, część z nich znajdowała się w "niełasce" dowództwa. 
Taktyka.
Jednostka operowała zazwyczaj w sile 2 kluczy ("Kette") po 3 samoloty, z ogólnej liczby około 12 myśliwców. Atakowano formacje bombowców czterosilnikowych. 
Sprzęt.
Jako główny typ wykorzystywano myśliwce Messerschmitt Me 262. Dodatkowym uzbrojeniem były niekierowane rakiety przeciwlotnicze R4M, podwieszane w ilości 24 sztuk. Samolotami szkolnymi były Si 204, niezbędne do przeszkolenia pilotów na samoloty dwusilnikowe. Osłonę odrzutowców podczas startu i lądowania zapewniały myśliwce Fw 190D, w ilości co najmniej 5, tworzące tzw. "Platzschutzschwarm". 

</doc>
<doc id="5086762" url="https://pl.wikipedia.org/wiki?curid=5086762" title="Władysław Stańczak">
Władysław Stańczak

Władysław Stańczak (ur. 11 sierpnia 1901 w Gołębiu, zm. 6 listopada 1967 w Biłgoraju) – polski duchowny katolicki, członek ruchu oporu podczas II wojny światowej, ofiara represji komunistycznych w PRL.
Życiorys.
Kształcił się m.in. w Radomiu i Lublinie, gdzie w 1923 roku zdał maturę w Państwowym Gimnazjum im. Stanisława Staszica. W międzyczasie, podczas wojny polsko-bolszewickiej w 1920 roku służył w 23. Pułku Piechoty. W latach 1923-1927 studiował w Seminarium Duchownym w Lublinie, którą to naukę zakończył święceniami kapłańskimi w dniu 19 czerwca 1927 roku. Następnie pracował jako wikary w parafiach w Piaskach (1927-1929), Zamościu (Kolegiata) (1929-1930), Józefowie k. Biłgoraja (1930) oraz Chełmie (Parafia Rozesłania św. Apostołów). W 1933 roku został proboszczem parafii Wszystkich Świętych w Depułtyczach.
Po wybuchu II wojny światowej ks. Stańczak był dwukrotnie - od listopada 1939 roku do marca 1940 roku oraz od października do grudnia 1940 roku - aresztowany przez Niemców za niewywiązywanie się z kontyngentu i osadzony na Zamku Lubelskim. W styczniu 1941 roku został zmuszony do opuszczenia parafii w Depułtyczach; został wówczas mianowany wikarym w parafii św. Andrzeja Apostoła w Borowie. Tereny te były miejscem aktywnej działalności Narodowej Organizacji Wojskowej, a następnie Narodowych Sił Zbrojnych, których oddział "Aleksandrówka" działał w oparciu o folwark Borów. Plebania tutejszej parafii stała się jednym z punktów narad organizacyjnych dowództwa NSZ, a ks. Stańczak nawiązał kontakty z dowódcami miejscowych oddziałów: kpt. Andrzejem Kuczborskim ps "Wojciech", por. Kazimierzem Wybranowskim ps. "Kret", kpt. Henrykiem Figuro-Podhorskim ps. "Step" oraz mjr Leonardem Zub-Zdanowiczem ps. "Ząb". Żołnierze NSZ uczestniczyli w mszach i nabożeństwach odprawianych w borowskim kościele, zaś ks. Stańczak bywał w obozie partyzanckim, gdzie odprawiał msze polowe i wygłaszał pogadanki. W listopadzie 1943 roku poświęcił sztandar 1 Pułku Legii Nadwiślańskiej Ziemi Lubelskiej NSZ.&lt;br&gt;
Wcześniej, na początku lipca 1943 aresztowano go - wraz z mieszkańcami okolicznych wiosek - podczas łapanki zorganizowanej przez Niemców. Był przetrzymywany w Budzyniu oraz Lublinie, na wolności wyszedł po ok. trzech tygodniach. Natomiast w dniu 2 lutego 1944 roku przeżył pacyfikację wsi Borów, Łążek Zaklikowski, Wólka Szczecka i Szczecyn, w której zginął m.in. proboszcz borowskiej parafii ks. Stanisław Skulimowski. Ks. Stańczak zamieszkał wówczas we wsi Janiszów, gdzie odprawiał msze w tamtejszej remizie. Zagrożony aresztowaniem, musiał opuścić teren parafii. Powrócił w lipcu 1944 roku, po wyparciu Niemców z tych terenów przez oddziały Armii Czerwonej.
W styczniu 1945 roku powrócił do Borowa, gdzie wraz parafianami rozpoczął starania o odnowienie kościoła. W dniu 5 grudnia 1952 roku został aresztowany przez funkcjonariuszy Wojewódzkiego Urzędu Bezpieczeństwa w Lublinie. Był oskarżony w procesie "morderców z Borowa", który toczył się od 28 października do 5 listopada 1953 roku przed Sądem Wojewódzkim w Lublinie. Wraz z ks. Stańczakiem na ławie oskarżonych zasiedli członkowie NSZ: por. Kazimierz Wybranowski, Leon Cybulski, Ryszard Ławraszczuk i Jan Wtykło. Został on skazany na skazany na 6 lat więzienia oraz utratę praw publicznych i obywatelskich praw honorowych na 4 lata. W sprawie jego zwolnienia z więzienia w 1955 roku interweniowali: bp Piotr Kałwa i kanclerz Kurii Diecezjalnej w Lublinie Piotr Stopniak. Interwencje te odniosły skutek, ponieważ w listopadzie 1955 roku, ze względu na stan zdrowia, ks. Stańczak wyszedł na wolność. Po zwolnieniu przebywał kako rezydent w parafii św. Jana Nepomucena i Matki Bożej Szkaplerznej we Frampolu (1955-1956). Od listopada 1956 rokju został administratorem parafii św. Katarzyny w Czernięcinie, a od 1957 roku administrował parafią św. Michała Archanioła w Soli k. Biłgoraja. Wówczas to był czterokrotnie karany grzywną (od 500 do 1550 zł) przez Komendę Powiatową Milicji Obywatelskiej w Biłgoraju, m.in. za nielegalną zbiórkę pieniędzy i materiałów budowlanych na odbudowę i elektryfikację budynków parafialnych oraz kościoła oraz za zorganizowanie nielegalnego zgromadzenia. Służba Bezpieczeństwa inwigilowała również jego korespondencję z bratem, ks. Witoldem Stańczakiem, proboszczem parafii św. Jana Chrzciciela w Szczecinie.
Zmarł w szpitalu w Biłgoraju. Pierwotnie został pochowany na cmentarzu parafialnym w Soli. W latach 90. XX wieku ciało ekshumowano i przeniesiono do rodzinnego grobowca w Szczecinie.

</doc>
<doc id="5086764" url="https://pl.wikipedia.org/wiki?curid=5086764" title="Wierch Menczełyn">
Wierch Menczełyn



</doc>
<doc id="5086767" url="https://pl.wikipedia.org/wiki?curid=5086767" title="Wierch Menczełyk">
Wierch Menczełyk



</doc>
<doc id="5086776" url="https://pl.wikipedia.org/wiki?curid=5086776" title="Stanisław Kłoskowski">
Stanisław Kłoskowski

Stanisław Wacław Kłoskowski, ps. „Stokłos” (ur. 18 kwietnia 1888 w Radgoszczy, zm. 17 stycznia 1937 w Warszawie) – rotmistrz taborów Wojska Polskiego.
Życiorys.
Urodził się 18 kwietnia 1888 w Radgoszczy, w ówczesnym powiecie ostrołęckim guberni łomżyńskiej, w rodzinie Juliana i Marii z Lipowskich. Z zawodu był technikiem budowlanym.
16 sierpnia 1914 wstąpił do Legionów Polskich i został przydzielony do I Baonu Uzupełniającego. Następnie służył w IV plutonie 2. szwadronu 1 Pułku Ułanów. 31 marca 1917 w Ostrołęce ukończył oficerski kurs administracyjny. Posiadał wówczas stopień wachmistrza.
1 czerwca 1921 pełnił służbę w Dowództwie Okręgu Generalnego Warszawa, a jego oddziałem macierzystym był 1 Dywizjon Taborów. Na początku 1922 został przeniesiony do rezerwy w stopniu porucznika i przydzielony w rezerwie do 1 Dyonu Taborów w Warszawie. 8 stycznia 1924 został zatwierdzony w stopniu kapitana ze starszeństwem z 1 czerwca 1919 i 26. lokatą w korpusie oficerów rezerwy taborowych. W 1934, jako rotmistrz rezerwy pozostawał w ewidencji Powiatowej Komendy Uzupełnień Kielce. Posiadał wówczas przydział w rezerwie do 10 Dywizjonu Taborów w Radymnie.
Do śmierci był zatrudniony w Zakładach Starachowickich na stanowisku szefa bezpieczeństwa. Zmarł 17 stycznia 1937 w Warszawie. Dwa dni później został pochowany na Cmentarzu Wojskowym na Powązkach.
Stanisław był żonaty z Zofią Brzęk-Osińską z d. Nachtlicht, byłą żoną legionisty Michała Brzęk-Osińskiego.

</doc>
<doc id="5086777" url="https://pl.wikipedia.org/wiki?curid=5086777" title="Mikałaj Dziadok">
Mikałaj Dziadok

Mikałaj (Mikołaj) Alaksandrawicz Dziadok (biał. Мікалай Аляксандравіч Дзядок; ur. 23 sierpnia 1988 w Brahinie) – białoruski dziennikarz, działacz anarchistyczny, bloger i więzień polityczny. Zaangażowany w białoruskie protesty w 2020, podczas których został aresztowany przez władze i osadzony w kolonii karnej.
Biografia.
Urodził się 23 sierpnia 1988 w Brahinie. Ukończył prawo na Białoruskim Uniwersytecie Państwowym, a po opuszczeniu uczelni, wstąpił na wydział politologii Europejskiego Uniwersytetu Humanistycznego (studiował zaocznie; w chwili aresztowania był studentem II roku). Pracował w firmie windykacyjnej, gdzie był jednocześnie dziennikarzem, prawnikiem i programistą. Został członkiem białoruskiego ruchu anarchistycznego. 27 maja 2011 skazany na 4,5 roku więzienia w kolonii karnej o zaostrzonym rygorze. W lutym 2015 r. Dziadok został skazany na dodatkowy rok pozbawienia wolności na podstawie art. 411 Kodeksu karnego Republiki Białorusi (celowe stawianie oporu służbom penitencjarnym).
Areszt i wyrok więzienia.
We własnej opinii przed aresztowaniem był działaczem nieznanym ogółowi społeczeństwa. Jego nazwisko pojawiło się w mediach po raz pierwszy dopiero w związku z aresztowaniem. Dziadok został zatrzymany wraz z pięcioma innymi osobami 3 września 2010 r. jako podejrzany o atak na ambasadę Rosji w Mińsku w nocy 31 sierpnia. Białoruskie organy ścigania aresztowały go na trzy dni i umieściły w schronisku dla nieletnich. Nie mając dostatecznych dowodów na potwierdzenie udziału Dziadoka w ataku, organy ścigania przedłużyły okres jego zatrzymania, ale w innej sprawie – zamachu na Izbę Związków Zawodowych. Gdy jednak i to oskarżenie nie zostało poparte wystarczającymi dowodami, Dziadok został zatrzymany po raz trzeci jako podejrzany o atak na oddział Belarusbanku. Gdy wyczerpały się wszystkie możliwości zatrzymania, przypisano mu inne nielegalne działania, w szczególności kradzież i chuligaństwo. 24 września 2010 r., po odbyciu ponad 20 dni aresztu, Dziadok został oskarżony o udział w nielegalnym wiecu pod Sztabem Generalnym Białorusi, a 1 października został oskarżony z art. 339 ust. 2 – „chuligaństwo”. 27 maja 2011 sąd rejonu Zawadzkiego w Mińsku skazał Dziadoka na 4 i pół roku więzienia o zaostrzonym rygorze. Był przetrzymywany w tzw. „sprawie anarchistycznej” razem z Igor Oliniewiczem (skazanym na 8 lat) i Aleksandrem Frantskewiczem (skazanym na 3 lata).
Na rozprawie Dziadok nie przyznał się do winy, a w więzieniu odmówił podpisania skierowanej do prezydenta petycji o ułaskawienie. 14 września 2011 r. poślubił Walerię Chotinę w kolonii karnej w Szkłowie. W październiku 2011 r. Centrum Praw Człowieka Wiasna i Białoruski Komitet Helsiński uznały skazanych w „sprawie anarchistycznej”, w tym Dziadoka, za więźniów politycznych. Patronat nad Dziadokiem w listopadzie 2011 objęła Sari Essayah, fińska posłanka do Parlamentu Europejskiego. W więzieniach nr 15 i 17 w Szkłowie otrzymał ponad 10 kar za różne naciągane wykroczenia. Postanowieniem sądu z 5 grudnia 2012 warunki odbywania kary zostały zmienione na surowsze – został przeniesiony z więzienia nr 17 w Szkłowie do więzienia nr 4 w Mohylewie.
W listopadzie 2014 przeciwko Dziadokowi wszczęto nową sprawę karną z art. 411 za „umyślne nieposłuszeństwo wobec wymogów administracji zakładu karnego”. Na pięć dni przed upływem kary, 26 lutego 2015 r. Leninski Sąd Rejonowy w Mohylewie skazał Dziadoka na 1 rok więzienia o zaostrzonym rygorze na podstawie art. 411 Kodeksu karnego Republiki Białorusi za „złośliwe nieposłuszeństwo wobec postulatów administracji”. Dziadokowi postawiono zarzut szesnastu naruszeń w miejscach zatrzymań. Za każde z nich Mikałaj Dziadok został już ukarany dyscyplinarnie, otrzymując naganę od 5 do 10 dni w celi karnej.
Po skazaniu napisał list otwarty do prasy, w którym skrytykował art. 411 kodeksu karnego jako nieludzki i represyjny.
12 maja 2015 został przeniesiony do więzienia IK-9 w Gorkach, gdzie w ciągu pierwszych 50 dni pobytu spędził 42 dni w celi karnej „za naruszenie reżimu odbywania kary” i „odmowę pracy”. Aby zwrócić uwagę na nieznośne warunki przetrzymywania, 20 maja 2015 r. zadał sobie rany cięte na brzuchu i ramionach.
, poseł do niemieckiego Bundestagu i przedstawiciel frakcji parlamentarnej Sojusz 90/Zieloni w Parlamencie Europejskim, objął „patronat” nad więźniem politycznym Dziadokiem 24 czerwca 2015 r.. 22 sierpnia 2015 r. Aleksander Łukaszenko ułaskawił sześciu więźniów politycznych – Mikałaja Dziadoka, Igora Olinewicza, Mikałaja Statkiewicza, Jewgienija Waskowicza, Artema Prokopenkę i Jurija Rubtsowa. W raporcie zauważono, że decyzja o ułaskawieniu została podjęta zgodnie z „zasadą humanizmu”.
Po wypuszczeniu.
Po zwolnieniu Dziadok wrócił na Europejski Uniwersytet Humanistyczny w ramach programu International Politics and Economics, który ukończył w 2019 roku. Dalej działał w ramach ruchu anarchistycznego. Pracował jako dziennikarz w gazecie „Nowoje wriemia”, prowadził kilka blogów w sieciach społecznościowych i kanał w komunikatorze Telegram, a także blog wideo Radix na temat „rewolucyjnej analizy politycznej, walki społecznej i anarchizmu na Białorusi”. Od października 2019 r. jest stypendystą Programu Rządu RP in. K. Kalinowskiego oraz studentem kursów języka polskiego w Centrum Języka i Kultury Polskiej Uniwersytetu Marii Skłodowskiej-Curie.
Dalsze prześladowania.
25 marca 2017 r. Dziadok został zatrzymany w Mińsku i przetransportowany do Ośrodka Izolacji Przestępców. Tego samego dnia został przewieziony z urazem głowy do szpitala pogotowia ratunkowego w towarzystwie policji. Po 4 dniach pobytu w szpitalu postawiono go przed sądem, który skazał go na 10 dni aresztu na podstawie art. 23.34 (Naruszenie procedury organizowania imprez masowych) i art. 23.4 Kodeksu administracyjnego (nieposłuszeństwo wobec poleceń policji).
2018.
30 czerwca 2018 r. wraz z 17 innymi anarchistami został zatrzymany przez grupę sił specjalnych OMSN i pracowników GUBOPiK podczas rozpędzania nieformalnego spotkania anarchistów w lesie pod Krupkami. Według własnych słów, Dziadok spędził pięć godzin w kajdankach z twarzą zwróconą w kierunku ziemi. Zwrócił się następnie do organów ścigania z wnioskiem o wszczęcie postępowania karnego przeciwko pracownikom GUBOPiK o nadużycie stanowiska.
W dniu 12 lipca 2018 r. został zatrzymany w pobliżu swojego domu przez milicjantów, gdy szedł na proces dziennikarza Dmitrija Galko. Przewieziono go do Wydziału Spraw Wewnętrznych Rejonu Frunzeńskiego, a następnie do Frunzeńskiego Sądu Okręgowego, gdzie otrzymał grzywnę w wysokości 10 jednostek podstawowych na podstawie art. 17.10 Kodeksu Administracyjnego Republiki Białorusi („Demonstracja symboli nazistowskich”). Powodem wszczęcia sprawy administracyjnej był post na Facebooku potępiający nazizm.
W dniu 27 grudnia 2018 Dziadok został ukarany przez Frunzeński Sąd Rejonowy w Mińsku grzywną w wysokości 40 jednostek bazowych na podstawie art. 17.10 Kodeksu Administracyjnego Republiki Białorusi. Oskarżono go o dystrybucję produktów ekstremistycznych: zamieszczenie na swojej stronie na Facebooku ilustracji przedstawiającej symbole Misantropic Division (międzynarodowego stowarzyszenia grup neonazistowskich), która została umieszczona na krajowej liście materiałów ekstremistycznych sądu Okręgu Centralnego Mińska.
Post Dziadoka skierowany był właśnie przeciwko nazizmowi: „Zdjęcie z lipca 2016 roku jest ilustracją do posta, w którym krytykuję ludzi za to, że stoją obok nazistów (sic). Zdjęcia mają na celu potwierdzenie tych słów. Czy rozumiesz urok całej sytuacji? W istocie, jak można potępić nazizm, skoro jakikolwiek materiał ilustracyjny można zakazać z mocą wsteczną? Jeśli wychodzimy z informacji GUBOPiK, to powinniśmy oceniać np. tych, którzy transmitują w telewizji kroniki wojskowe, pracowników białoruskiej telewizji, którzy pokazują nazistów i ich nie retuszują” – wyjaśnił swoje stanowisko. Sprawę rozpatrzyła sędzia Maria Jarohina.
2019.
Dziadok został oskarżony w głośnym skandalu z udziałem rosyjskich mediów. Powodem było siedem artykułów w „Nowym Czasie”, gazecie, dla której pisał artykuły poświęcone czeczeńskim przywódcom politycznym i wojskowym, a w szczególności Szamilowi Basajewowi. W artykule z 2017 r. pt. "Basajew: Twój Wielki Rosyjski Sen – siadając w gównie po gardło, by wciągnąć tam wszystkich innych…", poświęconym 11. rocznicy zabójstwa dowódcy polowego, Dziadok przedstawił Basajewa jako osobowość niejednoznaczną, z którego jednak „robią potwora z piekła”. W styczniu 2019 r., dwa lata później, zwróciły na to uwagę rosyjskie media, krytykując i potępiając autora artykułu, a także Alenę Anisim, która jest szefową Białoruskiego Stowarzyszenia Językowego i założycielką gazety „Nowy Czas”. Z punktu widzenia wielu mediów publikacja jest „gloryfikacją terrorystów”.
Artykuł na białoruskiej prorosyjskiej stronie Teleskop, który rozpoczął atak informacyjny, został przepisany i uzupełniony przez dziesiątki rosyjskich mediów. Do prześladowań włączył się również szereg prorosyjskich białoruskich mediów, a także członek Biura Białoruskiej Partii Lewicy Siarhiej Wazniak i lider Partii Liberalno-Demokratycznej Oleg Gajdukewicz. W obronie Dziadoka i Anisima wypowiadało się z kolei szereg białoruskich środków masowego przekazu, w szczególności „Biełaruski Partizan” i „Nasza Niwa”.
Autorzy strony Teleskop wysłali oświadczenia do Ministerstwa Informacji i prokuratora, żądając postawienia przed sądem gazety „Nowy Czas” i Dziadoka. Weteran Ministerstwa Spraw Wewnętrznych Rosji Oleg Iwannikow zwrócił się do prokuratora Republiki Czeczenii i osobiście do Ramzana Kadyrowa z prośbą o „wszczęcie kontroli publikacji gazety „Nowy Czas”. Żadna z tych apelacji nie miała jednak skutków prawnych dla Dziadoka ani dla dziennika „Nowy Czas”.
4 marca 2019 r. Dziadok został zatrzymany w pobliżu Mińskiego Fruzeńskiego Sądu Rejonowego, zaraz po ukaraniu go grzywną z art. 17.11 Kodeksu Administracyjnego Republiki Białorusi „Rozpowszechnianie materiałów ekstremistycznych” do wpisu w sieciach społecznościowych. Mikałaj spędził ponad 2 dni w schronisku dla nieletnich, po czym sędzia Sądu Centralnego w Mińsku Wiktoria Szabunia skazała go na karę grzywny w wysokości 25 jednostek podstawowych za udział w akcji „Wolność dla więźniów politycznych”.
10 czerwca 2019 r. we Fruzeńskim Sądzie Rejonowym sędzia M. Erokhin uznał Dziadoka za winnego „publicznej demonstracji i rozpowszechniania materiałów ekstremistycznych” i skazał go na karę grzywny w wysokości 50 jednostek podstawowych (1275 rubli lub 624 dolary). Zgodnie z orzeczeniem sądu, opublikował na portalu społecznościowym VKontakte post z czterema ekstremistycznymi literami. Sam bloger nie był obecny na rozprawie i nie zdecydował się odwołać od orzeczenia do sądu wyższej instancji.
16 września 2019 r. Fruzeński Sąd Rejonowy ponownie skazał Dziadoka za używanie w serwisie społecznościowym VKontakte skrótu „ACAB” i nałożył na niego grzywnę w wysokości 40 jednostek podstawowych. Proces prowadził sędzia E. W. Pisarewicz. „Można bez końca patrzeć na trzy rzeczy: jak płonie ogień, jak płynie woda, jak GUBOPiK walczy z moimi mediami społecznościowymi…” – skomentował ten wyrok na swojej stronie bloger.
2020.
W dniu 9 stycznia 2020 r. Fruzeński Sąd Rejonowy skazał Dziadoka na podstawie art. 23.34 za udział w niedozwolonej akcji w obronie niepodległości Białorusi w Mińsku w dniu 21 grudnia 2019 roku. Kara wynosiła 50 jednostek podstawowych. Proces prowadził sędzia A. W. Buszewa.
Późnym wieczorem 19 marca 2020 r. Dziadok został zatrzymany przez policjantów pod zarzutem drobnego chuligaństwa (17.1. Kodeks Administracyjny Republiki Białorusi). Działacz został przewieziony do Ośrodka Izolacji Przestępców i oskarżony o umieszczenie na ścianie akademika napisu antypolicyjnego. Następnego dnia, gdy działacz trafił do sądu rejonowego w Mińsku, okazało się, że w dniu inskrypcji przebywał poza Białorusią, co jest zapisane w jego paszporcie. Sprawa została przekazana do rewizji Okręgowego Moskiewskiego Departamentu Spraw Wewnętrznych w Mińsku, a następnie zakończona z powodu braku "corpus delicti".
Według kanału telegramowego grupy "Pramen," rankiem 12 listopada 2020 r. Dziadok został zatrzymany w Mińsku przez pracowników GUBOPiK. Prawnik Natałija Mackiewicz, która miała okazję spotkać się ze swoim klientem podczas śledztwa, powiedziała, że Dziadok przebywa w areszcie śledczym przy ulicy Akrestsin. Został zatrzymany za „organizowanie i przygotowywanie działań rażąco naruszających porządek publiczny”. Na swoim kanale telegramowym białoruscy funkcjonariusze bezpieczeństwa napisali, że:

</doc>
<doc id="5086785" url="https://pl.wikipedia.org/wiki?curid=5086785" title="Przedsiębiorstwo Produkcyjno-Usługowe ZAP-Robotyka Sp. z o.o.">
Przedsiębiorstwo Produkcyjno-Usługowe ZAP-Robotyka Sp. z o.o.



</doc>
<doc id="5086786" url="https://pl.wikipedia.org/wiki?curid=5086786" title="Mathieu Scalet">
Mathieu Scalet

Mathieu Scalet (ur. 1 kwietnia 1997 w Annemasse) – francuski piłkarz, występujący na pozycji pomocnika. Posiada również polskie obywatelstwo. Od 2021 roku piłkarz Podbeskidzia Bielsko-Biała.
Życiorys.
Juniorską karierę rozpoczynał w 2002 roku w amatorskim klubie AS Saint-Genis-Ferney-Crozet. W latach 2011–2013 był juniorem szwajcarskiego FC Meyrin, po czym powrócił do macierzystego klubu. Po zdaniu matury wyjechał do Polski, gdzie występował w rezerwach Wisły Kraków. W okresie gry w tym klubie uzyskał polskie obywatelstwo, a także podjął studia na Uniwersytecie Ekonomicznym w Krakowie, których nie ukończył. W rezerwach krakowskiego klubu występował do 2016 roku, rozgrywając łącznie 40 ligowych spotkań. Po rozwiązaniu rezerw Wisły Kraków i nieudanych rozmowach kontraktowych z Servette FC Scalet podpisał krótkoterminowy kontrakt z Beskidem Andrychów.
Na początku 2017 roku został piłkarzem Śląska Wrocław, gdzie początkowo występował w rezerwach. 26 listopada 2017 roku zadebiutował w ekstraklasie w wygranym 1:0 meczu z Zagłębiem Lubin; Scalet asystował w tym meczu przy golu Piotra Celebana. Pierwszą bramkę w ekstraklasie zdobył 12 września 2020 roku w zremisowanym 3:3 spotkaniu z Lechem Poznań. Po zakończeniu sezonu 2020/2021 odszedł ze Śląska Wrocław, rozgrywając ogółem w klubie szesnaście spotkań na poziomie ekstraklasowym.
W lipcu 2021 roku przeszedł na zasadzie wolnego transferu do Podbeskidzia Bielsko-Biała, podpisując z klubem roczny kontrakt.
Życie prywatne.
Jego matka jest Polką. Brat Amaury był rugbystą; występował w reprezentacji Szwajcarii U-20.

</doc>
<doc id="5086788" url="https://pl.wikipedia.org/wiki?curid=5086788" title="Solukhumbu (dystrykt)">
Solukhumbu (dystrykt)



</doc>
<doc id="5086795" url="https://pl.wikipedia.org/wiki?curid=5086795" title="Sadza (ang. &quot;black carbon&quot;)">
Sadza (ang. &quot;black carbon&quot;)



</doc>
<doc id="5086797" url="https://pl.wikipedia.org/wiki?curid=5086797" title="Dmitrij Szabanow">
Dmitrij Szabanow

Dmitrij Aleksiejewicz Szabanow (ros. Дмитрий Алексеевич Шабанов, ur. 19 lipca 1964) – rosyjski żeglarz sportowy, srebrny medalista olimpijski z Atlanty.
Zawody w 1996 były jego jedynymi igrzyskami olimpijskimi. Startował w klasie Soling, załogę jachtu tworzyli również Gieorgij Szajduko i Igor Skalin. W tej klasie zdobył w tym samym roku złoty medal mistrzostw świata.

</doc>
<doc id="5086798" url="https://pl.wikipedia.org/wiki?curid=5086798" title="Kim Hyong Jik">
Kim Hyong Jik

Kim Hyong Jik (; ur. 10 lipca 1894, zm. 5 czerwca 1926) – koreański działacz niepodległościowy w okresie rządów Japonii. Ojciec Kim Il Sunga, przywódcy Korei Północnej w latach 1946–1994, dziadek Kim Dzong Ila i pradziadek obecnego przywódcy Korei Północnej, Kim Jong Una. Syn Kim Bo-Hyona (金輔鉉, 1871–1955)
Życiorys.
Niewiele wiadomo o życiu Kim Hyong Jika. Wiadome jest, że urodzony został 10 lipca 1894 w niewielkiej miejscowości Mungyungbong, położonej 12 kilometrów od Pjongjangu. Kim uczęszczał do szkoły Sungshil (Sungshil School), prowadzonej przez amerykańskich misjonarzy, po której ukończeniu został nauczycielem, a następnie farmaceutą zielarskim. Zmarł w wyniku licznych problemów zdrowotnych, w tym odmrożeń III stopnia.
Wiadome jest, że Kim wraz z żoną byli chrześcijanami. Istnieją również dowody na to, że jego syn, Kim Il-Sung, chodził na nabożeństwa jako nastolatek, a dopiero później został ateistą.

</doc>
<doc id="5086799" url="https://pl.wikipedia.org/wiki?curid=5086799" title="Wierch Czarnej Riki">
Wierch Czarnej Riki



</doc>
<doc id="5086805" url="https://pl.wikipedia.org/wiki?curid=5086805" title="Teniku Talesi Honolulu">
Teniku Talesi Honolulu

Teniku Talesi Honolulu – polityk państwa Tuvalu.
Zatwierdzona jako pełniąca obowiązki gubernatora generalnego Tuvalu w dniu 22 sierpnia 2019. Stało się to po rezygnacji jej poprzednika Iakoba Italeliego, który kandydował w wyborach parlamentarnych. Jako pełniąca obowiązki gubernatora wyznaczyła pierwsze posiedzenie nowo wybranego parlamentu na dzień 22 września 2019 – na tym posiedzeniu wybrano nowego premiera Kausea Natano.

</doc>
<doc id="5086806" url="https://pl.wikipedia.org/wiki?curid=5086806" title="Igor Skalin">
Igor Skalin

Igor Anatoljewicz Skalin (ros. Игорь Анатольевич Скалин, ur. 12 stycznia 1970) – rosyjski żeglarz sportowy, srebrny medalista olimpijski z Atlanty.
Zawody w 1996 były jego jedynymi igrzyskami olimpijskimi. Startował w klasie Soling, załogę jachtu tworzyli również Gieorgij Szajduko i Dmitrij Szabanow. W tej klasie zdobył w tym samym roku złoty medal mistrzostw świata.

</doc>
<doc id="5086808" url="https://pl.wikipedia.org/wiki?curid=5086808" title="Komin Będkowicki">
Komin Będkowicki

Komin Będkowicki – jaskinia w Dolinie Będkowskiej na Wyżynie Krakowsko-Częstochowskiej. Znajduje się w Będkowicach w województwie małopolskim, w powiecie krakowskim, w gminie Wielka Wieś.
Opis obiektu.
Jaskinia znajduje się w górnej części jaru będącego orograficznie lewym odgałęzieniem Wąwozu Będkowickiego (ten z kolei jest lewym odgałęzieniem Doliny Będkowskiej). Dno górnej części tego jaru jest płaskie i trawiaste, a w jego lewym zboczu jest niewielka wapienna skała z głęboko wciętym kominem. U jego podstawy jest szczelinowaty otwór jaskini. W głębi znajduje się niewielka salka. Z jej prawej strony odgałęzia się ciasna szczelina, której dalsza część jest dla człowieka niedostępna. Na lewo odchodzi trzymetrowy korytarzyk, z którego szczeliną można dostać się do górnej, znajdującej się na poprzecznej szczelinie i nieco większej salki. Z jej lewej strony znajduje się wnęka, natomiast szczelina na wprost staje się niedostępna. Z prawej strony znajduje się jeszcze jeden, również niedrożny otwór.
Jaskinia powstała w późnojurajskich wapieniach skalistych na poprzecznych szczelinach, które uległy rozmyciu. Spąg skalisty z warstewką gruzu, gleby i liści. Nacieki w postaci mleka wapiennego, nacieków grzybkowych i polew. Jaskinia jest sucha i przewiewna. Rozproszone światło słoneczne dochodzi do końca. Przy otworach rozwijają się glony, mchy, porosty i paproć zanokcica skalna. Ze zwierząt obserwowano motyle szczerbówka ksieni ("Scoliopteryx libatrix"), paśnik jaskiniowiec ("Triphosa dubitata"), rusałka pawik ("Inachis io"), muchówki, kosarze i pająki (m.in. sieciarza jaskiniowego) i bezskorupowe ślimaki.
Jaskinia została odkryta przez M. Pawlikowskiego 11 listopada 2008 roku. Jej plan sporządził J. Nowak.
W skałach Wąwozu Będkowickiego jest kilka jaskiń: Grota Będkowicka, Komin Będkowicki, Okap Będkowicki, Schronisko nad Bramą Będkowską, Schronisko w Bramie Będkowskiej, Tunel Będkowicki, Tunel nad Bramą Będkowską, Tunel za Iglicą w Wąwozie za Bramą Będkowską.

</doc>
<doc id="5086812" url="https://pl.wikipedia.org/wiki?curid=5086812" title="Slobozia (okręg Jassy)">
Slobozia (okręg Jassy)

Slobozia – wieś w Rumunii, w okręgu Jassy, w gminie Ciurea. W 2011 roku liczyła 476 mieszkańców.

</doc>
<doc id="5086814" url="https://pl.wikipedia.org/wiki?curid=5086814" title="Coarnele Caprei (gmina)">
Coarnele Caprei (gmina)

Coarnele Caprei – gmina w Rumunii, w okręgu Jassy. Obejmuje miejscowości Arama, Coarnele Caprei i Petroșica. W 2011 roku liczyła 3091 mieszkańców.

</doc>
<doc id="5086815" url="https://pl.wikipedia.org/wiki?curid=5086815" title="Coarnele Caprei">
Coarnele Caprei

Coarnele Caprei – wieś w Rumunii, w okręgu Jassy, w gminie Coarnele Caprei. W 2011 roku liczyła 2229 mieszkańców.

</doc>
<doc id="5086818" url="https://pl.wikipedia.org/wiki?curid=5086818" title="Arama (okręg Jassy)">
Arama (okręg Jassy)

Arama – wieś w Rumunii, w okręgu Jassy, w gminie Coarnele Caprei. W 2011 roku liczyła 741 mieszkańców.

</doc>
<doc id="5086819" url="https://pl.wikipedia.org/wiki?curid=5086819" title="Petroșica (okręg Jassy)">
Petroșica (okręg Jassy)

Petroșica – wieś w Rumunii, w okręgu Jassy, w gminie Coarnele Caprei. W 2011 roku liczyła 121 mieszkańców.

</doc>
<doc id="5086821" url="https://pl.wikipedia.org/wiki?curid=5086821" title="Comarna (gmina)">
Comarna (gmina)

Comarna – gmina w Rumunii, w okręgu Jassy. Obejmuje miejscowości Comarna, Curagău, Osoi i Stânca. W 2011 roku liczyła 4732 mieszkańców.

</doc>
<doc id="5086823" url="https://pl.wikipedia.org/wiki?curid=5086823" title="Comarna">
Comarna

Comarna – wieś w Rumunii, w okręgu Jassy, w gminie Comarna. W 2011 roku liczyła 2414 mieszkańców.

</doc>
<doc id="5086824" url="https://pl.wikipedia.org/wiki?curid=5086824" title="Curagău">
Curagău

Curagău – wieś w Rumunii, w okręgu Jassy, w gminie Comarna. W 2011 roku liczyła 163 mieszkańców.

</doc>
<doc id="5086826" url="https://pl.wikipedia.org/wiki?curid=5086826" title="Gieorgij Szajduko">
Gieorgij Szajduko

Gieorgij Iwanowicz Szajduko (ros. Георгий Иванович Шайдуко, ur. 6 sierpnia 1962 w Nikopolu, zm. 8 stycznia 2023) – rosyjski żeglarz sportowy, srebrny medalista olimpijski z Atlanty.
Brał udział w czterech edycjach letnich igrzysk olimpijskich (XXIV Letnie Igrzyska Olimpijskie Seul 1988, XXV Letnie Igrzyska Olimpijskie Barcelona 1992, XXVI Letnie Igrzyska Olimpijskie Atlanta 1996, XXVII Letnie Igrzyska Olimpijskie Sydney 2000). Startował w klasie Soling, w 1996 roku załogę jachtu tworzyli również Igor Skalin i Dmitrij Szabanow. W tej klasie zdobył w tym samym roku złoty medal mistrzostw świata, powtórzył ten sukces w 1998 roku. W 1987 roku był, jeszcze w barwach Związku Radzieckiego, brązowym medalistą tej imprezy.

</doc>
<doc id="5086829" url="https://pl.wikipedia.org/wiki?curid=5086829" title="Osoi (okręg Jassy)">
Osoi (okręg Jassy)

Osoi – wieś w Rumunii, w okręgu Jassy, w gminie Comarna. W 2011 roku liczyła 1942 mieszkańców.

</doc>
<doc id="5086830" url="https://pl.wikipedia.org/wiki?curid=5086830" title="Stânca (okręg Jassy)">
Stânca (okręg Jassy)

Stânca – wieś w Rumunii, w okręgu Jassy, w gminie Comarna. W 2011 roku liczyła 213 mieszkańców.

</doc>
<doc id="5086833" url="https://pl.wikipedia.org/wiki?curid=5086833" title="Costești (gmina w okręgu Jassy)">
Costești (gmina w okręgu Jassy)

Costești – gmina w Rumunii, w okręgu Jassy. Obejmuje miejscowości Costești i Giurgești. W 2011 roku liczyła 1743 mieszkańców.

</doc>
<doc id="5086834" url="https://pl.wikipedia.org/wiki?curid=5086834" title="Costești (okręg Jassy)">
Costești (okręg Jassy)

Costești – wieś w Rumunii, w okręgu Jassy, w gminie Costești. W 2011 roku liczyła 1262 mieszkańców.

</doc>
<doc id="5086835" url="https://pl.wikipedia.org/wiki?curid=5086835" title="Giurgești (okręg Jassy)">
Giurgești (okręg Jassy)

Giurgești – wieś w Rumunii, w okręgu Jassy, w gminie Costești. W 2011 roku liczyła 481 mieszkańców.

</doc>
<doc id="5086839" url="https://pl.wikipedia.org/wiki?curid=5086839" title="Costuleni (gmina w okręgu Jassy)">
Costuleni (gmina w okręgu Jassy)

Costuleni – gmina w Rumunii, w okręgu Jassy. Obejmuje miejscowości Costuleni, Covasna, Cozia i Hilița. W 2011 roku liczyła 4276 mieszkańców.

</doc>
<doc id="5086840" url="https://pl.wikipedia.org/wiki?curid=5086840" title="Costuleni (okręg Jassy)">
Costuleni (okręg Jassy)

Costuleni – wieś w Rumunii, w okręgu Jassy, w gminie Costuleni. W 2011 roku liczyła 1389 mieszkańców.

</doc>
<doc id="5086843" url="https://pl.wikipedia.org/wiki?curid=5086843" title="Covasna (okręg Jassy)">
Covasna (okręg Jassy)

Covasna – wieś w Rumunii, w okręgu Jassy, w gminie Costuleni. W 2011 roku liczyła 1186 mieszkańców.

</doc>
<doc id="5086844" url="https://pl.wikipedia.org/wiki?curid=5086844" title="Cozia (okręg Jassy)">
Cozia (okręg Jassy)

Cozia – wieś w Rumunii, w okręgu Jassy, w gminie Costuleni. W 2011 roku liczyła 1007 mieszkańców.

</doc>
<doc id="5086846" url="https://pl.wikipedia.org/wiki?curid=5086846" title="Hilița">
Hilița

Hilița – wieś w Rumunii, w okręgu Jassy, w gminie Costuleni. W 2011 roku liczyła 694 mieszkańców.

</doc>
<doc id="5086850" url="https://pl.wikipedia.org/wiki?curid=5086850" title="Graniczny Potok (dopływ Bytomki)">
Graniczny Potok (dopływ Bytomki)

Graniczny Potok (Rów Graniczny, Rów Łagiewnicki) – potok, dopływ Bytomki. Źródło znajduje się na terenie zespołu przyrodniczo-krajobrazowego „Żabie Doły”, a ujście w bytomskich Łagiewnikach, w rejonie ul. Młyńskiej.
Graniczny Potok tworzy płytkie rozlewiska porośnięte szuwarem (głównie trzcina pospolita oraz pałka szerokolistna i pałka wąskolistna), a jego wody zasilają parkowe stawy. Do potoku trafiały oczyszczane biologicznie ścieki komunalne z Bytomskiego Przedsiębiorstwa Komunalnego oraz ścieki mieszane z osadnika Kopalni Węgla Kamiennego Rozbark w ilości powyżej 1000 m³ na dobę (stan na 2012); wody Granicznego Potoku zanieczyszczają Bytomkę poprzez transport osadów z rejonu zbiorników zespołu przyrodniczo-krajobrazowego „Żabie Doły”, gdzie były gromadzone odpady po flotacji rud cynku i ołowiu.

</doc>
<doc id="5086851" url="https://pl.wikipedia.org/wiki?curid=5086851" title="Cotnari (gmina)">
Cotnari (gmina)

Cotnari – gmina w Rumunii, w okręgu Jassy. Obejmuje miejscowości Bahluiu, Cârjoaia, Cireșeni, Cotnari, Făgăt, Hodora, Horodiștea, Iosupeni, Lupăria, Valea Racului i Zbereni. W 2011 roku liczyła 7248 mieszkańców.

</doc>
<doc id="5086854" url="https://pl.wikipedia.org/wiki?curid=5086854" title="2 Bateria Pomiarów Artylerii">
2 Bateria Pomiarów Artylerii

2 samodzielna bateria pomiarów artylerii (2 sbpa) – oddział artylerii Wojska Polskiego w II Rzeczypospolitej.
Formowanie i zmiany organizacyjne.
Zgodnie z planem rozbudowy artylerii pomiarowej z 1930 roku, w dniu 1 marca 1930 roku utworzono samodzielną baterię pomiarową artylerii w Wilnie. Baterię utworzono ze składu kadrowego dywizjonu artylerii pomiarowej w Toruniu. Do baterii w Wilnie z Torunia przeniesiono niezbędną kadrę pod dowództwem kpt. Witolda Grabińskiego i 24 szeregowych. Ponadto w marcu skierowano z 3 pac 60 rekrutów, przydzielono 12 koni pociągowych i 4 wierzchowe. Dodatkowo przydzielono do baterii 12 podoficerów zawodowych z jednostek artylerii OK III. Ustalono organizację baterii:
Stan osobowy baterii to 3 oficerów, 130 podoficerów i szeregowych. Bateria przydzielona została pod względem ewidencyjnym i mobilizacyjnym do 3 pac, a podporządkowana dowódcy Obszaru Warownego Wilno. W lipcu 1931 roku bateria otrzymała nazwę - 2 bateria pomiarów artylerii. 2 bpa posiadała niski stan oficerów i braki w zakresie środków transportu, nie posiadała w stanie pokojowym plutonu topograficzno-ogniowego, co ograniczało jej zakres prac i działań.
Mobilizacja.
Z uwagi na w/w braki w planie "W" możliwe było utworzenie tylko jednej bpa na stopie wojennej na bazie pokojowej 2 sbpa. W 1938 roku do 33 dywizjonu artylerii lekkiej przeniesiono mobilizację 2 bpa, gdzie miała zostać zmobilizowana w ramach I rzutu mobilizacji powszechnej w jej 7 dniu. Mobilizacja rozpoczęta została 31 sierpnia, a zakończona została 5 września 1939 roku. Mobilizowała się bez plutonu topograficzno-ogniowego. Dowódcą baterii pozostał kpt. Jerzy Brożyna. 
Działania wojenne 2 bpa.
Zgodnie z planem "Z" 2 bateria pomiarowa artylerii miła wejść w skład Armii „Prusy”, w nocy 5/6 września została załadowana do transportu kolejowego i rozpoczęła podróż do macierzystej armii na front. Z uwagi na zniszczenie linii kolejowej baterie wyładowano w miejscowości Czarna Woda i dalszy marsz odbyła pieszo do Białegostoku, gdzie przybyła 8 września. 10 września 2 bpa ponownie została załadowana do eszelonu kolejowego i wysłana w kierunku Bielska Podlaskiego. 11 września transport był atakowany przez lotnictwo niemieckie na stacji Strabla, w Bielsku transport ostrzelały 2 czołgi niemieckie. Poprzez Hajnówkę, Baranowicze, Sarny, Łunieniec 15 września bateria osiągnęła Brody. Po wyładunku przeszła w rejon pobliskich lasów. Następnie nocą 17/18 września wyruszyła w kierunku Złoczowa. We wsi Sokołów bateria rozbroiła grupę ukraińskich dywersantów. W nocy 18/19 września w rejonie Złoczowa 2 bateria złożyła broń przed napotkanym pododdziałem czołgów sowieckich maszerujących na Lwów. Cała 2 bpa została puszczona wolno, więc rozpoczęła marsz bez broni w kierunku Brzeżan, jednak wobec agresywnej postawy Ukraińców - zawróciła. W rezultacie po nadejściu innych jednostek sowieckich większość żołnierzy dostała się do niewoli sowieckiej. W trakcie wywózki w rejonie Zdołbunowa, część oficerów, podoficerów i szeregowych zbiegła. W zbrodni katyńskiej został zamordowany dowódca baterii i jeden z oficerów. W garnizonie pozostały nadwyżki mobilizacyjne 2 sbpa pod dowództwem ppor. Szpiganowicza, jego losy nie są znane.
Żołnierze 2 bpa.
Dowódcy baterii

</doc>
<doc id="5086855" url="https://pl.wikipedia.org/wiki?curid=5086855" title="Bahluiu">
Bahluiu

Bahluiu – wieś w Rumunii, w okręgu Jassy, w gminie Cotnari. W 2011 roku liczyła 355 mieszkańców.

</doc>
<doc id="5086856" url="https://pl.wikipedia.org/wiki?curid=5086856" title="Cârjoaia">
Cârjoaia

Cârjoaia – wieś w Rumunii, w okręgu Jassy, w gminie Cotnari. W 2011 roku liczyła 1666 mieszkańców.

</doc>
<doc id="5086857" url="https://pl.wikipedia.org/wiki?curid=5086857" title="Cireșeni (okręg Jassy)">
Cireșeni (okręg Jassy)

Cireșeni – wieś w Rumunii, w okręgu Jassy, w gminie Cotnari. W 2011 roku liczyła 289 mieszkańców.

</doc>
<doc id="5086858" url="https://pl.wikipedia.org/wiki?curid=5086858" title="Făgăt">
Făgăt

Făgăt – wieś w Rumunii, w okręgu Jassy, w gminie Cotnari. W 2011 roku liczyła 235 mieszkańców.

</doc>
<doc id="5086859" url="https://pl.wikipedia.org/wiki?curid=5086859" title="Hodora">
Hodora

Hodora – wieś w Rumunii, w okręgu Jassy, w gminie Cotnari. W 2011 roku liczyła 1453 mieszkańców.

</doc>
<doc id="5086860" url="https://pl.wikipedia.org/wiki?curid=5086860" title="Horodiștea (okręg Jassy)">
Horodiștea (okręg Jassy)

Horodiștea – wieś w Rumunii, w okręgu Jassy, w gminie Cotnari. W 2011 roku liczyła 542 mieszkańców.

</doc>
<doc id="5086861" url="https://pl.wikipedia.org/wiki?curid=5086861" title="Iosupeni">
Iosupeni

Iosupeni – wieś w Rumunii, w okręgu Jassy, w gminie Cotnari. W 2011 roku liczyła 164 mieszkańców.

</doc>
<doc id="5086862" url="https://pl.wikipedia.org/wiki?curid=5086862" title="Lupăria (okręg Jassy)">
Lupăria (okręg Jassy)

Lupăria – wieś w Rumunii, w okręgu Jassy, w gminie Cotnari. W 2011 roku liczyła 375 mieszkańców.

</doc>
<doc id="5086864" url="https://pl.wikipedia.org/wiki?curid=5086864" title="Valea Racului">
Valea Racului

Valea Racului – wieś w Rumunii, w okręgu Jassy, w gminie Cotnari. W 2011 roku liczyła 347 mieszkańców.

</doc>
<doc id="5086865" url="https://pl.wikipedia.org/wiki?curid=5086865" title="Zbereni">
Zbereni

Zbereni – wieś w Rumunii, w okręgu Jassy, w gminie Cotnari. W 2011 roku liczyła 277 mieszkańców.

</doc>
<doc id="5086868" url="https://pl.wikipedia.org/wiki?curid=5086868" title="Kruk. Czorny woron nie śpi">
Kruk. Czorny woron nie śpi

Kruk. Czorny woron nie śpi – polski serial kryminalny w reżyserii Macieja Pieprzycy, wyprodukowany przez Canal+ Polska, emitowany od 9 lipca 2021 do 13 sierpnia 2021 na antenie Canal+ Premium.
Zdjęcia do serialu nagrywano w Łodzi i Białymstoku.
Fabuła.
Komisarz Adam Kruk (Michał Żurawski) ratuje z niebezpieczeństwa policjantkę Justynę (Magdalena Koleśnik), w wyniku czego ich stosunki stają się bardziej poufałe. Oboje zajmują się również sprawą zabójstw rudowłosych kobiet. Kruk nie łapie jednak porozumienia z komisarzem Kołeckim (Leszek Lichota), który również pracuje nad sprawą.

</doc>
<doc id="5086874" url="https://pl.wikipedia.org/wiki?curid=5086874" title="AKP">
AKP



</doc>
<doc id="5086876" url="https://pl.wikipedia.org/wiki?curid=5086876" title="Marzena Bomanowska">
Marzena Bomanowska

Marzena Bomanowska (ur. 23 października 1965 w Łodzi) – polska kulturoznawczyni, dziennikarka, redaktorka i muzealniczka. Od 2015 dyrektor Muzeum Kinematografii w Łodzi.
Życiorys.
Urodziła i wychowała się w Łodzi. Absolwentka kulturoznawstwa na Wydziale Filologicznym Uniwersytetu Łódzkiego. Po ukończeniu studiów od 1990 pracowała w łódzkiej redakcji Gazety Wyborczej jako dziennikarka, w 2000 awansowała na stanowisko kierownika Działu Kultury w łódzkiej redakcji Gazety Wyborczej. W 2012 objęła stanowisko rzecznika prasowego Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi, na stanowisku tym pozostała do końca 2014. 1 stycznia 2015 w drodze wygranego konkursu została powołana przez prezydent Łodzi Hannę Zdanowską na stanowisko dyrektora Muzeum Kinematografii w Łodzi po odchodzącym na emeryturę Mieczysławie Kuźmickim.

</doc>
<doc id="5086878" url="https://pl.wikipedia.org/wiki?curid=5086878" title="Eventa Servo">
Eventa Servo

Eventa Servo (pol. „Serwis Wydarzeń”) – strona internetowa zbierająca i rozpowszechniająca informacje o wydarzeniach esperanckich organizowanych na całym świecie. Eventa Servo jest serwisem bezpłatnym. Działa na wolnym oprogramowaniu na licencji AGPL-3.0. Głównym programistą serwisu jest Brazylijczyk Fernardo Chayani. Sprawami technicznymi i testowaniem serwisu zajmuje się Yves Nevelsteen z Belgii.
Serwis Eventa Servo powstał w 2017 roku. Pomysłodawcą założenia strony internetowej informującej o wydarzeniach esperanckich na świecie był Brazylijczyk Fernardo Chayani. Chayani pochodzi z małego miasteczka, gdzie mieszka niewielu esperantystów i gdzie rzadko odbywają się spotkania esperanckie. Stąd pomysł, aby stworzyć serwis, który umożliwi podobnym osobom uczestnictwo w wydarzeniach esperanckich. W kwietniu 2019 roku Chayani przekazał serwis Universala Esperanto-Asocio (UEA), od tego czasu zarówno UEA, jak i TEJO rekomendują Eventa Servo jako miejsce przekazywania informacji o światowych, krajowych i lokalnych wydarzeniach esperanckich takich jak kongresy, spotkania, kursy i inne.
W porównaniu do istniejącego od 1996 roku serwisu Eventoj.hu, Eventa Servo jest bardziej przyjazne dla użytkowników. Działa szybciej i w łatwy sposób można go aktualizować. Każdy użytkownik serwisu, po zalogowaniu się do systemu, może wprowadzić dane wydarzenia. Niezbędne minimum to nazwa, krótki opis, data, miejsce i adres elektroniczny organizatora. W każdej chwili można również aktualizować dane o wydarzeniu. Automatycznie dodawana jest mapa z informacją o miejscu wydarzenia.
Wydarzenia umieszczone na Eventa Servo można w łatwy sposób rozpowszechniać przy pomocy Facebooka, Twittera czy pocztą elektroniczną.

</doc>
<doc id="5086883" url="https://pl.wikipedia.org/wiki?curid=5086883" title="Marek Gorgoń">
Marek Gorgoń

Marek Gorgoń (ur. 22 marca 1963) – polski profesor nauk technicznych Akademii Górniczo-Hutniczej w Krakowie, Prorektor ds. Nauki AGH od 2020 roku.
Życiorys.
Studia na Akademii Górniczo-Hutniczej od 1982 roku, praca od 1988 roku. Stopień doktora nauk technicznych uzyskał w roku 1995 na podstawie rozprawy pt. "Ocena specjalizowanych procesorów pod kątem ich przydatności do wstępnego przetwarzania obrazu", napisanej pod kierunkiem prof. Ryszarda Tadeusiewicza. Habilitację uzyskał w 2007 r. na podstawie pracy "Architektury rekonfigurowalne do przetwarzania i analizy obrazu oraz dekowania cyfrowego sygnału wideo". W 2015 r. został mu nadany tytuł profesora nauk technicznych. Związany z Wydziałem Elektrotechniki, Automatyki, Informatyki i Inżynierii Biomedycznej.

</doc>
<doc id="5086884" url="https://pl.wikipedia.org/wiki?curid=5086884" title="Potocki IV">
Potocki IV

Potocki IV – polski herb hrabiowski, odmiana herbu szlacheckiego Pilawa.
Opis herbu.
Opis historyczny.
Juliusz Ostrowski blazonuje herb następująco:
Opis współczesny.
Opis skonstruowany współcześnie brzmi następująco:
"Na tarczy o polu błękitnym półtrzeciakrzyż złoty."
"Nad tarczą korona hrabiowska."
"W klejnocie krzyż lotaryński."
"Labry herbowe błękitne, podbite złote."
Herbowni.
Potocki.

</doc>
<doc id="5086886" url="https://pl.wikipedia.org/wiki?curid=5086886" title="Cozmești (gmina w okręgu Jassy)">
Cozmești (gmina w okręgu Jassy)

Cozmești – gmina w Rumunii, w okręgu Jassy. Obejmuje miejscowości Cozmești, Podolenii de Jos i Podolenii de Sus. W 2011 roku liczyła 2664 mieszkańców.

</doc>
<doc id="5086887" url="https://pl.wikipedia.org/wiki?curid=5086887" title="Cozmești (okręg Jassy)">
Cozmești (okręg Jassy)

Cozmești – wieś w Rumunii, w okręgu Jassy, w gminie Cozmești. W 2011 roku liczyła 1389 mieszkańców.

</doc>
<doc id="5086888" url="https://pl.wikipedia.org/wiki?curid=5086888" title="Podolenii de Jos">
Podolenii de Jos

Podolenii de Jos – wieś w Rumunii, w okręgu Jassy, w gminie Cozmești. W 2011 roku liczyła 330 mieszkańców.

</doc>
<doc id="5086889" url="https://pl.wikipedia.org/wiki?curid=5086889" title="Podolenii de Sus">
Podolenii de Sus

Podolenii de Sus – wieś w Rumunii, w okręgu Jassy, w gminie Cozmești. W 2011 roku liczyła 850 mieszkańców.

</doc>
<doc id="5086890" url="https://pl.wikipedia.org/wiki?curid=5086890" title="I liga polska w piłce nożnej (2021/2022)">
I liga polska w piłce nożnej (2021/2022)

I liga polska 2021/2022 – 74. edycja rozgrywek ogólnokrajowych drugiego poziomu ligowego piłki nożnej mężczyzn w Polsce. Regulamin 1 ligi na sezon 2021/2022. 
Ich sponsorem tytularnym były zakłady bukmacherskie Fortuna, w związku z czym obowiązywała nazwa marketingowa Fortuna I liga. 
Wzięło w niej udział 18 drużyn, grających systemem kołowym, które w okresie od 30 lipca 2021 roku do 22 maja 2022 roku rozegrały 34 kolejki meczów. Sezon zakończyły baraże o miejsce w Ekstraklasie w następnym sezonie. 
Pierwszą bramkę zdobył Krzysztof Drzazga w 11. minucie meczu Odra Opole - Miedź Legnica (mecz zakończony wynikiem 1:4).
Awans do Ekstraklasy uzyskały zespoły Miedzi Legnica, Widzewa Łódź i Korony Kielce.
Drużyny.
 
Rozgrywki.
W sezonie 2021/2022 drużyny rozegrają 34 kolejki ligowe po dziewięć meczów (razem 306 spotkań) w dwóch rundach – jesiennej i wiosennej.
Do Ekstraklasy awansują trzy zespoły – dwa czołowe miejsca w końcowej tabeli premiowane będą awansem bezpośrednim, zaś ostatniego awansującego wyłonią baraże między drużynami z miejsc 3–6. Natomiast do II ligi spadną 3 najgorsze zespoły.
Baraże o Ekstraklasę.
Po zakończeniu sezonu rozegrany zostanie turniej barażowy o miejsce w Ekstraklasie w sezonie 2022/2023 pomiędzy zespołami, które zajmą w I lidze pozycje 3–6 i uzyskały stosowną licencję. W półfinałach baraży pary zostały ułożone według klucza 3–6 i 4–5, zaś w finale zmierzą się zwycięzcy półfinałów. We wszystkich meczach gospodarzami będą drużyny, które zajęły w lidze wyższą pozycję.

</doc>
<doc id="5086891" url="https://pl.wikipedia.org/wiki?curid=5086891" title="Cristești (gmina w okręgu Jassy)">
Cristești (gmina w okręgu Jassy)

Cristești – gmina w Rumunii, w okręgu Jassy. Obejmuje miejscowości Cristești i Homița. W 2011 roku liczyła 3994 mieszkańców.

</doc>
<doc id="5086892" url="https://pl.wikipedia.org/wiki?curid=5086892" title="Cristești (gmina Cristești)">
Cristești (gmina Cristești)

Cristești – wieś w Rumunii, w okręgu Jassy, w gminie Cristești. W 2011 roku liczyła 3598 mieszkańców.

</doc>
<doc id="5086893" url="https://pl.wikipedia.org/wiki?curid=5086893" title="Homița">
Homița

Homița – wieś w Rumunii, w okręgu Jassy, w gminie Cristești. W 2011 roku liczyła 396 mieszkańców.

</doc>
<doc id="5086894" url="https://pl.wikipedia.org/wiki?curid=5086894" title="European Le Mans Series 2021">
European Le Mans Series 2021

Osiemnasty sezon serii wyścigowej European Le Mans Series organizowanej przez Automobile Club de l’Ouest (ACO). Rozpoczął się on 18 kwietnia wyścigiem na Circuit de Barcelona-Catalunya, a zakończył się 24 października wyścigiem na Autódromo Internacional do Algarve.
W serii rywalizowały prototypy Le Mans Prototype, w klasach LMP2 i LMP3, oraz wyścigowe grand tourery w klasie LMGTE.
Mistrzostwa zespołów zdobyli: Team WRT (LMP2), DKR Engineering (LMP3) oraz Iron Lynx (LMGTE). Wśród kierowców triumfowali: Robert Kubica, Louis Delétraz i Yifei Ye (LMP2), Laurents Hörr (LMP3), Matteo Cressoni, Rino Mastronardi i Miguel Molina (LMGTE). W dodatkowej klasyfikacji dla zespołów LMP2 Pro-Am zwyciężył G-Drive Racing i jego kierowcy: John Falb oraz Rui Andrade.
Kalendarz.
Kalendarz na sezon 2021 został ogłoszony 8 października 2020 roku. Red Bull Ring powrócił do kalendarza po dwuletniej nieobecności, natomiast Silverstone został usunięty z kalendarza.
Zespoły.
LMP2.
Wszystkie samochody w klasie LMP2 używały silników Gibson GK 428 V8 oraz opon Goodyear. Klasyfikacja LMP2 Pro-Am składała się z zespołów, które w składzie miały kierowców z brązową kategorią FIA.
LMP3.
Wszystkie samochody w klasie LMP3 były napędzane silnikiem Nissan VK56 5.6L V8 oraz korzystały z opon Michelin.
LMGTE.
Wszystkie samochody w klasie LMGTE korzystały z opon Goodyear.
Wyniki.
Pogrubienie oznacza zwycięzców wyścigu bez podziału na kategorie.
Klasyfikacje.
LMP2.
Kierowcy.
Pierwsza piątka klasyfikacji kierowców LMP2:
LMP2 Pro-Am.
Kierowcy.
Pierwsza piątka klasyfikacji kierowców LMP2 Pro-Am:
LMP3.
Kierowcy.
Pierwsza piątka klasyfikacji kierowców LMP3:
LMGTE.
Kierowcy.
Pierwsza piątka klasyfikacji kierowców LMGTE:

</doc>
<doc id="5086895" url="https://pl.wikipedia.org/wiki?curid=5086895" title="Cucuteni (gmina)">
Cucuteni (gmina)

Cucuteni – gmina w Rumunii, w okręgu Jassy. Obejmuje miejscowości Băiceni, Bărbătești, Cucuteni i Săcărești. W 2011 roku liczyła 1244 mieszkańców.

</doc>
<doc id="5086896" url="https://pl.wikipedia.org/wiki?curid=5086896" title="Cucuteni">
Cucuteni



</doc>
<doc id="5086899" url="https://pl.wikipedia.org/wiki?curid=5086899" title="Băiceni (gmina Cucuteni)">
Băiceni (gmina Cucuteni)

Băiceni – wieś w Rumunii, w okręgu Jassy, w gminie Cucuteni. W 2011 roku liczyła 300 mieszkańców.

</doc>
<doc id="5086900" url="https://pl.wikipedia.org/wiki?curid=5086900" title="Bărbătești (okręg Jassy)">
Bărbătești (okręg Jassy)

Bărbătești – wieś w Rumunii, w okręgu Jassy, w gminie Cucuteni. W 2011 roku liczyła 190 mieszkańców.

</doc>
<doc id="5086901" url="https://pl.wikipedia.org/wiki?curid=5086901" title="Săcărești">
Săcărești

Săcărești – wieś w Rumunii, w okręgu Jassy, w gminie Cucuteni. W 2011 roku liczyła 237 mieszkańców.

</doc>
<doc id="5086902" url="https://pl.wikipedia.org/wiki?curid=5086902" title="Dekada (album)">
Dekada (album)



</doc>
<doc id="5086904" url="https://pl.wikipedia.org/wiki?curid=5086904" title="Dagâța (gmina)">
Dagâța (gmina)

Dagâța – gmina w Rumunii, w okręgu Jassy. Obejmuje miejscowości Bălușești, Boatca, Buzdug, Dagâța, Mănăstirea, Piscu Rusului, Poienile, Tarnița i Zece Prăjini. W 2011 roku liczyła 4559 mieszkańców.

</doc>
<doc id="5086906" url="https://pl.wikipedia.org/wiki?curid=5086906" title="Dagâța">
Dagâța

Dagâța – wieś w Rumunii, w okręgu Jassy, w gminie Dagâța. W 2011 roku liczyła 1651 mieszkańców.

</doc>
<doc id="5086907" url="https://pl.wikipedia.org/wiki?curid=5086907" title="Zakazane piosenki (album Strachy na Lachy)">
Zakazane piosenki (album Strachy na Lachy)



</doc>
<doc id="5086909" url="https://pl.wikipedia.org/wiki?curid=5086909" title="Bălușești (gmina Dagâța)">
Bălușești (gmina Dagâța)

Bălușești – wieś w Rumunii, w okręgu Jassy, w gminie Dagâța. W 2011 roku liczyła 221 mieszkańców.

</doc>
<doc id="5086911" url="https://pl.wikipedia.org/wiki?curid=5086911" title="Boatca">
Boatca

Boatca – wieś w Rumunii, w okręgu Jassy, w gminie Dagâța. W 2011 roku liczyła 324 mieszkańców.

</doc>
<doc id="5086912" url="https://pl.wikipedia.org/wiki?curid=5086912" title="Buzdug">
Buzdug

Buzdug – wieś w Rumunii, w okręgu Jassy, w gminie Dagâța. W 2011 roku liczyła 82 mieszkańców.

</doc>
<doc id="5086914" url="https://pl.wikipedia.org/wiki?curid=5086914" title="Wariat">
Wariat



</doc>
<doc id="5086917" url="https://pl.wikipedia.org/wiki?curid=5086917" title="Mănăstirea (okręg Jassy)">
Mănăstirea (okręg Jassy)

Mănăstirea – wieś w Rumunii, w okręgu Jassy, w gminie Dagâța. W 2011 roku liczyła 1033 mieszkańców.

</doc>
<doc id="5086919" url="https://pl.wikipedia.org/wiki?curid=5086919" title="Piscu Rusului">
Piscu Rusului

Piscu Rusului – wieś w Rumunii, w okręgu Jassy, w gminie Dagâța. W 2011 roku liczyła 427 mieszkańców.

</doc>
<doc id="5086921" url="https://pl.wikipedia.org/wiki?curid=5086921" title="Poienile (okręg Jassy)">
Poienile (okręg Jassy)

Poienile – wieś w Rumunii, w okręgu Jassy, w gminie Dagâța. W 2011 roku liczyła 299 mieszkańców.

</doc>
<doc id="5086923" url="https://pl.wikipedia.org/wiki?curid=5086923" title="Tarnița (okręg Jassy)">
Tarnița (okręg Jassy)

Tarnița – wieś w Rumunii, w okręgu Jassy, w gminie Dagâța. W 2011 roku liczyła 114 mieszkańców.

</doc>
<doc id="5086925" url="https://pl.wikipedia.org/wiki?curid=5086925" title="Zece Prăjini">
Zece Prăjini

Zece Prăjini – wieś w Rumunii, w okręgu Jassy, w gminie Dagâța. W 2011 roku liczyła 448 mieszkańców.

</doc>
<doc id="5086927" url="https://pl.wikipedia.org/wiki?curid=5086927" title="Deleni (gmina w okręgu Jassy)">
Deleni (gmina w okręgu Jassy)

Deleni – gmina w Rumunii, w okręgu Jassy. Obejmuje miejscowości Deleni, Feredeni, Leahu-Nacu, Maxut, Poiana i Slobozia. W 2011 roku liczyła 9969 mieszkańców.

</doc>
<doc id="5086929" url="https://pl.wikipedia.org/wiki?curid=5086929" title="Deleni (gmina Deleni)">
Deleni (gmina Deleni)

Deleni – wieś w Rumunii, w okręgu Jassy, w gminie Deleni. W 2011 roku liczyła 4369 mieszkańców.

</doc>
<doc id="5086930" url="https://pl.wikipedia.org/wiki?curid=5086930" title="Feredeni">
Feredeni

Feredeni – wieś w Rumunii, w okręgu Jassy, w gminie Deleni. W 2011 roku liczyła 907 mieszkańców.

</doc>
<doc id="5086931" url="https://pl.wikipedia.org/wiki?curid=5086931" title="Leahu-Nacu">
Leahu-Nacu

Leahu-Nacu – wieś w Rumunii, w okręgu Jassy, w gminie Deleni. W 2011 roku liczyła 67 mieszkańców.

</doc>
<doc id="5086932" url="https://pl.wikipedia.org/wiki?curid=5086932" title="Maxut">
Maxut

Maxut – wieś w Rumunii, w okręgu Jassy, w gminie Deleni. W 2011 roku liczyła 2284 mieszkańców.

</doc>
<doc id="5086934" url="https://pl.wikipedia.org/wiki?curid=5086934" title="Poiana (okręg Jassy)">
Poiana (okręg Jassy)

Poiana – wieś w Rumunii, w okręgu Jassy, w gminie Deleni. W 2011 roku liczyła 1136 mieszkańców.

</doc>
<doc id="5086935" url="https://pl.wikipedia.org/wiki?curid=5086935" title="Slobozia (gmina Deleni)">
Slobozia (gmina Deleni)

Slobozia – wieś w Rumunii, w okręgu Jassy, w gminie Deleni. W 2011 roku liczyła 1206 mieszkańców.

</doc>
<doc id="5086937" url="https://pl.wikipedia.org/wiki?curid=5086937" title="Dobrovăț (gmina)">
Dobrovăț (gmina)

Dobrovăț – gmina w Rumunii, w okręgu Jassy. Obejmuje tylko jedną miejscowość Dobrovăț. W 2011 roku liczyła 2515 mieszkańców.

</doc>
<doc id="5086938" url="https://pl.wikipedia.org/wiki?curid=5086938" title="Dobrovăț">
Dobrovăț

Dobrovăț – wieś w Rumunii, w okręgu Jassy, w gminie Dobrovăț. W 2011 roku liczyła 2515 mieszkańców.

</doc>
<doc id="5086939" url="https://pl.wikipedia.org/wiki?curid=5086939" title="Dolhești (gmina w okręgu Jassy)">
Dolhești (gmina w okręgu Jassy)

Dolhești – gmina w Rumunii, w okręgu Jassy. Obejmuje miejscowości Brădicești, Dolhești i Pietriș. W 2011 roku liczyła 2638 mieszkańców.

</doc>
<doc id="5086940" url="https://pl.wikipedia.org/wiki?curid=5086940" title="Dolhești (okręg Jassy)">
Dolhești (okręg Jassy)

Dolhești – wieś w Rumunii, w okręgu Jassy, w gminie Dolhești. W 2011 roku liczyła 699 mieszkańców.

</doc>
<doc id="5086941" url="https://pl.wikipedia.org/wiki?curid=5086941" title="Główna Katedra Sił Zbrojnych Federacji Rosyjskiej">
Główna Katedra Sił Zbrojnych Federacji Rosyjskiej

Główna Katedra Sił Zbrojnych Federacji Rosyjskiej, nazywana również katedrą Zmartwychwstania Chrystusa (ros. Главный храм Вооружённых сил России (Храм Воскресения Христова)) – prawosławna katedra patriarchalna ("Patryjarszyj sobor"). Powstała w należącym do Ministerstwa Obrony Federacji Rosyjskiej miejskim parku „Patriot”, w miejscowości Kubinka w rejonie odincowskim w obwodzie moskiewskim. Została zbudowana w latach 2018–2020 ze środków zgromadzonych w ramach funduszu charytatywnego oraz datków od osób prywatnych i przedsiębiorstw. Poświęcona została 14 czerwca 2020, w 75. rocznicę zwycięstwa w wielkiej wojnie ojczyźnianej. Znajduje się tutaj między innymi naścienna mozaika upamiętniająca aneksję Krymu przez Rosję.

</doc>
<doc id="5086942" url="https://pl.wikipedia.org/wiki?curid=5086942" title="Brădicești">
Brădicești

Brădicești – wieś w Rumunii, w okręgu Jassy, w gminie Dolhești. W 2011 roku liczyła 997 mieszkańców.

</doc>
<doc id="5086943" url="https://pl.wikipedia.org/wiki?curid=5086943" title="Makan 33">
Makan 33

Makan 33 () – kanał izraelskiego nadawcy publicznego Israeli Public Broadcasting Corporation, który rozpoczął nadawanie 15 maja 2017, zastępując dawny Kanał 33 poprzedniago nadawcy Israel Broadcasting Authority. Jest skierowany do społeczności arabskiej w kraju. 

</doc>
<doc id="5086944" url="https://pl.wikipedia.org/wiki?curid=5086944" title="Pietriș (okręg Jassy)">
Pietriș (okręg Jassy)

Pietriș – wieś w Rumunii, w okręgu Jassy, w gminie Dolhești. W 2011 roku liczyła 942 mieszkańców.

</doc>
<doc id="5086946" url="https://pl.wikipedia.org/wiki?curid=5086946" title="Drăgușeni (gmina w okręgu Jassy)">
Drăgușeni (gmina w okręgu Jassy)

Drăgușeni – gmina w Rumunii, w okręgu Jassy. Obejmuje miejscowości Drăgușeni i Frenciugi. W 2011 roku liczyła 1436 mieszkańców.

</doc>
<doc id="5086947" url="https://pl.wikipedia.org/wiki?curid=5086947" title="Drăgușeni (okręg Jassy)">
Drăgușeni (okręg Jassy)

Drăgușeni – wieś w Rumunii, w okręgu Jassy, w gminie Drăgușeni. W 2011 roku liczyła 886 mieszkańców.

</doc>
<doc id="5086949" url="https://pl.wikipedia.org/wiki?curid=5086949" title="Maniac">
Maniac



</doc>
<doc id="5086951" url="https://pl.wikipedia.org/wiki?curid=5086951" title="Frenciugi">
Frenciugi

Frenciugi – wieś w Rumunii, w okręgu Jassy, w gminie Drăgușeni. W 2011 roku liczyła 550 mieszkańców.

</doc>
<doc id="5086952" url="https://pl.wikipedia.org/wiki?curid=5086952" title="Dumești (gmina w okręgu Jassy)">
Dumești (gmina w okręgu Jassy)

Dumești – gmina w Rumunii, w okręgu Jassy. Obejmuje miejscowości Banu, Chilișoaia, Dumești, Hoisești i Păușești. W 2011 roku liczyła 4576 mieszkańców.

</doc>
<doc id="5086953" url="https://pl.wikipedia.org/wiki?curid=5086953" title="Dumești (okręg Jassy)">
Dumești (okręg Jassy)

Dumești – wieś w Rumunii, w okręgu Jassy, w gminie Dumești. W 2011 roku liczyła 1446 mieszkańców.

</doc>
<doc id="5086955" url="https://pl.wikipedia.org/wiki?curid=5086955" title="Banu">
Banu

Banu – wieś w Rumunii, w okręgu Jassy, w gminie Dumești. W 2011 roku liczyła 370 mieszkańców.

</doc>
<doc id="5086957" url="https://pl.wikipedia.org/wiki?curid=5086957" title="Chilișoaia (okręg Jassy)">
Chilișoaia (okręg Jassy)

Chilișoaia – wieś w Rumunii, w okręgu Jassy, w gminie Dumești. W 2011 roku liczyła 186 mieszkańców.

</doc>
<doc id="5086961" url="https://pl.wikipedia.org/wiki?curid=5086961" title="Jerzy Bednarczyk">
Jerzy Bednarczyk



</doc>
<doc id="5086962" url="https://pl.wikipedia.org/wiki?curid=5086962" title="Hoisești (okręg Jassy)">
Hoisești (okręg Jassy)

Hoisești – wieś w Rumunii, w okręgu Jassy, w gminie Dumești. W 2011 roku liczyła 821 mieszkańców.

</doc>
<doc id="5086963" url="https://pl.wikipedia.org/wiki?curid=5086963" title="Păușești (okręg Jassy)">
Păușești (okręg Jassy)

Păușești – wieś w Rumunii, w okręgu Jassy, w gminie Dumești. W 2011 roku liczyła 1753 mieszkańców.

</doc>
<doc id="5086965" url="https://pl.wikipedia.org/wiki?curid=5086965" title="Erbiceni (gmina)">
Erbiceni (gmina)

Erbiceni – gmina w Rumunii, w okręgu Jassy. Obejmuje miejscowości Bârlești, Erbiceni, Spinoasa, Sprânceana i Totoești. W 2011 roku liczyła 5457 mieszkańców.

</doc>
<doc id="5086966" url="https://pl.wikipedia.org/wiki?curid=5086966" title="Erbiceni">
Erbiceni

Erbiceni – wieś w Rumunii, w okręgu Jassy, w gminie Erbiceni. W 2011 roku liczyła 2509 mieszkańców.

</doc>
<doc id="5086968" url="https://pl.wikipedia.org/wiki?curid=5086968" title="Gruppo TIM">
Gruppo TIM

Gruppo TIM (dawniej Telecom Italia) – włoski dostawca usług telekomunikacyjnych. Jest jednym z największych operatorów telekomunikacyjnych na świecie.
Działalność prowadzi także w Brazylii, gdzie funkcjonuje jako TIM Brasil.

</doc>
<doc id="5086969" url="https://pl.wikipedia.org/wiki?curid=5086969" title="Bârlești (okręg Jassy)">
Bârlești (okręg Jassy)

Bârlești – wieś w Rumunii, w okręgu Jassy, w gminie Erbiceni. W 2011 roku liczyła 643 mieszkańców.

</doc>
<doc id="5086970" url="https://pl.wikipedia.org/wiki?curid=5086970" title="Telecom Italia">
Telecom Italia



</doc>
<doc id="5086971" url="https://pl.wikipedia.org/wiki?curid=5086971" title="Spinoasa">
Spinoasa

Spinoasa – wieś w Rumunii, w okręgu Jassy, w gminie Erbiceni. W 2011 roku liczyła 306 mieszkańców.

</doc>
<doc id="5086972" url="https://pl.wikipedia.org/wiki?curid=5086972" title="Sprânceana">
Sprânceana

Sprânceana – wieś w Rumunii, w okręgu Jassy, w gminie Erbiceni. W 2011 roku liczyła 364 mieszkańców.

</doc>
<doc id="5086973" url="https://pl.wikipedia.org/wiki?curid=5086973" title="Totoești">
Totoești

Totoești – wieś w Rumunii, w okręgu Jassy, w gminie Erbiceni. W 2011 roku liczyła 1635 mieszkańców.

</doc>
<doc id="5086974" url="https://pl.wikipedia.org/wiki?curid=5086974" title="Kan Hinuchit">
Kan Hinuchit

Kan Hinuchit () – kanał izraelskiego nadawcy publicznego Israeli Public Broadcasting Corporation, który rozpoczął nadawanie 15 sierpnia 2018. Obecnie nadaje oryginalne programy oraz istniejące programy poprzednika Israeli Education Television (IETV), a także zapewnia nowe sezony dla niektórych z nich. Cała zawartość została kupiona od stron trzecich, w przeciwieństwie do IETV, który wyprodukował wiele swoich programów we własnym zakresie.
Historia.
W następstwie reformy nadawania publicznego zainicjowanej przez rząd i zatwierdzonej przez Kneset latem 2014 roku Israel Broadcasting Authority został zastąpiony w 2017 przez Israeli Public Broadcasting Corporation (IPBC/KAN).
15 sierpnia 2018 roku Israeli Education Television została zamknięta i została zastąpiona przez nowy kanał dla dzieci i młodzieży o nazwie Kan Hinuchit.

</doc>
<doc id="5086975" url="https://pl.wikipedia.org/wiki?curid=5086975" title="Fântânele (gmina w okręgu Jassy)">
Fântânele (gmina w okręgu Jassy)

Fântânele – gmina w Rumunii, w okręgu Jassy. Obejmuje tylko jedną miejscowość Fântânele. W 2011 roku liczyła 2138 mieszkańców.

</doc>
<doc id="5086976" url="https://pl.wikipedia.org/wiki?curid=5086976" title="Fântânele (okręg Fântânele)">
Fântânele (okręg Fântânele)

Fântânele – wieś w Rumunii, w okręgu Jassy, w gminie Fântânele. W 2011 roku liczyła 2138 mieszkańców.

</doc>
<doc id="5086977" url="https://pl.wikipedia.org/wiki?curid=5086977" title="Focuri (gmina)">
Focuri (gmina)

Focuri – gmina w Rumunii, w okręgu Jassy. Obejmuje tylko jedną miejscowość Focuri. W 2011 roku liczyła 3852 mieszkańców.

</doc>
<doc id="5086978" url="https://pl.wikipedia.org/wiki?curid=5086978" title="Focuri">
Focuri

Focuri – wieś w Rumunii, w okręgu Jassy, w gminie Focuri. W 2011 roku liczyła 3852 mieszkańców.

</doc>
<doc id="5086981" url="https://pl.wikipedia.org/wiki?curid=5086981" title="Golăiești (gmina)">
Golăiești (gmina)

Golăiești – gmina w Rumunii, w okręgu Jassy. Obejmuje miejscowości Bran, Cilibiu, Cotu lui Ivan, Golăiești, Grădinari, Medeleni, Petrești i Podu Jijiei. W 2011 roku liczyła 3732 mieszkańców.

</doc>
<doc id="5086982" url="https://pl.wikipedia.org/wiki?curid=5086982" title="Turniej o Łańcuch Herbowy miasta Ostrowa Wielkopolskiego 1980">
Turniej o Łańcuch Herbowy miasta Ostrowa Wielkopolskiego 1980



</doc>
<doc id="5086983" url="https://pl.wikipedia.org/wiki?curid=5086983" title="Golăiești">
Golăiești

Golăiești – wieś w Rumunii, w okręgu Jassy, w gminie Golăiești. W 2011 roku liczyła 1783 mieszkańców.

</doc>
<doc id="5086984" url="https://pl.wikipedia.org/wiki?curid=5086984" title="Turniej o Łańcuch Herbowy miasta Ostrowa Wielkopolskiego 1975">
Turniej o Łańcuch Herbowy miasta Ostrowa Wielkopolskiego 1975



</doc>
<doc id="5086985" url="https://pl.wikipedia.org/wiki?curid=5086985" title="Bran (okręg Jassy)">
Bran (okręg Jassy)

Bran – wieś w Rumunii, w okręgu Jassy, w gminie Golăiești. W 2011 roku pozostawała niezamieszkała.

</doc>
<doc id="5086986" url="https://pl.wikipedia.org/wiki?curid=5086986" title="Cotu lui Ivan">
Cotu lui Ivan

Cotu lui Ivan – wieś w Rumunii, w okręgu Jassy, w gminie Golăiești. W 2011 roku liczyła 362 mieszkańców.

</doc>
<doc id="5086987" url="https://pl.wikipedia.org/wiki?curid=5086987" title="Cilibiu">
Cilibiu

Cilibiu – wieś w Rumunii, w okręgu Jassy, w gminie Golăiești. W 2011 roku liczyła 584 mieszkańców.

</doc>
<doc id="5086988" url="https://pl.wikipedia.org/wiki?curid=5086988" title="Grădinari (okręg Jassy)">
Grădinari (okręg Jassy)

Grădinari – wieś w Rumunii, w okręgu Jassy, w gminie Golăiești. W 2011 roku liczyła 313 mieszkańców.

</doc>
<doc id="5086990" url="https://pl.wikipedia.org/wiki?curid=5086990" title="Medeleni (okręg Jassy)">
Medeleni (okręg Jassy)

Medeleni – wieś w Rumunii, w okręgu Jassy, w gminie Golăiești. W 2011 roku liczyła 117 mieszkańców.

</doc>
<doc id="5086991" url="https://pl.wikipedia.org/wiki?curid=5086991" title="Petrești (okręg Jassy)">
Petrești (okręg Jassy)

Petrești – wieś w Rumunii, w okręgu Jassy, w gminie Golăiești. W 2011 roku liczyła 311 mieszkańców.

</doc>
<doc id="5086992" url="https://pl.wikipedia.org/wiki?curid=5086992" title="Podu Jijiei">
Podu Jijiei

Podu Jijiei – wieś w Rumunii, w okręgu Jassy, w gminie Golăiești. W 2011 roku liczyła 262 mieszkańców.

</doc>
<doc id="5086993" url="https://pl.wikipedia.org/wiki?curid=5086993" title="Ilias Haddad">
Ilias Haddad

Ilias Haddad (ur. 1 marca 1989 w Dordrechcie) – holenderski piłkarz, grający na pozycji obrońcy. W sezonie 2020/2021 zawodnik Rai Casablanca.
Kariera juniorska.
Ilias Haddad zaczynał karierę w Merwesteijn, a później grał do 2007 roku w młodzieżówce Excelsioru Rotterdam. W latach 2007–2009 grał w zespole młodzieżowym AZ Alkmaar.
Kariera seniorska.
1 lipca 2009 roku został wypożyczony do SC Telstar. W zespole tym zadebiutował 14 sierpnia 2009 roku w meczu przeciwko TOP Oss, zremisowanym 1:1. Pierwszą bramkę strzelił w krajowym pucharze 21 września 2010 roku w meczu przeciwko Fortunie Sittard, wygranym 3:1. Ilias Haddad strzelił gola w 77. minucie. Łącznie w Telstar rozegrał 50 meczów (47 ligowych) i strzelił 2 bramki (w tym jedna nieligowa).
Po powrocie z wypożyczenia 30 czerwca 2011 roku, powrócił do AZ Alkmaar, ale 1 sierpnia tego samego roku wyjechał od Szkocji, do St. Mirren FC. W Szkocji zadebiutował 20 sierpnia 2011 roku, w ligowym meczu przeciwko Hibernian FC, wygranym 1:2, Ilias Haddad wszedł wtedy na 2 minuty. W St. Mirren rozegrał łącznie 11 meczów (10 ligowych).
1 stycznia 2012 roku podpisał kontrakt z bułgarskim CSKA Sofia. W stołecznym zespole zadebiutował 25 marca 2012 roku w meczu przeciwko Lokomotiwowi Płodiw, wygranym 0:3, Ilias Haddad wszedł wtedy na ostatnią minutę. Łącznie w Bułgarii rozegrał 3 mecze.
Od 1 lipca 2012 roku do 18 stycznia roku 2013 pozostawał bez klubu. Wtedy powrócił do ojczyzny, do FC Dordrecht. Najpierw grał z zespołem U–21, gdzie zadebiutował 19 lutego 2013 roku, w meczu przeciwko młodzieżowemu AZ Alkmaar, przegranym 1:4. Później zaliczył jeszcze 3 występy w młodzieżówce. W zespole seniorów zadebiutował 22 lutego 2013 roku, a przeciwnikiem był SBV Excelsior Rotterdam, mecz zakończył się remisem 2:2. Pierwszą bramkę i asystę zaliczył w sezonie 2013/2014. Pierwszą asystę zaliczył 11 kwietnia 2014 roku w meczu przeciwko FC Oss, wygranym 3:2. Asystował przy bramce na 3:2. Pierwszą bramkę strzelił w kolejnym meczu, który odbył się tydzień później. Przeciwnikiem był SC Telstar, a drużyna Iliasa Haddada wygrała mecz 2:5. Holender trafił do siatki w 2. minucie. Z FC Dodrecht występował także w Eredivisie i tam rozegrał 25 meczów. Łącznie w Dodrechcie rozegrał 66 meczów (61 ligowych), trafił jeden raz do siatki i raz asystował.
26 lipca 2016 roku trafił do Maroka, do FARu Rabat. W stołecznym zespole zadebiutował 6 września 2015 roku, w meczu przeciwko Wydadowi Casablanca, przegranym 4:2. Pierwszą bramkę strzelił 6 dni później, w meczu przeciwko OC Safi, zremisowanym 1:1. Ilias Haddad strzelił gola w 67. minucie. Łącznie w stolicy Maroka rozegrał 75 meczów (73 ligowe) i strzelił 2 bramki.
18 lipca 2018 roku podpisał kontrakt z Rają Casablanca. W zespole z największego miasta Maroka zadebiutował 2 września 2018 roku w meczu krajowego pucharu przeciwko Chababowi Atlas Khénifra, wygranym 0:1. Pierwszą asystę zaliczył 9 listopada 2019 roku w meczu przeciwko Youssoufii Berrechid, przegranym 3:2. Asystował przy bramce w 28. minucie. Pierwszą bramkę strzelił 21 kwietnia 2021 roku w meczu Afrykańskiego Pucharu Konfederacji przeciwko Namungo FC, wygranym 0:3. Ilias Haddad strzelił gola w 8. minucie. Z Rają zdobywał: Afrykański Puchar Konfederacji (rok 2018), Afrykański Super Puchar (sezon 2018/2019) oraz mistrzostwo Maroka (sezon 2019/2020). Łącznie w Casablance rozegrał 62 mecze (40 ligowych), strzelił jedną bramkę i raz asystował.
Kariera reprezentacyjna.
Był w kadrze na jeden mecz ojczystej reprezentacji do lat 19.
Życie prywatne.
Posiada obywatelstwo marokańskie.

</doc>
<doc id="5086994" url="https://pl.wikipedia.org/wiki?curid=5086994" title="Leandro Trossard">
Leandro Trossard

Leandro Trossard (ur. 4 grudnia 1994 w Maasmechelen) – belgijski piłkarz występujący na pozycji napastnika w angielskim klubie Arsenal oraz w reprezentacji Belgii. Wychowanek KRC Genk, w trakcie swojej kariery grał także w takich zespołach jak Lommel United, KVC Westerlo, Oud-Heverlee Leuven oraz Brighton &amp; Hove Albion.

</doc>
<doc id="5086997" url="https://pl.wikipedia.org/wiki?curid=5086997" title="Janusz Nast">
Janusz Nast

Janusz Nast (ur. 30 kwietnia 1908 w Warszawie, zm. 8 stycznia 1991 tamże) – polski zoolog, entomolog.
Życiorys.
Urodził się w 30 kwietnia 1908 Warszawie, po ukończeniu szkoły średniej w 1927 podjął studia na Uniwersytecie Warszawskim. Studiował zoologię, wśród jego nauczycieli byli prof. Konstanty Janicki, Wincenty Wiśniewski i Wacław Roszkowski.
W 1928 rozpoczął pracę w Państwowym Muzeum Zoologicznym, był w składzie osobowym Muzeum Zoologicznego w latach wojny 1939-1945 i po zakończeniu wojny pracował tam nadal. W 1946 został mianowany kustoszem, w 1950 uzyskał doktorat i w 1954 został mianowany profesorem nadzwyczajnym. W 1959 został powołany na p.o. dyrektora i w następnym roku został dyrektorem Instytutu Zoologii PAN. Stanowisko to piastował do 1975.
Życie prywatne.
Żonaty był z Zofią Szepelską, mieszkali w Ożarowie Mazowieckim i razem pracowali w Instytucie. Zmarł bezpotomnie 8 stycznia 1991 w Warszawie i pochowany został na cmentarzu ewangelicko-augsburskim na Woli (aleja 20, grób 25).

</doc>
<doc id="5086998" url="https://pl.wikipedia.org/wiki?curid=5086998" title="Hans Vanaken">
Hans Vanaken

Hans Vanaken (ur. 24 sierpnia 1992 w Neerpelt) – belgijski piłkarz występujący na pozycji napastnika w belgijskim klubie Club Brugge oraz w reprezentacji Belgii. Wychowanek PSV, w trakcie swojej kariery grał także w takich zespołach jak Lommel United oraz KSC Lokeren.

</doc>
<doc id="5086999" url="https://pl.wikipedia.org/wiki?curid=5086999" title="Witold Poluchowicz">
Witold Poluchowicz

 Witold Poluchowicz (ur. 1 maja 1953, zm. 3 października 2009) – generał brygady Wojska Polskiego, były dowódca 15 Brygady Zmechanizowanej.
Życiorys.
Witold Poluchowicz urodził się w 1953. W 1973 podjął studia jako podchorąży w Wyższej Szkole Oficerskiej Wojsk Zmechanizowanych we Wrocławiu. W 1977 był promowany na podporucznika. Służbę zawodową rozpoczął w 8 batalionie rozpoznawczym w Budowie z 20 Dywizji Pancernej na stanowisku dowódcy grupy specjalnej. Następnie w tym batalionie, także po dyslokacji do Stargardu Szczecińskiego, był dowódcą kompanii specjalnej i oficerem operacyjnym batalionu. W latach 1985–1989 studiował w Akademii Wojskowej w Dreźnie po ukończeniu której został skierowany do Bydgoszczy na stanowisko starszego oficera Oddziału Operacyjnego, następnie wyznaczony został do Szczecinka, gdzie objął funkcję szefa wydziału rozpoznawczego w sztabie 2 Dywizji Zmechanizowanej.
W latach 1995–1996 studiował w Akademii Dowodzenia Bundeswehry w Hamburgu. W 1996 skierowany został ponownie do Szczecinka gdzie pełnił służbę na stanowisku szefa Wydziału Rozpoznania i Walki Radioelektronicznej 2 Dywizji Zmechanizowanej. W 1999 w związku z rozformowaniem 2DZ został przeniesiony do Bydgoszczy, gdzie został szefem Oddziału Operacyjnego w Pomorskim Okręgu Wojskowym, następnie pełnił służbę w 1 Korpusie Zmechanizowanym. W 2003 powierzono mu stanowisko szefa Zarządu Operacji Lądowych (G-3) w Dowództwie Wojsk Lądowych. W latach 2005–2006 dowodził 15 Brygadą Zmechanizowaną w Giżycku. W 2005 ukończył Studium Polityki Obronnej w Akademii Obrony Narodowej.
15 sierpnia 2005 był awansowany na stopień generała brygady przez prezydenta Rzeczypospolitej Polskiej Aleksandra Kwaśniewskiego. W 2007 objął funkcję szefa Centrum Planowania Dowództwa Operacyjnego Rodzajów Sił Zbrojnych w Warszawie. 3 października 2009 zmarł nagle w Warszawie w wieku 56 lat, pochowany na cmentarzu w Szczecinku.
Ordery, odznaczenia i wyróżnienia.
i inne.

</doc>
<doc id="5087002" url="https://pl.wikipedia.org/wiki?curid=5087002" title="João Rodrigues (kolarz)">
João Rodrigues (kolarz)

João Pedro Lourenço Rodrigues (ur. 15 listopada 1994 w Faro) – portugalski kolarz szosowy.
W październiku 2022 został ukarany siedmioletnią dyskwalifikacją za naruszenie przepisów antydopingowych (4 lata za nieprawidłowości w paszporcie biologicznym oraz 3 za posiadanie niedozwolonych substancji) biegnącą do 14 lipca 2029, obejmującą także wykreślenie wyników osiągniętych przez Rodriguesa w okresie od 24 kwietnia 2022 do 15 lipca 2022 oraz w wyścigach Volta a Portugal 2018 i Volta a Portugal 2021.
Osiągnięcia.
Opracowano na podstawie:

</doc>
<doc id="5087003" url="https://pl.wikipedia.org/wiki?curid=5087003" title="Michał Barański">
Michał Barański

Michał Barański (ur. 8 stycznia 1984) – polski kontrabasista i gitarzysta basowy. W latach 2008, 2013 i 2014 najlepszy kontrabasista roku wg czytelników Jazz Forum. Od października 2012 asystent na Akademii Muzycznej im. Karola Szymanowskiego w Katowicach w Instytucie Jazzu w klasie kontrabasu i gitary basowej.
Laureat nagrody Grand Prix na 40. Festiwalu Jazz nad Odrą w kategorii zespołowej. W 2005 zdobył nagrodę Aniołek Jazzowy na Bielskiej Zadymce Jazzowej. Zdobył również główną nagrodę Swingujący Kruk na III Hot Jazz Spring w Częstochowie. Z zespołem Triology (Mateusz Kołakowski – fortepian, Tomasz Torres – perkusja) zajął IV Miejsce na Międzynarodowym Konkursie Zespołów Jazzowych Jazz Hoeliaart w Belgii.

</doc>
<doc id="5087004" url="https://pl.wikipedia.org/wiki?curid=5087004" title="Kościół św. Mikołaja w Sadlnie">
Kościół św. Mikołaja w Sadlnie

Kościół świętego Mikołaja w Sadlnie – rzymskokatolicki kościół parafialny należący do parafii pod tym samym wezwaniem (dekanat piotrkowski diecezji włocławskiej).
Jest to świątynia wzniesiona w latach 1855–1860. Budowla składa się z gruntownie wyremontowanego dawnego
murowanego prezbiterium oraz wybudowanego wówczas głównego korpusu świątyni. Wnętrze kościoła jest podzielone na trzy nawy, nawa główna wydzielona jest ostrołukowymi arkadami. Świątynia została wzniesiona w stylu neogotyckim. W 1989 roku zostało wykonane ankrowanie murów budowli, zostały naprawione stropy i tynki, zamontowana została nowa instalacja elektryczna. W latach 1991–1995 zostały przeprowadzone następne prace remontowe. Wymienione zostały stropy w nawach bocznych i tynki wewnętrzne do wysokości okien. Na zewnątrz zostały wymienione wszystkie tynki, została wykonana instalacja odwadniająca, zakonserwowane zostało pokrycie dachu.
Kościół posiada zespół obiektów ruchomych nie wpisanych do rejestru zabytków. Jednorodność stylowa i chronologiczna stanowi o wartości tego zespołu obiektów w stylu neogotyckim pochodzących z czasu budowy świątyni (połowa XIX wieku). Do najcenniejszych należą: ołtarz główny ozdobiony rzeźbami świętych Biskupów, antepedium ozdobione mosiężną płaskorzeźbą z wizerunkiem Ostatniej Wieczerzy, dwa ołtarze boczne ozdobione rzeźbami świętych i Jezusa Ukrzyżowanego, chrzcielnica, ambona, konfesjonał. W ścianę kruchty jest wmurowana renesansowa płyta nagrobna poświęcona zmarłemu w 1566 roku Janowi Ruszkowskiemu. Bogaty wystrój świątyni tworzy polichromia wykonana na początku ubiegłego stulecia. Tworzą ją sceny figuralne umieszczone w dekoracyjnych obramieniach i motywy ornamentalne pokrywające stropy, ściany prezbiterium, nawy i filary. Na stropie w prezbiterium jest przedstawiona Trójca Święta, natomiast w nawie Matka Boska z Dzieciątkiem w bogatym geometryczno-roślinnym obramieniu. Fasety są ozdobione medalionami obwiedzionymi akantem z popiersiami apostołów.

</doc>
<doc id="5087007" url="https://pl.wikipedia.org/wiki?curid=5087007" title="Ludność Nowej Rudy">
Ludność Nowej Rudy



</doc>
<doc id="5087017" url="https://pl.wikipedia.org/wiki?curid=5087017" title="Connor Swift">
Connor Swift

Connor Swift (ur. 30 października 1995 w Thorne) – brytyjski kolarz szosowy.
Osiągnięcia.
Opracowano na podstawie:

</doc>
<doc id="5087020" url="https://pl.wikipedia.org/wiki?curid=5087020" title="Oussama Soukhane">
Oussama Soukhane

Oussama Soukhane (; ur. 11 stycznia 1999) – marokański piłkarz, grający na pozycji obrońcy. W sezonie 2020/2021 zawodnik Rai Casablanca. 
Kariera klubowa.
Wychowanek Rai Casablanca, do pierwszego zespołu dołączył 1 grudnia 2019 roku. Zadebiutował w nim 15 stycznia 2020 roku w meczu przeciwko Ittihadowi Tanger, wygranym 1:4. 5 lutego tego samego roku zaliczył pierwszą asystę, w meczu przeciwko Olympique Khouribga, wygranym 2:1. Oussama Soukhane zaliczył asystę przy golu na 2:0. W sezonie 2019/2020 zdobył mistrzostwo kraju. Łącznie w Casablance rozegrał 14 meczów (11 ligowych) i zaliczył jedną asystę.

</doc>
<doc id="5087029" url="https://pl.wikipedia.org/wiki?curid=5087029" title="Piet Allegaert">
Piet Allegaert

Piet Allegaert (ur. 20 stycznia 1995 w Moorslede) – belgijski kolarz szosowy.
Osiągnięcia.
Opracowano na podstawie:

</doc>
<doc id="5087031" url="https://pl.wikipedia.org/wiki?curid=5087031" title="Karol Rostworowski">
Karol Rostworowski



</doc>
<doc id="5087033" url="https://pl.wikipedia.org/wiki?curid=5087033" title="Kaplica św. Jana Pawła II w Stalowej Woli">
Kaplica św. Jana Pawła II w Stalowej Woli

Kaplica świętego Jana Pawła II w Stalowej Woli – rzymskokatolicka kaplica parafialna należąca do parafii pod tym samym wezwaniem (dekanat Stalowa Wola diecezji sandomierskiej).
Świątynia została zaprojektowana jako kaplica akademicka. Znajduje się w budynku Auli im. „Solidarności” przy Wydziale Nauk Inżynieryjno-Technicznych Katolickiego Uniwersytetu Lubelskiego. Jest umieszczona w jego dolnej kondygnacji, pod amfiteatralną aulą. Z tego powodu strop świątyni wznosi się od wejścia głównego w stronę prezbiterium, zakończonego absydą wyższą od nawy doświetloną witrażami oraz niewidocznymi z nawy oknami. Funkcję ołtarza głównego pełni podświetlany stosownie do okresu liturgicznego drewniany krzyż z obrazem patrona parafii. Na ścianach bocznych znajdują się obrazy Matki Bożej Nieustającej Pomocy oraz św. Jadwigi Królowej razem z relikwiami. Marmurowy ołtarz pochodzi ze Mszy świętej odprawionej przez Jana Pawła II w Warszawie w 1999 roku. W kaplicy są umieszczone relikwie krwi papieża Polaka, przekazane przed kardynała Stanisława Dziwisza. 
Parafia została utworzona w 2009 roku, początkowo pod wezwaniem św. Jadwigi Królowej, po kanonizacji Jana Pawła II otrzymała obecną nazwę.

</doc>
<doc id="5087035" url="https://pl.wikipedia.org/wiki?curid=5087035" title="Josh Kennworthy">
Josh Kennworthy



</doc>
<doc id="5087037" url="https://pl.wikipedia.org/wiki?curid=5087037" title="Baptiste Planckaert">
Baptiste Planckaert

Baptiste Planckaert (ur. 28 września 1988 w Kortrijk) – belgijski kolarz szosowy.
Osiągnięcia.
Opracowano na podstawie:

</doc>
<doc id="5087040" url="https://pl.wikipedia.org/wiki?curid=5087040" title="Édouard Ganche">
Édouard Ganche

Édouard Ganche (ur. 13 października 1880 w Baulon, zm. 31 maja 1945 w Lyonie) – francuski muzykolog, znawca twórczości Fryderyka Chopina.
Życiorys.
Z wykształcenia był lekarzem. Studiował też muzykę w Paryżu u Imberta i Experta. Napisał książkę "Mon début dans le médecine" (wyd. Paryż 1936). Był miłośnikiem i badaczem twórczości Fryderyka Chopina. W 1911 roku założył w Paryżu Société Frédéric Chopin, którego był wieloletnim przewodniczącym. W 1927 roku odwiedził Polskę. Zgromadził jedną z największych na świecie prywatnych kolekcji dokumentów i pamiątek po Chopinie. Był redaktorem wydania dzieł kompozytora "The Oxford Original Edition of F. Chopin" (3 tomy, Londyn 1928–1932).
Został odznaczony Legią Honorową oraz Orderem Odrodzenia Polski. Był żonaty z pianistką Marthe Bouvaist.

</doc>
<doc id="5087057" url="https://pl.wikipedia.org/wiki?curid=5087057" title="Kniazieuka (rejon mohylewski)">
Kniazieuka (rejon mohylewski)

Kniazieuka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje.
Wieś Kniaziówka ekonomii mohylewskiej w drugiej połowie XVII wieku. 

</doc>
<doc id="5087059" url="https://pl.wikipedia.org/wiki?curid=5087059" title="Bernard Jancewicz">
Bernard Jancewicz

Bernard Jancewicz (ur. 15 maja 1943 we Wrocławiu, zm. 16 maja 2021 tamże) – polski fizyk teoretyczny i działacz społeczny, profesor Uniwersytetu Wrocławskiego.
Życiorys.
Według aktu urodzenia urodził się 15 maja 1943 r. we Wrocławiu, jednak prawdopodobnie urodził się w centralnej Polsce i został przez Niemców odebrany rodzicom w celu germanizacji. Do 1948 r. mieszkał w sierocińcu w Świdnicy, po czym został adoptowany przez polską rodzinę. Ukończył II Liceum Ogólnokształcące we Wrocławiu, w tym czasie był też działaczem Związku Harcerstwa Polskiego.
W młodości interesował się fotografią i brał udział w konkursach fotograficznych. Od 1961 do 1966 r. studiował na Wydziale Matematyki, Fizyki i Chemii Uniwersytetu Wrocławskiego. Od 1966 r. pracował na Uniwersytecie Wrocławskim. W 1974 r. uzyskał na podstawie pracy "Operatory położenia i ich wektory własne w relatywistycznej teorii kwantowej" napisanej pod kierunkiem Jana T. Łopuszańskiego stopień doktora, w 1992 r. habilitował się na podstawie pracy "Wielowektory i algebra Clifforda w elektrodynamice". Zawodowo był związany z Wydziałem Fizyki i Astronomii Uniwersytetu Wrocławskiego, od 1996 r. był profesorem nadzwyczajnym Uniwersytetu Wrocławskiego. Pełnił także funkcję prodziekana Wydziału Fizyki i Astronomii UWr (2002–2005), zastępcy dyrektora ds. dydaktyki w Instytucie Fizyki Teoretycznej (1993-1997) oraz kierownika Zakładu Metod Matematycznych Fizyki (1992, 2002), a ponadto należał do komisji dyscyplinarnej dla studentów (2005–2008). W 2002 r. został profesorem Uniwersytetu Wrocławskiego. W 2008 r. przeszedł na emeryturę, ale wciąż brał udział w działalności Instytutu Fizyki Teoretycznej UWr, m.in. był konsultantem przy pracach dyplomowych i prowadził zajęcia.
Specjalizował się w kwantowej teorii pola, algebrach Clifforda i zastosowaniach geometrii różniczkowej w elektrodynamice klasycznej. Był przewodniczącym Komisji Nazewnictwa Fizycznego Polskiego Towarzystwa Fizycznego (od 1995 r.), uporządkował polskie nazewnictwo fizyczne, m.in. był autorem polskiej nazwy Wielkiego Zderzacza Hadronów. Był korespondentem Oddziału Wrocławskiego czasopisma naukowego „Postępy Fizyki”. Autor podręczników akademickich "Multivectors and Clifford Algebra in Electrodynamics" (1988) i "Wielkości skierowane w elektrodynamice" (2000).
Udzielał się społecznie, m.in. od 1967 r. należał do Towarzystwa Miłośników Wrocławia i działającej w jego ramach Komisji Nazewnictwa Ulic, której był sekretarzem (1970-1983) i przewodniczącym (od 1983 do śmierci); w 1999 r. został honorowym członkiem TMW, a od 2005 r. był przewodniczącym Kapituły Odznaczeń TMW. Brał aktywny udział w działalności Uniwersyteckiego Komitetu ds. Opieki nad Grobami Osób Zasłużonych dla UWr.
Należał do zakładowej organizacji Związku Nauczycielstwa Polskiego na UWr.
W 2020 r. zyskał popularność w mediach, gdy zauważono, że sprzątał porozrzucane odpady w okolicy swojego mieszkania. Reportaż o nim przygotowała wówczas telewizja TVN. W styczniu 2021 r. został uhonorowany medalem „Zasłużony dla Wrocławia – Merito de Wratislavia”.
Kilkanaście lat przed śmiercią został wybrany najżyczliwszym wykładowcą we Wrocławiu. Głosy studentów zyskał m.in. dzięki charakteryzujących go ciepłu i wyrozumiałości, cierpliwości oraz naukowemu poczuciu humoru.
Zmarł 16 maja 2021 r. po zachorowaniu na COVID-19.

</doc>
<doc id="5087060" url="https://pl.wikipedia.org/wiki?curid=5087060" title="Piotr Zańko">
Piotr Zańko

Piotr Zańko (ur. 14 czerwca 1974 roku) – polski pedagog i wykładowca akademicki, dr hab., członek Rady Fundacji Klamra.
Życiorys.
Pochodzi z Krasnegostawu. Był perkusistą lokalnego zespołu alternatywnego Tymianek. W 2011 uzyskał stopień doktora nauk humanistycznych w dyscyplinie pedagogika, a w 2021 uzyskał habilitację. Jest wykładowcą w Zakładzie Interdyscyplinarnych Badań nad Kulturą Wydziału Pedagogicznego Uniwersytetu Warszawskiego.
Od 2016 jest również członkiem Rady Fundacji Klamra.

</doc>
<doc id="5087062" url="https://pl.wikipedia.org/wiki?curid=5087062" title="Niadaszawa 1">
Niadaszawa 1

Niadaszawa 1 (; , pol. hist. Niedaszewo) – wieś na Białorusi, w obwodzie mohylewskim, w rejonie mohylewskim, w sielsowiecie Padhorje.
W XIX w. majątek ziemski od 1873 będący własnością Kisłowskich. Posiadał on wówczas gorzelnię. Do 1917 położone było w Rosji, w guberni mohylewskiej, w powiecie czauskim. Następnie w granicach Związku Sowieckiego. Od 1991 w niepodległej Białorusi. Do 30 listopada 2016 siedziba władz sielsowietu Niadaszawa.

</doc>
<doc id="5087064" url="https://pl.wikipedia.org/wiki?curid=5087064" title="Niedaszewo">
Niedaszewo



</doc>
<doc id="5087065" url="https://pl.wikipedia.org/wiki?curid=5087065" title="Oldřich Buchar">
Oldřich Buchar

Oldřich Buchar (ur. 1 czerwca 1891 w Heřmanůvym Městecu, zm. ?) – czechosłowacki jeździec, olimpijczyk.
Uczestnik Letnich Igrzysk Olimpijskich 1924, na których wystartował w 2 konkurencjach. Na koniu "Esperanto" (nazwanym od języka o tej samej nazwie) zajął ostatnie 34. miejsce w skokach przez przeszkody, zaś zawodów drużynowych nie ukończył.
W 1910 roku ukończył Szkołę Kadetów Kawalerii w Hranicach, po czym wstąpił do armii austro-węgierskiej. Uczestniczył w walkach na froncie serbskim i włoskim podczas I wojny światowej. W latach 1918–1925 służył w wojsku czechosłowackim, po czym przeszedł na emeryturę. Wiadomo, że w 1938 roku został wcielony do służby podczas powszechnej mobilizacji. Jego dalsze losy są nieznane. 

</doc>
<doc id="5087070" url="https://pl.wikipedia.org/wiki?curid=5087070" title="Pawieł Mielnikow">
Pawieł Mielnikow

Pawieł Władimirowicz Mielnikow (ros. Павел Владимирович Мельников, ur. 8 sierpnia 1969) – rosyjski wioślarz. Brązowy medalista olimpijski z Atlanty.
Zawody w 1996 były jego pierwszymi igrzyskami olimpijskimi. Startował w ósemce i to w niej zdobył brązowy medal. W tej konkurencji był również trzeci na mistrzostwach świata w 1999. Brał udział w igrzyskach olimpijskich w 2000.

</doc>
<doc id="5087073" url="https://pl.wikipedia.org/wiki?curid=5087073" title="10202 West Washington Boulevard">
10202 West Washington Boulevard



</doc>
<doc id="5087077" url="https://pl.wikipedia.org/wiki?curid=5087077" title="Paweł Mielnikow">
Paweł Mielnikow



</doc>
<doc id="5087080" url="https://pl.wikipedia.org/wiki?curid=5087080" title="Frank Thorwarth">
Frank Thorwarth

Frank Thorwarth (ur. 22 kwietnia 1967 we Frankfurcie) - niemiecki basista thrash metalowy, znany przede wszystkim jako wieloletni basista thrash metalowego zespołu Tankard. Wraz z wokalistą Andreasem Geremią jest jedynym stałym członkiem zespołu.

</doc>
<doc id="5087081" url="https://pl.wikipedia.org/wiki?curid=5087081" title="Siergiej Matwiejew">
Siergiej Matwiejew

Siergiej Jurjewicz Matwiejew (ros. Серге́й Юрьевич Матвеев, ur. 8 września 1972) – rosyjski wioślarz. Brązowy medalista olimpijski z Atlanty.
Zawody w 1996 były jego pierwszymi igrzyskami olimpijskimi. Startował w ósemce i to w niej zdobył brązowy medal. W tej konkurencji był również trzeci na mistrzostwach świata w 1999. Brał udział w igrzyskach olimpijskich w 2000 i 2004.

</doc>
<doc id="5087088" url="https://pl.wikipedia.org/wiki?curid=5087088" title="Posener evangelische Chorgesangverband">
Posener evangelische Chorgesangverband

Posener evangelische Chorgesangverband – niemieckie, ewangelickie zrzeszenie chóralne z siedzibą w Poznaniu, działające w latach 1887–1913.
Zrzeszenie obejmowało swoim zasięgiem ówczesne zaborcze pruskie rejencje: Poznańską i Bydgoską. Na terenie Prowincji Poznańskiej obejmowało 78 parafii, jednak chóry posiadało jedynie około 30% z nich (mieszane, kobiece i dziecięce). Ich liczebność była znacznie zróżnicowana. Co roku organizowano zjazdy śpiewacze, w tym w Poznaniu odbyły się one w latach: 1887, 1901 oraz 1905. Chóry zrzeszone w organizacji koncertowały w kościołach, z reguły wykonując utwory kompozytorów niemieckich.

</doc>
<doc id="5087090" url="https://pl.wikipedia.org/wiki?curid=5087090" title="Wydarzenie Ch'ing-yang">
Wydarzenie Ch'ing-yang

Wydarzenie Ch'ing-yang (również Zdarzenie Ch'ing-yang, Chíing-yang, Chi-ing-yang lub Deszcz meteorytów Ch'ing-yang, , ) – przypuszczalny deszcz meteorytów lub wybuch obiektu pozaziemskiego (np. meteoru) w atmosferze ziemskiej, który miał mieć miejsce w marcu bądź kwietniu 1490 roku nad chińskim miastem Qingyang () w prowincji Shaanxi (dzisiaj obszar ten znajduje się w prowincji Gansu). 
Deszcz meteorytów.
Co najmniej trzy zachowane chińskie kroniki historyczne opisują to zdarzenie jako deszcz kamieni – a w jednym z nich można dosłownie przeczytać: "„kamienie spadały jak deszcz”". Jedna z kronik opisująca to wydarzenie, pochodzi z oficjalnej historii dynastii Ming, pozostałe zapisy, które również opisują to samo zjawisko, są ogólnie uważane za wiarygodne. Przypadek ten, który według zapisów miał doprowadzić do śmierci ponad 10 000 osób, jeśli był deszczem meteorytów, mógł być wynikiem rozpadu asteroidy na skutek w wejścia w ziemską atmosferę. Ze względu na brak szczegółowych informacji i ocalałych meteorytów lub innych fizycznych dowodów, badacze nie byli w stanie ostatecznie określić dokładnego charakteru tego dramatycznego incydentu.
Przypadkowa kometa.
W tym samym roku azjatyccy astronomowie przypadkowo odkryli kometę C/1490 Y1, obecnie uważaną za możliwego protoplastę roju meteorów Kwadrantydy. Sugerowano również związek z asteroidą (196256) 2003 EH1.

</doc>
<doc id="5087091" url="https://pl.wikipedia.org/wiki?curid=5087091" title="Gorban (gmina)">
Gorban (gmina)

Gorban – gmina w Rumunii, w okręgu Jassy. Obejmuje miejscowości Gorban, Gura Bohotin, Podu Hagiului, Scoposeni i Zberoaia. W 2011 roku liczyła 2879 mieszkańców.

</doc>
<doc id="5087092" url="https://pl.wikipedia.org/wiki?curid=5087092" title="Sejm nadzwyczajny 1688/1689">
Sejm nadzwyczajny 1688/1689

Sejm nadzwyczajny 1688/1689 – został zwołany 1 października 1688 roku do Warszawy. Powtórny uniwersał został wydany 8 maja 1672 roku.
Sejmiki przedsejmowe w województwach odbyły się 5 listopada 1688 roku. 
Marszałkiem sejmu obrano Stanisława Szczukę, referendarza koronnego. Obrady sejmu trwały od 17 listopada 1688 do 1 kwietnia 1689 roku. 
Sejm został zerwany przez Stanisława Szołkowskiego. 10 czerwca 1689 roku wydano uniwersał na sejmiki relacyjne.

</doc>
<doc id="5087093" url="https://pl.wikipedia.org/wiki?curid=5087093" title="Gorban">
Gorban

Gorban – wieś w Rumunii, w okręgu Jassy, w gminie Gorban. W 2011 roku liczyła 772 mieszkańców.

</doc>
<doc id="5087095" url="https://pl.wikipedia.org/wiki?curid=5087095" title="Gura Bohotin">
Gura Bohotin

Gura Bohotin – wieś w Rumunii, w okręgu Jassy, w gminie Gorban. W 2011 roku liczyła 454 mieszkańców.

</doc>
<doc id="5087097" url="https://pl.wikipedia.org/wiki?curid=5087097" title="Podu Hagiului">
Podu Hagiului

Podu Hagiului – wieś w Rumunii, w okręgu Jassy, w gminie Gorban. W 2011 roku liczyła 612 mieszkańców.

</doc>
<doc id="5087098" url="https://pl.wikipedia.org/wiki?curid=5087098" title="Deseret (Księga Mormona)">
Deseret (Księga Mormona)

Deseret (deseret 𐐔𐐇𐐝𐐀𐐡𐐇𐐓) – w wierzeniach ruchu świętych w dniach ostatnich (mormonów) jeredyckie słowo mające oznaczać pszczołę miodną. Pojawia się we wchodzącej w skład Księgi Mormona Księdze Etera. Łączone z pszczelim ulem, z czasem zostało przezeń przyćmione jako symbol. Zajmuje poczesne miejsce w mormońskiej kulturze i historii, w której łączone jest z harmonią i pracowitością. Utrwalone w nazwach instytucji związanych z Kościołem Jezusa Chrystusa Świętych w Dniach Ostatnich. Występuje również w nazwie stworzonego na zlecenie tej wspólnoty religijnej alfabetu.
Wymowa.
Wymowa tego słowa wzbudzała pewne zainteresowanie mormońskich badaczy. Widoczna poniżej wszechobecność tego terminu w Utah przyczyniła się do wykształcenia się utrwalonego wzorca jego wymowy i odstępstwa od niego mogą budzić zdziwienie. Został on zresztą ujęty w przewodniku po wymowie, dołączanym do każdego egzemplarza anglojęzycznej wersji Księgi Mormona od 1981. Źródła wskazują niemniej na znaczną różnicę między wymową preferowaną i powszechną współcześnie a tą z wczesnego okresu kolonizacji terytorium. Pierwotna wymowa, zwłaszcza ta stosowana przez Josepha Smitha, ma pewne znaczenie w badaniach nazw własnych występujących w Księdze Mormona, choć, na gruncie mormońskiej teologii, nie jest w nich czynnikiem decydującym. Do ustalenia wymowy używanej przez Smitha wykorzystuje się między innymi wydanie Księgi Mormona w alfabecie deseret z 1869.
Istnieją wszelako relacje ludzi posługujących w procesie nazywanym przez świętych w dniach ostatnich tłumaczeniem Księgi Mormona, które rzucają światło na to, jak Smith pierwotnie radził sobie z nieznanymi słowami. Hugh Nibley, powołując się na relacje skrybów Smitha, stwierdził, że "nigdy nie wymawiał on takich słów, zawsze poprzestając na ich przeliterowaniu". Ściśle na gruncie mormońskiej teologii nie próbuje się dociekać pierwotnej, jeredyckiej wymowy tegoż słowa, podobnie jak nie prowadzi się takowych rozważań wobec słów i nazw nefickich.
Również na gruncie mormońskiej teologii zauważa się inherentną problematyczność wymowy nazw i imion przynależnych do tej mormońskiej świętej księgi. Ma to wynikać z tego, że żadne z nich nie zostało przekazane Josephowi Smithowi ustnie, z wyjątkiem może imienia Moroniego, który wszak przedstawił się Smithowi w wizji. Z doktrynalnego punktu widzenia sposób w jaki bohaterowie Księgi Mormona wypowiadali te słowa pozostał nieznany pierwszemu mormońskiemu przywódcy.
W Księdze Mormona.
Na kartach Księgi Mormona pojawia się w wersie trzecim drugiego rozdziału Księgi Etera, w kontekście przygotowań do jeredyckiej podróży do ziemi obiecanej. Przez badaczy związanych z Kościołem Jezusa Chrystusa Świętych w Dniach Ostatnich jego etymologia wywodzona jest z języka egipskiego bądź też wiązana z językiem prasemickim. W ściśle teologicznym kontekście zaznacza się, iż nie jest pewne, czy słowo to ma ściśle jeredyckie pochodzenie, czy jego przekazane brzmienie jest produktem redakcji piszących w reformowanym egipskim Nefitów. Podkreśla się także jego niepewny związek z językiem adamowym, przewijającym się na marginesie mormońskiej teologii prajęzykiem. Również na gruncie mormońskiej teologii podkreśla się jego szczególne znaczenie badawcze – jako jednego z nielicznych jeredyckich słów przechowanych w obecnym zapisie Księgi Mormona.
Deseret a symbolika ula.
Niektórzy mormońscy uczeni łączą pszczeli ul ze słowem deseret, powołując się przy tym na zapisy przechowane kolejno w osiemnastym wersecie siedemnastego rozdziału 2. Księgi Nefiego oraz w osiemnastym wersecie siódmego rozdziału starotestamentalnej Księgi Izajasza. Połączenie to jednak wykształciło się stopniowo, zasadniczo dopiero po przybyciu świętych w dniach ostatnich do doliny Wielkiego Jeziora Słonego. W pierwotnym zamyśle ul miał był jednym ze sposobów na przypomnienie mieszkańcom Utah o pradawnej jeredyckiej cywilizacji w Ameryce Północnej. Z czasem wszakże uzyskał szerszą, także niepołączoną z Kościołem akceptację jako symbol. Deseret natomiast został w dużej mierze relegowany do użytku religijnego.
W mormońskiej historii i kulturze.
Niezależnie od otaczających je spekulacji etymologicznych i teologicznych zajmuje poczesne miejsce w mormońskiej kulturze i historii. Terytorium zasiedlone przez mormońskich pionierów na środkowym zachodzie Stanów Zjednoczonych, obejmujące między innymi obszar obecnych stanów Utah oraz Nevada, nazwano pierwotnie stanem Deseret. Pszczoła miodna znajduje się na pieczęci stanowej Utah i jako oficjalny symbol stanowy ma bardzo szerokie zastosowanie. Gości na fladze Utah, na znakach na stanowych autostradach czy na samochodach policyjnych. Jest również częstym elementem dekoracyjnym w architekturze tego stanu, pojawia się w mormońskich świątyniach oraz domach spotkań. Znalazła swoje miejsce w sztuce ludowej związanej z tą wspólnotą religijną, używana bywa jako element zdobiący meble w mormońskich społecznościach. Dom w Salt Lake City należący do Brighama Younga, drugiego mormońskiego przywódcy, również nawiązuje swą nazwą do tego samego zwierzęcia. Wczesne mormońskie szkoły niedzielne funkcjonowały jako część systemu nazywanego Deseret Sunday School Union. Jedna z istotnych części kościelnego programu pomocy społecznej określana jest mianem Deseret Industries. Deseret i, co za tym idzie, pszczoła miodna są istotnymi symbolami panującej wśród mormonów harmonii oraz porządku, ich przedsiębiorczości, pracowitości a także tradycji pracy wspólnotowej. Sam zaś termin, być może dzięki wzmiance o "rojach pszczół" we wspomnianym wyżej wersecie z Księgi Etera, ma również konotacje ze społecznością ludzką. W tym sensie wspomina o nim mormoński hymn "W naszym pięknym Deseret" pióra Elizy R. Snow z muzyką George'a F. Roota. Ów społeczny aspekt szczególnie silnie wybrzmiewał w symbolicznym użyciu tak Deseret jak i pszczoły w latach 50. XIX wieku. W kazaniach głoszonych przez przywódców w tym okresie za pośrednictwem aluzji do Deseret opisywano Boże społeczeństwo, o którego budowę starali się święci w dniach ostatnich.
Deseret, alfabet opracowany na zlecenie Brighama Younga, intensywnie promowany przez mormońskich przywódców na początku drugiej połowy XIX stulecia, również zawdzięcza swą nazwę omawianemu słowu z Księgi Mormona. Dwie darmowe czcionki do jego zapisu, dostępne do darmowego pobrania w Internecie, kolejno DeseretBee i HoneyBee, podobnie doń nawiązują. Między 1882 a 1894 w Salt Lake City funkcjonował Deseret Hospital. W 1862 utworzono także hrabstwo Deseret, tereny którego obecnie wchodzą odpowiednio w skład hrabstw Box Elder oraz Tooele na północnym zachodzie Utah. Do Deseret w nazwie nawiązywały również takie instytucje i organizacje jak Deseret Dramatic Association, Deseret Livestock Company, Deseret Museum czy Deseret Music and Dramatic Association. Między 1876 a 1935 w Salt Lake City ukazywało się pismo "Bikuben", skierowane do duńskojęzycznej społeczności zamieszkującej w Utah. Nazwa periodyku nawiązywała do pszczelego ula. W końcowym okresie jego istnienia właścicielem gazety był Kościół. 
Wykorzystanie słowa deseret w nazewnictwie typowym dla świętych w dniach ostatnich wykracza poza Stany Zjednoczone. Emmanuel A. Kissi, jeden z wczesnych nawróconych na mormonizm w Ghanie założył w stołecznej Akrze Deseret Hospital.
Występuje też w źródłach również wariant imię żeńskie inspirowane tym słowem, mianowicie Desereta. Wspomina się je szczególnie w kontekście typowej dla Utah tendencji do nadawania dzieciom oryginalnych imion. Don Norton, wykładowca języka angielskiego na Uniwersytecie Brighama Younga, określił tę tradycję jako zjawisko typowo mormońskie.

</doc>
<doc id="5087099" url="https://pl.wikipedia.org/wiki?curid=5087099" title="Scoposeni (gmina Gobran)">
Scoposeni (gmina Gobran)

Scoposeni – wieś w Rumunii, w okręgu Jassy, w gminie Gorban. W 2011 roku liczyła 706 mieszkańców.

</doc>
<doc id="5087101" url="https://pl.wikipedia.org/wiki?curid=5087101" title="Bras d’Or">
Bras d’Or



</doc>
<doc id="5087104" url="https://pl.wikipedia.org/wiki?curid=5087104" title="Violet Gibson">
Violet Gibson

Violet Albina Gibson (ur. 31 sierpnia 1876 w Dublinie, zm. 2 maja 1956 w Northampton) – Anglo-Irlandka, która usiłowała przeprowadzić zamach na Benita Mussoliniego.
Dzieciństwo i młodość.
Urodziła się w bardzo zamożnej rodzinie. Jej rodzice mieli wiele posiadłości w Dublinie oraz w innych miejscach w Irlandii. Była córką anglo-irlandzkiego arystokraty, barona Ashbourne’a, kanclerza Irlandii Edwarda Gibsona. W tamtych czasach była to jedna z najwyższych pozycji w państwie. Jej matka, Frances Maria Adelaide Colles, była naukowcem w Stowarzyszeniu Chrześcijańskiej Nauki.
Violet w młodości odwiedziła dwór królowej Wiktorii jako debiutantka co było dużym wyróżnieniem dla dziewczyny z Irlandii. Violet była rozpoznawana przez elitę swojego państwa.
Violet Gibson była awanturnicza i czasami nawet agresywna. Jej siostra Constance Gibson twierdziła, że jej niepoprawne zachowanie nasiliło się po śmierci ukochanego brata. Straciła towarzysza zabaw, osobę, która zawsze ją wspierała. Po tym wydarzeniu u dziewczynki zaczęły przejawiać się napady agresji i coraz częstsze myśli samobójcze. Pojawiały się momenty, gdy nad tym nie panowała. Gdy Gibson była nastolatką, rzuciła się na swoją służąca, a kilka lat później zaatakowała kobietę na ulicy. Jednak mimo tych wad rodzina i osoby ją znające opisywały Violet jako osobę wyjątkowo inteligentną, wartościową i o artystycznej duszy.
Zamach na Mussoliniego.
W środę 7 kwietnia 1926 Violet Gibson postrzeliła włoskiego faszystowskiego przywódcę Benito Mussoliniego, gdy spacerował wśród tłumu na Piazza del Campidoglio w Rzymie. Tamtego dnia Gibson dokładnie posprzątała swój pokój w klasztorze, w którym mieszkała, i wcześnie opuściła budynek uzbrojona w kamień, którym chciała wybić szybę w samochodzie Duce i zawinięty w kawałek czarnej szmatki rewolwer MAS Mle 1892.
Około 11.00, gdy Mussolini wyszedł z kongresu, natychmiast został otoczony przez tłum zwolenników. Gdy Duce przystaną w niewielkiej odległości, Violet wystąpiła z tłumu i strzeliła w jego kierunku. W tym samym momencie wódz odchylił głowę i kula tylko drasnęła jego nos. Kobieta, próbowała oddać drugi strzała, ale rewolwer zaciął się. Mussolini natychmiast został otoczony przez grupę policji i wyprowadzony z placu, Violet natomiast znalazła się w środku tłumu zwolenników przywódcy. Dzięki szybkiej interwenci policji nie doszło do linczu a Gipson została zawieziona do rzymskiego więzienia dla kobiet, Regina Coeli.
Życie po zamachu.
Dzień po zamachu na Mussoliniego historia zamachu znalazła się na pierwszych stronach wszystkich włoskich gazet.
Gibson została uznana za niepoczytalną i chorą psychicznie. Podczas pierwszego przesłuchania, które odbyło się w czwartek, powiedziała jedynie, skąd pochodzi, a na widok rewolweru mówiła, że nic nie wie o zamachu. Podpisała następujące oświadczenie: "Nie zdaję sobie sprawy z tego, że strzeliłam z rewolweru do Mussoliniego. Dwa razy w swoim życiu trafiłam do szpitala psychiatrycznego. Próbowałam też popełnić samobójstwo. Jestem szalona. Jako osoba szalona nie mogę odpowiedzieć na wasze pytania. To, że zostanę uznana za szaloną, będzie lepsze dla wszystkich". Dokument stał się podstawą do powrotu Gibson do szpitala psychiatrycznego. W dniu 31 października 1926 Violet została zwolniona z placówki w Rzymie. W maju 1927 Gibson została wsadzona do pociągu jadącego do Londynu, a następnie została przekazana do szpitala St.Andrew’s znajdującego się 100 km od Londynu, gdzie spędziła resztę życia
Zmarła 2 maja 1956, mając 79 lat. Skromny nagrobek Gibson znajduje się w Northampton.

</doc>
<doc id="5087106" url="https://pl.wikipedia.org/wiki?curid=5087106" title="Bras d'Or Lake">
Bras d'Or Lake



</doc>
<doc id="5087107" url="https://pl.wikipedia.org/wiki?curid=5087107" title="Szajtorówka">
Szajtorówka

Szajtorówka – dawna wieś. Tereny na których leżała znajdują się obecnie na Białorusi, w obwodzie witebskim, w rejonie głębockim, w sielsowiecie Obrub.
Dawniej używana nazwa – Szajtorowszczyzna.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 67 osób, 1 była wyznania rzymskokatolickiego, 66 prawosławnego. Jednocześnie 1 mieszkaniec zadeklarował polską a 66 białoruską przynależność narodową. Było tu 10 budynków mieszkalnych. W 1931 w 11 domach zamieszkiwało 67 osób.
Wierni należeli do parafii rzymskokatolickiej w Udziale i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5087108" url="https://pl.wikipedia.org/wiki?curid=5087108" title="Obiekt (Śniadanie w futrze)">
Obiekt (Śniadanie w futrze)

Obiekt (Śniadanie w futrze) (fr. "Object" ("Le Déjeuner en fourrure")) – rzeźba Meret Oppenheim składająca się z filiżanki, spodka i łyżeczki pokrytych futrem. Przechowywana jest w Museum of Modern Art w Nowym Jorku.
Powstanie "Obiektu" wiąże się z epizodem z 1936 r., kiedy to w Paryżu Oppenheim spotkała się z Pablem Picassem i Dorą Maar. Nosiła wtedy zaprojektowaną przez siebie metalową bransoletkę pokrytą futrem. W czasie rozmowy Picasso stwierdził, że wszystko można pokryć futrem, nawet meble i drzwi. Oppenheim zapytała, czy dotyczy to również filiżanki i spodka.
Rozmowa zainspirowała ją do stworzenia nietypowej rzeźby na Światową Wystawę Surrealizmu w galerii Cahier d'Art, którą zorganizowała grupa artystów w 1936 r. w Paryżu. Artystka zakupiła w domu towarowym kilka zwykłych przedmiotów i pokryła je skórą chińskiej gazeli, umiejętnie łącząc obydwa materiały i eksponując odpowiednio ciemne i jasne odcienie futra. W latach trzydziestych XX wieku surrealiści, z którymi była związana Oppenheim, często wykonywali dziwne i niepokojące przedmioty, których powstanie miało wiązać się z irracjonalnymi procesami psychicznymi – snami, halucynacjami, podświadomością. "Śniadanie w futrze" wpisuje się w ten nurt działań.
Oppenheim nazwała swoją pracę "Obiekt". Drugi, bardziej znany tytuł – "Śniadanie w futrze", został nadany przez André Bretona. Miał wywoływać skojarzenia z głośnym "Śniadaniem na trawie" Maneta oraz skandalizującą powieścią "Wenus w futrze" Leopolda von Sacher-Masocha.
Praca została zauważona przez dyrektora Museum of Modern Art, Alfreda H. Barra i zakupiona do zbiorów muzeum za 50 dolarów. Była to pierwsza praca wykonana przez kobietę, którą nabyło to muzeum. Dzisiaj bywa określana jako dzieło ikoniczne, jeden z najbardziej znanych przedmiotów surrealistycznych.
Interpretacja.
Oppenheim zestawiła w swojej pracy materiały będące niejako przeciwieństwem, filiżanka i łyżeczka służą do wkładania do ust, jednak myśl o futrze w ustach wywołuje odruch obrzydzenia. Dzieło wywołuje napięcie i przeciwstawne uczucia u oglądającego go widza. Było interpretowane jako przedmiot o wymowie erotycznej, a taki odbiór był jeszcze wzmacniany tytułem nadanym przez Bretona. Jednak sama Meret Oppenheim twierdziła, że jej dzieło nie ma żadnych podtekstów, powstało w wyniku kawiarnianej rozmowy, i że artystka chciała po prostu ze zwykłej rzeczy stworzyć coś dziwnego.

</doc>
<doc id="5087115" url="https://pl.wikipedia.org/wiki?curid=5087115" title="Sobór Okowieckiej Ikony Matki Bożej w Rżewie">
Sobór Okowieckiej Ikony Matki Bożej w Rżewie

Sobór Okowieckiej Ikony Matki Bożej (ros. "Собор Оковецко-Ржевской иконы Божией Матери") lub w skrócie sobór Okowiecki (ros. "Око́вецкий собо́р") – klasycystyczny sobór w rosyjskim mieście Rżew, w obwodzie twerskim. Od 2011 siedziba eparchii rżewskiej.
Historia.
W XVII wieku w tym miejscu wzniesiono drewnianą cerkiew św. Jana Chrzciciela. Obecną świątynię wzniesiono w latach 1818-1832, w 1842 roku ukończono budowę dzwonnicy. W czasach sowieckich budynek zdesakralizowano, w cerkwi znajdował się magazyn i muzeum. Funkcje sakralne odzyskała w latach 90. XX wieku. W 2011 roku powołano eparchię rżewską, a sobór stał się jej siedzibą.

</doc>
<doc id="5087116" url="https://pl.wikipedia.org/wiki?curid=5087116" title="Spanish Harbour">
Spanish Harbour



</doc>
<doc id="5087122" url="https://pl.wikipedia.org/wiki?curid=5087122" title="Gospodarka socjalistyczna">
Gospodarka socjalistyczna



</doc>
<doc id="5087126" url="https://pl.wikipedia.org/wiki?curid=5087126" title="Izrael Szochat">
Izrael Szochat

Izrael Szochat (hebr. ישראל שוחט;1886-1962) był założycielem i kluczową postacią w Bar-Giora i Ha-szomer, dwóch prekursorów Sił Obronnych Izraela.
Biografia.
Rosja i Niemcy.
Izrael Szochat urodził się w 1886 r. w Łyskowie, w guberni grodzieńskiej Cesarstwa Rosyjskiego (dzisiejsza Białoruś, kilka kilometrów na zachód od Różany). Jako dziecko miał korepetytorów języka hebrajskiego i rosyjskiego. Był członkiem założycielem Poalej Syjon w Grodnie i utworzył żydowską ligę samoobrony w 1903 roku po pogromie w Kiszyniowie. Wyjechał do Niemiec, aby studiować agronomię, ale po zaledwie trzech miesiącach porzucił studia i wyjechał do Palestyny.
Palestyna.
W 1904 roku Izrael Szochat i jego brat Eliezer Szochat wyemigrowali do Palestyny. Pracowali jako pracownicy polowi na polach i sadach Petach Tikwa. Przeniósł się do Riszon le-Cijjon, aby pracować w winnicy. Duży wpływ na niego wywarł Michael Halperin, żydowski wizjoner, który chciał stworzyć plemię żydowskich Beduinów i armię hebrajską. W Riszon le-Cijjon poznał Aleksandra Zaïda i podzielił się z nim swoimi radykalnymi socjalistycznymi ideami. Zaid przyjął je entuzjastycznie i oświadczył: „Jestem z wami, na całe życie lub śmierć, zacznijmy od teraz!”. W Riszon le-Cijjon przeszedł pierwszy atak malarii, która miała go nękać do końca życia.
Izrael Szochat przeniósł się do Jerozolimy, aby przekonać przywódców jesziw do przyłączenia się do wysiłków na rzecz stworzenia narodowej siły roboczej. Jego próby zawiodły. Aby się utrzymać, czyścił buty pod Bramą Jafy. W wyniku astmy został zmuszony do rezygnacji z pracy fizycznej i pracował jako asystent Izraela Belkinda. Zainteresował się Czerkiesami mieszkającymi w Palestynie, jako przykładem tego, jak niewielka mniejszość może zachować swoją tożsamość i dumę w często wrogim środowisku. Kluczem dla Szochata było to, że uprawiali swoją ziemię i chronili ją własnymi rękami.
Szochat był naturalnym konspiratorem i do 1906 roku utworzył podziemną grupę z około 25 zwolennikami, głównie w Dolnej Galilei. Kiedyś obserwował nowo przybyłych schodzących z łodzi w Jaffie w poszukiwaniu nowych rekrutów. Tam wypatrzył 20-letniego Davida Ben Guriona, którego zaprosił na konferencję założycielską tamtejszego oddziału Poalej Syjon – „Żydowskiej Socjaldemokratycznej Partii Robotniczej na Ziemi Izraela” – w październiku 1906 roku. W konferencji uczestniczyła również jedyna inna grupa marksistowska z siedzibą w Jaffie, Rostowianie, grupa 30 młodych mężczyzn z Rostowa, którzy poświęcili się stworzeniu jednego arabsko-żydowskiego proletariatu. Korzystając ze swoich zwolenników, Szochat zaaranżował wybór Ben Guriona na przewodniczącego, który wywarł wrażenie, nalegając, aby obrady odbywały się w języku hebrajskim. Ze względów praktycznych dyskusje odbywały się w języku rosyjskim i jidysz. Szochat sfałszował również tajne głosowanie, tak że on i Ben Gurion byli członkami 10-osobowego komitetu, któremu powierzono odpowiedzialność za napisanie manifestu. Powstały w ten sposób "program Ramleha" został przyjęty na drugim spotkaniu 15 delegatów, które odbyło się w styczniu następnego roku. Program w języku hebrajskim miał wiele podobieństw do Manifestu Komunistycznego, ale zawierał: „partia dąży do politycznej niezależności narodu żydowskiego w tym kraju”. Nakazywał również, że wszystkie działania partyjne powinny być prowadzone w języku hebrajskim i że powinna istnieć segregacja gospodarki żydowskiej i arabskiej. to znaczy Żydowskie przedsiębiorstwa nie powinny zatrudniać Arabów. Szochat i Ben Gurion nadal blisko ze sobą współpracowali przez krótki czas, zanim Ben Gurion powrócił do swojego życia jako pionier. W tamtym czasie był mniej wojowniczy niż Szochat, a zwłaszcza nie czuł się komfortowo z doniesieniami o bandytach Szochata wywłaszczających fundusze w Jerozolimie.
Przybycie Icchaka Ben-Cwi w kwietniu 1907 r. zmieniło wszystko. W maju odbyła się nowa konferencja, na której Ben Cwi i Rostowian zostali wybrani do Komitetu Centralnego; cała polityka Ben Guriona – hebrajski ponad jidysz, segregacja gospodarek żydowskich i arabskich – została obalona; Szochat i Ben-Cwi zostali wybrani na delegatów na Światowego Kongresu Syjonistycznego, który odbył się tego roku w Hadze. Po powrocie utworzyli Bar-Giora – tajną organizację paramilitarną zaangażowaną w walkę zbrojną. Pierwsza dziewięcioosobowa grupa spotkała się 27 września 1907 roku w pokoju Ben Cwi’ego w Jaffie. Przysięgli zachować tajemnicę – pod groźbą śmierci – i przyrzekli bezwzględną wierność swojemu przywódcy, Izraelowi Szochatowi. Jej motto brzmiało: „Judea upadła we krwi i ogniu, Judea znów powstanie we krwi i ogniu”. Wizją Szochata było stworzenie hebrajskiej siły militarnej, która mogłaby poprowadzić zbrojne powstanie i stworzyć państwo żydowskie. Wewnętrzny krąg dziewięciu miał stworzyć podległe organizacje, którymi można było manipulować w kierunku ostatecznego celu. Miały powstać dwie sfery: strażnicy dla istniejących kolonii oraz pasterze, którzy przeprowadzą szczegółowe badania terenu. Założyli nowe kolonie graniczne wzorowane na czerkieskich wioskach, gdzie mieszkańcy połączyliby szkolenie wojskowe z rolnictwem.
W maju 1908 roku ożenił się z Manją Wilbuszewicz i we wrześniu poprowadzili jego 20-osobową grupę do Sejery, gdzie przejęli prowadzenie farmy szkoleniowej. Ich pierwszym działaniem była inżynieria zwalniania czerkieskiego nocnego stróża. Doprowadziło to do kilku miesięcy nocnych ostrzałów wymierzonych w gospodarstwo i Moszaw. Bar Giora zorganizował nocną ochronę i uzbrojenie robotników rolnych. Następnego lata na tajnym spotkaniu w Kefar Tawor Bar Giora przemienił się w Ha-Szomer, którego głównym celem było zapewnienie bezpieczeństwa, a także założenie odległych kolonii. Szochat pozostał absolutnym liderem. Ha-Szomer nigdy nie miał więcej niż stu członków. Jego uruchomienie zbiegło się w czasie z upadkiem drugiej aliji, kiedy więcej Żydów wyjechało niż przybyło. Przekonani, że przyszła droga do niezależnego państwa żydowskiego wiedzie przez rewolucję Młodych Turków i co rozumiał jako obietnicę statusu wspólnoty autonomicznej, Izrael i Manja przenieśli się do Stambułu, gdzie Szochat zapisał się na uniwersytet, aby studiować prawo. Podczas wojny bałkańskiej w 1913 r. zwrócił się do przywódców osmańskich z propozycją powołania żydowskiej jednostki kawalerii, twierdząc, że ma już pięćdziesięciu ochotników. Wojna skończyła się, zanim jego plany mogły zostać zrealizowane.
Polityka i żydowska samoobrona.
Wraz z Israelem Giladim, Aleksandrem Zaidem i Mendlem Portugali przekonał niektórych żydowskich rolników, aby pozwolili im pomóc w ochronie pól. To był skromny początek.
Szochat reprezentował Poalej Syjon na Kongresie Syjonistycznym w 1907 roku, który odbył się w Hadze w Holandii. Był pierwszym przedstawicielem swojej partii z Palestyny. Nie był w stanie przedstawić swojego pomysłu zgromadzeniu i w prywatnej rozmowie Menachemem Usyszkinem, który powiedział Izraelowi, że jest o wiele za młody, aby odnieść sukces w obronie narodowej. Icchak Ben-Cwi, przedstawiciel Ukrainy, był otwarty i razem wrócili do Palestyny, pracując po drodze.
Organizacje paramilitarne.
W 1907 roku Izrael Szochat był jedną z 10 osób, które w mieszkaniu Icchaka Ben Cvi’ego w Jaffie założyły tajną organizację Bar-Giora, która starała się stworzyć uzbrojone siły żydowskie. Swoją nazwę zawdzięcza jednemu z czołowych żydowskich buntowników pierwszej wojny żydowsko-rzymskiej. Manja Wilbuszewicz, liderka i założycielka kolektywu w Sejera, przekonała Szochat do przyłączenia się do tamtejszej osady rolniczej. Zgodził się, stając się drugim przywódcą społeczności, w której wyszkolił żydowskich strażników. W maju 1908 roku Izrael i Manja pobrali się. W następnym roku Izrael i Manja Szochat byli jednymi z czołowych założycieli Ha-Szomer (heb. "Strażnik"), przedsięwzięcia bardziej ambitnego niż Bar-Giora, pierwszej próby zorganizowanej obrony dla wszystkich społeczności żydowskich w Palestynie.
I wojna światowa: deportacja.
W 1914 roku Imperium Osmańskie przystąpiło do I wojny światowej. Władze tureckie patrzyły na Żydów w Palestynie z dużą dozą nieufności, zwłaszcza na obywateli rosyjskich, takich jak Szochatowie, którzy po tym, jak zostali złapani na ukrywniu broni dla organizacji Ha-Szomer, zostali deportowani do anatolijskiego miasta Bursa w Turcji. Podczas gdy ich pierworodny syn, Gideon („Geda”), urodził się w Palestynie w pierwszych latach ich małżeństwa, ich córka Anna urodziła się w Anatolii w 1916 roku.
Polityka, batalion pracy i Hagana.
Rodzina Szochatów wróciła do Palestyny w okolicach święta Pesach 1919 roku, po wzięciu udziału w zjeździe Poalej Syjon w Sztokholmie. Obaje dołączyli do Achdut ha-Awoda, partii robotniczej kierowanej przez Dawida Ben-Guriona. Początkowo Izrael Szochat uprawiał ziemię w Kefar Giladi, ale wkrótce zaangażował się w założenie słynnego Batalionu Pracy Gdud ha-Awoda i organizację obrony Galilei. W 1920 roku Ahdut HaAvoda zdecydowała zastąpić istniejące bojówki Ha-Szomeru nową organizacją, Hagana, utworzoną jako paramilitarne ramię Histadrut. Podczas zamieszek w 1921 roku Izrael Szochat brał czynny udział w obronie Tel Awiwu i Jaffy. W tym samym roku jego żona wyjechała do Stanów Zjednoczonych z misją zbierania pieniędzy dla Histadrut i raczej z własnej inicjatywy dla Hagany. Ze względu na opozycję polityczną w społeczności żydowskiej udało jej się zebrać tylko kilka tysięcy dolarów, które wysłała do czekającego w Wiedniu Izraela Szochata, który nadzorował zakup i wysyłkę broni do administrowanej przez Brytyjczyków Palestyny.
W latach 1921–1926 Izrael Szochat był członkiem Żydowskiej Rady Narodowej. Odegrał także kluczową rolę w tworzeniu Hapoel. W latach 30. po długim konflikcie z Histadrut wycofał się z życia politycznego.
Śmierć.
Izrael Szochat zmarł w 1962 roku i wraz z żoną został pochowany w Kefar Giladi.
Rodzina.
Izrael i Manja mieli razem syna Gideona (Geda) i córkę Anę.

</doc>
<doc id="5087127" url="https://pl.wikipedia.org/wiki?curid=5087127" title="Internacia Esperanto-Sumoo">
Internacia Esperanto-Sumoo

Internacia Esperanto-Sumoo (dosłownie: "Międzynarodowe Esperanckie Sumo") – rodzaj konkursu czytelniczego dotyczącego książek esperanckich. Konkurs odbywa się sześć razy w roku, w miesiącach nieparzystych, w czasie kiedy w Japonii rozgrywane są turnieje sumo. Celem konkursu jest zwiększenie umiejętności językowych esperantystów oraz wyrobienie w nich nawyku czytania esperanckich książek.
Historia.
Internacia Esperanto-"Sumoo" zapoczątkował Yasuo Hori z Japonii we wrześniu 2009. Na początku konkurs zorganizowany był na próbę tylko dla Japończyków, ale gdy zauważono, że może być on użyteczny dla wszystkich esperantystów, już w marcu 2010 stał się międzynarodowy. Następnie organizowany był corocznie, sześć razy każdego roku, z wyjątkiem marca 2011, kiedy wystąpiło wielkie trzęsienie ziemi w Tōhoku. We wrześniu 2018 odbyła się 54. edycja konkursu, a całkowita liczba uczestników wyniosła 8705. Dotychczas największą liczbę uczestników zanotowano w maju 2017. Było ich 385 z 31 krajów. Wzrost liczby uczestników konkursu widoczny jest na poniższym wykresie:
Zasady konkursu.
Uczestnicy sami decydują, którą esperancką książkę i ile stron dziennie będą czytali. Te informacje przesyłają do Yasuo Hori, który tworzy listę uczestników. Kiedy rozpoczyna się kolejna edycja konkursu, uczestnicy zaczynają czytać wybraną książkę. Jeżeli przeczytają w ciągu dnia więcej niż określoną wcześniej liczbę stron, osiągają zwycięstwo. W ten sposób czytają przez 15 dni, raportując o zwycięstwach. Uczestnicy walczą przez 15 dni nie z przeciwnikami, ale ze swoimi obietnicami, innymi słowy ze swoim lenistwem. Kiedy uczestnik zdobywa 15 zwycięstw, otrzymuje dyplom.
Od początku konkursu do roku 2019 uczestniczyło w nim prawie 10 tys. esperantystów, którzy czytali średnio 5 stron dziennie.
Po konkursie wielu uczestników pisze z przeczytanych książek recenzje, które umieszczane są na stronie konkursu.
Internacia Esperanto-Sumoo pomaga w zwiększeniu czytelnictwa esperanckich książek, tym samym pomaga księgarniom, krajowym organizacjom esperanckim, pisarzom i wydawcom. W ten sposób przyczynia się do sprzedaży i czytelnictwa esperanckich książek. Czytając książki, uczestnicy zwiększają również swoje językowe umiejętności.
Organizacja konkursu.
Obecnie ze względu na liczbę uczestników (prawie 350 w każdej edycji) konkurs nie jest prowadzony przez jedną osobę. Istnieje międzynarodowy zespół, w skład którego wchodzą esperantyści z Japonii, Turcji, Polski, Włoch, Wietnamu, Francji, Indii, Nepalu, Brazylii, Korei Południowej, Chin i Węgier. Osoby te przyjmują zgłoszenia od uczestników, opracowują statystyki przeczytanych książek, administrują stroną internetową i przygotowują dyplomy.
W listopadzie 2014 zarząd Międzynarodowej Ligi Nauczycieli Esperantystów (ILEI) zdecydował o poparciu idei Esperanto-Sumoo, ponieważ cele konkursu odpowiadają celom ILEI.

</doc>
<doc id="5087128" url="https://pl.wikipedia.org/wiki?curid=5087128" title="Cape Breton Island">
Cape Breton Island



</doc>
<doc id="5087130" url="https://pl.wikipedia.org/wiki?curid=5087130" title="Île du Cap-Breton">
Île du Cap-Breton



</doc>
<doc id="5087131" url="https://pl.wikipedia.org/wiki?curid=5087131" title="Szarabaje">
Szarabaje

Szarabaje – dawny folwark. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Koroby.
Historia.
W czasach zaborów folwark w gminie Głębokie, w powiecie dzisieńskim, w guberni wileńskiej Imperium Rosyjskiego. Pod koniec XIX wieku folwark posiadał młyn wodny i fabrykę sukna. Zamieszkiwało tu 47 osób.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 12 osób, 10 było wyznania rzymskokatolickiego, 2 prawosławnego. Jednocześnie 7 mieszkańców zadeklarowało polską a 5 białoruską przynależność narodową. Był tu 1 budynek mieszkalny. W 1931 w 1 domu zamieszkiwało 14 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.

</doc>
<doc id="5087133" url="https://pl.wikipedia.org/wiki?curid=5087133" title="Cape Breton Highlands National Park of Canada">
Cape Breton Highlands National Park of Canada



</doc>
<doc id="5087135" url="https://pl.wikipedia.org/wiki?curid=5087135" title="Parc national du Canada des Hautes-Terres-du-Cap-Breton">
Parc national du Canada des Hautes-Terres-du-Cap-Breton



</doc>
<doc id="5087136" url="https://pl.wikipedia.org/wiki?curid=5087136" title="St. Martin’s Island">
St. Martin’s Island

St. Martin’s Island (beng. সেন্ট মার্টিন্স দ্বীপ) - wyspa należąca do Bangladeszu, leżąca w północno-wschodniej części Zatoki Bengalskiej, około 8 km od północno-zachodniego wybrzeża Mjanmy. Jest to najbardziej na południe wysunięte miejsce w Bangladeszu.
Historia.
Pierwotnie wyspa była częścią Półwyspu Teknaf. Po zalaniu części półwyspu jego południowa część stała się wyspą. Pierwsi na wyspę w XVIII wieku przybyli arabscy kupcy, którzy nazwali ją "Jazira". W czasie, gdy wyspa była częścią Indii Brytyjskich przemianowano ją na St. Martin’s Island. Obecnie lokalni mieszkańcy nazywają wyspę "Narikel Jinjira" co oznacza "Wyspę Kokosową" i "Daruchini Dwip" co oznacza "Wyspę Cynamonową". Jest to jedyna wyspa koralowa w Bangladeszu.
Mieszkańcy.
Większość z około 4000 mieszkańców utrzymuje się z rybołówstwa, a także uprawiania ryżu i kokosów. Występujące w okolicy wyspy glony są wyławiane, suszone i sprzedawane w Mjanmie. Większość mieszkańców wyspy żyje w jej północnej części.
Na wyspie znajduje się szpital, jednak w przeszłości nie pracował w nim żaden wykwalifikowany lekarz.
Transport.
Jedynym sposobem, by dostać się na wyspę jest skorzystanie z transportu wodnego. Na wyspie znajdują się wybetonowane drogi.
Turystyka.
Od 1989 r. do 2004 r. jedynymi osobami, które mogły się odstać na wyspę były osoby spoza Bangladeszu. Obecnie jednak i mieszkańcy Bangladeszu mogą na nią przypłynąć.
Obecnie wyspa jest popularnym ośrodkiem turystycznym. Kursują na nią statki między innymi z Ketnaf i Koks Badźar. Części rafy koralowej otaczającej wyspę są chętnie kupowane przez turystów, jednak źle wpływa to na ogół rafy. Szacuje się, że rafa dookoła St. Martin’s Island zmniejszyła się od 1980 r. o ponad połowę.

</doc>
<doc id="5087137" url="https://pl.wikipedia.org/wiki?curid=5087137" title="Łódzkie Studia Etnograficzne">
Łódzkie Studia Etnograficzne

Łódzkie Studia Etnograficzne – polskie czasopismo naukowe z zakresu etnologii i antropologii kulturowej, założone w 1959 w Łodzi; organ Polskiego Towarzystwa Ludoznawczego (PTL). 
Historia.
Pierwotnie czasopismo było poświęcone kulturze ludowej województwa łódzkiego. Prowadzony był stały dział korespondencji z terenu, w którym zamieszczano kwestionariusze i wskazówki do gromadzenia materiałów, a także publikowano prace i przyczynki nadesłane z terenu przez amatorów-miłośników ludoznawstwa. Prezentowano w nim dorobek pracowników Katedry Etnografii Uniwersytetu Łódzkiego (UŁ) oraz etnografów zatrudnionych w Muzeum Archeologicznym i Etnograficznym w Łodzi. Dużą wagę przywiązywano do informowania o badaniach pracowników regionalnych muzeów i wystawach przez nich organizowanych. Wiele tomów już w przeszłości miało charakter profilowany tematycznie lub regionalnie, np. opoczyńskie (tomy 22, 26), Kaszuby (okolice Bytowa – tom 25), zwyczaje i folklor robotniczego Kalisza (tom 28), kultura wielkomiejskich robotników (tomy 15, 21, 24, 29).
Publikacje.
W latach 1971–2014 „Łódzkie Studia Etnograficzne” wychodziły jako książki autorskie lub wieloautorskie (ISSN do wersji papierowej: ISSN 0076-0382): 
Od 2015 czasopismo jest profilowane tematycznie i ma redaktorów tematycznych. Tomy całościowo wychodzą online (ISSN do wersji online: ISSN 2450-5544). Pismo znajduje się w wykazie czasopism naukowych punktowanych przez Ministerstwo Nauki i Szkolnictwa Wyższego, jest indeksowane w bazach czasopism naukowych: Scopus, EBSCO, European Reference Index for the Humanities, The Central European Journal of Social Sciences and Humanities, Central and Eastern European Online Library, Directory of Open Access Journals, International Bibliography of Social Sciences, Index Copernicus, Bibliografia Etnografii Polskiej. 
Specyfikę „ŁSE” określają ramy współczesnych debat i zainteresowań etnologów (antropologów) oraz połączenie teorii z praktyką. Czasopismo wpisuje się w aktualne dyskusje podejmujące problematykę kultury w jej aspektach teoretycznych, analityczno-interpretacyjnych, diagnostycznych i praktycznych, nie gubiąc przy tym swego etnograficznego rodowodu. Podstawą prezentowanej tu antropologii są „studia w terenie” i materiał empiryczny pozyskany w trakcie samodzielnych badań terenowych. 
Układ treści tomów.
Wszystkie artykuły podlegają recenzji w trybie double-blind review. Czasopismo działa w zgodzie z Kodeksem Postępowania i według wytycznych Komitetu ds. Etyki Wydawniczej (Committee on Publication Ethics – COPE). 

</doc>
<doc id="5087138" url="https://pl.wikipedia.org/wiki?curid=5087138" title="Bruno Covas">
Bruno Covas

Bruno Covas wł. Bruno Covas Lopes (ur. 7 kwietnia 1980 w Santosie, zm. 16 maja 2021 w São Paulo) – brazylijski prawnik, ekonomista, polityk, był członkiem Brazylijskiej Partii Socjaldemokratycznej (PSDB), pełnił funkcję burmistrza São Paulo od 2018 roku do swojej śmierci w 2021 roku.
Biografia.
Był wnukiem byłego gubernatora stanu São Paulo Mário Covasa, a wcześniej był sekretarzem stanu ds. środowiska i prezydentem Młodzieży PSDB. W 2015 roku Bruno Covas był sprawozdawcą Mieszanej Parlamentarnej Komisji Śledczej "Petrobras" i członkiem Specjalnej Komisji ds. Większości Kryminalnej.
W październiku 2016 roku Covas został wybrany zastępcą burmistrza São Paulo wraz z João Dorią. Na początku kwietnia 2018 roku Covas objął urząd burmistrza po rezygnacji João Dorii, który został wybrany na gubernatora stanu w wyborach powszechnych w 2018 roku. W listopadzie 2020 roku Covas został ponownie wybrany na burmistrza, pokonując kandydata Partii Socjalizmu i Wolności (PSOL), Guilherme Boulosa.
W maju 2021 roku Covas został przyjęty do szpitala Sírio-Libanês w celu kontynuowania leczenia raka, prosząc o 30-dniowy urlop administracyjny. Zmarł 16 maja 2021 roku, zostając pierwszym burmistrzem São Paulo, który zmarł na stanowisku.

</doc>
<doc id="5087143" url="https://pl.wikipedia.org/wiki?curid=5087143" title="Normani">
Normani

Normani Kordei Hamilton (ur. 31 maja 1996 w Atlancie, stanie Georgia) – amerykańska piosenkarka, tancerka, autorka tekstów oraz modelka. Rozpoczęła swoją karierę w 2012 roku, biorąc udział w przesłuchaniach do amerykańskiej wersji programu X-Factor, w którym została członkinią grupy Fifth Harmony. Podczas swojej kariery w zespole, wzięła udział w amerykańskim Tańcu z gwiazdami oraz wydała swój pierwszy solowy singiel "Love Lies" w duecie z Khalidem, który znalazł się w pierwszej dziesiątce najlepiej sprzedających się utworów i pokrył się pięciokrotną platyną w Stanach Zjednoczonych.
Po zawieszeniu działalności przez grupę Fifth Harmony Normani wydała EP we współpracy z Calvinem Harrisem, na którym znalazły się dwie piosenki. W listopadzie 2018 roku wydała utwór "Waves". Jej duet z Samem Smithem "Dancing with a Stranger" wydany w 2019 roku znalazł się w pierwszej dziesiątce w Stanach oraz Wielkiej Brytanii. W sierpniu tego samego roku wydała swój pierwszy solowy singiel "Motivation", który zadebiutował na 33. miejscu w USA, gdzie również pokrył się platyną. Normani nagrała również utwory do ścieżki dźwiękowej filmów Ptaki Nocy (i fantastyczna emancypacja pewnej Harley Quinn) ("Diamonds" z Megan Thee Stallion) oraz Aniołki Charliego ("Bad To You" z Arianą Grande i Nicki Minaj).
Życie osobiste.
Normani urodziła się 31 maja 1996 roku w Atlancie, w stanie Georgia, w Stanach Zjednoczonych. Jej matka, Andrea Hamilton, zmagała się z nowotworem odkąd Normani miała 6 lat. Jej ojciec to Derrick Hamilton. Normani ma również dwie starsze przyrodnie siostry – Ashlee i Arielle. Normani dorastała w Nowym Orleanie, jednak w 2005 roku, wraz z rodziną została zmuszona do relokacji do Pearland, w stanie Teksas, ze względu na huragan Katrina.
Normani uczęszczała do szkoły prywatnej, po czym rozpoczęła indywidualny tok nauczania w wieku sześciu lat. Od trzeciego roku życia brała udział w zawodach tańca i gimnastyki sportowej oraz konkursach piękności. W wieku trzynastu lat wydała kilka piosenek oraz wystąpiła gościnnie w serialu HBO Treme.
Kariera.
2012-2018: X Factor &amp; Fifth Harmony.
Normani wzięła udział w przesłuchaniach do drugiego sezonu amerykańskiej wersji programu X Factor w 2012 roku z piosenką "Chain of Fools" z repertuaru Arethy Franklin. Zakwalifikowała się do drugiego etapu, otrzymując cztery razy "tak" od jurorów – Demi Lovato, Britney Spears, Simona Cowella oraz L.A. Reid. Zakończyła swój udział w programie jako solowa artystka w kolejnym etapie eliminacji, jednak została częścią nowej grupy Fifth Harmony wraz z Camilą Cabello, Lauren Jauregui, Ally Brooke oraz Dinah Jane Hansen, z którymi ostatecznie zajęły 3. miejsce.
W październiku 2013 roku Fifth Harmony wydały swoje pierwsze EP "Better Together". W 2015 wydały swój pierwszy pełny album "Reflection", z którego pochodzi jeden z ich największych hitów "Worth It". W 2016 grupa wydała swój drugi album "7/27", na którym znalazł się utwór "Work From Home", który znalazł się na 4. miejscu najlepiej sprzedających się singli w Stanach i osiągnął status pięciokrotnej platyny. Teledysk do piosenki stał się najbardziej oglądanym klipem grupy żeńskiej w historii na portalu YouTube, osiągając ponad dwa miliardy wyświetleń (stan na 2021 rok).
Po odejściu Cabello Fifth Harmony wydały swój trzeci i zarazem ostatni album studyjny "Fifth Harmony" w 2017 roku. W 2018 grupa ogłosiła zawieszenie działalności.
2018-2020: Początki kariery solowej.
Podczas swojej kariery w grupie Fifth Harmony Normani wydała dwa klipy taneczne do piosenek "Fuck Up Some Commas" (Future) i "Do Not Disturb" (Tayana Taylor) oraz covery utworów "Say It" (Tory Lanez), "Cranes in the Sky" i "Don't Touch My Hair" (Solange Knowles) oraz "Fake Love" i "Sneakin'" (Drake), jednak swoją karierę solową rozpoczęła naprawdę w 2018 roku, wydając singiel "Love Lies" we współpracy z Khalidem. Piosenka znalazła się na ścieżce dźwiękowej do filmu "Twój Simon" oraz wybiła się na 9. miejsce listy Billboard Hot 100 w Stanach, po dwudziestu ośmiu tygodniach na liście.
Na początku 2019 roku Normani wydała utwór "Dancing with a Stranger" we współpracy z Samem Smithem. Piosenka osiągnęła 7. miejsce na liście Hot 100 oraz 3. miejsce w Wielkiej Brytanii. Niedługo po tym Normani osiągnęła ponad miliard odtworzeń na Spotify, rok po rozpoczęciu kariery solowej oraz bez wydania żadnego albumu studyjnego. W marcu tego samego roku Normani ruszyła jako support w trasę koncertową "Sweetener Tour" wraz z Arianą Grande po Ameryce Północnej. W sierpniu wydała swój pierwszy solowy singiel "Motivation". Utwór zadebiutował na 33. miejscu na liście najlepiej sprzedających się singli w USA, gdzie pokrył się platyną.
Normani nagrała piosenki do ścieżek dźwiękowych do filmów Aniołki Charliego (2019, "Bad To You" z Grande i Nicki Minaj) oraz Ptaki Nocy (i fantastyczna emancypacja pewnej Harley Quinn) ("Diamonds" z Megan Thee Stallion). W 2020 roku wystąpiła gościnnie w teledysku Thee Stallion i Cardi B do utworu "WAP".
Debiutancki album.
15 lipca 2021 roku Normani wydała utwór "Wild Side" we współpracy z Cardi B. Piosenka była pierwszym singlem z nadchodzącego albumu wokalistki i zadebiutowała na 14. miejscu listy Billboard Hot 100. Normani wykonała utwór podczas MTV Video Music Awards 2021 oraz pokazu Savage x Fenty Rihanny. Singiel otrzymał również nagrodę w kategorii "Najlepszy występ taneczny" podczas Soul Train Awards.
18 marca 2022 Normani wydała kolejny utwór z nadchodzącej płyty o tytule "Fair" i wystąpiła w programie Jimmy'ego Fallona. W kwietniu, jej utwór "Dancing with a Stranger" z Samem Smithem zdobył miliard odtworzeń na Spotify. Na początku czerwca, wokalistka ogłosiła kolejny singiel "Candy Paint" oraz pojawiła się w piosence "Don't They" Josha Levi.

</doc>
<doc id="5087144" url="https://pl.wikipedia.org/wiki?curid=5087144" title="Szarabaje Nowe">
Szarabaje Nowe

Szarabaje Nowe (; ) – wieś na Białorusi, w obwodzie witebskim, w rejonie głębockim, w sielsowiecie Koroby.
Historia.
W czasach zaborów wieś w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 112 osób, 3 były wyznania rzymskokatolickiego, 109 prawosławnego. Jednocześnie wszyscy mieszkańcy zadeklarowali biłoruską przynależność narodową. Było tu 18 budynków mieszkalnych. W 1931 w 24 domach zamieszkiwało 145 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5087146" url="https://pl.wikipedia.org/wiki?curid=5087146" title="Cape Breton Highlands National Park">
Cape Breton Highlands National Park



</doc>
<doc id="5087147" url="https://pl.wikipedia.org/wiki?curid=5087147" title="Wumag">
Wumag



</doc>
<doc id="5087148" url="https://pl.wikipedia.org/wiki?curid=5087148" title="Parc national des Hautes-Terres-du-Cap-Breton">
Parc national des Hautes-Terres-du-Cap-Breton



</doc>
<doc id="5087163" url="https://pl.wikipedia.org/wiki?curid=5087163" title="Nawalipauski">
Nawalipauski

Nawalipauski (; ) – przystanek kolejowy w lasach, w pobliżu miejscowości Nowyja Samatewiczy, w rejonie kościukowickim, w obwodzie mohylewskim, na Białorusi. Położony jest na linii Orsza – Krzyczew – Uniecza.

</doc>
<doc id="5087167" url="https://pl.wikipedia.org/wiki?curid=5087167" title="Białynkawiczy (stacja kolejowa)">
Białynkawiczy (stacja kolejowa)

Białynkawiczy (; ) – stacja kolejowa w miejscowości Stancyja Białynkawiczy, w rejonie kościukowickim, w obwodzie mohylewskim, na Białorusi. Położona jest na linii Orsza – Krzyczew – Uniecza. Jest to ostatnia białoruska stacja przed granicą z Rosją.

</doc>
<doc id="5087170" url="https://pl.wikipedia.org/wiki?curid=5087170" title="Czesław Soroczyński">
Czesław Soroczyński

Czesław Soroczyński vel Czesław Lehman (ur. 22 września 1893 w Bursztynie, zm. ?) – major kawalerii Wojska Polskiego.
Życiorys.
Urodził się 22 września 1893 w Bursztnie, w rodzinie Albina.
W czasie I wojny światowej walczył w szeregach 2 Pułku Ułanów Legionów Polskich. 
18 marca 1919 jako podoficer byłych Legionów Polskich służący w 2 Pułku Szwoleżerów Rokitniańskich został mianowany z dniem 1 marca 1919 podporucznikiem kawalerii. W szeregach tego pułku walczył na wojnie z bolszewikami, a po jej zakończeniu służył jako oficer zawodowy. W 1924 był przydzielony do 5 Samodzielnej Brygady Kawalerii w Krakowie na stanowisko I oficera sztabu. Później został przeniesiony do 8 Pułku Ułanów w Krakowie. Na stopień majora został mianowany ze starszeństwem z 1 stycznia 1930 w korpusie oficerów kawalerii. W marcu tego roku został wyznaczony w macierzystym pułku na stanowisko kwatermistrza. Obowiązki kwatermistrza pełnił do września 1939. W międzyczasie (1938) zajmowane przez niego stanowisko otrzymało nazwę II zastępcy dowódcy pułku. Jako kwatermistrz pułku walczył w kampanii wrześniowej. Dostał się do niemieckiej niewoli. Przybywał w Oflagu VII A Murnau.

</doc>
<doc id="5087174" url="https://pl.wikipedia.org/wiki?curid=5087174" title="Cape Breton (przylądek)">
Cape Breton (przylądek)

Cape Breton – przylądek ("point"), najbardziej na wschód wysunięta część wyspy Cape Breton w kanadyjskiej prowincji Nowa Szkocja (45°57′08″N, 59°47′24″W), wysunięty w cieśninę Main-à-Dieu Passage, na jej zachodnim brzegu; nazwa urzędowo zatwierdzona 4 lipca 1924. Pochodzenie nazwy przylądka, od której wzięła swoje miano sama wyspa, jest niejednoznaczne; może ona pochodzić od którejś z trzech grup żeglarzy (rybaków), którzy w XVI w. zapuszczali się w te rejony: Bretończyków, Anglików (ówcześnie "Bretons", "Brytons", "Bretones") lub Basków (z okolicy Capbreton).

</doc>
<doc id="5087177" url="https://pl.wikipedia.org/wiki?curid=5087177" title="Boni (przystanek kolejowy)">
Boni (przystanek kolejowy)

Boni (; ) – przystanek kolejowy w pobliżu miejscowości Boni, w rejonie kościukowickim, w obwodzie mohylewskim, na Białorusi. Położony jest na linii Orsza – Krzyczew – Uniecza.

</doc>
<doc id="5087181" url="https://pl.wikipedia.org/wiki?curid=5087181" title="Koniewiec">
Koniewiec

Koniewiec (, ) – wyspa na jeziorze Ładoga w Rosji w obwodzie leningradzkim. Administracyjnie należy do rejonu priozierskiego. Jest jedyną dużą wyspą w południowej części jeziora. Znajduje się na niej Monaster Koniewski.
Wyspa ma około 9,5 km² powierzchni. Położona jest około 3,5 km od zachodniego brzegu Ładogi, naprzeciwko wsi Władimirowka, z którą posiada połączenie promowe.
Historia.
Przed przybycie prawosławnych mnichów, wyspa była pastwiskiem Karelów. Znajdował się na niej też głaz przypominający kształtem głowę konia ("Kon'-Kamen"'), przy którym składano ofiary z koni. W 1393 roku mnich Arseniusz, nazywany później Koniewskim, założył monastyr by nawrócić miejscową ludność na chrześcijaństwo.
W latach 1918-40 wyspa należała do Finlandii (gmina Pyhäjärvi), następnie w latach 1941-44 była okupowana przez fińską armię. Również w 1944 klasztor został opuszczony. Po II wojnie światowej na wyspie powstała sowiecka baza wojskowa i aż do 1991 była ona zamknięta dla odwiedzających. W tym roku ponownie otwarto również monaster.

</doc>
<doc id="5087190" url="https://pl.wikipedia.org/wiki?curid=5087190" title="Testy na SARS-CoV-2">
Testy na SARS-CoV-2

Testy na SARS-CoV-2 – testy diagnostyczne służące do wykrycia obecnej lub przeszłej obecności wirusa SARS-CoV-2, wywołującego chorobę COVID-19. Dwa główne rodzaje testów wykrywają obecność wirusa lub obecność przeciwciał wytwarzanych w odpowiedzi na infekcję SARS-CoV-2. Testy te są wykorzystywane do diagnozowania indywidualnych przypadków zakażeń i umożliwiają organom zdrowia publicznego śledzenie i zarządzanie epidemią. Wyniki testów na obecność przeciwciał (testy immunologiczne/serologiczne) są przesłanką do oceny, czy ktoś przeszedł infekcję SARS-CoV-2 w przeszłości. Ponieważ przeciwciała mogą pojawiać się dopiero kilka tygodni po zakażeniu, testy serologiczne są mniej użyteczne w diagnozowaniu aktywnej infekcji, ale mogą służyć do oceny rozprzestrzenienia się choroby, co pomaga oszacować jej śmiertelność.
Poszczególne kraje przyjęły różne protokoły testowania uwzględniające kogo testować, jak często, jakiego protokołu analizy używać, jak pobierać próbki i jak wykorzystywać wyniki testów. Te różnice w protokołach wpłynęły na wyniki statystyczne, w tym liczbę odnotowywanych przypadków, wykonanych testów, wskaźniki śmiertelności i dane demograficzne przypadków. Ponieważ zakażenie SARS-CoV-2 występuje kilka dni po kontakcie z wirusem (i przed wystąpieniem objawów), istnieje pilna potrzeba częstego testowania i szybkiej dostępności wyników.
Analiza testów jest często wykonywana w laboratoriach medycznych przez diagnostów laboratoryjnych. Laboratoria mogą być również umiejscawiane w gabinetach lekarskich, na parkingach, w miejscach pracy lub w węzłach komunikacyjnych.
Metody.
Ze względu na rodzaj wykrywanego materiału rozróżnia się trzy główne typy testów:
Badanie na obecność wirusa zwykle odbywa się poprzez wykrywanie jego materiału genetycznego (testy PCR) lub fragmentów białek z jego powierzchni (testy antygenowe).
Test genetyczne.
Reakcja łańcuchowa polimerazy z odwrotną transkrypcją (RT-PCR) służy do uzyskania cDNA z RNA w procesie odwrotnej transkrypcji, a następnie powielenia DNA, aby wytworzyć wystarczającą ilość materiału do analizy. RT-PCR może w ten sposób wykryć obecność materiału genetycznego SARS-CoV-2 w badanej próbce. Proces RT-PCR zwykle trwa kilka godzin. Testy te nazywane są również testami molekularnymi lub testami RT-PCR.
W zależności od wyposażenia laboratoriów, stosowane są także inne rodzaje testów RT-PCR: RT-PCR w czasie rzeczywistym lub ilościowy RT-PCR. Jej nazwa jest skracana do qRT-PCR, rRT-PCR lub RT-qPCR.
Testy antygenowe.
Testy antygenowe potwierdzają obecność białek antygenowych pochodzących z powierzchni wirusa. W przypadku koronawirusa SARS-CoV-2 są to najczęściej białka kolców z powierzchni wirusa. Białka antygenowe SARS-CoV-2 można wykryć przed wystąpieniem objawów choroby COVID-19. Test ten trwa krócej, ale ma mniejszą czułość niż test RT-PCR.
Testy serologiczne.
Organizm broni się przed infekcją wirusową wytwarzając przeciwciała, które mają zneutralizować wirusa. Badania krwi (zwane również testami serologicznymi) mogą wykryć obecność takich przeciwciał. Testy te można również wykorzystać do określenia, ile przeciwciał znajduje się w jednostce osocza ozdrowieńców lub do sprawdzenia, czy dana szczepionka wytwarza odpowiedź immunologiczną.
Testy na przeciwciała wykrywają dwie główne klasy przeciwciał: IgM i IgG. Przeciwciała IgM są na ogół wykrywalne kilka dni po początkowej infekcji, chociaż ich poziom w trakcie i po infekcji nie jest dobrze scharakteryzowany. Przeciwciała IgG są zwykle wykrywalne 10–14 dni po zakażeniu i zwykle osiągają szczyt około 28 dni po zakażeniu. Ten wzozec pojawiania się przeciwciał został zaobserwowany przy innych infekcjach i może być inny w przypadku SARS-CoV-2, gdzie IgM czasami występują po IgG, razem z IgG lub wcale. Jednakowoż, przeciwciała IgM są zwykle wykrywane 5 dni po wystąpieniu objawów, podczas gdy IgG są wykrywane średnio 14 dni po wystąpieniu objawów. Poziomy IgG znacznie spadają po dwóch lub trzech miesiącach.
Nie określono siły działania przeciwciał SARS-CoV-2 i ich okresu ochronnego. Dlatego dodatni wynik testu na przeciwciała może nie oznaczać odporności na przyszłą infekcję. Ponadto nie ustalono, czy łagodne lub bezobjawowe infekcje wytwarzają wystarczającą ilość przeciwciał, aby test mógł je wykryć. Przeciwciała po przejściu niektórych chorób utrzymują się we krwi przez wiele lat, podczas gdy inne zanikają.
Precyzja.
Dokładność testów, zarówno tych wykrywających wirusa jak i tych wykrywających przeciwciała wytworzone w odpowiedzi na infekcję SARS-CoV-2, mierzy się pod względem czułości i swoistości. Błędy testu mogą być fałszywie dodatnie (wynik testu jest pozytywny, ale wirus, bądź przeciwciało nie są obecne) lub fałszywie ujemne (wynik testu jest negatywny, ale wirus lub przeciwciało są obecne).
Czułość i swoistość.
Czułość wskazuje, jak często test poprawnie identyfikuje obecność wirusa lub przeciwciała. Aby dać wynik pozytywny próbka musi zawierać minimalny poziom wirusa lub przeciwciała. Dla przykładu: test o czułości 90% prawidłowo zidentyfikuje 90% infekcji, a w pozostałych 10% da wynik fałszywie ujemny. 
Swoistość wskazuje, jak dobrze test jest ukierunkowany na dany wirus lub przeciwciało i nie wychwytuje podobnych wirusów lub podobnych przeciwciał. Test swoisty w 90% prawidłowo zidentyfikuje 90% niezainfekowanych przypadków i da fałszywie dodatni wynik w 10% przypadków.
Przyczyny błędnego wyniku testu.
Na wynik testu wpływ mają: moment infekcji, w którym pobierana jest próbka, prawidłowość pobrania próbki, prawidłowość jej przygotowania do testu jak również prawidłowość przeprowadzenia samego testu. Np. w przypadku wykrywania obecności wirusa moment pobrania próbki ma duże znaczenie, gdyż pobranie materiału do badania zanim wirus się namnożył w organizmie w odpowiedniej ilości lub pobranie próbki  w momencie, gdy organizm zacznie go eliminować, może skutkować fałszywie negatywnym wynikiem spowodowanym niskim poziomem wirusów w pobranej próbce. Ocena testów RT-PCR w maju 2020 r. wykazała, że mediana prawdopodobieństwa wyniku fałszywie ujemnego zmniejszyła się ze 100% w pierwszym dniu po kontakcie z wirusem do 67% w dniu czwartym. W dniu wystąpienia objawów prawdopodobieństwo fałszywie negatywnego testu wynosi 38% i zmniejsza się do 20% trzy dni później.

</doc>
<doc id="5087191" url="https://pl.wikipedia.org/wiki?curid=5087191" title="Katarzyna Kubacka-Seweryn">
Katarzyna Kubacka-Seweryn

Katarzyna Kubacka-Seweryn (ur. 11 czerwca 1965 w Koninie) – polska producentka, menadżerka kultury, prezes Fundacji Kultury i Sztuki TAKI JESTEM, twórczyni Akademii Filmowej „Otwórz oczy!” oraz Festiwalu Filmów-Spotkań NieZwykłych.
Życiorys.
Wykształcenie.
Uczęszczała do Szkoły Podstawowej nr 2 im. Mikołaja Kopernika w Słupcy. Naukę kontynuowała w I Liceum Ogólnokształcącym im. Tadeusza Kościuszki w Koninie, gdzie zdała maturę. Jest absolwentką filologii polskiej na Wydziale Filologii Polskiej i Klasycznej Uniwersytetu im. Adama Mickiewicza w Poznaniu. Pracę magisterską z zakresu filmoznawstwa napisała pod kierunkiem prof. Marka Hendrykowskiego. Temat „Symbolika czasu i przestrzeni w "Kanale" Andrzeja Wajdy” wytyczył jej dalszą ścieżkę zawodową. Na Wydziale Nauk Politycznych i Dziennikarstwa Uniwersytetu im. Adama Mickiewicza w Poznaniu studiowała podyplomowe dziennikarstwo.
Praca zawodowa i zainteresowania.
Przez pierwsze lata pracowała jako nauczycielka języka polskiego. W tym czasie razem z uczniami podejmowała wiele działań artystycznych i filmowych, wykraczających poza program podstawowego nauczania. Współpracowała m.in. z Międzynarodowym Festiwalem Filmów Młodego Widza Ale Kino! i TV Studiem Filmów Animowanych w Poznaniu.
Zdobyła dodatkowe doświadczenie zawodowe, tym razem z zakresu marketingu, w czasopiśmie PRESS. W 2001 rozpoczęła własną działalność w firmie CAMFILM. Zajmuje się organizacją imprez i wydarzeń filmowych, artystycznych, edukacyjnych.
Od początku realizowała samodzielnie, według własnego programu edukacyjny projekt Akademii Filmowej "Otwórz oczy!". Współpracowała z ogólnopolskimi projektami. Najpierw były to Wielkopolska "Edukacja" Medialna, Nowe Horyzonty Edukacji Filmowej, później Interdyscyplinarny Program Edukacji Medialnej i Społecznej "KinoSzkoła". Podczas dziewiętnastu edycji w kinach Konina i Wrześni filmy z tej inicjatywy obejrzało ponad 50 000 uczniów. 
Od 2003 realizuje według autorskiego pomysłu Festiwal Filmów-Spotkań NieZwykłych. Pierwsze edycje odbywały się w Kielcach, a w 2009 festiwal na stałe przeniósł się do Sandomierza.
W 2005 zasiadała w jury The International Images Film Festival for Women w Zimbabwe. W 2008 pracowała jako asystentka reżysera przy realizacji filmu "U pana Boga za miedzą".
Jest pomysłodawczynią i producentką warsztatów filmowych pn. Filmowe Ogrody Wyobraźni (dawniej Ogrody Polskiej Animacji) odbywających się regularnie od 2008. W warsztatach wzięła udział również młodzież z Królestwa Maroka i Włoch. Do 2020 partnerem warsztatów była Sieć Kin Studyjnych i Lokalnych, Filmoteka Narodowa – Instytut Audiowizualny. 
W latach 2009–2011 wspólnie z Ambasadą RP w Rabacie i Instytutem Francuskim w Meknes organizowała "Spotkania z filmem polskim w Królestwie Maroka "Otwórz oczy na polskie kino!"" (Ouvrez vos yeux sur le cinéma polonais!).
Od 2011 realizuje cykl Salonów Poezji w "Kinie Centrum" Konińskiego Domu Kultury.
W 2015 stworzyła ogólnopolski projekt dla nauczycieli pn. "Przestrzenie Inspiracji," który odbywał się w Lublinie i kontynuowany był w kolejnych latach, do 2018. Seminarium odpowiadało na potrzeby dotyczące realizacji ścieżek medialnych ze szczególnym uwzględnieniem treści wychowawczych. Założeniem było merytoryczne wsparcie nauczycieli do wykorzystania filmu w pracy z uczniami i przygotowanie do świadomego uczestnictwa w kulturze.
W 2017 zasiadła w jury 27. Festiwalu Mediów Człowiek w Zagrożeniu w Muzeum Kinematografii w Łodzi. W latach 2016–2020 była członkinią Rady Sieci Kin Studyjnych i Lokalnych.
Życie prywatne.
Od 2015 jest żoną aktora Andrzeja Seweryna.
Publikacje.
W 1998 w książce „Debiuty polskiego kina”, pod redakcją prof. Marka Hendrykowskiego ukazał się wywiad rzeka z Janem Jakubem Kolskim pt. „Niewiele trzeba mówić trawie, żeby przytuliła”. W latach 2000-2012 była redaktorką i wydawczynią „Brulionu Filmowego Otwórz oczy!” - pisma dla nauczycieli zawierającego materiały merytoryczne i scenariusze lekcji.
Jest autorką wywiadów, zamieszczonych w wydanej w 2015 książce "Przestrzenie inspiracji", która stanowi zapis rozmów z Wojciechem Eichelbergerem, Krzysztofem Zanussim, Andrzejem Sewerynem oraz Ewą Sobolewską. Ważne dla polskiej kultury postaci, opowiadają w książce o źródłach, z których czerpią inspiracje do swojej działalności artystycznej.

</doc>
<doc id="5087201" url="https://pl.wikipedia.org/wiki?curid=5087201" title="Île de Sable">
Île de Sable



</doc>
<doc id="5087209" url="https://pl.wikipedia.org/wiki?curid=5087209" title="Eduards Stiprais">
Eduards Stiprais

Eduards Stiprais (ur. 19 lutego 1969 w Rydze) – łotewski dyplomata, polityk, ambasador Łotwy we Francji.
Życiorys.
W 1993 roku ukończył studia ekonomiczne na Uniwersytecie Łotwy. W 1993 dołączył do partii Łotewska Droga. Następnie podjął pracę w Ministerstwie Spraw Zagranicznych. W latach 1995–1998 zajmował stanowiska Drugiego i Pierwszego Sekretarza Misji Republiki Łotewskiej przy Unii Europejskiej. W 2004 został mianowany Stałym Przedstawicielem Łotwy przy Unii Europejskiej. 
W 2009 roku był szefem Biura Prezydenta Republiki Łotewskiej na Ukrainie, a następnie został mianowany ambasadorem Republiki Łotewskiej w Wielkiej Brytanii. W latach 2013-2016 pełnił funkcję zastępcy sekretarza stanu w Ministerstwie Spraw Zagranicznych. W latach 2016–2020 był szefem delegacji UE w Uzbekistanie.
W 2020 roku został mianowany ambasadorem Łotwy we Francji.

</doc>
<doc id="5087223" url="https://pl.wikipedia.org/wiki?curid=5087223" title="Georg von Kramsta">
Georg von Kramsta

Georg von Kramsta, także Christian Georg von Kramsta (ur. 12 listopada 1842 we Freiburgu na Śląsku, zm. 14 czerwca 1901 we Frankenthal) – hrabia, śląski przedsiębiorca.
Urodził się 12 listopada 1842 roku we Freiburgu na Śląsku (współczesne Świebodzice), był synem Christiana Gustava von Kramsty i jego żony Pauliny z domu Schmidt. 16 września 1879 roku ożenił się z Emmą Pauliną Scheiblerówną – córką łódzkiego fabrykanta Karola Scheiblera, z którą miał 5 córek i 1 syna. W latach 1854–1860 uczył się w "Realgymnasium am Zwinger" we Wrocławiu. W latach 1861–1863 studiował na "Gewerbeakademie" w Berlinie. W 1866 roku stał się wspólnikiem w firmie ojca "C.G. Kramsta &amp; Söhne", a po jego śmierci 13 grudnia w 1869 roku przejął po nim kopalnie węgla, galmanu, huty cynku a także nieruchomości na Górnym i Dolnym Śląsku oraz rosyjskiej Polsce. Mieszkał we Freiburgu do 1871 roku, następnie mieszkał w Berlinie, by po ślubie w 1879 roku przenieść się do Wrocławia, a następnie na krótko do Katowic. 
W 1881 roku nabył majątek w Chwalimierzu, gdzie w latach 1884–1885 wybudował pałac wg projektu Karla Schmidta, i gdzie Kramstowie przeprowadzili się na stałe. Był także właścicielem dóbr w Piersnie (niem. "Pirschen)," Stoszowie (niem. "Stusa"), Kozikowie (niem. "Hartau") i Rakoszycach (niem. "Rackschütz") w powiecie średzkim, Kosiskach i Kozłowicach (niem. "Koselwitz") w powiecie legnickim, a także Czeszewa w powiecie wrześnieńskim. W 1890 roku zbudował cukrownię w Ciechowie (niem. "Dietzdorf)". Był założycielem szpitala powiatowego w Środzie Śląskiej (niem. "Neumarkt"), który został otwarty po jego śmierci. Był również filantropem – wspierał ewangelickie Stowarzyszenie Misji Wewnętrznej. Od 1880 roku był także członkiem Śląskiego Towarzystwa Kultury Patriotycznej. Został odznaczony Orderem Orła Czerwonego IV klasy, rosyjskim Orderem Świętego Stanisława III klasy, Orderem św. Anny II klasy. Zmarł na atak serca 14 czerwca 1901 roku w pałacu we Frankenthal.

</doc>
<doc id="5087225" url="https://pl.wikipedia.org/wiki?curid=5087225" title="Evonik Industries">
Evonik Industries

Evonik Industries AG – notowana na giełdzie niemiecka spółka specjalizującą się w chemikaliach z siedzibą w Essen w Nadrenii Północnej-Westfalii w Niemczech. Jest to drugie co do wielkości przedsiębiorstwo chemiczne w Niemczech i jedno z największych na świecie przedsiębiorstw zajmujących się chemią specjalistyczną. Firma powstała 12 września 2007 r. w wyniku restrukturyzacji grupy górniczo-technologicznej RAG.
Evonik był głównym sponsorem niemieckiego klubu piłkarskiego Borussia Dortmund.
Historia.
Evonik Industries AG wywodzi się z kilku niemieckich przedsiębiorstw: Degussa ("Deutsche Gold- und Silber-Scheide-Anstalt)", Chemische Fabrik Stockhausen, Hüls GmbH, Röhm &amp; Haas i SKW Trostberg AG.
W latach 80. firma Hüls przejęła Röhm &amp; Haas, a później również Chemische Fabrik Stockhausen GmbH. W 1999 r. połączyła się z Degussa AG (tak nazywała się od 1980 r.), tworząc Degussa-Hüls AG, która następnie połączyła się ze SKW Trostberg AG, tworząc „nową” spółkę Degussa AG z siedzibą w Düsseldorfie.
W latach 2003–2006 Grupa RAG z siedzibą w Essen przejęła spółkę Degussa AG.
W 2007 roku Grupa RAG została podzielona na dwie części: RAG Aktiengesellschaft, Herne (Niemcy), która była odpowiedzialna za wydobycie i przetwarzanie węgla kamiennego oraz Evonik Industries AG, Essen (Niemcy), przedsiębiorstwo przemysłowe z silnym naciskiem na specjalizację – środki chemiczne. Jedynym udziałowcem obu spółek była RAG-Stiftung. Nowa struktura uwzględniała specyfikę działalności biznesowej i perspektywy obu firm.

</doc>
<doc id="5087232" url="https://pl.wikipedia.org/wiki?curid=5087232" title="Parafia św. Wawrzyńca w Solcy Wielkiej">
Parafia św. Wawrzyńca w Solcy Wielkiej



</doc>
<doc id="5087241" url="https://pl.wikipedia.org/wiki?curid=5087241" title="Aleksandr Sobolew (piłkarz)">
Aleksandr Sobolew (piłkarz)

Aleksandr Siergiejewicz Sobolew (ros. Александр Сергеевич Соболев; ur. 7 marca 1997 w Barnaule) – rosyjski piłkarz grający na pozycji napastnika w Spartaku Moskwa i reprezentacji Rosji.
Wychowanek Dinama Barnauł. W lidze rosyjskiej debiutował jako zawodnik Tomi Tomsk, następnie był zawodnikiem Kryljew Sowietow Samara, z których był wypożyczany do Jeniseju Krasnojarsk oraz Spartaka Moskwa. Jako zawodnik Kryljew po raz pierwszy został wybrany zawodnikiem miesiąca w lidze rosyjskiej. Ze Spartakiem został wicemistrzem Rosji w sezonie 2020/2021.
Był młodzieżowym reprezentantem Rosji, natomiast w seniorskiej kadrze zadebiutował 8 października 2020 w meczu ze Szwecją. Wraz z kadrą wystąpił na Euro 2020.
Kariera klubowa.
Początki kariery i Tom Tomsk.
Jest wychowankiem Dinama Barnauł, gdzie rozpoczął treningi w wieku 5 lub 7 lat, a jego trenerem był Aleksandr Gorbunow. W 2015 roku występował w rezerwach tego klubu w czwartej lidze.
W wieku 16 lat pojechał na testy do Anży Machaczkała, a następnie do Tomi Tomsk, z którą ostatecznie w kwietniu lub maju 2016 roku podpisał kontrakt. Klub zmagał się wówczas z problemami finansowymi i nie było go stać na wypłacenie Dinamu ekwiwalentu za wyszkolenie piłkarza, jednak jego rodzice zapłacili tę kwotę. W pierwszej drużynie tego klubu zadebiutował w meczu z FK Ufa 5 grudnia 2016. Pierwszego gola strzelił 10 kwietnia 2017 w zremisowanym 2:2 meczu z Rubinem Kazań. Łącznie w sezonie 2016/2017 wystąpił w 13 meczach i strzelił 3 gole, jednakże Tom zajęła ostatnie miejsce i spadła z ligi. W sezonie 2017/2018 rozegrał 24 spotkania w drugiej lidze w barwach Tomi, w których zdobył 6 bramek, a także 2 mecze w Pucharze Rosji, w których strzelił 1 gola.
Krylja Sowietow Samara.
W grudniu 2017 roku podpisał czteroletni kontrakt z innym spadkowiczem, Kryljami Sowietow Samara. W nowym klubie zadebiutował 4 marca 2018 w wygranym 3:1 meczu z Dinamem Petersburg, w którym strzelił gola. 4 kwietnia 2018 wystąpił w przegranym 1:3 meczu ćwierćfinałowym Pucharu Rosji ze Spartakiem Moskwa, w którym strzelił gola. Łącznie do końca sezonu wystąpił w 12 meczach ligowych Kryljew i strzelił 8 goli, a klub zakończył rozgrywki na drugim miejscu i awansował do Priemjer-ligi.
W sezonie 2018/2019 Sobolew zaczynał większość meczów jako rezerwowy. W rundzie jesiennej rozegrał 12 spotkań w lidze, w których strzelił 1 gola oraz 1 mecz w Pucharze Rosji, w którym również trafił do bramki rywala. W lutym 2019 został wypożyczony do końca sezonu do Jeniseju Krasnojarsk. W klubie z Syberii wystąpił w 10 meczach, w których strzelił 3 gole, jednakże Jenisej zajął ostatnie miejsce i spadł z ligi, natomiast Krylja uplasowały się na trzynastej pozycji i grały w barażach o utrzymanie, które wygrały, pokonując 3:2 w dwumeczu (3:1 i 0:1) FK Niżny Nowogród.
W sezonie 2019/2020 Sobolew był podstawowym zawodnikiem Kryljew. Już w pierwszej kolejce strzelił 2 gole w meczu z CSKA Moskwa, dzięki czemu jego drużyna wygrała 2:0. W lipcu 2019 roku został wybrany najlepszym piłkarzem miesiąca w lidze rosyjskiej, otrzymując 38% głosów kibiców. Łącznie w rundzie jesiennej wystąpił w 18 spotkaniach ligowych, w których strzelił 10 goli oraz 1 meczu pucharowym.
Spartak Moskwa.
W styczniu 2020 roku został wypożyczony do Spartaka Moskwa z możliwością wykupu. 8 lutego wystąpił w wygranym 3:2 meczu towarzyskim z Partizanem Belgrad, w którym strzelił gola. 22 lutego 2020 strzelił gola w wygranym 4:0 sparingu z Paxtakorem Taszkent. Oficjalny debiut w nowym klubie miał miejsce tydzień później w wygranym 2:0 meczu z Dinamem Moskwa, w którym zanotował asystę. W maju 2020 roku Spartak wykupił Sobolewa z Kryljew i podpisał z nim długoterminowy kontrakt. 20 czerwca w wygranym 3:2 spotkaniu z Arsienałem Tuła strzelił pierwszego oficjalnego gola dla Spartaka. Łącznie do końca sezonu 2019/2020 Sobolew wystąpił w 11 meczach ligowych, w których strzelił 2 gole oraz 2 spotkaniach Pucharu Rosji, w których zdobył 1 bramkę. Spartak zakończył rozgrywki na siódmej pozycji, natomiast Krylja zajęły przedostatnie miejsce i spadły z ligi.
Sezon 2020/2021.
Sezon 2020/2021 Sobolew zaczął 9 sierpnia od gola strzelonego w zremisowanym 2:2 meczu pierwszej kolejki ligowej z PFK Soczi. Zadedykował go swojej zmarłej kilka dni wcześniej matce, zdejmując koszulkę, pod którą miał założoną kolejną – ze zdjęciem matki. Otrzymał za to żółtą kartkę. Decyzja sędziego została skrytykowana przez jednego z komentatorów i nazwana „bestialstwem”. Sam zawodnik stwierdził jednak, że arbiter postąpił zgodnie z przepisami, a ponadto od razu przeprosił i złożył kondolencje. Kolejną bramkę Sobolew zdobył dwa tygodnie później w wygranym 2:1 spotkaniu z Lokomotiwem Moskwa, w którym wszedł na boisko w drugiej połowie. Sześć dni później, w wygranym 2:1 meczu z Arsienałem Tuła, Sobolew ponownie wpisał się na listę strzelców. 16 września 2020 strzelił gola w wygranym 5:1 meczu Pucharu Rosji z Rodiną Moskwa. 7 listopada 2020 strzelił dwa gole w zremisowanym 2:2 meczu z Urałem Jekaterynburg. 7 marca 2021 ponownie zdobył dwie bramki w wygranym 6:1 spotkaniu z FK Krasnodar, pierwszą z nich już w 62. sekundzie pojedynku. Sześć dni później strzelił gola z rzutu karnego i zanotował asystę w meczu derbowym z Dinamem Moskwa. 18 marca ponownie zdobył dwie bramki, dwukrotnie wykorzystując rzuty karne w wygranym 5:1 spotkaniu z Urałem Jekaterynburg. W marcu po raz drugi w karierze został piłkarzem miesiąca w lidze rosyjskiej. Łącznie w sezonie 2020/2021 wystąpił w 22 meczach ligowych, w których strzelił 14 goli oraz 2 spotkaniach Pucharu Rosji, w których strzelił 1 gola, a Spartak został wicemistrzem Rosji.
Sezon 2021/2022.
Sezon 2021/2022 rozpoczął 24 lipca 2021 od występu w przegranym 0:1 meczu z Rubinem Kazań. Sześć dni później strzelił gola z rzutu karnego w wygranym 1:0 spotkaniu z Kryljami Sowietow Samara. W sierpniu 2021 przedłużył kontrakt z klubem do 2026 roku. Kolejnego gola strzelił 3 października 2021 w wygranym 1:0 meczu z Achmatem Grozny. 20 października strzelił 2 gole w przegranym 3:4 meczu Ligi Europy z Leicester City. Miesiąc później strzelił gola w przegranym 1:2 spotkaniu z FK Krasnodar. 25 listopada strzelił 2 gole w wygranym 2:1 meczu Ligi Europy z SSC Napoli. Spartak wygrał swoją grupę w Lidze Europy i awansował do ⅛ finału tych rozgrywek, gdzie miał zmierzyć się z niemieckim RB Leipzig, jednakże z powodu rosyjskiej inwazji na Ukrainę UEFA wykluczyła rosyjskie kluby ze swoich rozgrywek. 1 maja 2022 strzelił 2 gole w wygranym 2:1 spotkaniu z Kryljami Sowietow. 29 maja strzelił gola i zanotował asystę w wygranym 2:1 meczu finałowym Pucharu Rosji z Dinamem Moskwa. Łącznie wystąpił w 26 meczach ligowych, w których strzelił 9 goli, a także został wybrany najlepszym zawodnikiem sezonu wg kibiców Spartaka. Stołeczny klub zakończył rozgrywki ligowe na dziesiątym miejscu.
Sezon 2022/2023.
We wrześniu 2022 strzelił gola w każdym z trzech rozegranych spotkań ligowych: przegranych 1:2 z Zenitem Petersburg i 2:4 z FK Rostów oraz wygranym 1:0 z Lokomotiwem Moskwa, a także w dwóch meczach Pucharu Rosji: wygranych 3:0 z Fakiełem Woroneż oraz 3:0 z Zenitem i został zawodnikiem miesiąca w lidze rosyjskiej. Serię meczów z golem przedłużył również w październiku, trafiając do bramki rywali w wygranym 5:2 spotkaniu z Kryljami Sowietow oraz zremisowanym 2:2 z CSKA Moskwa, dzięki czemu jako pierwszy piłkarz Spartaka od 1955 roku strzelał gola w 7 meczach z rzędu.
Kariera reprezentacyjna.
Reprezentacje młodzieżowe.
17 stycznia 2018 został powołany do reprezentacji Rosji U-21. Na zgrupowaniu w Hiszpanii wystąpił w dwóch spotkaniach – wygranym 5:0 z Tianjin Teda i przegranym 0:2 z Videotonem. 7 września 2018 zagrał w zremisowanym 1:1 meczu z Egiptem, a cztery dni później w przegranym 1:2 spotkaniu z Serbią. Rossijskij futbolnyj sojuz uznaje za oficjalne jedynie dwa ostatnie spotkania.
Seniorska reprezentacja.
W październiku 2019 roku został powołany do dorosłej reprezentacji na mecze eliminacji do Euro 2020 ze Szkocją i Cyprem w miejsce kontuzjowanego Fiodora Smołowa. Zadebiutował w kadrze 8 października 2020 w przegranym 1:2 meczu towarzyskim ze Szwecją, w którym strzelił gola. Swój drugi mecz w reprezentacji rozegrał sześć dni później z Węgrami (0:0). 12 listopada 2020 zagrał w bezbramkowym starciu z Mołdawią. Drugiego gola w reprezentacji strzelił 24 marca 2021 w wygranym 3:1 spotkaniu z Maltą. Sześć dni później wystąpił w przegranym 1:2 meczu ze Słowacją.
W maju 2021 roku znalazł się w gronie 30 piłkarzy powołanych do szerokiej kadry Rosji na Euro 2020. 2 czerwca znalazł się w ostatecznej, liczącej 26 zawodników, kadrze Rosji na mistrzostwa. Trzy dni później wystąpił w wygranym 1:0 meczu sparingowym z Bułgarią w ramach przygotowania do turnieju, w którym z rzutu karnego strzelił jedynego gola. Na mistrzostwach wystąpił w dwóch spotkaniach: 16 czerwca w wygranym 1:0 meczu z Finlandią oraz 21 czerwca w przegranym 1:4 pojedynku z Danią, w którym wywalczył rzut karny, wykorzystany przez Artioma Dziubę. Był to ostatni mecz grupowy, po którym Rosjanie odpadli z mistrzostw, zajmując ostatnie miejsce w grupie.
Po mistrzostwach selekcjonerem rosyjskiej kadry został Walerij Karpin, który nie powołał Sobolewa na mecze eliminacji do MŚ 2022 z Chorwacją, Cyprem i Maltą.
Po inwazji Rosji na Ukrainę, UEFA i FIFA wykluczyły reprezentację z rozgrywek, w wyniku czego Rosja nie mogła wystąpić w barażach do mistrzostw świata ani przystąpić do eliminacji Euro 2024. 24 września 2022 Sobolew strzelił gola z rzutu karnego w wygranym 2:1 spotkaniu towarzyskim z Kirgistanem. 20 listopada 2022 wystąpił w zremisowanym 0:0 meczu towarzyskim z Uzbekistanem.
Styl gry.
Często asystuje przy bramkach, ale sam również wyróżnia się wykończeniem. Dość dobrze drybluje, często gra z pierwszej piłki. Jest często faulowany przez obrońców. Zdaniem Stanisława Czerczesowa dobrze gra głową i jest bardziej mobilny niż Artiom Dziuba, którego dobrze uzupełnia. Również pierwszy trener Sobolewa porównał go do Dziuby, nazywając swojego dawnego podopiecznego jego ulepszoną wersją. Jego zdaniem, Sobolew szczególnie mobilizuje się na ważne mecze i jest bezkompromisowy w walce o piłkę. Sam Sobolew za swój największy atut uważa grę głową, natomiast za największą wadę – powolność.
Życie osobiste.
Jego ojciec grał w piłkę nożną na poziomie amatorskim i pracował w fabryce, natomiast matka prowadziła zajęcia z aqua aerobiku. Ma również młodszą siostrę. Żonaty z Jeleną, z którą ma syna Siergieja.
W dzieciństwie jego piłkarskim idolem był Luís Figo, a później Didier Drogba oraz Zlatan Ibrahimović. Jest miłośnikiem gier komputerowych, w szczególności serii Counter-Strike.
Po inwazji Rosji na Ukrainę w 2022 roku, na swoim profilu na Instagramie wypowiedział się przeciwko atakowi, jednakże niedługo później usunął wpis.

</doc>
<doc id="5087246" url="https://pl.wikipedia.org/wiki?curid=5087246" title="Pomnik Ofiar Komunizmu">
Pomnik Ofiar Komunizmu

Nazwę Pomnik Ofiar Komunizmu nosi kilka pomników:

</doc>
<doc id="5087273" url="https://pl.wikipedia.org/wiki?curid=5087273" title="Kraj Przymorski">
Kraj Przymorski



</doc>
<doc id="5087275" url="https://pl.wikipedia.org/wiki?curid=5087275" title="Zberoaia (okręg Jassy)">
Zberoaia (okręg Jassy)

Zberoaia – wieś w Rumunii, w okręgu Jassy, w gminie Gorban. W 2011 roku liczyła 335 mieszkańców.

</doc>
<doc id="5087276" url="https://pl.wikipedia.org/wiki?curid=5087276" title="Grajduri (gmina)">
Grajduri (gmina)

Grajduri – gmina w Rumunii, w okręgu Jassy. Obejmuje miejscowości Cărbunari, Corcodel, Grajduri, Lunca, Pădureni, Poiana cu Cetate i Valea Satului. W 2011 roku liczyła 3563 mieszkańców.

</doc>
<doc id="5087277" url="https://pl.wikipedia.org/wiki?curid=5087277" title="Grajduri (okręg Jassy)">
Grajduri (okręg Jassy)

Grajduri – wieś w Rumunii, w okręgu Jassy, w gminie Grajduri. W 2011 roku liczyła 1178 mieszkańców.

</doc>
<doc id="5087278" url="https://pl.wikipedia.org/wiki?curid=5087278" title="Cărbunari (okręg Jassy)">
Cărbunari (okręg Jassy)

Cărbunari – wieś w Rumunii, w okręgu Jassy, w gminie Grajduri. W 2011 roku liczyła 382 mieszkańców.

</doc>
<doc id="5087279" url="https://pl.wikipedia.org/wiki?curid=5087279" title="Corcodel">
Corcodel

Corcodel – wieś w Rumunii, w okręgu Jassy, w gminie Grajduri. W 2011 roku liczyła 42 mieszkańców.

</doc>
<doc id="5087280" url="https://pl.wikipedia.org/wiki?curid=5087280" title="Lunca (okręg Jassy)">
Lunca (okręg Jassy)

Lunca – wieś w Rumunii, w okręgu Jassy, w gminie Grajduri. W 2011 roku liczyła 92 mieszkańców.

</doc>
<doc id="5087281" url="https://pl.wikipedia.org/wiki?curid=5087281" title="Pădureni (okręg Jassy)">
Pădureni (okręg Jassy)

Pădureni – wieś w Rumunii, w okręgu Jassy, w gminie Grajduri. W 2011 roku liczyła 847 mieszkańców.

</doc>
<doc id="5087282" url="https://pl.wikipedia.org/wiki?curid=5087282" title="Poiana cu Cetate">
Poiana cu Cetate

Poiana cu Cetate – wieś w Rumunii, w okręgu Jassy, w gminie Grajduri. W 2011 roku liczyła 341 mieszkańców.

</doc>
<doc id="5087283" url="https://pl.wikipedia.org/wiki?curid=5087283" title="Valea Satului (okręg Jassy)">
Valea Satului (okręg Jassy)

Valea Satului – wieś w Rumunii, w okręgu Jassy, w gminie Grajduri. W 2011 roku liczyła 681 mieszkańców.

</doc>
<doc id="5087286" url="https://pl.wikipedia.org/wiki?curid=5087286" title="Gropnița (gmina)">
Gropnița (gmina)

Gropnița – gmina w Rumunii, w okręgu Jassy. Obejmuje miejscowości Bulbucani, Forăști, Gropnița, Mălăești, Săveni i Sângeri. W 2011 roku liczyła 3154 mieszkańców.

</doc>
<doc id="5087287" url="https://pl.wikipedia.org/wiki?curid=5087287" title="Gropnița">
Gropnița

Gropnița – wieś w Rumunii, w okręgu Jassy, w gminie Gropnița. W 2011 roku liczyła 418 mieszkańców.

</doc>
<doc id="5087288" url="https://pl.wikipedia.org/wiki?curid=5087288" title="Forăști (okręg Jassy)">
Forăști (okręg Jassy)

Forăști – wieś w Rumunii, w okręgu Jassy, w gminie Gropnița. W 2011 roku liczyła 515 mieszkańców.

</doc>
<doc id="5087290" url="https://pl.wikipedia.org/wiki?curid=5087290" title="Bulbucani">
Bulbucani

Bulbucani – wieś w Rumunii, w okręgu Jassy, w gminie Gropnița. W 2011 roku liczyła 645 mieszkańców.

</doc>
<doc id="5087292" url="https://pl.wikipedia.org/wiki?curid=5087292" title="Mălăești (okręg Jassy)">
Mălăești (okręg Jassy)

Mălăești – wieś w Rumunii, w okręgu Jassy, w gminie Gropnița. W 2011 roku liczyła 422 mieszkańców.

</doc>
<doc id="5087293" url="https://pl.wikipedia.org/wiki?curid=5087293" title="Săveni (okręg Jassy)">
Săveni (okręg Jassy)

Săveni – wieś w Rumunii, w okręgu Jassy, w gminie Gropnița. W 2011 roku liczyła 717 mieszkańców.

</doc>
<doc id="5087295" url="https://pl.wikipedia.org/wiki?curid=5087295" title="Sângeri">
Sângeri

Sângeri – wieś w Rumunii, w okręgu Jassy, w gminie Gropnița. W 2011 roku liczyła 437 mieszkańców.

</doc>
<doc id="5087296" url="https://pl.wikipedia.org/wiki?curid=5087296" title="Grozești (gmina w okręgu Jassy)">
Grozești (gmina w okręgu Jassy)

Grozești – gmina w Rumunii, w okręgu Jassy. Obejmuje miejscowości Colțu Cornii, Grozești i Sălăgeni. W 2011 roku liczyła 1769 mieszkańców.

</doc>
<doc id="5087297" url="https://pl.wikipedia.org/wiki?curid=5087297" title="Grozești (okręg Jassy)">
Grozești (okręg Jassy)

Grozești – wieś w Rumunii, w okręgu Jassy, w gminie Grozești. W 2011 roku liczyła 1199 mieszkańców.

</doc>
<doc id="5087299" url="https://pl.wikipedia.org/wiki?curid=5087299" title="Colțu Cornii">
Colțu Cornii

Colțu Cornii – wieś w Rumunii, w okręgu Jassy, w gminie Grozești. W 2011 roku liczyła 497 mieszkańców.

</doc>
<doc id="5087300" url="https://pl.wikipedia.org/wiki?curid=5087300" title="Sălăgeni (okręg Jassy)">
Sălăgeni (okręg Jassy)

Sălăgeni – wieś w Rumunii, w okręgu Jassy, w gminie Grozești. W 2011 roku liczyła 73 mieszkańców.

</doc>
<doc id="5087302" url="https://pl.wikipedia.org/wiki?curid=5087302" title="Hălăucești (gmina)">
Hălăucești (gmina)

Hălăucești – gmina w Rumunii, w okręgu Jassy. Obejmuje miejscowości Hălăucești i Luncași. W 2011 roku liczyła 5541 mieszkańców.

</doc>
<doc id="5087303" url="https://pl.wikipedia.org/wiki?curid=5087303" title="Parafia Matki Bożej Nieustającej Pomocy w Ostrowcu Świętokrzyskim">
Parafia Matki Bożej Nieustającej Pomocy w Ostrowcu Świętokrzyskim

Parafia Matki Bożej Nieustającej Pomocy w Ostrowcu Świętokrzyskim – parafia Katolickiego Kościoła Narodowego w Polsce w Ostrowiec Świętokrzyski.
Parafia erygowana 23 września 2019. Posiada kaplicę (ul. Kościelna 16), która została poświęcona 30 listopada 2019.

</doc>
<doc id="5087307" url="https://pl.wikipedia.org/wiki?curid=5087307" title="Lego Marvel Super Heroes 2">
Lego Marvel Super Heroes 2

Lego Marvel Super Heroes 2 – gra komputerowa z serii gier "Lego", opracowana przez Traveller’s Tales i wydana przez Warner Bros. w sierpniu 2017 roku na platformy Nintendo Switch, PlayStation 4, Xbox One, Microsoft Windows i w sierpniu 2018 na MacOS. Jest kontynuacją gry "Lego Marvel Super Heroes" z 2013 roku i trzecią grą z serii "Lego Marvel".
Podczas gry bohaterowie z uniwersum Marvela walczą z podróżującym w czasie Kangiem Zdobywcą w różnych epokach i rzeczywistościach. "Lego Marvel Super Heroes 2" otrzymało pozytywne recenzje i zostało ciepło przyjęte przez krytyków.
Rozgrywka.
Gra oferuje podobną rozgrywkę jak jej poprzednik i inne gry z serii Lego, umożliwiając rozwiązywanie zagadek, a także łącząc elementy akcji i przygody. Wprowadza także nowy, czteroosobowy tryb walki, pozwalający graczom na wspólną potyczkę na arenach bitewnych, a także możliwość manipulowania czasem.
Postaci.
Podobnie jak w dwóch poprzednich grach Lego Marvel, gracze mogą kontrolować różne postaci z uniwersum Marvela, z których każda ma unikalne umiejętności. W grze występują również postaci z różnych okresów i rzeczywistości w uniwersum Marvela, między innymi Spider-Gwen, kowbojska wersja Kapitana Ameryki, czy średniowieczny odpowiednik Hulka. Ponadto w grze dostępne są różne odmiany postaci, takie jak Iron Duck (Kaczor Howard noszący zbroję Iron Mana) i Carnom (symbiont Venoma połączony z symbiontem Carnage). Korzystając z możliwości manipulowania czasem, gracze mogą zmieniać wygląd i umiejętności niektórych postaci, na przykład Groota można zmienić w jego dorosłą albo dziecięcą wersję, aby stał się jego dorosłą wersją.
Obsada.
Źródło:.
Ze względu na strajk aktorów głosowych w grach wideo z lat 2016–2017, obsada z poprzednich dwóch gier z serii nie powróciła, by ponownie wcielić się w swoje role, ponieważ aktorzy należeli do związku "Screen Actors Guild-American Federation of Television and Radio Artists" (SAG-AFTRA), który reprezentował uczestników strajku.
Odbiór.
Reakcje krytyków.
Gra została ciepło przyjęta przez krytyków i otrzymała pozytywne recenzje. W serwisie Metacritic otrzymała średnią ocenę 73/100 w kategorii PS4, 76/100 w kategorii Nitendo Switch oraz 74/100 w kategorii Xbox One.

</doc>
<doc id="5087311" url="https://pl.wikipedia.org/wiki?curid=5087311" title="Hălăucești">
Hălăucești

Hălăucești – wieś w Rumunii, w okręgu Jassy, w gminie Hălăucești. W 2011 roku liczyła 4661 mieszkańców.

</doc>
<doc id="5087312" url="https://pl.wikipedia.org/wiki?curid=5087312" title="Luncași (okręg Jassy)">
Luncași (okręg Jassy)

Luncași – wieś w Rumunii, w okręgu Jassy, w gminie Hălăucești. W 2011 roku liczyła 880 mieszkańców.

</doc>
<doc id="5087313" url="https://pl.wikipedia.org/wiki?curid=5087313" title="Grand Prix Monako 2021">
Grand Prix Monako 2021

Grand Prix Monako, oficjalnie Formula 1 Grand Prix de Monaco 2021 – piąta runda Mistrzostw Świata Formuły 1 w sezonie 2021. Grand Prix odbyło się w dniach 20–23 maja 2021 na torze Circuit de Monaco w Monte Carlo. Wyścig wygrał Max Verstappen (Red Bull), a na podium kolejno stanęli Carlos Sainz Jr. (Ferrari) oraz Lando Norris (McLaren). Charles Leclerc (Ferrari), który zakwalifikował się z pole position nie wystartował w wyścigu.
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5087314" url="https://pl.wikipedia.org/wiki?curid=5087314" title="Hărmănești (gmina)">
Hărmănești (gmina)

Hărmănești – gmina w Rumunii, w okręgu Jassy. Obejmuje miejscowości Boldești, Hărmăneștii Noi i Hărmăneștii Vechi. W 2011 roku liczyła 2183 mieszkańców.

</doc>
<doc id="5087315" url="https://pl.wikipedia.org/wiki?curid=5087315" title="Hărmăneștii Noi">
Hărmăneștii Noi

Hărmăneștii Noi – wieś w Rumunii, w okręgu Jassy, w gminie Hărmănești. W 2011 roku liczyła 784 mieszkańców.

</doc>
<doc id="5087317" url="https://pl.wikipedia.org/wiki?curid=5087317" title="Hărmăneștii Vechi">
Hărmăneștii Vechi

Hărmăneștii Vechi – wieś w Rumunii, w okręgu Jassy, w gminie Hărmănești. W 2011 roku liczyła 1065 mieszkańców.

</doc>
<doc id="5087318" url="https://pl.wikipedia.org/wiki?curid=5087318" title="Boldești (okręg Jassy)">
Boldești (okręg Jassy)

Boldești – wieś w Rumunii, w okręgu Jassy, w gminie Hărmănești. W 2011 roku liczyła 334 mieszkańców.

</doc>
<doc id="5087319" url="https://pl.wikipedia.org/wiki?curid=5087319" title="Heleșteni (gmina)">
Heleșteni (gmina)

Heleșteni – gmina w Rumunii, w okręgu Jassy. Obejmuje miejscowości Hărmăneasa, Heleșteni, Movileni i Oboroceni. W 2011 roku liczyła 2669 mieszkańców.

</doc>
<doc id="5087321" url="https://pl.wikipedia.org/wiki?curid=5087321" title="Heleșteni (okręg Jassy)">
Heleșteni (okręg Jassy)

Heleșteni – wieś w Rumunii, w okręgu Jassy, w gminie Heleșteni. W 2011 roku liczyła 898 mieszkańców.

</doc>
<doc id="5087323" url="https://pl.wikipedia.org/wiki?curid=5087323" title="Hărmăneasa">
Hărmăneasa

Hărmăneasa – wieś w Rumunii, w okręgu Jassy, w gminie Heleșteni. W 2011 roku liczyła 704 mieszkańców.

</doc>
<doc id="5087324" url="https://pl.wikipedia.org/wiki?curid=5087324" title="Movileni (okręg Jassy)">
Movileni (okręg Jassy)

Movileni – wieś w Rumunii, w okręgu Jassy, w gminie Heleșteni. W 2011 roku liczyła 163 mieszkańców.

</doc>
<doc id="5087325" url="https://pl.wikipedia.org/wiki?curid=5087325" title="Oboroceni">
Oboroceni

Oboroceni – wieś w Rumunii, w okręgu Jassy, w gminie Heleșteni. W 2011 roku liczyła 904 mieszkańców.

</doc>
<doc id="5087327" url="https://pl.wikipedia.org/wiki?curid=5087327" title="Holboca (gmina)">
Holboca (gmina)

Holboca – gmina w Rumunii, w okręgu Jassy. Obejmuje miejscowości Cristești, Dancu, Holboca, Orzeni, Rusenii Noi, Rusenii Vechi i Valea Lungă. W 2011 roku liczyła 11 971 mieszkańców.

</doc>
