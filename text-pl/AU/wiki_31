<doc id="5099401" url="https://pl.wikipedia.org/wiki?curid=5099401" title="Blood Visions">
Blood Visions

Blood Visions – debiutancki punk rockowy album studyjny amerykańskiego wykonawcy Jaya Reatarda, pochodzącego z zespołu The Reatards.
Niedługo przed śmiercią Reatarda w 2010, sprzedał on swoje prawa do wytwórni muzycznej Fat Possum Records, wkrótce po tym jak wydawnictwo In The Records przerwało produkcję i dystrybucję albumu.
Produkcja.
Wszystkie utwory w albumie zostały w pełni wykonane przez Reatarda – śpiewając, grając na gitarze elektrycznej i basowej oraz na perkusji. Wyjątkiem są utwory „I See You Standing There” i „We Who Wait”, w których wokalistę wspomogła jego dziewczyna, Alix Brown – w pierwszej piosence zagrała na gitarze basowej, w drugiej była wokalem wspierającym.
Okładka albumu została stworzona przez wokalistę zespołu Warm Soda, Matthew Meltona. Została ona oparta na pomyśle morderstwa dziewczyny w następujących krokach: na obsesji widocznej w tekście utworu „My Shadow” i „Nightmares”; na śledzeniu widocznym w piosence „I See You Standing There”; na polowaniu w „Turning Blue” a ostatecznie na motywie morderstwa widocznego w tekście utworu „My Family”.
Wydanie.
Album wydano ponownie na evencie Record Store Day w 2016 jako limitowana wersja 12-calowa na czerwonej płycie winylowej z okazji 10. rocznicy premiery. Wydanie specjalne przygotowano w formie gatefolda, a dodatkowo dołączono utwory demo z "Blood Visions" na 7-calowej płycie – „Turning Blue”, „It’s So Easy” i „Oh, It’s Such a Shame”. Wyprodukowano tylko dwa tysiące sztuk.
Covery.
Utwór „Oh It’s Such a Shame” został scoverowany przez grupę Deerhunter (dla split singla „Fluorescent Grey / Oh, It’s Such a Shame”) oraz przez Arcade Fire w trakcie ich trasy promocyjnej albumu "The Suburbs".
Odbiór.
Portal muzyczny "Pitchfork" umieścił w swojej recenzji album "Blood Visions" na 200. miejscu w liście Top 200. albumów z lat 2000.

</doc>
<doc id="5099402" url="https://pl.wikipedia.org/wiki?curid=5099402" title="Viola tomentosa">
Viola tomentosa

Viola tomentosa M.S.Baker &amp; J.C.Clausen – gatunek roślin z rodziny fiołkowatych ("Violaceae"). Występuje endemicznie w Stanach Zjednoczonych – w Kalifornii. W całym swym zasięgu jest gatunkiem narażonym. 
Biologia i ekologia.
Rośnie na terenach suchych, na żwirowym podłożu, w lasach sosnowych (głównie w towarzystwie sosny żółtej, sosny wydmowej czy sosny Jeffreya). Występuje na wysokości od 200 do 2000 m n.p.m. Kwitnie od marca do maja. Kwiaty są chasmogamiczne, w przeciwieństwie do innych fiołków rosnących w jego zasięgu występowania. 
Liczba chromosomów 2n = 12. 

</doc>
<doc id="5099403" url="https://pl.wikipedia.org/wiki?curid=5099403" title="Jezioro Nowoworowskie">
Jezioro Nowoworowskie

Jezioro Nowoworowskie (), także Nowoworowskie Jezioro lub Jezioro Bielińskie – polskie jezioro leżące nad wsią Nowe Worowo (od niej także pochodzi nazwa zbiornika) w gminie Złocieniec (województwo zachodniopomorskie). Ma powierzchnię 3,5 hektara. Przez jezioro przepływa bezimienny ciek.
Nad jeziorem znajduje się przedwojenna posiadłość „Worowy Dworek”, która obecnie działa jako agroturystyka.

</doc>
<doc id="5099404" url="https://pl.wikipedia.org/wiki?curid=5099404" title="Krystyna Waszakowa">
Krystyna Waszakowa

Krystyna Waszakowa, także Chruścińska-Waszakowa, właściwie Waszak (ur. 28 grudnia 1950) – polska językoznawczyni, profesor Uniwersytetu Warszawskiego.
Życiorys.
Krystyna Waszakowa w latach 1969–1974 studiowała na Wydziale Filologii Polskiej i Słowiańskiej UW, gdzie uzyskała tytuł magistra filologii polskiej. W 1982 doktoryzowała się w zakresie nauk humanistycznych. W 1994 otrzymała tamże stopień doktor habilitowanej nauk humanistycznych w zakresie językoznawstwa na podstawie monografii "Słowotwórstwo współczesnego języka polskiego. Rzeczowniki sufiksalne obce". W 2007 otrzymała tytuł naukowy profesora.
Jej zainteresowania naukowe obejmują: słowotwórstwo, semantykę leksykalną, leksykologia, pragmatyka językoznawcza, współczesne teorie językoznawcze, w tym gramatyka kognitywna. Reprezentuje podejście strukturalno-semantyczne w opisie zjawisk słowotwórczych.
Zawodowo związana z macierzystym Wydziałem. Od 1997 profesor nadzwyczajna UW, a od 2010 zwyczajna. W latach 1996–1999 zastępczyni dyrektora Instytutu Języka Polskiego UW, w tym p.o. Dyrektora (1997–1998) oraz kierowniczka Zakładu Gramatyki, Semantyki i Pragmatyki Współczesnego Języka Polskiego (2006–2020; do 2012 Zakładu Budowy Gramatycznej Współczesnego Języka Polskiego). Wśród wypromowanych przez nią doktorów jest m.in.: Magdalena Zawisławska (2000)"".
Członkini Polskiego Towarzystwa Językoznawczego (od 1977), w tym Zarządu PTJ (od 2014); Warszawskiego Oddziału Towarzystwa Kultury Języka (od 1976); Komisji Słowotwórstwa przy Międzynarodowym Komitecie Slawistów (od 1998); Polskiego Towarzystwa Kognitywnego (od 2013), w tym Rady Naukowej (od 2014); Komitetu Językoznawstwa przy Wydziale I Nauk Humanistycznych i Społecznych PAN (kadencja 2015–2019, 2020–2023); członkini korespondentka Towarzystwa Naukowego Warszawskiego (od 2004).
Wielokrotnie wyróżniana nagrodą rektora UW. Nadto otrzymała m.in. Nagrodę Indywidualną Ministra Nauki i Szkolnictwa Wyższego za rozprawę doktorską (1983), Nagrodę Indywidualną Ministra Edukacji Narodowej za rozprawę habilitacyjną (1995), Medal Komisji Edukacji Narodowej.

</doc>
<doc id="5099407" url="https://pl.wikipedia.org/wiki?curid=5099407" title="Nowoworwskie Jezioro">
Nowoworwskie Jezioro



</doc>
<doc id="5099411" url="https://pl.wikipedia.org/wiki?curid=5099411" title="Branko Bačić">
Branko Bačić

Branko Bačić (ur. 7 czerwca 1959 w Dubrowniku) – chorwacki polityk, inżynier geodeta i samorządowiec, parlamentarzysta, w latach 2010–2011 minister ochrony środowiska, od 2023 wicepremier orz minister budownictwa, planowania przestrzennego i własności państwowej.
Życiorys.
Ukończył szkołę średnią w Blato, a w 1982 studia na wydziale geodezji Uniwersytetu w Zagrzebiu. Do 1993 był dyrektorem katastru i geodezji w administracji lokalnej w Korčuli. W 1990 dołączył do Chorwackiej Wspólnoty Demokratycznej (HDZ). Na początku lat 90. brał udział w wojnie w Chorwacji. Od 1993 do 2004 zajmował stanowisko burmistrza gminy Blato. Zasiadał we władzach chorwackiego zrzeszenia miast i gmin.
W 2003 po raz pierwszy uzyskał mandat posła do Zgromadzenia Chorwackiego. Z powodzeniem ubiegał się o reelekcję w kolejnych wyborach w 2007, 2011, 2015, 2016 i 2020. Uzyskiwał też mandat radnego żupanii dubrownicko-neretwiańskiej. Był sekretarzem stanu w ministerstwach zajmujących się sprawami morza i infrastruktury (2004–2010). W 2009 został sekretarzem generalnym HDZ.
Od grudnia 2010 do grudnia 2011 sprawował urząd ministra ochrony środowiska w rządzie Jadranki Kosor. Później powrócił do wykonywania mandatu poselskiego, powołany na przewodniczącego frakcji poselskiej swojej partii. W styczniu 2023 dołączył do drugiego gabinetu Andreja Plenkovicia, obejmując w nim stanowiska wicepremiera oraz ministra budownictwa, planowania przestrzennego i własności państwowej.

</doc>
<doc id="5099413" url="https://pl.wikipedia.org/wiki?curid=5099413" title="Krystyna Waszak">
Krystyna Waszak



</doc>
<doc id="5099414" url="https://pl.wikipedia.org/wiki?curid=5099414" title="Zouheir Laaroubi">
Zouheir Laaroubi

Zouheir Laaroubi (; ur. 30 lipca 1984) – marokański piłkarz, grający na pozycji bramkarza. W sezonie 2021/2022 zawodnik Maghrebu Fez.
Kariera klubowa.
Zaczynał w KACu Kénitra. Pierwszy mecz w barwach tego zespołu rozegrał 16 października 2011 roku przeciwko Wydadowi Fez, zremisowanym 1:1. Łącznie w Kénitrze rozegrał 13 ligowych meczów.
1 lipca 2012 roku został zawodnikiem Difaâ El Jadida. W zespole z El Jadidy zadebiutował 16 września 2012 roku w meczu przeciwko OC Safi, wygranym 0:1. Łącznie w tym zespole rozegrał 51 ligowych meczów.
2 lipca 2015 roku podpisał kontrakt z Wydadem Casablanca. W zespole z największego miasta kraju zadebiutował 6 września 2015 roku w meczu przeciwko FARowi Rabat, wygranym 4:2. W sezonie 2016/2017 zdobył z Wydadem mistrzostwo kraju oraz Afrykańską Ligę Mistrzów. W sezonie kolejnym zdobył Afrykański Super Puchar, występując przez całe spotkanie. Wystąpił także na klubowych mistrzostwach świata. Łącznie w Casablance rozegrał 67 ligowych meczów.
1 lipca 2018 po raz pierwszy wyjechał za granicę, konkretnie do Arabii Saudyjskiej, do klubu Ohod Al-Medina. Zadebiutował w nim 30 sierpnia 2018 roku w meczu przeciwko Al-Nasr (ówczesnemu liderowi tabeli), przegranym 1:2. Łącznie w Arabii Saudyjskiej Zouheir Laaroubi rozegrał 16 meczów.
17 stycznia 2019 roku powrócił do ojczyzny, podpisując kontrakt z Moghrebem Tétouan. Po raz pierwszy w koszulce Moghrebu zagrał 10 dni po transferze, nie puszczając gola w meczu przeciwko FARowi Rabat (spotkanie zakończyło się bezbramkowym remisem). Łącznie w Tetuanie rozegrał 12 ligowych spotkań. 
1 lipca 2019 roku przeniósł się do Renaissance Berkane. W zespole z Berkane zadebiutował 14 września 2019 roku w meczu Afrykańskiego Pucharu Konfederacji przeciwko Ashanti Gold SC, przegranym 3:2. W sezonie 2019/2020 Zouheir Laaroubi ten puchar, występując we wszystkich meczach turnieju. Łącznie rozegrał 41 ligowych meczów.
11 sierpnia 2021 roku został graczem Maghrebu Fez. W tym klubie zadebiutował 12 września w meczu przeciwko Renaissance Berkane, zremisowanym 0:0, grając cały mecz. Łącznie do 29 stycznia 2022 zagrał 2 mecze.

</doc>
<doc id="5099418" url="https://pl.wikipedia.org/wiki?curid=5099418" title="Pałac w Szreniawie">
Pałac w Szreniawie

Pałac w Szreniawie – budynek pałacowy usytuowany we wsi Szreniawa położonej w powiecie poznańskim w gminie Komorniki w województwie wielkopolskim. Obiekt wpisany do rejestru zabytków 12 kwietnia 1983 roku pod nr rej. 1907/A. 
Historia.
Okazała willa nazywana potocznie pałacem, została wybudowana w latach 1852–1853. Możliwe, że budowę zakończono wcześniej, w 1845 roku, o czym świadczy odkryta w 1991 roku w czasie remontu elewacji frontowej data „1845” z wyrytym obok nazwiskiem „Klempner”. Pierwotnie rezydencja właścicieli majątku Szreniawa (początkowo Marienberg). Autorem projektu był architekt pochodzący z Berlina Carl Heinrich Eduard Knoblauch. 
Po 1945 roku w pałacu funkcjonowała Szkoła Podkuwaczy Koni. Następnie od 1948 roku mieściły się biura, stołówka i sala przeznaczona do szkoleń pracowników rolniczego zakładu produkcyjnego Państwowych Nieruchomości Ziemskich. Później pełnił funkcję jednostki Kombinatu Państwowych Gospodarstw Rolnych w Konarzewie. W 1963 roku rozpoczęto remont i obiekt dostosowano do potrzeb przyszłego Muzeum Rolnictwa. Po otwarciu muzeum, które nastąpiło 29 sierpnia 1964 roku w budynku pałacowym ulokowano siedzibę dyrekcji muzeum. W 1986 roku pałac przeszedł reorganizację układu pomieszczeń, kiedy to przystosowano je do funkcji wystawienniczych urządzając na pierwszym piętrze i parterze ekspozycje stałe. W początkach lat 90. XX wieku i ponownie w 2004 roku wykonano remonty elewacji i wnętrz budowli. Jednak ze względu na zły stan części dachowej niezbędny okazał się remont kapitalny, który miał miejsce w latach 2008–2010. Został wykonany w ramach projektu „Rewaloryzacja i modernizacja pałacu w Szreniawie”. 
Współcześnie pałac znajduje się na terenie Muzeum Narodowego Rolnictwa i Przemysłu Rolno-Spożywczego i jest miejscem ekspozycji wnętrz pałacowych z czasów dwudziestolecia międzywojennego. Jedno z pomieszczeń pełni rolę sali konferencyjnej, można też przenocować w pokojach na poddaszu.
Opis.
Pałac wybudowano (w stylu historyzującym) z cegły i otynkowano oprócz partii cokołowej. Przy reprezentacyjnym wejściu umieszczono po bokach dwa leżące jelenie wykonane z brązu (niezachowane). Po przeciwległej stronie pałacu, od strony parku, zaprojektowano mały taras. Na jednej z bocznych ścian ulokowano wejście na klatkę schodową.

</doc>
<doc id="5099421" url="https://pl.wikipedia.org/wiki?curid=5099421" title="Viola sempervirens">
Viola sempervirens

Viola sempervirens Greene – gatunek roślin z rodziny fiołkowatych ("Violaceae"). Występuje naturalnie w Kanadzie (w prowincji Kolumbia Brytyjska) oraz Stanach Zjednoczonych (na Alasce, w Kalifornii, Idaho, Oregonie i stanie Waszyngton). W całym swym zasięgu jest gatunkiem najmniejszej troski, ale regionalnie – na Alasce – jest krytycznie zagrożony. 
Biologia i ekologia.
Rośnie w lasach – w Kalifornii przeważnie w towarzystwie sekwoi wieczniezielonej, natomiast w Oregonie i stanie Waszyngton, daglezji zielonej. Występuje na wysokości od 30 do 1400 m n.p.m. Kwitnie od stycznia do lipca. 
Liczba chromosomów 2n = 24, 48.

</doc>
<doc id="5099425" url="https://pl.wikipedia.org/wiki?curid=5099425" title="Bielawica (dopływ Piławy)">
Bielawica (dopływ Piławy)



</doc>
<doc id="5099434" url="https://pl.wikipedia.org/wiki?curid=5099434" title="Chabab Houara">
Chabab Houara

Chabab Houara () – marokański klub piłkarski z siedzibą w Ouled Teima. W sezonie 2020/2021 gra w GNFA 1 (3. liga).
Opis.
Klub został założony w 1964 roku. Klub po raz ostatni grał w GNF 2 w sezonie 2014/2015. Najlepszym wynikiem zespołu w Pucharze Maroka była 1/8 finału w 2017 roku. Zespół gra na Stade du 16 Novembre, który może pomieścić 5000 widzów.

</doc>
<doc id="5099435" url="https://pl.wikipedia.org/wiki?curid=5099435" title="Davorin Mlakar">
Davorin Mlakar

Davorin Mlakar (ur. 30 grudnia 1958 w Bjelovarze) – chorwacki prawnik, polityk i dyplomata, w latach 1994–1998 i 2009–2011 minister administracji publicznej, deputowany, sędzia Sądu Konstytucyjnego.
Życiorys.
W 1982 ukończył studia prawnicze na wydziale prawa Uniwersytetu w Zagrzebiu. W 1985 zdał egzamin zawodowy, a w 2002 został absolwentem szkoły dyplomacji na macierzystym wydziale. Pracował jako urzędnik administracji lokalnej i jako doradca do spraw ubezpieczeń statków. W latach 1991–1992 był zastępcą sekretarza rady wykonawczej w Zagrzebiu. Od 1992 do 1994 pełnił funkcję sekretarza rządu, a następnie do 1998 zajmował stanowisko ministra administracji publicznej. Później do 2000 był ambasadorem Chorwacji w Japonii i Korei Południowej.
W kolejnych latach nie pełnił funkcji politycznych. Był wiceprezesem koncernu Agrokor, zajmował się też działalnością konsultingową (m.in. jako doradca firmy brokerskiej Marsh). Od lipca 2009 do grudnia 2011 ponownie sprawował urząd ministra ochrony środowiska, wchodząc w skład rządu Jadranki Kosor. W 2011 i 2015 z ramienia Chorwackiej Wspólnoty Demokratycznej (HDZ) uzyskiwał mandat posła do Zgromadzenia Chorwackiego. W 2016 wybrany na sędziego Sądu Konstytucyjnego.

</doc>
<doc id="5099437" url="https://pl.wikipedia.org/wiki?curid=5099437" title="Stade du 16 Novembre">
Stade du 16 Novembre

Stade du 16 Novembre – stadion w Maroku, w mieście Oulad Teima, na którym gra tamtejszy klub – Chabab Houara. Mieści 8000 widzów, jego nawierzchnia jest trawiasta.

</doc>
<doc id="5099438" url="https://pl.wikipedia.org/wiki?curid=5099438" title="Horst Wohlers">
Horst Wohlers

Horst Wohlers (ur. 6 sierpnia 1949 w Brunsbüttel) – niemiecki piłkarz grający na pozycji obrońcy lub pomocnika, trener.
Kariera piłkarska.
Horst Wohlers karierę piłkarską rozpoczął w juniorach TSV Brunsbüttelkoog. W 1969 roku podpisał profesjonalny kontrakt z FC St. Pauli, w którym grał do 1975 roku.
Następnie został zawodnikiem Borussii Mönchengladbach, w której odnosił największe sukcesy w karierze piłkarskiej: trzykrotnie z rzędu mistrzostwo Niemiec (1975–1977), dwukrotne wicemistrzostwo Niemiec (1974, 1978), Puchar Niemiec 1972/1973, dwukrotnie Puchar UEFA: 1975 – wygrana w finale rywalizacji w holenderskim Twente Enschede (0:0, 5:1), 1979 – wygrana w finale rywalizacji z jugosłowiańską Crveną zvezdą Belgrad (0:0, 1:0), dwukrotnie finał Pucharu UEFA (1973 – przegrana w finale rywalizacji z angielskim FC Liverpoolem (0:3, 2:0) – nie grał, 1980 – przegrana w finale rywalizacji z Eintrachtem Frankfurt (3:2, 0:1)), finał Pucharu Europy 1976/1977 – przegrana 3:1 w finale z FC Liverpoolem 25 maja 1977 roku na Stadio Olimpico w Rzymie (w 79. minucie został zastąpiony przez Wilfrieda Hannesa), a także Orange Trophy 1977 oraz Kirin Cup 1978.
W trakcie sezonu 1979/1980 Wohlers, który występował na przemian na pozycji obrońcy i pomocnika, przeniósł się do TSV 1860 Monachium, w którym do spadku klubu z Bundesligi w sezonie 1980/1981 rozegrał 49 meczów ligowych, w których zdobył 11 goli. W klubie występował do 1982 roku. Następnie w latach 1982–1985 reprezentował barwy Arminii Bielefeld, w której pod wodzą trenerów: Horsta Köppela i Gerda Roggensacka rozegrał 88 meczów w których zdobył 4 gole, a w sezonach 1982/1983 oraz 1983/1984 zajął 8. miejsce – najwyższe miejscu w historii występów klubu w tych rozgrywkach. Po sezonie 1984/1985 zakończył karierę piłkarską.
Łącznie w Bundeslidze rozegrał 232 mecze, w których zdobył 22 gole, natomiast w 2. Bundeslidze rozegrał 106 meczów, w których zdobył 7 goli.
Kariera trenerska.
Horst Wohlers po zakończeniu kariery piłkarskiej rozpoczął karierę trenerską. W latach 1986–1987 trenował TuS Paderborn-Neuhaus, a w latach 1987–1989 był najpierw asystentem swojego byłego kolegi z Borussii Mönchengladbach – Rainera Bonhofa w występującym w Bundeslidze Bayerze Uerdingen, a potem został pierwszym trenerem klubu. W sezonie 1989/1990 klub zakończył rozgrywki ligowe na 14. miejscu. W tamtym czasie na konferencji prasowej Dansk Boldspil-Union ("Duński Związek Piłki Nożnej") był przedstawiany jako następca Seppa Piontka na stanowisku selekcjonera reprezentacji Danii. Ponieważ Bayer Uerdingen nie zgodził się na przedwczesne rozwiązanie umowy, nowym selekcjonerem reprezentacji Danii został Richard Møller Nielsen. W sezonie 1990/1991 prowadził klub w 14 meczach, zanim pod koniec listopada 1990 roku został zastąpiony przez Timo Konietzkę. Do Bundesligi wrócił jeszcze w tym samym sezonie, zastępując 19 lutego 1991 roku Helmuta Schulte na stanowisku trenera FC St. Pauli, w którym Wohlers grał w latach 1969–1975. Jednak z 4 zwycięstwami, 6 remisami i 7 porażkami klub zakończył rozgrywki ligowe na 16. miejscu, w związku z czym musiał przystąpić do baraży o utrzymanie w krajowej elicie, w których rywalem był Stuttgarter Kickers, z którym przegrał rywalizację w trzech meczach (1:1, 1:1, 1:3) i tym samym spadł do 2. Fußball-Bundesligi. Z klubu odszedł w 1992 roku.
Następnie trenował: SV Lurup (1992–1993), VfB Oldenburg (1994–1995) oraz Eintracht Trewir (1995–1996). W 1997 roku był asystentem Horsta Köppela w występującej japońskiej lidze J-League Urawie Red Diamonds.
W sezonie 2004/2005 trenował drużyny juniorskie Borussii Mönchengladbach, gdzie w drużynie U-23 zastąpił Horsta Köppela, który właśnie przejął seniorską drużynę "Źrebaków" po rezygnacji trenera Dicka Advocaata. W 2005 roku został trenerem występującej w Oberlidze okręgu Nadrenia Północna-Westfalia drużyny rezerw Borussii Mönchengladbach, z którą w sezonie 2005/2006 awansował do Regionalligi północnej, jednak w sezonie 2006/2007 zajmując 16. miejsce spadła do Oberligi okręgu Nadrenia Północna-Westfalia, jednak w sezonie 2007/2008 ponownie awansował do Regionalligi północnej okręgu Nadrenia Północna-Westfalia, a po sezonie 2009/2010 mimo zajęcia 16. miejsca pozostał w Regionallidze północnej, gdyż DFB nie przyznało licencji trzem klubom: Rot-Weiss Essen, SC Bonnerowi oraz Waldhofowi Mannheim, jednak działacze "Źrebaków" po wygaśnięciu umowy 30 czerwca 2010 roku kontrakt nie przedłużyli w Wohlersem umowy.

</doc>
<doc id="5099440" url="https://pl.wikipedia.org/wiki?curid=5099440" title="Mieczysław Majewski (dyplomata)">
Mieczysław Majewski (dyplomata)

Mieczysław Majewski (ur. 1931, zm. 16 listopada 2020) – polski dyplomata, ambasador w Tunezji (1985–1990).
Życiorys.
Absolwent Szkoły Głównej Służby Zagranicznej. Pracownik służby dyplomatyczno-konsularnej Ministerstwa Spraw Zagranicznych. Pełnił funkcje konsula generalnego w Paryżu oraz Lyonie i ambasadora w Tunezji (listopad 1985–1990).
Pochowany na Cmentarzu Wojskowym na Powązkach.

</doc>
<doc id="5099442" url="https://pl.wikipedia.org/wiki?curid=5099442" title="Pesloy">
Pesloy



</doc>
<doc id="5099444" url="https://pl.wikipedia.org/wiki?curid=5099444" title="Bogdan Wawrzyniak">
Bogdan Wawrzyniak



</doc>
<doc id="5099446" url="https://pl.wikipedia.org/wiki?curid=5099446" title="E. Martin">
E. Martin



</doc>
<doc id="5099449" url="https://pl.wikipedia.org/wiki?curid=5099449" title="Leclerq">
Leclerq



</doc>
<doc id="5099451" url="https://pl.wikipedia.org/wiki?curid=5099451" title="Tisserand">
Tisserand



</doc>
<doc id="5099454" url="https://pl.wikipedia.org/wiki?curid=5099454" title="Gellé">
Gellé



</doc>
<doc id="5099456" url="https://pl.wikipedia.org/wiki?curid=5099456" title="Czas (czasopismo)">
Czas (czasopismo)



</doc>
<doc id="5099458" url="https://pl.wikipedia.org/wiki?curid=5099458" title="Czas (tygodnik)">
Czas (tygodnik)



</doc>
<doc id="5099460" url="https://pl.wikipedia.org/wiki?curid=5099460" title="Kenan Karaman">
Kenan Karaman

Kenan Karaman (ur. 5 marca 1994 w Stuttgarcie) – turecki piłkarz występujący na pozycji napastnika w reprezentacji Turcji. Uczestnik Mistrzostw Europy 2020.

</doc>
<doc id="5099463" url="https://pl.wikipedia.org/wiki?curid=5099463" title="Bruno Wenzel">
Bruno Wenzel

Bruno Wenzel (ur. 9 lutego 1888 w Ełku, zm. 29 grudnia 1965 w Hiddesen, Nadrenia Północna-Westfalia) – niemiecki prawnik i urzędnik kolejowy.
Życiorys.
Uczęszczał do gimnazjum w Ełku. Studiował prawo na Uniwersytecie Alberta w Królewcu, Uniwersytecie Albrechta i Ludwika we Fryburgu i Uniwersytecie w Marburgu. Jako ochotnik służył w 2. Wschodniopruskim Pułku Artylerii Polowej nr 52 ("2. Ostpreußischen Feldartillerie-Regiment Nr. 52") w Królewcu. W 1910 trafił do Giżycka i Ełku jako aplikant adwokacki. Jako oficer rezerwy wziął udział w działaniach I wojny światowej, m.in. walcząc w bitwie pod Gumbinem i bitwie pod Grunwaldem (1914). Egzamin asesorski zdał w 1916. Został zatrudniony na Pruskich Kolejach Państwowych ("Preußischen Staatseisenbahnen") m.in. w Dyrekcji Kolei Rzeszy w Królewcu ("Reichsbahndirektion Königsberg"), Urzędzie Ruchu Kolei Rzeszy w Gerze ("Reichsbahn-Verkehrsamt in Gera"), dyrekcjach kolei Rzeszy – w Opolu ("Reichsbahndirektion Oppeln"), Wrocławiu ("Reichsbahndirektion Breslau") i Essen ("Reichsbahndirektion Essen"), gdzie od 1938 zajmował stanowisko naczelnika zarządu. Był wiceprezesem, a od 1 października 1942 prezesem Dyrekcji Kolejowej Rzeszy w Szczecinie ("Reichsbahndirektion Stettin"). Był też jej likwidatorem; w 1945 przeniósł do Lütjenburga. W 1947 przeniósł się z radzieckiej do brytyjskiej strefy okupacyjnej i osiedlił się w Hiddesen. Został uznany za emerytowanego urzędnika przez Deutsche Bundesbahn. Został pochowany w Hiddesen.
W 1921 uzyskał tytuł doktora praw na Śląskim Uniwersytecie Fryderyka Wilhelma we Wrocławiu, na podstawie pracy pt. „Die gemeinwirtschaftliche Bedeutung der Straßenbahnen. Grundsätzliches zum Problem der Unternehmungsform” ("Użyteczność publiczna tramwajów. Podstawowe dla problemu formy przedsiębiorstw").

</doc>
<doc id="5099464" url="https://pl.wikipedia.org/wiki?curid=5099464" title="Michał Koktysz">
Michał Koktysz

Michał Koktysz (ur. 2 kwietnia 1986) – polski i niemiecki duchowny ewangelicko-reformowany, członek Prezydium Synodu Kościoła Ewangelicko-Reformowanego w RP od 2021 r. do rezygnacji z funkcji w marcu 2022 r.
Życiorys.
Pochodzi z Łodzi. Do Kościoła Ewangelicko-Reformowanego w RP wstąpił 22 września 2013. Studiował orientalistykę na Uniwersytecie Warszawskim i Uniwersytecie Ruprechto-Karola w Heidelbergu. Tytuł magistra teologii uzyskał w 2016 na Wydziale Teologicznym Chrześcijańskiej Akademii Teologicznej w Warszawie na podstawie pracy pt. "Elementy parenetyczne listów Piotra i Judy. Studium egzegetyczno-porównawcze". Pracował w Żydowskim Instytucie Historycznym w Warszawie, gdzie między innymi tłumaczył teksty hebrajskie Emanuela Ringelbluma. Od 2016 pracował także w biurze Konsystorza Kościoła Ewangelicko-Reformowanego w RP, gdzie pełnił obowiązki kierownika.
18 listopada 2017 w Łodzi został ordynowany przez biskupa Kościoła Ewangelicko-Reformowanego w RP ks. Marka Izdebskiego, któremu asystowali ks. Semko Koroza i ks. Tomasz Pieczko. Ordynacja Michała Koktysza była przedmiotem reportażu redakcji ekumenicznej TVP. Od 1 stycznia 2018 pracował w parafii ewangelicko-reformowanej w Łodzi.
W kadencji 2021–2025 został notariuszem Synodu Kościoła Ewangelicko-Reformowanego w RP. Był również ogólnopolskim duszpasterzem młodzieży i członkiem Rady Diakonii. Z wszystkich tych funkcji zrezygnował w marcu 2022 i podjął pracę w Niemczech.
Od marca 2022 ks. Koktysz jest duszpasterzem parafii w Ludwigsau.

</doc>
<doc id="5099466" url="https://pl.wikipedia.org/wiki?curid=5099466" title="Altay Bayındır">
Altay Bayındır

Altay Bayındır (, ur. 14 kwietnia 1998 w Osmangazi) – turecki piłkarz abchasko-czerkieskiego pochodzenia, występujący na pozycji bramkarza w tureckim klubie Fenerbahçe SK oraz reprezentacji Turcji. Uczestnik Mistrzostw Europy 2020.

</doc>
<doc id="5099467" url="https://pl.wikipedia.org/wiki?curid=5099467" title="Jan Oleśnicki (zm. 1532)">
Jan Oleśnicki (zm. 1532)



</doc>
<doc id="5099471" url="https://pl.wikipedia.org/wiki?curid=5099471" title="Wojewódzki ośrodek doradztwa rolniczego">
Wojewódzki ośrodek doradztwa rolniczego

Wojewódzki ośrodek doradztwa rolniczego – jednostka doradztwa rolniczego, państwowa jednostka organizacyjna posiadają osobowość prawną podległa ministrowi właściwemu do spraw rozwoju wsi, pełniąca funkcje doradcze, wdrożeniowe, upowszechnieniowe i szkoleniowe wobec rolników indywidualnych. Wojewódzkie ośrodki doradztwa rolniczego rozpoczęły funkcjonować w 1991 r.
Powstanie wojewódzkich ośrodków doradztwa rolniczego.
W 1991 r. decyzją ministra rolnictwa i wojewodów przekształcono wojewódzkie ośrodki postępu rolniczego w wojewódzkie ośrodki doradztwa rolniczego. Zmiana nazewnictwa ośrodków miała charakter oddolny, bez umocowania ustawowego. Motywem zmian była niewydolność organizacyjna i ekonomiczna ośrodków, mała skuteczność porad oraz niska efektywność wdrażania i upowszechniania postępu rolniczego. Nastąpiło oddzielenie funkcji doradczych od produkcyjnych, poprzez rezygnację z prowadzenia gospodarstwa rolnego. Struktura ODR oparta była na 268 rejonach i 2342 gminach. W 1999 r., w związku z przejściem na trójstopniowy podział administracyjny kraju, zmniejszono liczbę ośrodków z 49 do 16 jednostek. Nowa struktura organizacyjna ośrodków opierała się na 314 powiatach i 2477 gminach.
Ustawa o wojewódzkich ośrodkach doradztwa rolniczego z 2004 r..
Ustawą Sejmu RP z 2004 r. o jednostkach doradztwa rolniczego, określono organizację, zadania i zasady działania jednostek doradztwa rolniczego. Jednostkami doradztw rolniczego stały się Centrum Doradztwa Rolniczego i 16 wojewódzkich ośrodków doradztwa rolniczego. W ustawie ustalono, że ośrodki są państwowymi jednostkami organizacyjnymi posiadającymi osobowość prawną. Jednostki prowadzą doradztwo rolnicze obejmujące działania w zakresie rolnictwa, rozwoju wsi, rynków rolnych oraz wiejskiego gospodarstwa domowego. Celem ośrodków była poprawa poziomu dochodów rolniczych i podnoszenie konkurencyjności rynkowej gospodarstw rolnych, wspieranie zrównoważonego rozwoju obszarów wiejskich oraz podnoszenie kwalifikacji zawodowych rolników.
Wśród podstawowych zadań ośrodków było między innymi:
Jednostki doradztwa rolniczego prowadziły samodzielną gospodarkę finansową w ramach środków pochodzących z dotacji budżetowych, przychodów uzyskiwanych z tytułu prowadzonej działalności gospodarczej oraz innych źródeł, w tym darowizn, zapisów itp.
Ośrodki doradztwa rolniczego jako jednostki budżetowe podlegały wojewodzie. Wojewoda w drodze zarządzenia nadawał statut ośrodkowi doradztwa rolniczego. Organem jednostki doradztwa rolniczego był dyrektor powoływany i odwoływany przez wojewodę.
Wojewódzkie ośrodki doradztwa rolniczego pod nadzorem samorządów województwa (2009).
Ustawą Sejmu RP z 2009 r. w sprawie zmiany organizacji i podziale zadań administracji publicznej w województwie ustalono, że ośrodki przechodzą spod nadzoru wojewody pod nadzór sejmiku województwa. Jednostkami doradztwa rolniczego zostały Centrum Doradztwa Rolniczego i 16 wojewódzkich ośrodków doradztwa rolniczego. Ośrodki doradztwa rolniczego stały się samorządowymi osobami prawnymi. Sejmik nadawał w drodze uchwały statut ośrodkom i zatwierdzał na stanowisko dyrektora. Jednostki otrzymywały z budżetu państwa dotacje celowe na wykonywanie zadań z zakresu doradztwa rolniczego.
Wojewódzkie ośrodki doradztwa rolniczego pod nadzorem zarządu województwa (2012).
Ustawą Sejmu RP o zmianie ustawy o jednostkach doradztwa rolniczego z 2012 r. ośrodki przeszły spod nadzoru samorządu województwa pod nadzór zarządu województwa. Zarząd województwa nadawał statut ośrodkom oraz powoływał dyrektora. Ośrodki otrzymywały dotacje podmiotowe z budżetów jednostek samorządu terytorialnego na wykonywanie zadań z zakresu doradztwa rolniczego.
Wojewódzkie ośrodki doradztwa rolniczego pod nadzorem ministra rolnictwa (2016).
W ustawie sejmowej o zmianie ustawy o jednostkach doradztwa rolniczego z 2016 r. stwierdzono, że ośrodki stają się państwowymi jednostkami organizacyjnymi posiadającymi osobowość prawną i podlegają ministrowi właściwemu do spraw rozwoju wsi. Ponadto minister rolnictwa w drodze zarządzenia, nadawał każdemu ośrodkowi odrębny statut. Organem jednostki doradztwa rolniczego był dyrektor powoływany i odwoływany przez ministra właściwego do spraw rozwoju wsi. Ośrodki doradztwa rolniczego działały na podstawie: rocznego programu działalności, rocznego planu finansowego (dotacji) i środków płynących z usług doradczych.
Rada społeczna doradztwa rolniczego.
Zgodnie z ustawą sejmową z 2004 r. przy jednostkach doradztwa rolniczego funkcjonowała rada społeczna doradztwa rolniczego. Rada była organem opiniodawczo-doradczym dyrektora ośrodka. Do zadań rady należało opiniowanie planu działania i sprawozdania z realizacji planu. Rada zgłaszała wnioski w sprawach dotyczących funkcjonowania jednostek doradztwa rolniczego. Kadencja rady trwała pięć lat, a w jej skład wchodziło 12 członków, wywodzących się ze środowiska wojewody i marszałka województwa, izby rolniczej, uczelni rolniczej oraz przedstawicieli związków rolników.
Wynagrodzenie i premiowanie doradców wojewódzkich ośrodków doradztwa rolniczego.
W rozporządzenie Ministra Rolnictwa i Rozwoju Wsi z 2005 r. przyjęto stawki wynagrodzenia w zależności od pełnionego stanowiska, poziomu wykształcenia i stażu pracy w wysokości od 850 zł do 4000 zł miesięcznie. Poza wynagrodzeniem zasadniczym każdemu pracownikowi ośrodka przysługiwał dodatek za wysługę lat (maksymalnie 20%), okresowa nagroda jubileuszowa w wysokości od 75% do 400% miesięcznego wynagrodzenia oraz premie z funduszu nagród.
W rozporządzeniu Ministra Rolnictwa i Rozwoju Wsi z 2008 r. stawki wynagrodzenia zasadniczego podniesiono odpowiednio od 1246 zł do 6000 zł miesięcznie. Poza stawkami wynagrodzenia zasadniczego dla pracowników jednostek doradztwa rolniczego wprowadzono stawki dodatku funkcyjnego, które wynosiły od 15% do 135% najniższego wynagrodzenia zasadniczego.
W rozporządzenie Ministra Rolnictwa i Rozwoju Wsi z 2020 r., stawki wynagrodzenia zasadniczego podniesiono odpowiednio od 2600 zł do 10 000 zł miesięcznie. Utrzymano dodatki funkcyjne, które kształtowane były w zależności od wymagań kwalifikacyjnych jednostek, związane z pełnioną funkcją, uzyskanym wykształceniem i stażem pracy.
Zatrudnienie w wojewódzkich ośrodkach doradztwa rolniczego.
W 1991 r. zatrudnienie w ośrodkach ogółem wynosiło 5846 osób, w tym 4597 osób kadry kierowniczej i doradców (specjalistów). W 2017 r. liczba zatrudnionych ogółem spadła do 4070, w tym 3429 osób kadry kierowniczej i doradców (specjalistów). Wykształceniem wyższym charakteryzowało się 87,2% zatrudnionych specjalistów i doradców. Wiek zatrudnionych specjalistów i doradców przedstawiał się następująco: w przedziale do 30 lat było 9,0% zatrudnionych, w przedziale 31–50 lat – 44,3%, w wieku powyżej 50 lat – 46,7% ogółu zatrudnionych. Wśród zatrudnionych kobiety stanowiły 58,2%.

</doc>
<doc id="5099474" url="https://pl.wikipedia.org/wiki?curid=5099474" title="Walerian Pieriewierziew">
Walerian Pieriewierziew

Walerian Fiodorowicz Pieriewierziew (, 1882–1968) – radziecki literaturoznawca.
Życiorys.
W latach 1901–1905 studiował na wydziale fizyczno-matematycznym Uniwersytetu Charkowskiego, skąd został wydalony za udział w ruchu rewolucyjnym i skazany na zesłanie do kraju Narymskiego. Po rewolucji październikowej prowadził działalność pedagogiczną i literacką, a od 1921 roku był profesorem Uniwersytetu Moskiewskiego. Poglądy metodologiczne Pieriewierziewa ukształtowały się na podstawie poglądów estetycznych Gieorgija Plechanowa.

</doc>
<doc id="5099478" url="https://pl.wikipedia.org/wiki?curid=5099478" title="Platforma samopodnośna">
Platforma samopodnośna

Platforma samopodnośna (jack-up) – platforma wiertnicza, rodzaj barki, mająca kadłub zapewniający pływalność, która na miejscu pracy podnosi kadłub ponad powierzchnię wody, opierając się na dnie za pomocą opuszczanych „nóg”.
Nogi platformy mogą być podnoszone i opuszczane za pomocą hydraulicznych tłoków lub silników obracających koła zębate, zazębione w listwach zębatych, będących częścią nóg. Dolne końce nóg mają konstrukcję zmniejszającą zapadanie się nóg w gruncie. Nogi wykonuje się w postaci rur albo kratownic.
Wiertnia najczęściej znajduje się na wysuwanej podstawie, dzięki czemu platforma może stanąć obok istniejącej platformy stałej i wiercić w odwiertach (studniach) mających zakończenie w obrębie platformy stałej.
Niektóre platformy mają własny napęd, pozwalający przemieszczać się samodzielnie, lecz zdecydowana większość nie ma napędu i jest przemieszczana za pomocą holowników lub (na większe odległości) na statkach półzanurzalnych.
Zaletami platform samopodnośnych są duża mobilność i stabilność oraz możliwość wiercenia nad platformami stałymi. Wadami są ograniczenia głębokości wody.
Platforma Noble Lloyd Noble, zbudowana w 2016, jest (w 2020) największą platformą samopodnośną. Nogi o długości 214 metrów pozwalają na pracę w wodzie o głębokości 150 metrów, przy czym platforma, dla uniknięcia uszkodzenia przez fale, znajduje się na wysokości 69 metrów nad powierzchnią wody.

</doc>
<doc id="5099483" url="https://pl.wikipedia.org/wiki?curid=5099483" title="Viola rotundifolia">
Viola rotundifolia

Viola rotundifolia Michx. – gatunek roślin z rodziny fiołkowatych ("Violaceae"). Występuje naturalnie we wschodniej części Ameryki Północnej. W całym swym zasięgu jest gatunkiem najmniejszej troski, ale regionalnie – w Rhode Island – jest krytycznie zagrożony. 
Rozmieszczenie geograficzne.
Rośnie naturalnie we wschodniej części Ameryki Północnej. Został zaobserwowany w Kanadzie (w prowincjach Ontario i Quebec) oraz Stanach Zjednoczonych (w Connecticut, Delaware, Georgii, Kentucky, Maine, Marylandzie, Massachusetts, New Hampshire, stanie Nowy Jork, Północnej Karolinie, Ohio, Pensylwanii, Rhode Island, Południowej Karolinie, Tennessee, Vermoncie, Wirginii i Wirginii Zachodniej). 
Biologia i ekologia.
Rośnie w żyznych górskich lasach lub innych średnio wilgotnych lasach. Występuje na wysokości od 200 do 2000 m n.p.m. Kwitnie od marca do maja. 
N.H. Russell w pracy z 1955 roku stwierdził, że "V. rotundifolia" jest prymitywnym przedstawicielem fiołka i prawdopodobnie jest jednym z protoplastów żółtych fiołków łodygowych w Ameryce Północnej. Uznał on również, że morfologicznie gatunek ten jest jednym z najbardziej niezmiennych fiołków i zasugerował, że jego najbliższym krewnym jest "V. orbiculata". 
Liczba chromosomów 2n = 12.

</doc>
<doc id="5099484" url="https://pl.wikipedia.org/wiki?curid=5099484" title="Władysław Pietrusiak">
Władysław Pietrusiak

Władysław Pietrusiak, ps. Zenek, Tadek, Marek (ur. 27 lipca 1909 w Uleńcu, zm. po 24 czerwca 1944 w Warszawie) – polski działacz komunistyczny, dowódca Okręgu Częstochowskiego Gwardii Ludowej. 
Życiorys.
Urodził się w rodzinie robotnika rolnego Jana i jego żony Natalii, od 1927 członek Komunistycznej Partii Polski. Po odbyciu służby wojskowej posiadał stopień plutonowego rezerwy, od 1932 do 1938 członek Komitetu Dzielnicowego KPP w Grójcu. Walczył w kampanii wrześniowej, od 1942 członek KD PPR, organizator komórek PPR i GL. Był zastępcą dowódcy oddziału partyzanckiego Józefa Rogulskiego „Wilka”, podczas walki z hitlerowcami pod Studzianną został ciężko ranny. Następnie był członkiem sztabu GL Okręgu Warszawa-Lewa Podmiejska, od stycznia do kwietnia 1943 dowodził oddziałami GL Dzielnicy Grójec. W marcu 1943 podczas ataku na wieś Uleniec z rąk hitlerowców zginęła jego matka, teściowa, siostra i 9 letnia córka Hanna. Od czerwca 1943 do lutego 1944 był dowódcą Okręgu Częstochowskiego, mianowany porucznikiem GL, a następnie kapitanem AL. W marcu 1944 został dowódcą Okręgu nr 3, aresztowany 24 czerwca 1944 został osadzony na Pawiaku i tam zamordowany. W grudniu 1944 Dowództwo Główne GL odznaczyło pośmiertnie Władysława Pietrusiaka Krzyżem Grunwaldu III klasy. Jego symboliczny grób znajduje się na cmentarzu parafialnym w Worowie.
Od 1973 był patronem 1 pułku rozpoznania radioelektronicznego.

</doc>
<doc id="5099485" url="https://pl.wikipedia.org/wiki?curid=5099485" title="Cotumba">
Cotumba

Cotumba – wieś w Rumunii, w okręgu Bacău, w gminie Agăș. W 2011 roku liczyła 1335 mieszkańców.

</doc>
<doc id="5099486" url="https://pl.wikipedia.org/wiki?curid=5099486" title="Viola subsinuata">
Viola subsinuata

Viola subsinuata (Greene) Greene – gatunek roślin z rodziny fiołkowatych ("Violaceae"). Występuje naturalnie w Ameryce Północnej. W całym swym zasięgu jest gatunkiem bliskim zagrożeniu, ale regionalnie – w Ontario, Vermoncie i Massachusetts – jest krytycznie zagrożony. W Rhode Island uznawany jest za wymarły, gdzie ostatnio został udokumentowany w 1941 roku. 
Rozmieszczenie geograficzne.
Rośnie naturalnie w Ameryce Północnej. W Kanadzie został zaobserwowany w prowincji Ontario, natomiast w Stanach Zjednoczonych występuje w Connecticut, Delaware, Dystrykcie Kolumbii, Georgii, Illinois, Kentucky, Marylandzie, Massachusetts, Michigan, New Jersey, stanie Nowy Jork, Północnej Karolinie, Ohio, Pensylwanii, Południowej Karolinie, Tennessee, Vermoncie, Wirginii, Wirginii Zachodniej i Wisconsin. 
Biologia i ekologia.
Rośnie w żyznych lasach. Występuje na wysokości od 100 do 3000 m n.p.m. Kwitnie od kwietnia do czerwca. 
Liczba chromosomów 2n = 54. 

</doc>
<doc id="5099487" url="https://pl.wikipedia.org/wiki?curid=5099487" title="Umut Meraş">
Umut Meraş

Cengiz Umut Meraş (ur. 20 grudnia 1995 w Stambule) – turecki piłkarz występujący na pozycji obrońcy we francuskim klubie Le Havre AC oraz reprezentacji Turcji. Uczestnik Mistrzostw Europy 2020.

</doc>
<doc id="5099489" url="https://pl.wikipedia.org/wiki?curid=5099489" title="Diaconești (okręg Bacău)">
Diaconești (okręg Bacău)

Diaconești – wieś w Rumunii, w okręgu Bacău, w gminie Agăș. W 2011 roku liczyła 335 mieszkańców.

</doc>
<doc id="5099490" url="https://pl.wikipedia.org/wiki?curid=5099490" title="Viola tripartita">
Viola tripartita

Viola tripartita Elliott – gatunek roślin z rodziny fiołkowatych ("Violaceae"). Występuje naturalnie w Stanach Zjednoczonych – w Alabamie, na Florydzie, w Georgii, Kentucky, Missisipi, Północnej Karolinie, Ohio, Pensylwanii, Południowej Karolinie, Tennessee, Wirginii i Wirginii Zachodniej. W całym swym zasięgu jest gatunkiem najmniejszej troski, ale regionalnie – na Florydzie, w Missisipi oraz Wirginii Zachodniej – jest krytycznie zagrożony. 
Biologia i ekologia.
Rośnie w żyznych lasach, na wysokości od 50 do 1600 m n.p.m. Kwitnie od marca do maja. 
Liczba chromosomów 2n = 12.

</doc>
<doc id="5099492" url="https://pl.wikipedia.org/wiki?curid=5099492" title="Goioasa">
Goioasa

Goioasa – wieś w Rumunii, w okręgu Bacău, w gminie Agăș. W 2011 roku liczyła 790 mieszkańców.

</doc>
<doc id="5099493" url="https://pl.wikipedia.org/wiki?curid=5099493" title="Preluci (okręg Bacău)">
Preluci (okręg Bacău)

Preluci – wieś w Rumunii, w okręgu Bacău, w gminie Agăș. W 2011 roku liczyła 812 mieszkańców.

</doc>
<doc id="5099494" url="https://pl.wikipedia.org/wiki?curid=5099494" title="Sulța">
Sulța

Sulța – wieś w Rumunii, w okręgu Bacău, w gminie Agăș. W 2011 roku liczyła 685 mieszkańców.

</doc>
<doc id="5099495" url="https://pl.wikipedia.org/wiki?curid=5099495" title="Ardeoani (gmina)">
Ardeoani (gmina)

Ardeoani – gmina w Rumunii, w okręgu Bacău. Obejmuje miejscowości Ardeoani i Leontinești. W 2011 roku liczyła 2182 mieszkańców.

</doc>
<doc id="5099496" url="https://pl.wikipedia.org/wiki?curid=5099496" title="Ardeoani">
Ardeoani

Ardeoani – wieś w Rumunii, w okręgu Bacău, w gminie Ardeoani. W 2011 roku liczyła 1365 mieszkańców.

</doc>
<doc id="5099498" url="https://pl.wikipedia.org/wiki?curid=5099498" title="Leontinești">
Leontinești

Leontinești – wieś w Rumunii, w okręgu Bacău, w gminie Ardeoani. W 2011 roku liczyła 817 mieszkańców.

</doc>
<doc id="5099499" url="https://pl.wikipedia.org/wiki?curid=5099499" title="Kościół pw. Znalezienia Krzyża Świętego w Klebarku Wielkim">
Kościół pw. Znalezienia Krzyża Świętego w Klebarku Wielkim



</doc>
<doc id="5099502" url="https://pl.wikipedia.org/wiki?curid=5099502" title="Asău (gmina)">
Asău (gmina)

Asău – gmina w Rumunii, w okręgu Bacău. Obejmuje miejscowości Apa Asău, Asău, Ciobănuș, Lunca Asău, Păltiniș i Straja. W 2011 roku liczyła 6698 mieszkańców.

</doc>
<doc id="5099503" url="https://pl.wikipedia.org/wiki?curid=5099503" title="Tablice Mojżeszowe">
Tablice Mojżeszowe

Tablice Mojżeszowe – pomnik przedstawiający kamienne tablice Dekalogu, znajdujący się na skalnym zboczu rezerwatu Kadzielnia w Kielcach, między amfiteatrem a ulicą Krakowską. Znajduje się on na górnej powierzchni gruboławicowych wapieni cheilocerasowych dolnego famenu.
Dwie tablice o wymiarach 2 na 6 metrów wykonano z żelaza i betonu architektonicznego w firmie Fabet, będącej także fundatorem monumentu. Na lewej tablicy wyryto rzymskie cyfry od I do III, na prawej cyfry od IV do X.
Instalacja została umieszczona 30 grudnia 2005. Pomysłodawcą ustawienia tablic był prezydent Kielc Wojciech Lubawski. Monument ma symbolizować wspólne wartości wielkich religii monoteistycznych: chrześcijaństwa, judaizmu i islamu.

</doc>
<doc id="5099504" url="https://pl.wikipedia.org/wiki?curid=5099504" title="Abdülkadir Ömür">
Abdülkadir Ömür

Abdülkadir Ömür (ur. 25 czerwca 1999 w Çarşıbaşı) – turecki piłkarz występujący na pozycji pomocnika w tureckim klubie Trabzonspor oraz reprezentacji Turcji. Uczestnik Mistrzostw Europy 2020.

</doc>
<doc id="5099506" url="https://pl.wikipedia.org/wiki?curid=5099506" title="Asău (okręg Bacău)">
Asău (okręg Bacău)

Asău – wieś w Rumunii, w okręgu Bacău, w gminie Asău. W 2011 roku liczyła 2112 mieszkańców.

</doc>
<doc id="5099510" url="https://pl.wikipedia.org/wiki?curid=5099510" title="Apa Asău">
Apa Asău

Apa Asău – wieś w Rumunii, w okręgu Bacău, w gminie Asău. W 2011 roku liczyła 1439 mieszkańców.

</doc>
<doc id="5099512" url="https://pl.wikipedia.org/wiki?curid=5099512" title="Louisbourg">
Louisbourg

Louisbourg (do 1713 "Havre à l'Anglais", II poł. XVIII w.–1966 "Louisburg") – miejscowość ("community"; 1901–1995 miasto) w kanadyjskiej prowincji Nowa Szkocja, w hrabstwie Cape Breton, miejscowość spisowa ("designated place"). Według spisu powszechnego z 2016 obszar miejscowości spisowej to: 3,30 km², a zamieszkiwało wówczas ten obszar 877 osób (gęstość zaludnienia 265,5 os./km²).
Miejscowość, która powstała wokół sporadycznie użytkowanego przez angielskich rybaków portu zwanego prześmiewczo przez Francuzów "Havre à l'Anglais", była związana z powstałą w 1713 twierdzą Louisbourg, a po przejściu tych terenów po 1760 w ręce angielskie przyjęła (do 1966) nazwę "Louisburg", w 1901 otrzymała status miasta ("town"), który utraciła 1 sierpnia 1995 w wyniku utworzenia regional municipality Cape Breton.
Według spisu powszechnego z 1991 obszar miasta ("town") to: 2,36 km², a zamieszkiwało wówczas ten obszar 1261 osób.

</doc>
<doc id="5099513" url="https://pl.wikipedia.org/wiki?curid=5099513" title="Ciobănuș">
Ciobănuș

Ciobănuș – wieś w Rumunii, w okręgu Bacău, w gminie Asău. W 2011 roku liczyła 515 mieszkańców.

</doc>
<doc id="5099514" url="https://pl.wikipedia.org/wiki?curid=5099514" title="Lunca Asău">
Lunca Asău

Lunca Asău – wieś w Rumunii, w okręgu Bacău, w gminie Asău. W 2011 roku liczyła 814 mieszkańców.

</doc>
<doc id="5099515" url="https://pl.wikipedia.org/wiki?curid=5099515" title="Havre à l'Anglais">
Havre à l'Anglais



</doc>
<doc id="5099516" url="https://pl.wikipedia.org/wiki?curid=5099516" title="Păltiniș (okręg Bacău)">
Păltiniș (okręg Bacău)

Păltiniș – wieś w Rumunii, w okręgu Bacău, w gminie Asău. W 2011 roku liczyła 670 mieszkańców.

</doc>
<doc id="5099519" url="https://pl.wikipedia.org/wiki?curid=5099519" title="Straja (okręg Bacău)">
Straja (okręg Bacău)

Straja – wieś w Rumunii, w okręgu Bacău, w gminie Asău. W 2011 roku liczyła 1148 mieszkańców.

</doc>
<doc id="5099522" url="https://pl.wikipedia.org/wiki?curid=5099522" title="ERS 15">
ERS 15

ERS 15 (ang. Environmental Research Satellites 15) – amerykański wojskowy satelita technologiczny. Stanowił część programu ERS. Zadaniem należącego do US Air Force satelity miało być testowanie nowych metod spawania metali. Wraz z satelitą SECOR 7, stanowił ładunek dodatkowy misji MIDAS 11. Satelita znany był także jako ORS 1 (ang. Octahedral Research Satellite 1).
Budowa i działanie.
Celem programu ERS było opracowanie technologii, które miały być wykorzystane przy budowie nowych generacji satelitów. Misje programu koncentrowały się głównie na badaniu warunków panujących w przestrzeni kosmicznej, a także wykorzystaniu nowych materiałów i metod produkcyjnych do budowy satelitów. Satelity tego programu planowane były zazwyczaj jako ładunek dodatkowy do misji większych satelitów. ERS 15 badał metody łączenia metali, za pomocą spawania w niższych niż standardowo temperaturach.
Satelita miał kształt ośmiościanu, na którego bokach o długości 23 cm zamontowano służące do wytwarzania energii elektrycznej ogniwa słoneczne.
Misja.
Misja rozpoczęła się 19 sierpnia 1966 roku, kiedy rakieta Atlas Agena D wyniosła z kosmodromu Vandenberg na niską orbitę okołoziemską trzy satelity wśród których był ERS 15. Po znalezieniu się na orbicie ERS 15 otrzymał oznaczenie COSPAR 1966-077C.
Satelita pozostaje na orbicie, której parametry to 3686,8 km w perygeum i 3712,1 km w apogeum.

</doc>
<doc id="5099527" url="https://pl.wikipedia.org/wiki?curid=5099527" title="Rybienko Łochowskie">
Rybienko Łochowskie

Rybienko Łochowskie – osiedle (od 1961) w południowo-zachodniej części Wyszkowa (województwo mazowieckie).
Historycznie związane z Latoszkiem.

</doc>
<doc id="5099528" url="https://pl.wikipedia.org/wiki?curid=5099528" title="İrfan Kahveci">
İrfan Kahveci

İrfan Can Kahveci (ur. 15 lipca 1995 w Bayacie) – turecki piłkarz występujący na pozycji pomocnika w tureckim klubie Fenerbahçe SK oraz reprezentacji Turcji. Uczestnik Mistrzostw Europy 2020.

</doc>
<doc id="5099534" url="https://pl.wikipedia.org/wiki?curid=5099534" title="Piotr Niewieczerzał">
Piotr Niewieczerzał

Piotr Niewieczerzał (ur. 1971) – polski działacz ewangelicki, prezes Konsystorza Kościoła Ewangelicko-Reformowanego w RP. 
Życiorys.
Jest wnukiem ks. Jarosława Niewieczerzała oraz synem byłej prezes Konsystorza Kościoła Ewangelicko-Reformowanego w RP – Doroty Niewieczerzał. Ukończył studia na Wydziale Mechatroniki Politechniki Warszawskiej i z wykształcenia jest inżynierem automatykiem. Od początku lat 90. XX wieku zaangażowany jest także w życie Kościół Ewangelicko-Reformowany w RP. Był między innymi z ramienia Kościoła członkiem Komisji Młodzieży Polskiej Rady Ekumenicznej. W 1995 został po raz pierwszy wybrany delegatem na Synod Kościoła z Parafii Ewangelicko-Reformowanej w Warszawie. W latach 2000–2012 był członkiem Kolegium Kościelnego parafii warszawskiej, a w latach 2012–2021 pełnił funkcję prezesa Kolegium Kościelnego. W kadencji 2021–2025 pełni funkcję prezesa Konsystorza Kościoła Ewangelicko-Reformowanego w RP. 
Jest również prezesem Zarządu Betanii.

</doc>
<doc id="5099535" url="https://pl.wikipedia.org/wiki?curid=5099535" title="Uğurcan Çakır">
Uğurcan Çakır

Uğurcan Çakır (ur. 5 kwietnia 1996 w Antalyi) – turecki piłkarz występujący na pozycji bramkarza w tureckim klubie Trabzonspor oraz reprezentacji Turcji. Uczestnik Mistrzostw Europy 2020.

</doc>
<doc id="5099537" url="https://pl.wikipedia.org/wiki?curid=5099537" title="Middleton (Nowa Szkocja)">
Middleton (Nowa Szkocja)

Middleton (do 1854 "Wilmot Corner") – miasto ("town") w kanadyjskiej prowincji Nowa Szkocja, w hrabstwie Annapolis. Według spisu powszechnego z 2016 obszar miasta to: 5,57 km², a zamieszkiwało wówczas ten obszar 1832 osoby (gęstość zaludnienia 329,1 os./km²), natomiast cały obszar miejski ("population centre") zamieszkiwało 1391 osób.
Miejscowość, która pierwotnie funkcjonowało pod mianem "Wilmot Corner", na mocy decyzji mieszkańców przyjęła nazwę współcześnie używaną, odzwierciedlającą jej środkowe położenie względem obu najbliższych ośrodków hrabstw: Annapolis Royal (hrabstwo Annapolis) i Kentville (hrabstwo Kings) oraz względem okręgu ("township") Wilmot, w 1909 otrzymała status miasta ("town").

</doc>
<doc id="5099538" url="https://pl.wikipedia.org/wiki?curid=5099538" title="Wilmot Corner">
Wilmot Corner



</doc>
<doc id="5099539" url="https://pl.wikipedia.org/wiki?curid=5099539" title="Latoszek">
Latoszek

Latoszek – część miasta (od 1961) i osiedle w południowej części Wyszkowa (województwo mazowieckie).
Historia.
Suwiec to dawniej samodzielna wieś. W latach 1867–1925 należał do gminy Zabrodzie w powiecie radzymińskim. 1 lipca 1925 włączono go gminy Kamieńczyk w tymże powiecie (województwo warszawskie). Tam 14 października 1933 wszedł w skład gromady o nazwie "Skuszew" w gminie Kamieńczyk, składającej się z wsi Skuszew, kolonii Kółko, wsi Latoszek, kolonii Suwiec, gajówki Giziewiczka, gajówki Skuszew i gajówki Rogówka.
W lipcu 1943 hitlerowcy napadli na zlokalizowany w Latoszku dom dowódcy Gwardii Ludowej rejonu Wyszków Władysława Ponichtery, którego zamordowali, a dom został spalony. 
1 lipca 1952 włączony wraz z całą gromadą Skuszew do miasta Wyszkowa w powiecie pułtuskim.
5 października 1954 wyłączony ponownie z Wyszkowa i włączony do nowo utworzonej gromady Rybienko Leśne w powiecie pułtuskim. 1 stycznia 1956 wraz z całą gromadą Rybienko Leśne wszedł w skład nowo utworzonego powiatu wyszkowskiego w województwie warszawskim. Po zniesnienu gromady Rybienko Leśne 31 grudnia 1959 włączony do nowo utworzonej gromady Wyszków w tymże powiecie.
31 grudnia 1961 wyłączony z gromady Wyszków i włączony ponownie do Wyszkowa.

</doc>
<doc id="5099541" url="https://pl.wikipedia.org/wiki?curid=5099541" title="Ford F-150 Electric">
Ford F-150 Electric



</doc>
<doc id="5099546" url="https://pl.wikipedia.org/wiki?curid=5099546" title="Alicja Krawczykówna">
Alicja Krawczykówna

Alicja Krawczykówna (ur. 19 sierpnia 1938) – polska aktorka teatralna, dubbingowa i filmowa. Znana z dubbingu Cziki w pierwszej wersji dubbingu 101 dalmatyńczyków.
W latach 1959-1993 występowała na deskach teatru im. Jaracza w Łodzi.

</doc>
<doc id="5099548" url="https://pl.wikipedia.org/wiki?curid=5099548" title="Kosmos 128">
Kosmos 128

Kosmos 128 (ros. Космос 128) – radziecki satelita rozpoznawczy. Dwudziesty pierwszy statek typu Zenit-4, należący do programu Zenit, który znalazł się na orbicie. Misja satelity rozpoczęła się w 27 sierpnia 1966 roku. Konstrukcja satelity została oparta na załogowych kapsułach Wostok.
Budowa i działanie.
 Optyczne satelity wywiadowcze serii "Zenit 4" zostały zbudowane w oparciu o doświadczenia wyniesione z budowy serii satelitów "Zenit 2", które z kolei bazowały na załogowym statku Wostok. Satelity serii "Zenit 4" w porównaniu do statków wcześniejszej generacji, zostały wyposażone w kamerę o wyższej rozdzielczości, Ftor 4, która charakteryzowała się ogniskową 3 m. Po ośmiodniowym pobycie na orbicie od statku oddzielała się kapsuła z filmem fotograficznym, która następnie lądowała w wyznaczonym miejscu na spadochronie.
Misja.
Misja satelity rozpoczęła się 27 sierpnia 1966 roku, kiedy rakieta Woschod 11A57 wyniosła z kosmodromu Bajkonur satelitę Kosmos 128 na niską orbitę okołoziemską. Po znalezieniu się na orbicie satelita otrzymał oznaczenie COSPAR 1966-079A. Była to dwudziesta pierwsza zakończona sukcesem misja satelity z serii "Zenit 4".
Po zakończeniu misji satelita spłonął w górnych warstwach atmosfery 4 września 1966 roku.

</doc>
<doc id="5099552" url="https://pl.wikipedia.org/wiki?curid=5099552" title="Svend Pedersen">
Svend Pedersen

Svend Ove Pedersen (ur. 31 października 1920, zm. 3 sierpnia 2009) – duński wioślarz. Brązowy medalista olimpijski z Helsinek.
Zawody w 1952 były jego jedynymi igrzyskami olimpijskimi. Medal zdobył w dwójce ze sternikiem. Razem z nim płynęli Poul Svendsen i Jørgen Frantzen. 
Jego syn Egon również był wioślarzem i medalistą olimpijskim.

</doc>
<doc id="5099553" url="https://pl.wikipedia.org/wiki?curid=5099553" title="Pływanie w płetwach">
Pływanie w płetwach

Pływanie w płetwach (ang. Finswimming) – dyscyplina sportu podwodnego. Główną organizacją na świecie sprawującą kontrolę nad zawodami sportowymi jest Światowa Konfederacja Sportów Podwodnych (CMAS). W Polsce natomiast jest to Polski Związek Płetwonurkowania (PZPn).
Historia.
W 1951 roku Luigi Ferraro zorganizował pierwsze w historii zawody w pływaniu w płetwach, które odbyły się na otwartym morzu w pobliżu Genui. W 1955 roku zorganizował kilkuetapowe wydarzenie noszące nazwę "100 km along the Adriatic Sea". Zawody ponownie odbyły się na morzu otwartym. Średni dystans pomiędzy etapami mierzył 10km. W 1958 roku zorganizowano pierwsze zawody w Związku Radzieckim. Pierwsze Mistrzostwa Europy w pływaniu w płetwach zorganizowano w Locarno w 1969 roku. W 1972 rozpoczęto wykorzystywać monopłetwę, co pozwoliło na znaczne poprawienie rekordów czasowych. W 1976 roku odbyły się pierwsze Mistrzostwa Świata, których gospodarzem był Hanower . Pływanie w płetwach zadebiutowało w 1981 na World Games odbywających się w Santa Clara. Pierwsze Długodystansowe Mistrzostwa Świata zostały zorganizowane w Paryżu w 1988 roku, a rok później odbyły się pierwsze Mistrzostwa Świata Juniorów w węgierskim mieście Dunaújváros. Pierwsze zawody z osobną kategorią bi-fins odbyły się w 2007 roku. W sierpniu 2012 po raz pierwszy udało się pokonać barierę 14 sekund na dystansie 50m, dokonał tego Pawel Kabanow (Rosja). 
Zasady oraz opis dyscypliny.
Sprzęt.
Sprzęt używany przez zawodników musi zostać zaakceptowany przez CMAS (podczas zawodów krajowych nie jest to wymagane). Sprzęt wykorzystywany przez zawodników to monopłetwy, bi-fins, aparaty oddechowe, butle z powietrzem, fajki oddechowe, stroje startowe oraz czepki. Maksymalne ciśnienie w butlach z powietrzem musi wynosić 200 barów, a minimalna pojemność to 0,4 litra.
Konkurencje.
Bi-fins.
Bi-fins (BF, stereo-fins) - konkurencja wykorzystująca dwie osobne płetwy oraz fajki do nurkowania. Rywalizacja odbywa się na dystansach 50 m, 100 m, 200 m, 400 m oraz 4x100 m mix (2 kobiety i 2 mężczyzn) oraz inne dystanse na wodach otwartych. Maksymalny dystans możliwy do przebycia pod wodą po starcie lub nawrocie to 15 m, pozostałą część wyścigu zawodnicy muszą pozostawać na powierzchni.
Po powierzchni.
Po powierzchni (ang. Surface, SF) - konkurencja wykorzystująca monopłetwę oraz fajkę do nurkowania. Rywalizacja odbywa się na dystansach 50m, 100m, 200m, 400m, 800m, 1500m, 4x50m mix (2 kobiety i 2 mężczyzn), 4x100m, 4x200m oraz inne dystanse na wodach otwartych. Maksymalny dystans możliwy do przebycia pod wodą po starcie lub nawrocie to 15m, pozostałą część wyścigu zawodnicy muszą pozostawać na powierzchni.
Pod wodą.
Pod wodą (ang. apnoea or apnea, AP) - konkurencja wykorzystująca jedynie monopłetwę. Rywalizacja odbywa się na dystansach 25m dla zawodników w wieku 12-13 lat oraz 50m dla pozostałych. Podczas startu zawodnik musi cały dystans pokonać pod wodą. Konkurencja nie jest rozgrywana na wodach otwartych ze względu na bezpieczeństwo zawodników.
Z aparatem oddechowym i butlą.
Z aparatem oddechowym i butlą (ang. immersion finswimming, IM) - konkurencją wykorzystująca aparat oddechowy wraz z butlą z powietrzem oraz monopłetwę. Konkurencja odbywa się na dystansach 100m i 400m (dawniej również 800m, lecz zrezygnowano z tego dystansu). Podczas startu zawodnik musi pokonać cały dystans pod wodą. Konkurencja nie jest rozgrywana na wodach otwartych ze względu na bezpieczeństwo zawodników.
Zawody sportowe.
Zawody CMAS.
Mistrzostwa Świata.
Rozgrywane są raz na dwa lata. Organizowane są zawody osobne dla juniorów i seniorów.
Puchar Świata.
Cykl zawodów rozgrywanych podczas roku kalendarzowego. Do klasyfikacji generalnej brane pod uwagę są dwa wyniki z najlepszych dla zawodnika zawodów oraz wynik z finału. Każdy wynik przeliczany jest na punkty. Aby zostać sklasyfikowanym nie trzeba brać udziału w każdych zawodach z cyklu Pucharu Świata.
Mistrzostwa Kontynentalne.
Tak jak w przypadku Mistrzostw Świata organizowane są co dwa lata z osobnymi zawodami dla juniorów i seniorów.
World Games.
Pływanie w płetwach od 1981 roku jest dyscypliną na World Games, aby zawodnik mógł wystartować musi spełnić minimalne wymagania CMAS na danym dystansie.
Zawody PZPn.
Mistrzostwa Polski.
Organizowane są co roku na krytej pływalni o długości 50m. 
Klubowy Puchar Polski.
Cykl zawodów organizowanych w całej Polsce na pływalniach o różnych długościach (25m i 50m). Zawody działają na zasadzie identycznej co Puchar Świata tj. do klasyfikacji generalnej brane pod uwagę są dwa najlepsze wyniki oraz wynik z zawodów finałowych. Wyniki przeliczane są na punkty. Aby zostać sklasyfikowanym nie trzeba brać udziału we wszystkich zawodach Pucharu Polski. Kluby zdobywają punkty z każdych zawodów i następnie wynik jest zliczany ze wszystkich zawodów z cyklu. Do wyniku wliczane są 3 najlepsze starty w kategorii chłopców/mężczyzn oraz dziewczyn/kobiet w każdej z kategorii wiekowych (łącznie 30 wyników). Wliczane są również wyniki 3 najlepszych sztafet, wynik sztafet mnożony jest przez 3.
Mistrzostwa Polski w pływaniu długodystansowym w płetwach.
Organizowane są co roku na wodach otwartych. Zawodnicy rywalizują na jednym dystansie w każdej kategorii wiekowej w dwóch konkurencjach - Bi-fins oraz monopłetwie.
Amatorskie Mistrzostwa Polski w pływaniu długodystansowym w płetwach.
Organizowane są bezpośrednio po startach zawodników z ważnymi licencjami PZPn podczas Mistrzostw Polski w pływaniu długodystansowym w płetwach. Amatorzy mogą rywalizować w jednej konkurencji w poszczególnych kategoriach wiekowych.

</doc>
<doc id="5099556" url="https://pl.wikipedia.org/wiki?curid=5099556" title="Poul Svendsen">
Poul Svendsen

Poul Verner Svendsen (ur. 21 kwietnia 1927) – duński wioślarz. Brązowy medalista olimpijski z Helsinek.
Zawody w 1952 były jego jedynymi igrzyskami olimpijskimi. Medal zdobył w dwójce ze sternikiem. Razem z nim płynęli Svend Pedersen i Jørgen Frantzen. 

</doc>
<doc id="5099557" url="https://pl.wikipedia.org/wiki?curid=5099557" title="El Castell d’Oliana">
El Castell d’Oliana



</doc>
<doc id="5099560" url="https://pl.wikipedia.org/wiki?curid=5099560" title="Jørgen Frantzen">
Jørgen Frantzen

Jørgen Nagel Frantzen (ur. 9 maja 1935, zm. 10 stycznia 2020) – duński wioślarz, sternik. Brązowy medalista olimpijski z Helsinek.
Zawody w 1952 były jego jedynymi igrzyskami olimpijskimi. Medal zdobył w dwójce ze sternikiem. Razem z nim płynęli Svend Pedersen i Poul Svendsen. 

</doc>
<doc id="5099563" url="https://pl.wikipedia.org/wiki?curid=5099563" title="Powiat czeskocieszyński">
Powiat czeskocieszyński



</doc>
<doc id="5099565" url="https://pl.wikipedia.org/wiki?curid=5099565" title="Wiktoryn Sienieński">
Wiktoryn Sienieński

Wiktoryn Sienieński z Gołogór herbu Dębno (ur. ok. 1463, zm. 1530) – kasztelan małogoski w 1515 roku, starosta chełmski w latach 1510-1513, starosta hrubieszowski w latach 1506-1510, dworzanin królewski w 1494 roku.
Syn podkomorzego sandomierskiego Andrzeja z Sienna i Rymanowa (zm. 1494) oraz Katarzyny z Gołogór. W 1494 roku ożenił się z Elżbietą, córką kasztelana krakowskiego Jakuba z Dębna herbu Odrowąż (zm. 1490). Ojciec Zbigniewa (zm. 1567/1568) pana na Rymanowie, Wiktoryna dziedzica Chrośliny oraz Dymitra. Miał córki: Agnieszkę, zamężną najpierw z kasztelanicem wiślickim Piotrem Szafrańcem z Pieskowej Skały, a potem ze Stanisławem Niszczyckim (ok. 1500-1556) , i Katarzynę, wydaną za Andrzeja Tęczyńskiego, wojewodę krakowskiego.
Żonaty ponownie z Katarzyną z Chotczy Chotecką herbu Nabram.

</doc>
<doc id="5099566" url="https://pl.wikipedia.org/wiki?curid=5099566" title="Gabriela Grotkowska">
Gabriela Grotkowska

Gabriela Elżbieta Grotkowska (ur. 11 listopada 1977) – polska ekonomistka, doktor habilitowana nauk ekonomicznych, dziekan Wydziału Nauk Ekonomicznych Uniwersytetu Warszawskiego kadencji 2020–2024, działaczka na rzecz zwierząt.
Wykształcenie i kariera naukowa.
Absolwentka I Społecznego Liceum Ogólnokształcącego im. Maharadży Digwidżaja Singha w Warszawie. W 2001 ukończyła z wyróżnieniem studia magisterskie w zakresie ekonomii, specjalność: ekonomia międzynarodowa, na Wydziale Nauk Ekonomicznych UW. W 2008 uzyskała tamże z wyróżnieniem doktorat z nauk ekonomicznych na podstawie dysertacji "Wpływ handlu zagranicznego na zatrudnienie i płace w Polsce w okresie transformacji" (promotorka – Urszula Sztandar-Sztanderska). W 2018 także na UW habilitowała się, przedstawiając monografię "Premia płacowa z zatrudnienia w sektorze publicznym w Polsce".
Zawodowo związana z macierzystym Wydziałem. Od czerwca 2008 pracuje w Katedrze Makroekonomii i Teorii Handlu Zagranicznego, a od 2021 w Katedrze Ekonomii Edukacji i Pracy. W roku 2009/2010 research fellow na University of Nottingham. Dziekan WNE w kadencji 2020–2024. Senator Uniwersytetu Warszawskiego w kadencji 2020–2024.
Jej zainteresowania naukowe obejmują przede wszystkim zagadnienia empiryczne z zakresu ekonomii rynku pracy oraz ekonomii edukacji oraz ich wzajemne powiązania.
Członkini Ośrodek Badań Rynku Pracy (OBRP), (EALE), The Italian Association of Labour Economics (AIEL), The Rimini Centre for Economic Analysis.
Działalność pozazawodowa.
Współzałożycielka i współfundatorka Fundacji Koty z Grochowa – Na Rzecz Kotów w Potrzebie. Prezes Fundacji w latach 2015–2021.

</doc>
<doc id="5099568" url="https://pl.wikipedia.org/wiki?curid=5099568" title="Viola trinervata">
Viola trinervata

Viola trinervata (Howell) Howell ex A.Gray – gatunek roślin z rodziny fiołkowatych ("Violaceae"). Występuje endemicznie w Stanach Zjednoczonych – w Oregonie i stanie Waszyngton. W całym swym zasięgu jest gatunkiem bliskim zagrożeniu. 
Biologia i ekologia.
Rośnie na równinach w towarzystwie bylicy, terenach suchych, kamienistych zboczach, zwykle na żwirowym podłożu. Występuje na wysokości od 400 do 1200 m n.p.m. Kwitnie od marca do maja. 

</doc>
<doc id="5099569" url="https://pl.wikipedia.org/wiki?curid=5099569" title="Viola sheltonii">
Viola sheltonii

Viola sheltonii Torr. – gatunek roślin z rodziny fiołkowatych ("Violaceae"). Występuje endemicznie w Stanach Zjednoczonych – w Kalifornii, Kolorado, Idaho, Oregonie oraz stanie Waszyngton. W całym swym zasięgu jest gatunkiem bliskim zagrożeniu, ale regionalnie – w stanie Waszyngton – jest gatunkiem narażonym. 
Biologia i ekologia.
Rośnie na żyznych glebach lub żwirowym podłożu; w chaparralu, lasach dębowych lub zimozielonych lasach mieszanych z jodłą wspaniałą i sosną żółtą. Występuje na wysokości od 800 do 2500 m n.p.m. Kwitnie od marca do lipca. 
Liczba chromosomów 2n = 12.

</doc>
<doc id="5099570" url="https://pl.wikipedia.org/wiki?curid=5099570" title="Viola selkirkii">
Viola selkirkii

Viola selkirkii Pursh ex Goldie – gatunek roślin z rodziny fiołkowatych ("Violaceae"). Występuje naturalnie w klimacie umiarkowanym i subpolarnym półkuli północnej. W całym swym zasięgu w Ameryce Północnej jest gatunkiem najmniejszej troski, ale regionalnie (w Connecticut, Idaho i Massachusetts) jest krytycznie zagrożony. 
Rozmieszczenie geograficzne.
Rośnie naturalnie w klimacie umiarkowanym i subpolarnym półkuli północnej. Występuje w Kanadzie, Stanach Zjednoczonych, na Grenlandii, w Norwegii, Szwecji, Finlandii, Rosji, Kazachstanie, Mongolii, Chinach (w północno-środkowej części oraz Mandżurii), na Półwyspie Koreańskim oraz w Japonii. W Kanadzie został zaobserwowany w prowincjach Alberta, Kolumbia Brytyjska, Manitoba, Nowy Brunszwik, Nowa Fundlandia i Labrador, Nowa Szkocja, Ontario, Quebec i Saskatchewan, a także na terytorium Jukonu. W Stanach Zjednoczonych rośnie na Alasce (wliczając Aleuty), w Kolorado, Maine, Massachusetts, Michigan, Minnesocie, New Hampshire, stanie Nowy Jork, Pensylwanii, Dakocie Południowej, Vermoncie, stanie Waszyngton oraz Wisconsin. W Rosji występuje w jej europejskiej części, Ałtaju, Tuwie, Buriacji, obwodach amurskim, czytyjskim, irkuckim, magadańskim, tiumeńskim, Kraju Krasnojarskim, Kraju Chabarowskim, Kraju Nadmorskim, na Kamczatce, Sachalinie i Wyspach Kurylskich. 
Biologia i ekologia.
Rośnie w miejscach wilgotnych; w zaroślach, lasach mieszanych lub iglastych. Występuje na wysokości od 200 do 3000 m n.p.m. Kwitnie od maja do czerwca. 
Liczba chromosomów 2n = 24.

</doc>
<doc id="5099571" url="https://pl.wikipedia.org/wiki?curid=5099571" title="Osiedle Nad Bugiem">
Osiedle Nad Bugiem

Rybienko Łochowskie – osiedle w zachodniej części Wyszkowa (województwo mazowieckie).
Osiedle jest położone na gruntach wschodniej części wsi Rybienko Stare, które włączono w granice Wyszkowa. W jego południowej części znajduje się zespół pałacowy Skarżyńskich, a we wschodniej szpital powiatowy. 

</doc>
<doc id="5099572" url="https://pl.wikipedia.org/wiki?curid=5099572" title="Viola replicata">
Viola replicata

Viola replicata W.Becker – gatunek roślin z rodziny fiołkowatych ("Violaceae"). Występuje endemicznie w Peru – w regionie Ancash. 
Biologia i ekologia.
Rośnie na łąkach i skarpach. Występuje na wysokości około 4500 m n.p.m.

</doc>
<doc id="5099573" url="https://pl.wikipedia.org/wiki?curid=5099573" title="Viola pygmaea">
Viola pygmaea

Viola pygmaea Juss. ex Poir. – gatunek roślin z rodziny fiołkowatych ("Violaceae"). Występuje naturalnie w Ekwadorze, Peru, Boliwii oraz północno-zachodniej Argentynie. 
Biologia i ekologia.
Rośnie na wilgotnych lub suchych murawach w formacji puna. Występuje na wysokości od 3600 do 4500 m n.p.m. 

</doc>
<doc id="5099576" url="https://pl.wikipedia.org/wiki?curid=5099576" title="Viola pseudogracilis">
Viola pseudogracilis

Viola pseudogracilis (A.Terracc.) Strobl ex Degen &amp; Dörfl. – gatunek roślin z rodziny fiołkowatych ("Violaceae"). Występuje endemicznie we Włoszech – w środkowych i południowych Apeninach. 
Biologia i ekologia.
Rośnie na murawach i terenach skalistych. Występuje na wysokości od 800 do 1400 m n.p.m. Kwitnie od kwietnia do czerwca. 

</doc>
<doc id="5099577" url="https://pl.wikipedia.org/wiki?curid=5099577" title="Viola placida">
Viola placida

Viola placida W.Becker – gatunek roślin z rodziny fiołkowatych ("Violaceae"). Występuje naturalnie w indyjskim stanie Sikkim. 

</doc>
<doc id="5099578" url="https://pl.wikipedia.org/wiki?curid=5099578" title="Viola pilosa">
Viola pilosa

Viola pilosa (Thouars) Baill. – gatunek roślin z rodziny fiołkowatych ("Violaceae"). Występuje naturalnie w Afganistanie, Pakistanie, Indiach, na Sri Lance, Nepalu, Mjanmie, Tajlandii, Chinach (w prowincjach Kuangsi, Syczuan i Junnan, a także w południowo-wschodniej części regionu autonomicznego Tybetu), Wietnamie, Malezji oraz Indonezji (na Sumatrze, Jawie, Małych Wyspach Sundajskich, Celebes i Molukach). 
Biologia i ekologia.
Rośnie na łąkach i skarpach. Występuje na wysokości od 800 do 2500 m n.p.m. 

</doc>
<doc id="5099579" url="https://pl.wikipedia.org/wiki?curid=5099579" title="Viola parvula">
Viola parvula

Viola parvula Tineo – gatunek roślin z rodziny fiołkowatych ("Violaceae"). Występuje endemicznie naturalnie w Maroku, Algierii, Portugalii, Hiszpanii, południowej Francji (wliczając Korsykę), Włoszech, krajach byłej Jugosławii, Grecji, na Cyprze, w Turcji, na Zakaukaziu, w Syrii, Libanie oraz Izraelu. 
Biologia i ekologia.
Rośnie w na łąkach, skarpach i terenach skalistych. Występuje na wysokości od 1400 do 2600 m n.p.m., na Cyprze od 1900 do 1950 m n.p.m. Kwitnie od czerwca do sierpnia, a według innych źródeł od kwietnia do czerwca. 

</doc>
<doc id="5099581" url="https://pl.wikipedia.org/wiki?curid=5099581" title="Viola papuana">
Viola papuana

Viola papuana W.Becker &amp; Pulle – gatunek roślin z rodziny fiołkowatych ("Violaceae"). Występuje naturalnie na Nowej Gwinei. 
Biologia i ekologia.
Rośnie w lasach i na terenach skalistych. Występuje na wysokości od 2100 do 3400 m n.p.m. 

</doc>
<doc id="5099583" url="https://pl.wikipedia.org/wiki?curid=5099583" title="Viola pallascaensis">
Viola pallascaensis

Viola pallascaensis W.Becker – gatunek roślin z rodziny fiołkowatych ("Violaceae"). Występuje naturalnie w Peru. 
Biologia i ekologia.
Rośnie na terenach skalistych, na wysokości około 3800 m n.p.m. 

</doc>
<doc id="5099585" url="https://pl.wikipedia.org/wiki?curid=5099585" title="Viola pacifica">
Viola pacifica

Viola pacifica Juz. – gatunek roślin z rodziny fiołkowatych ("Violaceae"). Występuje naturalnie na Rosyjskim Dalekim Wschodzie – w Kraju Nadmorskim. 
Biologia i ekologia.
Rośnie na łąkach, skarpach i terenach skalistych. 

</doc>
<doc id="5099586" url="https://pl.wikipedia.org/wiki?curid=5099586" title="Heinz Manchen">
Heinz Manchen

Heinz Joachim Manchen (ur. 2 maja 1931, zm. 20 marca 1978) – niemiecki wioślarz. Srebrny medalista olimpijski z Helsinek.
Zawody w 1952 były jego jedynymi igrzyskami olimpijskimi. Srebrny medal zdobył w dwójce ze sternikiem. Razem z nim płynęli Helmut Heinhold i Helmut Noll, przegrali jedynie z osadą francuską. Miał w dorobku srebro mistrzostw Europy w tej konkurencji w 1953.

</doc>
<doc id="5099589" url="https://pl.wikipedia.org/wiki?curid=5099589" title="Viola pachyrrhiza">
Viola pachyrrhiza

Viola pachyrrhiza Boiss. &amp; Hohen. – gatunek roślin z rodziny fiołkowatych ("Violaceae"). Występuje naturalnie w północnym Iraku oraz zachodniej części Iranu. 
Biologia i ekologia.
Rośnie na terenach skalistych, na wysokości od 1500 do 1900 m n.p.m. 

</doc>
<doc id="5099590" url="https://pl.wikipedia.org/wiki?curid=5099590" title="Viola ovato-oblonga">
Viola ovato-oblonga

Viola ovato-oblonga (Miq.) Makino – gatunek roślin z rodziny fiołkowatych ("Violaceae"). Występuje naturalnie w Japonii (na wyspach Honsiu, Sikoku i Kiusiu) oraz Korei Południowej. 
Biologia i ekologia.
Rośnie w lasach i na skarpach. 

</doc>
<doc id="5099598" url="https://pl.wikipedia.org/wiki?curid=5099598" title="Viola orthoceras">
Viola orthoceras

Viola orthoceras Ledeb. – gatunek roślin z rodziny fiołkowatych ("Violaceae"). Występuje naturalnie w zachodniej części Przedkaukazia. 

</doc>
<doc id="5099605" url="https://pl.wikipedia.org/wiki?curid=5099605" title="Viola orientalis">
Viola orientalis

Viola orientalis (Maxim.) W.Becker – gatunek roślin z rodziny fiołkowatych ("Violaceae"). Występuje naturalnie w Chinach (w Heilongjiang, Liaoning, wschodnim Jilin i wschodniej części Szantungu), na Rosyjskim Dalekim Wschodzie (w Kraju Nadmorskim i Kraju Chabarowskim), Półwyspie Koreańskim oraz w Japonii. 
Biologia i ekologia.
Rośnie w lasach, na łąkach i skarpach. Występuje na wysokości od 100 do 1100 m n.p.m.

</doc>
<doc id="5099606" url="https://pl.wikipedia.org/wiki?curid=5099606" title="Viola oreades">
Viola oreades

Viola oreades M.Bieb. – gatunek roślin z rodziny fiołkowatych ("Violaceae"). Występuje naturalnie na Półwyspie Krymskim, Przedkaukaziu, Zakaukaziu, w Turcji oraz północnym Iranie. 
Biologia i ekologia.
Rośnie na skalistych zboczach i łąkach w strefach subalpejskiej i alpejskiej. Występuje na wysokości od 2000 do 3200 m n.p.m. Kwitnie od maja do lipca, natomiast owoce pojawiają się od lipca do września. 

</doc>
<doc id="5099608" url="https://pl.wikipedia.org/wiki?curid=5099608" title="Viola obtusa">
Viola obtusa

Viola obtusa (Makino) Makino – gatunek roślin z rodziny fiołkowatych ("Violaceae"). Występuje naturalnie w Japonii, na Półwyspie Koreańskim oraz na Tajwanie. 
Biologia i ekologia.
Rośnie w zaroślach i na nasłonecznionych stokach. Preferuje gleby dobrze przepuszczalne, wilgotne, o kwaśnym lub obojętnym odczynie. Kwiaty zapylane są przez owady.

</doc>
<doc id="5099609" url="https://pl.wikipedia.org/wiki?curid=5099609" title="Helmut Heinhold">
Helmut Heinhold

Helmut Heinhold (ur. 1 lipca 1927, zm. 7 listopada 2008) – niemiecki wioślarz. Srebrny medalista olimpijski z Helsinek.
Zawody w 1952 były jego jedynymi igrzyskami olimpijskimi. Srebrny medal zdobył w dwójce ze sternikiem. Razem z nim płynęli Heinz Manchen i Helmut Noll, przegrali jedynie z osadą francuską. Miał w dorobku srebro mistrzostw Europy w tej konkurencji w 1953.

</doc>
<doc id="5099611" url="https://pl.wikipedia.org/wiki?curid=5099611" title="Viola nobilis">
Viola nobilis

Viola nobilis W.Becker – gatunek roślin z rodziny fiołkowatych ("Violaceae"). Występuje naturalnie w Peru. 
Biologia i ekologia.
Rośnie na terenach skalistych, na wysokości około 3200 m n.p.m.

</doc>
<doc id="5099612" url="https://pl.wikipedia.org/wiki?curid=5099612" title="Viola nannei">
Viola nannei

Viola nannei Pol. – gatunek roślin z rodziny fiołkowatych ("Violaceae"). Występuje naturalnie w Meksyku, Gwatemali i Kostaryce. 
Biologia i ekologia.
Występuje na wysokości od 1150 do 3500 m n.p.m. Kwitnie od grudnia do sierpnia. 

</doc>
<doc id="5099613" url="https://pl.wikipedia.org/wiki?curid=5099613" title="Viola nannae">
Viola nannae

Viola nannae R.E.Fr. – gatunek roślin z rodziny fiołkowatych ("Violaceae"). Występuje naturalnie w Kenii. 
Biologia i ekologia.
Rośnie na łąkach, na wysokości od 2500 do 3000 m n.p.m.

</doc>
<doc id="5099614" url="https://pl.wikipedia.org/wiki?curid=5099614" title="Viola nagasawae">
Viola nagasawae

Viola nagasawae Makino &amp; Hayata – gatunek roślin z rodziny fiołkowatych ("Violaceae"). Występuje endemicznie na Tajwanie. 
Biologia i ekologia.
Rośnie na łąkach i skarpach. 
Zmienność.
W obrębie tego gatunku wyróżniono jedną odmianę:

</doc>
<doc id="5099615" url="https://pl.wikipedia.org/wiki?curid=5099615" title="Viola muehldorfii">
Viola muehldorfii

Viola muehldorfii (Thouars) Baill. – gatunek roślin z rodziny fiołkowatych ("Violaceae"). Występuje endemicznie naturalnie na Rosyjskim Dalekim Wschodzie (w obwodzie amurskim i Kraju Nadmorskim), w Chinach (w prowincji Heilongjiang) oraz na Półwyspie Koreańskim. 
Biologia i ekologia.
Rośnie w lasach i na brzegach cieków wodnych. 

</doc>
<doc id="5099616" url="https://pl.wikipedia.org/wiki?curid=5099616" title="Viola montcaunica">
Viola montcaunica

Viola montcaunica Pau – gatunek roślin z rodziny fiołkowatych ("Violaceae"). Występuje naturalnie w północnej i środkowej części Hiszpanii. 
Biologia i ekologia.
Rośnie na łąkach, skarpach i terenach skalistych. Występuje na wysokości od 1300 do 2300 m n.p.m.

</doc>
<doc id="5099617" url="https://pl.wikipedia.org/wiki?curid=5099617" title="Viola modesta">
Viola modesta

Viola modesta Fenzl – gatunek roślin z rodziny fiołkowatych ("Violaceae"). Występuje naturalnie na Bliskim Wschodzie i w Azji Środkowej. 
Rozmieszczenie geograficzne.
Rośnie naturalnie na Bliskim Wschodzie i w Azji Środkowej. Spotykany jest w Turcji, Syrii, Libanie, Izraelu, Jordanii, Iraku, Iranie, Turkmenistanie i Uzbekistanie. W Turcji występuje w południowej części kraju. W Izraelu jest rzadko spotykany. 
Biologia i ekologia.
Rośnie na skarpach i terenach skalistych. Występuje na wysokości od 100 do 1500 m n.p.m. Kwitnie od kwietnia do maja. 

</doc>
<doc id="5099619" url="https://pl.wikipedia.org/wiki?curid=5099619" title="Viola minuta">
Viola minuta

Viola minuta (Thouars) Baill. – gatunek roślin z rodziny fiołkowatych ("Violaceae"). Występuje naturalnie w Kaukazie i na Przedkaukaziu. 
Zmienność.
W obrębie tego gatunku oprócz podgatunku nominatywnego wyróżniono dwa podgatunki oraz jedną odmianę:

</doc>
<doc id="5099620" url="https://pl.wikipedia.org/wiki?curid=5099620" title="Viola micranthella">
Viola micranthella

Viola micranthella Wedd. – gatunek roślin z rodziny fiołkowatych ("Violaceae"). Występuje naturalnie w Peru, Boliwii oraz północno-zachodniej Argentynie. 
Biologia i ekologia.
Rośnie na terenach skalistych. Występuje na wysokości od 1800 do 4000 m n.p.m.

</doc>
<doc id="5099622" url="https://pl.wikipedia.org/wiki?curid=5099622" title="Marian Fronczek">
Marian Fronczek

Marian Fronczek (ur. 12 września 1929 w Radoryżu, zm. 2 listopada 2018 w Piasecznie) – polski dyplomata, ambasador w Laosie (1986–1991).
Życiorys.
Syn Franciszka i Julianny. Do gimnazjum uczęszczał w Łukowie (1945–1949). Należał do ZHP. Od 1948 członek Związku Młodzieży Polskiej, od 1950 Polskiej Zjednoczonej Partii Robotniczej. W 1951 zdał maturę. W latach 1951–1954 studiował w Szkole Głównej Służby Zagranicznej, uzyskując dyplom w zakresie historyczno-prawnym. Od listopada 1954 do 1955 był cenzorem w Głównym Urzędzie Kontroli Prasy, Publikacji i Widowisk w Warszawie. Następnie, do sierpnia 1967 pracował w olsztyńskim oddziale, w tym przez 11 lat jako jego naczelnik. W latach 1967–1968 pracował jako kierownik kancelarii w Międzynarodowej Komisji Nadzoru i Kontroli w Laosie. Po powrocie podjął pracę jako starszy radca w Ministerstwie Spraw Zagranicznych. Przebywał w Ambasadzie w Paryżu (1970–1975 jako konsul i wicekonsul, jako 1978–1982 I sekretarz). W 1978 ukończył Podyplomowe Studium Służby Zagranicznej Wyższej Szkoły Nauk Społecznych przy KC PZPR. W Olsztynie oraz na placówkach był kilkakrotnie był I sekretarzem POP PZPR. Od października 1982 do 1986 doradca ministra – kierownik Wydziału ds. Polonii w Departamencie Konsularnym MSZ. Od czerwca 1986 do ok. 1991 sprawował funkcję ambasadora PRL w Laosie.
Pod koniec życia mieszkał w Piasecznie. Pochowany na Cmentarzu Komunalnym Południowym w Antoninowie.

</doc>
<doc id="5099629" url="https://pl.wikipedia.org/wiki?curid=5099629" title="Superpuchar Ukrainy w futsalu kobiet">
Superpuchar Ukrainy w futsalu kobiet

Superpuchar Ukrainy w futsalu kobiet (ukr. "Суперкубок України з футзалу серед жінок") – mecz futsalowy o trofeum pomiędzy aktualnym Mistrzem Ukrainy oraz zdobywcą Pucharu Ukrainy w danym sezonie wśród drużyn kobiecych. Rozgrywki zarządzane przez Asocjację Futsalu Ukrainy (AFU). Jeżeli ta sama drużyna wywalczyła zarówno mistrzostwo, jak i Puchar kraju, to jej przeciwnikiem zostaje wicemistrz Ukrainy.
Mecz o Superpuchar Ukrainy rozgrywany jest zawsze przed rozpoczęciem nowego sezonu.
W spotkaniu o Superpuchar Ukrainy nie przeprowadza się dogrywki, a w przypadku remisu po upływie regulaminowego czasu gry od razu zarządzana jest seria rzutów karnych.
Historia.
Mecz o Superpuchar miał swoją pierwszą edycję w roku 2015.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Ukrainy na podium oficjalnie stawało w sumie 2 drużyny. Liderem klasyfikacji jest IMS-NUChT Kijów, który zdobył 3 trofea. 
Stan na 31.05.2021. 
Klasyfikacja według miast.
Stan na 31.05.2021. 

</doc>
<doc id="5099637" url="https://pl.wikipedia.org/wiki?curid=5099637" title="Olga Ptak">
Olga Ptak

Olga Ptak (ur. 30 czerwca 1984 w Rybniku) – terapeutka, pedagożka, logopedka, założycielka i prezeska Fundacji „Kto ukradł jutro?”, autorka książek, edukatorka teatralna pracująca z dziećmi przedszkolnymi i szkolnymi oraz dziennikarka, scenarzystka, krytyk teatralna od 2008 roku publikująca w „Dzienniku Teatralnym”
Edukacja.
Ukończyła IV LO im. Mikołaja Kopernika w Rybniku. W 2002 roku otrzymała stypendium Prezesa Rady Ministrów, w 2003 roku Nagrodę Prezydenta Miasta Rybnika za osiągnięcia naukowe, natomiast w latach 2004–2008 była stypendystką Uniwersytetu Opolskiego. Jest absolwentką dziennikarstwa i PR na Uniwersytecie Wrocławskim, kulturoznawstwa (specjalność filmoznawczo-teatrologiczna) na Uniwersytecie Opolskim oraz Międzywydziałowego Centrum Kształcenia i Doskonalenia Pedagogicznego w Opolu, po którego ukończeniu uzyskała uprawnienia pedagogiczne, zostając nauczycielem. Następnie ukończyła studia z zakresu wczesnego wspomagania rozwoju dziecka, terapii pedagogicznej z elementami rewalidacji osób ze specjalnymi potrzebami edukacyjnymi, integracji sensorycznej z diagnozą i terapią dzieci oraz edukacji i rehabilitacji osób z niepełnosprawnością intelektualną, autyzmem i zespołem Aspergera. Jest także dyplomowaną logopedką i asystentką rodziny.
Twórczość.
Jest autorką scenariusza filmowego („Odwróć się” w reż. Adama Uryniaka). Jej artykuły ukazały się w czasopismach takich jak „Quarterly Polish Culture”, „Tygiel kultury”, „Splot”, „Pan Slawista”, „Teatr(L)al”, kinoskop.pl, jednak związana jest przede wszystkim z „Dziennikiem Teatralnym” – jako redaktor prowadzący oddział opolski, a następnie łódzki zrecenzowała około 500 przedstawień, opisywała także liczne festiwale teatralne. Jest także korektorką i redaktorką książek i sztuk teatralnych, m.in. polskich tłumaczeń sztuk Norma Fostera czy pierwszego polskiego wydania książki autorstwa cenionego aktora i reżysera Ryszarda Bolesławskiego („Aktorstwo. Sześć pierwszych lekcji”, ATLAS Stage Productions 2014). Zajmowała się także korektą i redakcją dla czasopism fachowych takich jak „Trading Journal”.
W latach 2008–2009 pracowała w Miejskiej Telewizji Opole prowadząc autorski program „Spotkania z kulturą” oraz przegląd wydarzeń tygodnia „Flesz kulturalny”.
W latach 2009–2011 była specjalistą ds. promocji Muzeum Tradycji Niepodległościowych w Łodzi, pogłębiając swoje historyczne zainteresowania, poszerzając wiedzę z zakresu historii Łodzi, Litzmannstadt Ghetto i II wojny światowej. Zaprojektowała m.in. katalog wystawy, w której tworzeniu współuczestniczyła – „Nie tylko szablą i karabinem. Szable, busole, manierki żołnierza polskiego 1914-39 na tle innych armii” (eksponaty z kolekcji Tomasza Otrębskiego z Krakowa oraz Adama Lubomira Woźniaka w Łodzi), która została przygotowana z okazji 91. rocznicy odzyskania przez Polskę niepodległości.
W 2012 ukazała się jej debiutancka książka „Jerzozwierz”, której bohaterem jest nestor polskiej fotografii Jerzy Lewczyński. Publikacja zawiera m.in. fragmenty niepublikowanych dotąd listów Zdzisława Beksińskiego pisanych do przyjaciela przez niemalże pół wieku, rozmowy z Jerzym Lewczyńskim, anegdoty, dowcipy i wspomnienia, a także fragmenty dziennika autorki, która przez dwa lata porządkowała, opracowywała i katalogowała archiwum domowe fotografa (zdjęcia, zapiski, katalogi, plakaty, wizytówki, notatki oraz listy i karty pocztowe), przekazane następnie do zbiorów muzealnych.
W lutym 2015 r. na rynku wydawniczym ukazała się książka zawierająca korespondencję Zdzisława Beksińskiego pt. „Zdzisław Beksiński. Listy do Jerzego Lewczyńskiego” (opracowana i opatrzona wstępem przez Olgę Ptak), która doczekała się dwóch wydań. To nie tylko historia ważnej artystycznej przyjaźni, ale także zapis peerelowskiej codzienności, a jakiej przyszło funkcjonować wybitnym twórcom.
W maju 2019 roku Olga Ptak wydała książkę „Kto ukradł jutro?, czyli dlaczego nie jest jak z obrazka”, która składa się z dwóch części połączonych jedną wspólną obwolutą i ma dwóch narratorów – matkę i dziecko. Każde z nich własnym językiem opowiada o swoim, odmiennym świecie. Mikroświaty obojga nakładają się na siebie, wzajemnie uzupełniają, nigdy jednak w pełni do siebie nie przystając. To napisana bardzo przystępnym językiem książka dla rodziców, opiekunów, terapeutów, nauczycieli, psychologów, pedagogów i lekarzy wszelkich specjalizacji opiekujących się dziećmi z niepełnosprawnością.
W czerwcu 2021 r. ukazała się czwarta książka Olgi Ptak „Dźbowieść. My w sPRLowanej codzienności” opowiadająca o mieszkańcach osiedla Kopalni Rud Żelaza „Barbara”, które powstało w latach 50. XX wieku w obecnie peryferyjnej dzielnicy Częstochowy. Narratorką jest mała dziewczynka, która przez wiele lat spędzała w Dźbowie każde wakacje i ferie zimowe, tworząc własny obraz tamtych czasów – obraz mentalny ludzi PRL-u, przeniesionych ze wsi do miast, pełnych sprzeczności i wykluczających się przekonań, fałszujących wspomnienia, ubarwiając szarą rzeczywistość, uczestniczących w religijnych obrzędach, ale wdzięcznych władzy ludowej, usiłujących pogodzić w sobie światy, których pogodzić się nie da.
Za swoją najważniejszą aktywność zawodową uznaje pracę w Fundacji „Kto ukradł jutro?”, której głównym celem jest działalność na polu terapii, edukacji i rehabilitacji osób (w szczególności dzieci), dotkniętych niepełnosprawnością, zaburzeniami rozwojowymi i wykluczeniem społecznym oraz ich rodzin.
Zainteresowania.
Pasją Olgi Ptak jest kryminalistyka, nauki penalne i pokrewne. Ukończyła 12 certyfikowanych kursów w Centrum Kryminalistyki i Medycyny Sądowej z zakresu prawnokarnych i kryminalistycznych aspektów zaburzeń preferencji seksualnych, kryminalistycznej i sądowo-lekarskiej rekonstrukcji zdarzenia i aspektów śmierci człowieka, specyfiki działania sprawców zabójstw i ich postępowania ze zwłokami, procesowo-kryminalistycznych aspektów oględzin miejsca zdarzenia, kryminalistycznej i kryminologicznej analizy zabójstw dokonanych przez nieletnich, kryminalistycznych i kryminologicznych aspektów przestępstw na tle seksualnym, kryminalistycznych i kryminologicznych aspektów poszukiwania osób zaginionych, analizy zabójstw seryjnych, zabójstw dokonywanych przez kobiety oraz interdyscyplinarnej problematyki samobójstw.

</doc>
<doc id="5099641" url="https://pl.wikipedia.org/wiki?curid=5099641" title="French Open 2021 (gra podwójna chłopców)">
French Open 2021 (gra podwójna chłopców)

French Open 2021 – gra podwójna chłopców – zawody deblowe chłopców, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 7–12 czerwca na ceglanych kortach Stade Roland Garros w 16. dzielnicy francuskiego Paryża.

</doc>
<doc id="5099672" url="https://pl.wikipedia.org/wiki?curid=5099672" title="Dorsuniszki">
Dorsuniszki

Dorsuniszki (lit. "Darsūniškis") – wieś na Litwie, położona nad Niemnem w rejonie koszedarskim okręgu kowieńskiego. Liczy 307 mieszkańców (2011).
Historia.
Dawniej Dorsuniszki były miasteczkiem. Ok. 1900 r. miały 504 mieszkańców. Posiadały kościół parafialny z 1473 r., przebudowany w XVIII w. sumptem ks. Antoniny Ogińskiej. Nowy kościół wzniesiono w 1848 r. W 1418 r. w Dorsuniszkach, w drodze do Kowna, przebywał król Władysław Jagiełło. W l. 1795-1915 Dorsuniszki były pod zaborem rosyjskim. Okupowane przez Niemców 1915-1918. Od 1918 do 1940 wieś należała do Republiki Litewskiej, a po pierwszej okupacji sowieckiej (1940-1941) i okupacji niemieckiej (1941-1944) Dorsuniszki zostały włączone do LSRR w składzie ZSRR (1944-1991). 

</doc>
<doc id="5099675" url="https://pl.wikipedia.org/wiki?curid=5099675" title="Tygodnik Morski">
Tygodnik Morski

Tygodnik Morski – czasopismo poświęcone tematyce morskiej.
Historia.
Periodyk powstał z połączenia tygodników „Ster” i „Rybak Morski”; wydawcy: Wydawnictwo Morskie w Gdyni (od 1958), Robotnicza Spółdzielnia Wydawnicza „Prasa-Książka-Ruch” (od 1965); od lat 70. siedziba redakcji mieściła się w Gdańsku.
Pierwszy numer ukazał się 13 lipca 1958, ostatni 29 grudnia 1974.

</doc>
<doc id="5099680" url="https://pl.wikipedia.org/wiki?curid=5099680" title="Stadion Miejski w Bogdanci">
Stadion Miejski w Bogdanci

Stadion Miejski – stadion piłkarski w Bogdanci, w Macedonii Północnej. Obiekt może pomieścić 500 widzów. Swoje spotkania rozgrywają na nim piłkarze klubu Wardarski Bogdanci.

</doc>
<doc id="5099686" url="https://pl.wikipedia.org/wiki?curid=5099686" title="Marian Bąk (nauczyciel)">
Marian Bąk (nauczyciel)

Marian Bąk (ur. 1 stycznia 1936 w Rzędzianowicach, zm. 22 maja 2021) – polski nauczyciel, działacz samorządowy, społeczny i sportowy.
Życiorys.
Absolwent Politechniki Krakowskiej (tytuł inżyniera) oraz Wyższej Szkoły Pedagogicznej w Rzeszowie (tytuł magistra). Od 1955 roku pracował w PZL WSK Mielec jako konstruktor, a następnie kierownik warsztatów szkolnych. W latach 1969-1990 był zatrudniony w Zespole Szkół Technicznych w Mielcu, pełniąc funkcję zastępcy dyrektora (1968-1978) oraz dyrektora placówki (1978-1990).
Od lat 80. XX wieku uczestniczył w życiu samorządowym Mielca. Był członkiem Wojewódzkiej Rady Narodowej województwa rzeszowskiego (1988-1990), delegatem do Sejmiku Samorządowego Województwa Rzeszowskiego (1994-1998) oraz radnym Sejmiku Województwa Podkarpackiego (1998-2002, wybrany z listy SLD). Był również radnym Mielca. Ponadto, w latach 2004-2007 pełnił funkcję przewodniczącego Rady Osiedla Jana Kilińskiego w Mielcu, a od 2007 roku był członkiem tej Rady.
Jako działacz sportowy i społeczny był członkiem Zarządu FKS Stal Mielec (1972-1990) oraz mieleckiej delegatury Automobilklubu Rzeszowskiego. Przewodniczył kołom Związku Młodzieży Wiejskiej i Ludowych Zespołów Sportowych w Rzędzianowicach a także działał w mieleckim oddziale Związku Nauczycielstwa Polskiego jako członek zarządu Sekcji Emerytów i Rencistów.
Został pochowany na cmentarzu parafialnym Bazyliki św. Mateusza Apostoła i Ewangelisty w Mielcu przy ul. Sienkiewicza.
Odznaczenia i nagrody.
Za działalność został odznaczony Krzyżem Kawalerskim Orderu Odrodzenia Polski, Srebrnym Krzyżem Zasługi, Medalem Komisji Edukacji Narodowej, Medalem 40-lecia Polski Ludowej, Srebrnym Medalem „Za zasługi dla obronności kraju” oraz Złotą Odznaką "Za Zasługi dla OHP". Otrzymał również nagrodę Ministra Edukacji Narodowej. W 1985 roku został wpisany do „Księgi Zasłużonych dla Miasta Mielca”.

</doc>
<doc id="5099687" url="https://pl.wikipedia.org/wiki?curid=5099687" title="Huanansaurus">
Huanansaurus

Huanansaurus – rodzaj wymarłego dinozaura, niewielkiego teropoda z grupy owiraptorozaurów i rodziny Oviraptoridae, zamieszkującego kredową Azję.
Nowe skamieniałości znaleziono na południu Chin, w prowincji Jiangxi, na terenie prefektury miejskiej Ganzhou, w okolicy stacji kolejowej Ganzhou. Znajdują się tam późnokredowe (kampan-mastrycht) skały formacji Nanxiong. Znalezione kości przypominały skamieniałości "Citipati", znalezionego w Mongolii przedstawiciela dinozaurów drapieżnych z rodziny Oviraptoridae. Podobnie jak u wspomnianego celurozaura, nowy okaz cechował się opadającymi potylicą i kością kwadratową. Okno nadskroniowe, okrągłe w kształcie, ustępowało rozmiarem oknu skroniowemu dolnemu. Z kolei grzbietowy brzeg kości zębowej ponad otworem żuchwowym wykazywał silną wklęsłość. Zbadawszy kości, paleontolodzy zaliczyli je do owiraptorozaurów i owiraptorów. Czyni to ich znalezisko kolejnym przedstawicielem tej grupy z okolicy Ganzhou i już szóstym ze skał formacji Nanxiong, a czwartym z Nanxiong w Ganzhou. Owiraptorozaury stanowiły grupę kredowych maniraptorów o pokrytym piórami ciele, wyróżniające się budową czaszki i kości kulszowej, poza pierwotnymi formami bezzębne. Wcześniej w Ganzhou znaleziono czterech ich przedstawicieli: opisanego w 2010 "Banji", kreowanego w 2013 po wykupie kości od handlarza "Ganzhousaurus" oraz opisane w tym samym roku "Jiangxisaurus" i "Nankangia", nie wspominając już o wielu innych znaleziskach z tego rejonu, jak jaja i zarodki oraz inne dinozaury z grupy zauropodów ("Gannansaurus") i teropodów ("Qianzhousaurus") czy jaszczurki.
Pomimo podobieństwa do "Citipati" nowy okaz wykazywał jednak pewne odrębne cechy. W rezultacie okaz skatalogowany jako HGM41HIII-0443, pozostający pod opieką Muzeum Geologicznego Henan w Zhengzhou ustanowiono holotypem nowego rodzaju dinozaura. Badacze nadali mu nazwę rodzajową "Huanansaurus". Odnosi się ona do miejsca wydobycia skamieniałości. "Huanan" bierze źródłosłów z języka chińskiego (transkrypcja hanyu pinyin), oznaczając w nim południowe Chiny. Lü "et al." nie tłumaczą drugiego członu nazwy "saurus", występującego w nazwach wieku innych dinozaurów, jak "Ganzhousaurus". Bierze się z greckiego "sauros" i oznacza jaszczura. W obrębie rodzaju paleontolodzy wyróżnili pojedynczy gatunek, któremu nadali nazwę "Huanansaurus ganzhouensis". Ponownie odnieśli się tutaj do miejsca znalezienia okazu typowego.
Przeprowadzona analiza filogenetyczna potwierdziła przynależność do owiptorozaurów, Oviraptoridae i podrodziny Oviraptorinae, na najbliższych krewnych "Huanansaurus" wskazując "Citipati" i nienazwany jeszcze takson z Zamyn khondt.

</doc>
<doc id="5099688" url="https://pl.wikipedia.org/wiki?curid=5099688" title="Abraham Drohiczański">
Abraham Drohiczański

Abraham Drohiczański herbu Nałęcz (zm. w 1545 roku) – asesor sądowy w Chełmie w 1524 roku, starosta chełmski w latach 1541-1545.

</doc>
<doc id="5099690" url="https://pl.wikipedia.org/wiki?curid=5099690" title="Ramón López (trójskoczek)">
Ramón López (trójskoczek)

 Ramón Mariano López Fleites (ur. 16 stycznia 1936 w Santa Clara) – kubański lekkoatleta, trójskoczek, medalista igrzysk panamerykańskich, olimpijczyk.
Odpadł w eliminacjach trójskoku na igrzyskach olimpijskich w 1960 w Rzymie. Zdobył srebrny medal w tej konkurencji na igrzyskach ibero-amerykańskich w 1960 w Santiago, a także na igrzyskach Ameryki Środkowej i Karaibów w 1962 w Kingston. Na igrzyskach panamerykańskich w 1963 w São Paulo również zdobył srebrny medal (wyprzedził go jedynie Amerykanin Bill Sharpe).
Jego rekord życiowy w trójskoku wynosił 15,58 m, ustanowiony 26 kwietnia 1964 w Hawanie.

</doc>
<doc id="5099697" url="https://pl.wikipedia.org/wiki?curid=5099697" title="Ramón López (paragwajski lekkoatleta)">
Ramón López (paragwajski lekkoatleta)



</doc>
<doc id="5099705" url="https://pl.wikipedia.org/wiki?curid=5099705" title="Rybitwa złotodzioba">
Rybitwa złotodzioba

Rybitwa złotodzioba ("Thalasseus bergii") – gatunek dużego ptaka z rodziny mewowatych (Laridae), podrodziny rybitw (Sterninae). Wyróżnia się 4 podgatunki, przy czym liczba ta jest sporna. Gatunek występuje we wschodniej Afryce na wybrzeżu oraz wyspach od Somalii na południe po Południową Afrykę i Namibię, w obrębie Morza Czerwonego. Prócz tego gniazduje na obszarze od Zatoki Perskiej na wschód przez Malediwy, wyspy Czagos, Sri Lankę, Azję Południową i Azję Południowo-Wschodnią po Australię, a do tego na wyspach zachodniego i środkowego Oceanu Spokojnego. Jest gatunkiem rybożernym, związanym ze środowiskiem morskim. Nie jest zagrożony wyginięciem.
Taksonomia.
Po raz pierwszy gatunek opisał Martin Lichtenstein w 1823. Holotyp pochodził z Przylądka Dobrej Nadziei. Autor nadał nowemu gatunkowi nazwę "Sterna bergii". Obecnie (2021) Międzynarodowy Komitet Ornitologiczny (IOC) umieszcza rybitwę złotodziobą w rodzaju "Thalasseus".
Liczba podgatunków jest sporna. IOC uznaje 4, podobnie jak autorzy "Clements Checklist of Birds of the World" (2019) i "Handbook of Australian, New Zealand and Antarctic Birds" (HANZAB; tom 3., 1996). Na liście ptaków świata opracowywanej przy współpracy BirdLife International z autorami HBW (5. wersja online: grudzień 2020) wymieniono 5 – główne cztery oraz "T. b. gwendolenae". W "Handbook of the Birds of the World" (1996) znalazło się 6 – poprzednie oraz "T. b. enigma". Cztery podgatunki uznawane przez IOC i "Clements Checklist..." to:
Systematyka w obrębie podgatunków jest szczególnie skomplikowana. Autorzy HBW wyróżnili ich 6 i zaznaczyli, że "T. b. gwendolenae" Mathews, 1912 może nie być ważnym (uznanym) taksonem. Opisywano liczne inne nieuznane podgatunki, w tym "T. b. bakeri", "T. b. edwardsi", "T. b. halodramus", "T. b. pelecanoides", "T. b. poliocercua".
Filogeneza.
Wyniki badań filogenetycznych obejmujących wszystkie 6 gatunków "Thalasseus" ukazały się dopiero w 2018 roku. Trudno było wcześniej zdobyć próbki pozwalające na uzyskanie sekwencji krytycznie zagrożonych wyginięciem rybitw chińskich ("T. bernsteini"). Dotychczasowe wyniki badań wskazywały, że rybitwa bengalska ("T. bengalensis") i rybitwa królewska ("T. maximus") to gatunki siostrzane stanowiące grupę siostrzaną wobec rybitwy złotodziobej. Linia rozwojowa "T. bergii" miała się według nich wyodrębnić 1,5 mln lub 1,69 mln lat temu, a następnie blisko 1 mln lat temu rozdzieliły się "T. bengalensis" i "T. maximus". Pozostałe dwa gatunki, rybitwa kalifornijska ("T. elegans") i czubata ("T. sandvicensis") tworzą klad bazalny:
Yang "et al". (2018) ustalili pozycję rybitwy chińskiej w rodzaju "Thalasseus". Wbrew wcześniejszym podejrzeniom, które opierano o badania morfologiczne, nie jest najbliżej spokrewniona z rybitwą bengalską, a z rybitwą złotodziobą. Przedstawiony kladogram uzupełniony o "T. bernsteini" nie ukazuje zależności między gatunkami "Thalasseus" znacznie odmiennie od poprzedniego:
Wykazano również zachodzenie hybrydyzacji międzygatunkowej rybitw złotodziobych i chińskich. Stanowi to znaczące zagrożenie dla rybitw chińskich, których populacja w 2017 liczyła niecałe 100 par. Wówczas nie potwierdzono jeszcze badaniami genetycznymi krzyżowania się z pospolitymi rybitwami złotodziobymi. Obserwowano i fotografowano jednak nietypowo upierzone osobniki. W 2004 pierwszy raz zauważono rybitwy chińskie u ujścia rzeki Min Jiang (Fujian) i rozpoczęto badania terenowe, a od 2008 do 2011 sfotografowano tam co najmniej 3, być może 4, potencjalne mieszańce. W programie ochrony gatunku nie ujmowano krzyżowania międzygatunkowego jako potencjalnego czynnika ryzyka. W Chinach i na Tajwanie jedyne znane wtedy stanowiska lęgowe rybitw chińskich leżały w obrębie kolonii rybitw złotodziobych. Wyniki uzyskane przez Yang "et al". (2018) sugerują, że to gatunki siostrzane, które rozdzieliły się blisko 0,75 mln lat temu. Moment wyodrębnienia się dwóch linii rozwojowych, "T. bernsteini"+"T. bergii" oraz "T. maximus"+"T. bengalensis" ustalono na około 1 mln lat temu, co zgadza się z dotychczasowymi danymi dotyczącymi samej rybitwy złotodziobej. Wyznaczony dystans genetyczny rzędu 1,5–1,6% jest znacząco mniejszy niż między "T. bernsteini" i dowolnym z pozostałych gatunków w rodzaju.
Etymologia i nazewnictwo.
Epitet gatunkowy "bergii" upamiętnia Karla Heinricha Bergiusa, zmarłego w 1818 pruskiego farmaceutę i botanika, który jako pierwszy pozyskał okaz rybitwy złotodziobej w okolicy Kapsztadu.
Nazwy podgatunków pochodzą z łaciny, oznaczają kolejno: "velox" – „gwałtowny”, „szybki”; "cristatus" – „czubaty” i "thalassinus" – „morski” (od greckiego θαλάσσινος "thalassinós" – „morski”).
Nieuznawany podgatunek "T. b. enigma" opisano na podstawie okazu pozyskanego kilkanaście lat wcześniej. Clancey zdążył 12 lat później wykazać, że w Kanale Mozambickim występuje populacja jego zdaniem godna wyodrębnienia. W międzyczasie zaszły w Mozambiku zmiany ustrojowe, a oficjalne przyjęcie doktryny marksistowskiej potencjalnie znacząco utrudniło badania naukowe stronie południowoafrykańskiej. Clancey po kolejnych 5 latach nadał więc podgatunkowi nazwę "enigma", gdyż nie chciał „"pozostawiać tego bytu bez nazwy na czas nieokreślony"”.
Morfologia.
Długość ciała wynosi od 43 do 53 cm, masa ciała zaś – u dorosłych "T. b. velox": 340–397 g; u "T. b. thalassinus": 325–350 g; u "T. b. cristatus": 325–386 g (liczba osobników i dokładna lokalizacja nieokreślone). Rybitwy złotodziobe są stosunkowo dużymi przedstawicielami swojej podrodziny. Cechują się smukłą sylwetką, długimi, wąskimi i zgiętymi pod dużym kątem skrzydłami, głęboko wciętym rozwidlonym ogonem, długimi nogami i długim, nierzadko zgiętym w dół dziobem. Proporcjami ciała i sylwetką bardzo przypominają rybitwy bengalskie, od których są jednak większe i masywniejsze. W upierzeniu nie występuje dymorfizm płciowy. U osobników w każdym wieku występują trzy cechy diagnostyczne – połączenie dużych rozmiarów ciała, „rozczochrany” czub oraz żółty dziób. Od rybitwy bengalskiej ("T. bengalensis") złotodziobe różnią się większymi rozmiarami ciała oraz dłuższym dziobem o intensywniej żółtej barwie. Podobne są również do rybitw królewskich ("T. maximus"), lecz rybitwy złotodziobe cechuje smuklejsza sylwetka i ciemniejszy wierzch ciała.
W szacie godowej czoło białe; szerokość białego paska zależy od podgatunku, ogółem to około 2,5–11 mm. Ciemię czarne, widoczne jako błyszcząca czarna czapeczka z długim czubem. Jego pióra ułożone są luźno, jakby potargane. Dokładna pozycja czuba wiąże się z emocjami ptaka, w neutralnych sytuacjach jego pióra są ułożone gładko lub lekko opadają, natomiast czub jest nastroszony czy postawiony podczas zalotów. Szyja, spód ciała i lotki II rzędu białe. Kontrastują z szarym grzbietem i wierzchem skrzydła. Tęczówka ciemnobrązowa. Dziób żółty, w odcieniu żółcieni chromowej (opisywany też jako cytrynowy), niekiedy u nasady z zielonkawym nalotem. Czasem jest całkowicie zielonkawożółty i pokryty nieregularnymi czarnymi plamami. Nogi czarne.
W szacie spoczynkowej ciemię ma barwę białą, pokrywają je nieregularne czarne plamy i paski. Czerń zachowuje się jedynie w tylnej części ciemienia. Ma jednak matowy odcień, miejscami mogą pojawiać się siwe pióra. Czub jest krótszy i bardziej zaokrąglony niż w szacie godowej, dziób zaś – nieco bardziej matowy.
W szacie juwenalnej pióra ciemienia mają brązowawe końcówki. Ich wierzch ciała, w tym wierzch skrzydeł, upstrzony jest gęsto brązowymi piórami, niekiedy tworzącymi pasy. Lotki I rzędu mają barwę ciemnobrązową, ich chorągiewki wewnętrzne zaś – białą. Lotki II rzędu popielatobrązowe z białymi końcówkami. Dziób przybiera kolor od słomkowożółtego po mniej intensywny szarożółty lub zielonkawożółty. Nogi czarnobrązowe, czarne, niekiedy szarożółte z czarnymi plamami.
Przedstawiciele poszczególnych podgatunków różnią się od siebie głównie jasnością wierzchu ciała oraz ilością bieli na czole. U ptaków podgatunku nominatywnego biały pasek na czole jest najwęższy, między 2,5 a 6 mm szerokości, najszerszy zaś "T. b. thalassinus" – do 11 mm. Największe i najciemniejsze są rybitwy złotodziobe podgatunku "T. b. velox". W zachodniej części zasięgu zostają gwałtownie zastąpione przez znacząco mniejszych przedstawicieli "T. b. thalassinus". Im bliżej południowo-zachodniej Afryki, tym większe mają rozmiary i tym ciemniejszy grzbiet. Ptaki podgatunku "T. b. bergii" są stosunkowo duże. Dalej na wschód występuje "T. b. cristatus", którego przedstawiciele osiągają przeciętne lub niewielkie rozmiary ciała. Osobniki ze wschodniego Półwyspu Malajskiego i Wielkich Wysp Sundajskich są większe, podobnie jak te z Moluków, Nowej Gwinei i wschodniej Australii. Według części źródeł (Larsson i Olsen, 1995) najjaśniejszy grzbiet cechuje "T. b. thalassinus", według HBW – "T. b. bergii", zwłaszcza w populacji wydzielanej niekiedy do "T. b. enigma". Autorzy HANZAB podają, że u "T. b. bergii" wierzch ciała ubarwiony jest podobnie, jak u "T. b. cristatus" ze wschodniej Australii, a różnice między "T. b. bergii" i "T. b. thalassinus" są podobne, jak między "T. b. cristatus" z różnych części Australii. Wskazuje to na potrzebę dalszych badań nad podgatunkami rybitwy złotodziobej.
Zasięg występowania.
Rybitwy złotodziobe całorocznie występują na wybrzeżu i wyspach Morza Czerwonego oraz od wybrzeża Somalii na południe po Południową Afrykę i Namibię. Prócz tego gniazdują na obszarze od Zatoki Perskiej na wschód przez Malediwy, wyspy Czagos, Sri Lankę, Azję Południową i Azję Południowo-Wschodnią po Australię, a do tego wyspy zachodniego i środkowego Oceanu Spokojnego (na wschód po Wyspy Towarzystwa). BirdLife International szacuje powierzchnię tego obszaru na 142 mln km². Część populacji jest wędrowna.
Przedstawiciele podgatunku nominatywnego T. b. bergii (Lichtenstein, 1823) gniazdują w Namibii, Południowej Afryce i Mozambiku. Gniazdowanie stwierdzano od Swakopmund w Namibii do zatoki Algoa (Prowincja Przylądkowa Wschodnia) oraz od delty Zambezi w Mozambiku po Durban (KwaZulu-Natal). Poza sezonem lęgowym rybitwy złotodziobe widywano aż po Luandę w Angoli. Do 2003 roku poznano 27 miejsc gniazdowania "T. b. bergii" w całej południowej Afryce. Niektóre były wykorzystane raz, w innych kolonie są zakładane nieregularnie. 8 znajdowało się w Namibii, 19 – w Południowej Afryce, 2 w Prowincji Przylądkowej Wschodniej i 17 w Zachodniej.
Obszar występowania T. b. thalassinus (Stresemann, 1914) obejmuje wybrzeża Tanzanii oraz Maskareny po Rodrigues, Aldabrę i wyspy Czagos. Według informacji z 2013 roku wówczas już nie wyprowadzały lęgów na Maskarenach. Na Madagaskarze rybitwy złotodziobe gniazdują na północnych i wschodnich wybrzeżach, lecz poza sezonem lęgowym spotykane są wzdłuż całej linii brzegowej. W Somalii osobniki podgatunku "T. b. thalassinus" zbliżają się do obszaru występowania "T. b. velox", lecz do 1998 odnotowano je tam jedynie 4 razy (do 1983 roku – 3 razy), w południowej części kraju między 1 czerwca a 4 lipca. Nowe miejsca gniazdowania na Seszelach opisywano (razem z szacunkową liczebnością) jeszcze co najmniej w 2018. Rybitwy złotodziobe, również niegniazdujące osobniki, dość pospolicie występują tam przez cały rok, co sugeruje istnienie nieodkrytych kolonii lęgowych. Podejrzewano między innymi gniazdowanie na Cosmoledo, potwierdzone 2 lata później, w 2018.
Rybitwy złotodziobe podgatunku T. b. velox (Cretzschmar, 1827) występują od północno-zachodniej Somalii i Dżibuti przez wybrzeża Morza Czerwonego w Erytrei i Sudanie oraz wybrzeża Półwyspu Arabskiego po Malediwy, Sri Lankę, Mjanmę, Kambodżę, Wietnam, Półwysep Malajski i zachodnią Sumatrę, a dawniej również południowo-wschodnią Tajlandię. Populacja z zachodniej części tego obszaru ma swoje zimowiska wzdłuż wybrzeży na południe po Kenię (do okolic Ras Iwetine, na szerokości około 4°S). W Indiach rybitwy złotodziobe gniazdują na Lakszadiwach, Vengurla Rocks (na południe od Ratnagiri), w Sundarbanach i na Moście Adama, a prócz tego na skalistych wysepkach u wschodnich i południowo-zachodnich wybrzeży Sri Lanki. Są jednak obecne o różnych porach roku wzdłuż wybrzeży całego kraju i prawdopodobnie gniazdują na innych indyjskich wyspach. Pojedyncze osobniki odnotowano w Izraelu i Jordanii (przed 1994). W lipcu 1997 po raz pierwszy stwierdzono lęg w Egipcie. Jeszcze w 1922 gniazdowały w Iraku na wyspie Booneh nieopdal Al-Fau, co najmniej do 2010 nie było nowych doniesień.
Zasięg występowania T. b. cristatus (Stephens, 1826) nie ma jasno określonej zachodniej granicy. Wiadomo, że rozciąga się od wschodnich Chin przez Malezję i Filipiny na północ po Riukiu, gdzie prawdopodobnie rybitwy złotodziobe gniazdują. Rzadko widywane są dalej na północ, choć odnotowywano je na północy Honsiu. Dalej na wschód ich zasięg ciągnie się po Tuamotu, Wyspy Towarzystwa i Polinezję ogółem. Obejmuje również wybrzeża Nowej Gwinei wraz z przybrzeżnymi wysepkami, zachodnią, północną i wschodnią Australię (w tym Bramble Cay w Cieśninie Torresa) oraz znaczną część wysp zachodniego i środkowego Oceanu Spokojnego, między innymi Mikronezję. Na południe sięga do Nowej Kaledonii, Fidżi i Tonga.
Pożywienie.
We wszystkich regionach znaczącą większość pożywienia rybitw złotodziobych stanowią ryby. Mniejszy – kilkuprocentowy lub niższy – udział w ich pokarmie mają głowonogi, skorupiaki i owady. Gady i owady mogą być zjadane sporadycznie. Rybitwy złotodziobe są generalistami pokarmowymi i łatwiej od części ptaków morskich dostosowują się do okresowych zmian w dostępności pożywienia. 
Zarówno dorosłe, jak i młode osobniki zwracają pokarm po złapaniu w reakcji na stres, co wykorzystuje się do pozyskiwania i analizy pojedynczych porcji pokarmu. Ta tradycyjna metoda może być zbyt inwazyjna dla rybitw i bardziej podatna na błędy wskutek subiektywności badaczy. Alternatywną metodą jest ocena zdjęć zdobyczy w dziobie, którą z powodzeniem przetestowano w Południowej Afryce. Długość ryb dominującego w diecie gatunku oszacowywano z dokładnością poniżej 1 mm i precyzją około 0,5 mm (patrz: dokładność i precyzja metody pomiaru). Ponadto liczba zidentyfikowanych gatunków ponad dwukrotnie przewyższała tę poznaną dotychczas dzięki badaniu zwróconego pokarmu.
Sposoby zdobywania pożywienia.
Rybitwy złotodziobe zazwyczaj chwytają zdobycz po zanurkowaniu z wysokości 7–10 m na głębokość do 0,5 m (według nowszych danych: przeciętnie na 0,8 m), głową lub nogami naprzód. Zanurzają się wówczas całkowicie, później otrzepują się w locie. Niekiedy podążają za grupami niewielkich ryb, które zostały zagonione blisko powierzchni wody przez polujące większe ryby lub delfiny. Zdarza im się latać tuż nad wodą z zanurzonym dziobem (ang. „skimming”), często trzymają wtedy rybę, być może ją czyszcząc. Zbierają też odpadki wyrzucone z łodzi.
Kleptopasożytnictwo wśród rybitw złotodziobych jest powszechne. Zabierają one zdobycz innym rybitwom, zwłaszcza w koloniach, a im samym odbierają ją rybitwy innych gatunków, mewy i czaple.
Zdobycz dla młodych lub dla partnera podczas zalotów albo wysiadywania jest przynoszona w dziobie, niekiedy jeszcze żywa. Rybitwy złotodziobe prawie zawsze przynoszą ją pojedynczo. Z niecałych 24,2 tys. zdjęć dokumentujących ofiary rybitw na Robbeneiland tylko na 1,3% z nich rybitwa trzymała więcej sztuk zdobyczy. Najwięcej było to 11 ryb, ale zazwyczaj „powiększoną” porcję pokarmu stanowiły dwie sardele europejskie ("Engraulis encrasicolus"); jest to gatunek przeważający w diecie południowoafrykańskiej populacji "T. bergii".
Skład pokarmu.
W Południowej Afryce do 2018 przeprowadzono trzy szczegółowe badania. Większość pożywienia stanowią ryby śledziokształtne (Clupeiformes), w szczególności sardela europejska i sardynka pacyficzna ("Sardinops sagax"). W Prowincji Przylądkowej Zachodniej od 2013 do 2015 podczas lęgów badano skład pokarmu rybitw złotodziobych nieinwazyjną metodą – osobniki ze zdobyczą w dziobie fotografowano, a analizie poddawano same zdjęcia. Zidentyfikowano 24 607 sztuk zdobyczy reprezentujące co najmniej 47 rodzin; 34 gatunki odnotowano w diecie "T. bergii" po raz pierwszy. Udział liczbowy ryb wynosił 94% (głównie śledziokształtnych), głowonogów – 3%, skorupiaków – 2%, owadów – 1%. W trakcie wszystkich trzech sezonów lęgowych w pożywieniu dominowały sardele europejskie – 65% zdobyczy ogółem. Ich udział był znacząco różny na poszczególnych etapach lęgów i w różnych latach. Prócz wymienionych gatunków w Południowej Afryce wśród zdobyczy rybitw złotodziobych odnotowano między innymi "Sufflogobius bibarbatus" i morszczuki "Merluccius". Te drugie przeważnie są zjadane jako padlina lub odpadki.
U "T. b. velox" z Półwyspu Arabskiego skład pokarmu nie został dokładnie poznany co najmniej do drugiej dekady XXI wieku. W 2014 opublikowano wyniki badań nad składem pokarmu piskląt z dwóch irańskich wysp w północnej Zatoce Perskiej. W 151 sztuk zdobyczy znalazła się 1 krewetka i 11 niezidentyfikowanych ryb, pozostałą część stanowiły ryby należące do 10 rodzin. Przeważały kulbinowate (Sciaenidae) – 35%, śledziowate (Clupeidae) – 26% i sardelowate (Engraulidae) – 15%.
McLeay "et al". (2009) w pięcioletnim okresie zidentyfikowali w pokarmie dorosłych oraz piskląt z australijskiej populacji "T. b. cristatus" 47 taksonów ryb, 5 głowonogów i 3 skorupiaki. Blisko 66% biomasy zdobyczy we wszystkich lokalizacjach łącznie tworzyły ryby kilku gatunków. Trzy z nich to śledziokształtne tworzące ławice w wodach przypowierzchniowych – sardela australijska ("Engraulis australis"), sardynka pacyficzna i "Spratelloides robustus" (śledziowate); pozostałe – atun ("Thyrsites atun"), "Thamnaconus degeni" (jednorożkowate), "Hyporhamphus melanochir" (półdziobcowate), aripinka ("Arripis georgianus") i "Parapriacanthus elongatus" (zmiataczowate). Wśród zdobyczy rybitw złotodziobych z Houtman Abrolhos (zachodnie wybrzeże Australii) zidentyfikowano ryby należące do 51 gatunków i 36 rodzin. Pod względem objętości największy udział miały skarusowate (Scaridae) – 23%, wargaczowate (Labridae) – 15%, niezidentyfikowane gatunki – 14% i ślizgowate (Blenniidae) – 12%. W sezonie 2019/2020 rybitwy gniazdujące na Kanowna Island (północna Cieśnina Bassa) karmiły swoje młode głównie atunami i ostrobokami australijskimi ("Trachurus declivis"). To nietypowe w Cieśninie Bassa, gdzie zwykle wśród zdobyczy przeważa sardela australijska.
Zmienność składu pokarmu.
Udział poszczególnych rodzajów pożywienia w diecie rybitw złotodziobych wykazuje zmienność geograficzną i sezonową – tak w cyklu rocznym, jak i w kolejnych latach. Zależy również od warunków pogodowych i pływów morskich.
W Południowej Afryce sardele europejskie są dominującą zdobyczą ogółem – zarówno przeznaczoną dla piskląt, jak i dla dorosłych osobników w sezonie lęgowym. Skład pokarmu znoszonego do gniazda ulega jednak znaczącym zmianom. Podczas wysiadywania oraz karmienia starszych piskląt cechuje się większą różnorodnością gatunkową. Po wykluciu się młodych udział sardeli zwiększa się do 88–100%. W poszczególnych latach jej ogólny udział pod względem liczbowym spadał z 83% w 2013 do 67% w 2014 i 62% w 2015, wzrastał natomiast udział śledzia "Etrumeus whiteheadi" – z 3% w 2013 do 15% w 2015. Przewagę śledziokształtnych w diecie młodych udokumentowano również w Australii (Zatoka Świętego Wincentego i Zatoka Spencera). U dorosłych osobników głównym źródłem pożywienia były sardynka pacyficzna, atun i "T. degeni", u piskląt – sardela australijska, sardynka pacyficzna i "S. robustus". W poszczególnych latach skład pokarmu różnił się głównie udziałem wymienionych gatunków, co może odpowiadać zmianom ich liczebności na żerowiskach rybitw. Wielkość zdobyczy odpowiadała potrzebom młodszych piskląt, a skład gatunkowy wskazywał na lepszą jakość niż w pokarmie dorosłych.
W Australii Południowej wskutek epizootii w 1995 i 1998 biomasa sardynek pacyficznych zmniejszyła się o blisko 70%. Konsekwencje tych zdarzeń na rybitwy złotodziobe badano u populacji z Troubridge Island. Gwałtowne spadki liczebności jednej z najważniejszych ofiar spowodowały, że w kohortach wyklutych tuż po nich niewiele było osobników przystępujących kilka lat później do rozrodu w swojej kolonii. Samice z tych kohort osiągały mniejsze rozmiary ciała. W kohortach z lat 1996 i 1997 przeżywalność piskląt była większa, do czego mogło przyczynić się zwiększenie biomasy młodych sardynek pacyficznych oraz zajęcie przez sardele australijskie nowych terenów, uprzednio zdominowanych przez sardynki.
Długość i masa poławianych ryb zmienia się w cyklu rocznym i w kolejnych latach. W Australii Południowej odnotowano też zmianę przeciętnej długości zdobyczy z północy na południe. W Południowej Afryce w latach 2013–2015 długość przynoszonych do kolonii sardeli europejskich – zarówno dla dorosłych, jak i młodych – wynosiła średnio 83,9±16,8 mm (32–125 mm). Największa była w 2015 – 92 ± 16 mm, najmniejsza zaś w 2014 – 76 ± 15 mm. Przeciętna długość zdobyczy dostarczanej podczas wysiadywania była większa, zbliżona do tej pod koniec okresu karmienia młodych. W Australii Południowej w okresie karmienia najmłodszych piskląt (1–10 dni po wykluciu) i najstarszych piskląt (ponad 25 dni od wyklucia) średnia masa porcji pokarmu dla młodych wynosiła odpowiednio 7,4±4,5 g i 10,7±9,3 g, a porcji dla dorosłych – 11,6±10,4 g i 10,4±8,1 g. Na irańskiej wyspie Omol-Karam dla 150 sztuk zdobyczy (przeznaczonej dla piskląt w różnym wieku) średnia długość wyniosła 91,11±1,74 mm (42–156 mm), a masa – 8,37±0,41 g (1,1–32,5 mm).
Od pływów morskich zależy udział ryb zamieszkujących poszczególne strefy wód. Ryby denne podczas przypływu są nieosiągalne. Rybitwy łowią je podczas odpływu, jednak są nadreprezentowane tuż przed osiągnięciem najniższego stanu wody i tuż po tym, jak zacznie się on podnosić. Prawdopodobnie wynika to ze zwiększonej aktywności w reakcji na ruch wody. W Południowej Afryce sardele stanowią większy odsetek zdobyczy wraz z przybieraniem na sile wiatru, mniejszy zaś podczas dni z mglistą pogodą.
Rola owadów w diecie rybitw złotodziobych jest niejasna – mogą zarówno stanowić wyłącznie pokarm dla piskląt, jak i źródło energii dla dorosłych. Analizy zebranych w trakcie pięcioletnich badań na australijskiej populacji zwróconych próbek wskazywały na udział owadów w biomasie pokarmu poniżej 0,5%. Gatunków owadów nie oznaczano.
Ekologia i zachowanie.
Preferencje środowiskowe.
Środowiskiem życia rybitw złotodziobych są wybrzeża oraz wyspy strefy tropikalnej i subtropikalnej. Zamieszkują zarówno odsłonięte plaże oceaniczne, jak i wcinające się w ląd elementy wybrzeża – zatoki, również wąskie i sięgające głęboko w ląd, porty, estuaria i laguny. Często wykorzystują przybrzeżne wysepki. Regularnie pojawiają się nad wodami pelagicznymi. W ciągu roku preferowane strefy wybrzeża mogą się zmieniać; przykładowo u wybrzeży Wollongong (Nowa Południowa Walia) od kwietnia do września najwięcej osobników przebywa nad wodami pelagicznymi, natomiast przez pozostałą część roku – nad wodami strefy nerytycznej. Rybitwy złotodziobe są związane ze środowiskiem morskim bardziej od rybitw królewskich.
Rybitwy złotodziobe rzadko zapuszczają się daleko w głąb lądu. Mogą jednak przemieszczać się w górę rzek i strumieni, a niekiedy pojawiają się nad przybrzeżnymi lub położonymi dalej słonawymi i słonymi jeziorami. Na Półwyspie Arabskim zasiedlają głównie przybrzeżne wysepki, w części kontynentalnej zwykle widywane są podczas odpoczynku na łachach i plażach. Odnotowywano je do 50 km od wybrzeży Morza Arabskiego w głąb lądu. W południowej Afryce rybitwy złotodziobe docierają niekiedy do 30 km od linii brzegowej, lecz zdecydowana większość z nich przemieszcza się w zasięgu wzroku znajdującego się tam obserwatora. Występują również przy nadmorskich solniskach, oczyszczalniach ścieków i pasach lądu oddzielających zbiorniki wodne. Do odpoczynku wykorzystują zarówno naturalne, jak i stworzone przez człowieka struktury, między innymi boje i słupy energetyczne.
Rzadko żerują nad lądem. Niekiedy rybitwy złotodziobe wyruszają na otwarte morze, a podążając za statkami rybackimi, mogą dotrzeć daleko za szelf kontynentalny. W okolicy One Tree Island wykorzystują wszystkie siedliska, lecz najczęściej żerują na otwartym morzu, w lagunach i nad częścią rafy koralowej osłoniętą od działania fal (ang. "reef flat"). Te ostatnie szczególnie chętnie wykorzystują też w rejonie Houtman Abrolhos. Według innych badaczy na One Tree Island ogółem poszukują pokarmu na obrzeżach rafy i nad jej wałem, a rzadziej w lagunach, za to podczas odpływu – głównie na krawędzi od strony morza i w lagunach. Na Eagle Island podobnie często (odpowiednio 47% i 53%) szukają zdobyczy nad rafą i na morzu.
Do gniazdowania rybitwy złotodziobe wybierają zazwyczaj wyspy oddalone od wybrzeża. Na piaszczystych wysepkach kolonie ulokowane zostają na środku. Na większych wyspach pokrytych roślinnością są zakładane na otwartym terenie blisko obrzeży wyspy lub na cyplach. W Południowej Afryce od 1996 do 2000 w Saldanha Bay i St Helena Bay (Prowincja Przylądkowa Zachodnia) obserwowano gniazdowanie na dachach. W czerwcu 1986 nieopodal wyspy Das 20 par rybitw złotodziobych i 40 par rybitw bengalskich gniazdowało na nieużywanym nabrzeżu dla zbiornikowców.
Tryb życia i zachowanie.
Część populacji rybitwy złotodziobej prowadzi osiadły tryb życia lub przemieszcza się jedyne w pobliżu kolonii lęgowych.
Osobniki podgatunku nominatywnego po zakończeniu lęgów rozpraszają się wzdłuż wybrzeża Afryki Południowej. Zagęszczenie rybitw złotodziobych jest w tym regionie wyraźnie większe w niektórych miesiącach. Przykładowo w Kwazulu-Natal oraz przyległej północnej części Prowincji Przylądkowej Wschodniej (dawne Transkei) na jesieni występują najmniej licznie, a zimą i wiosną stwierdzane są częściej – prawdopodobnie pojawiają się ptaki gniazdujące na zachodzie. Przedstawiciele podgatunku "T. b. velox" zwykle przemieszczają się w obrębie obszaru gniazdowania. Osobniki występujące na Bliskim Wschodzie po zakończeniu lęgów przemieszczają się jednak na południe i zimują wzdłuż wybrzeża wschodniej Afryki, od Egiptu po Kenię. Niewiele dociera na południe od równika. W populacji "T. b. cristatus" część ptaków jest wędrowna. Mimo ponownych stwierdzeń oznakowanych ptaków daleko od kolonii nie ma dowodów na podejmowanie regularnych wędrówek długodystansowych. Niektóre pojawy mają charakter przypadkowy. Rybitwy złotodziobe przemieszczają się też na nowe miejsca żerowania, do których zdają się napływać małe ryby. Występuje dyspersja polęgowa.
W pobliżu kolonii znajduje się obszar skupiający tokujące grupy rybitw złotodziobych oraz potencjalne pary, odbywają się tam również kopulacje. W języku angielskim ta część kolonii nosi nazwę „club” i u wielu gatunków ptaków morskich jest miejscem łączenia się w pary oraz gromadzenia się ptaków przed lęgami, a ponadto w swoim czasie wolnym pojawiają się w nim dorosłe osobniki z kolonii, te jeszcze niegniazdujące i młodociane. Na noclegowiskach może gromadzić się do 1600 osobników, jednak często nocują mniej licznie. Oprócz rybitw złotodziobych skupiają się w nich rybitwy innych gatunków i mewy. Kolejne ptaki przybywają na noclegowiska jeszcze długo po zmroku; rybitwy złotodziobe żerują lub są jeszcze aktywne do 2 godzin po zachodzie słońca. Za dnia odpoczywają w przerwach przed powrotem na żerowiska. Pojedynczo przesiadują również na skałach, masztach czy bojach.
Gatunki współwystępujące.
Rybitwy złotodziobe mogą tworzyć kolonie z ptakami innych gatunków lub gniazdować w ich bezpośrednim sąsiedztwie. W latach 1987–2000 lęgi (lub ich nieudane próby) w 17% przypadków odbywały się bez ptaków innych gatunków, w 77% – z mewami przylądkowymi ("Chroicocephalus hartlaubii"), a w 18% – w bliskości kormoranów koroniastych ("Microcarbo coronatus"). Ponadto w koloniach bywały obecne mewy szarogłowe ("Larus cirrocephalus") i rybitwy różowe ("Sterna dougallii"). Jednocześnie z rybitwami złotodziobymi gniazdowały ptaki najwyżej 3 różnych gatunków. W połowie lat 90. XX wieku na wybrzeżu i wyspach Arabii Saudyjskiej około 76% par lęgowych rybitw złotodziobych gniazdowało wraz z rybitwami bengalskimi. W Zatoce Perskiej ze złotodziobymi gniazdują też rybitwy arabskie ("Sterna repressa"), w Zatoce Perskiej i Indiach – rybitwy brunatnogrzbiete ("Onychoprion anaethetus"), w Mikronezji – rybitwy czarnogrzbiete ("O. fuscatus"), a między innymi na Seszelach i Eagle Island – rybitwy równikowe ("Sterna sumatrana"). 
Rybitwy chińskie mogą gniazdować rozproszone wśród złotodziobych. Na wyspach na północny zachód od archipelagu Zhoushan (Zhoushan, Zhejiang) stwierdzano ich pojedyncze pary wśród 166–460 par rybitw złotodziobych oraz 4 i 10 par wśród, odpowiednio, 1000 i 2000 par "T. bergii". W Australii często z rybitwami gniazdują mewy czerwonodziobe ("Larus novaehollandiae"), które mogą powodować większość strat jaj i piskląt. Mewy przylądkowe są do nich zbliżone pod względem ekologicznym, lecz długo nie dostrzegano ich negatywnego wpływu na lęgi rybitw złotodziobych. Te jednak częściowo zyskują na sąsiedztwie mew ze względu na ich agresywne zachowanie mogące odstraszać inne ptasie drapieżniki. Na Robbeneiland w 2015 wszystkie rybitwy gniazdowały z mewami w jednej kolonii, gdzie z 9,4 tys. par prawie 85% stanowiły rybitwy. W dwóch poprzednich sezonach ptaki założyły po dwie kolonie, samych rybitw oraz mieszane. W tych drugich rybitwy stanowiły około 38% z 2,1 tys. (2014) i 71% z 3,5 tys. (2013) par. Na wyspach północnej Zatoki Perskiej w koloniach zdecydowaną większość stanowią rybitwy bengalskie. W 2011 do "T. bergii" należało około 9,5% gniazd (we wszystkich koloniach łącznie), a w 2012 – 10,3%.
Lęgi.
Sezon lęgowy.
Rybitwy złotodziobe są monogamiczne, więź z partnerem utrzymują w ciągu całego roku, niekiedy również w kolejnych. W przypadku niedostatku pożywienia lęgi w danym roku mogą się nie odbyć. W jednym sezonie lęgowym rybitwy złotodziobe pozostają w kondycji rozrodczej przez 11–13 tygodni. Poznawanie się przyszłych par, toki i kopulacja mogą odbywać się do 120 km od najbliższych terenów lęgowych, jednak większość rybitw złotodziobych znajduje partnera w miejscach odpoczynku, które są oddalone od 80 m do 8 km od kolonii. Pary nie pojawiają się w pobliżu samych miejsc gniazdowania do momentu tuż przed zniesieniem jaja. Wówczas w ciągu jednego dnia mogą wybrać lokalizację i przygotować gniazdo.
Na północnych wyspach Morza Czerwonego okres lęgowy rozpoczyna się co najmniej na początku maja. Im dalej na południe, tym później się rozpoczyna. Na wschodnim wybrzeżu Australii nie zaobserwowano związku między szerokością geograficzną a porą gniazdowania lub synchronizacją lęgów. Sezon lęgowy jest jednak krótszy niż na wybrzeżach Australii Zachodniej. Długi sezon lęgowy prawdopodobnie umożliwia ciepły prąd morski Leeuwin, który podczas tamtejszej zimy napływa na południe z regionów tropikalnych, powodując większą obfitość pokarmu.
Na Seszelach stwierdzono dwa okresy składania jaj. W południowej części Australii Zachodniej okres składania jaj trwa od końca marca do końca listopada, ale najwięcej zniesień przypada na przełom marca i kwietnia (jesień) oraz przełom września i października (wiosna). Nie stwierdzono tam przypadków dwukrotnego przystąpienia do lęgów. Poszczególne osobniki zachowują swój cykl roczny, stąd rybitwy gniazdujące na jesieni i na wiosnę można uznać za odrębne populacje. Prawdopodobnie w południowo-zachodniej Australii (w strefie subtropikalnej) zaczęły się osiedlać rybitwy złotodziobe z północy (ze strefy tropikalnej), które występują na jednym obszarze z pierwotnie zamieszkującą go populacją gniazdującą na wiosnę.
Poniższy wykres przedstawia czas trwania sezonu lęgowego – i okresu składania jaj, jeśli to możliwe – w różnych częściach zasięgu.
Źródła dla poszczególnych regionów – Namibia, Południowa Afryka, Madagaskar, Seszele, Tanzania (w tym Latham Island), Somalia, Erytrea, Sudan, wyspy Zatoki Perskiej, Indie, Tajwan, Filipiny, Australia Mikronezja (atol Chuuk).
Kolonie lęgowe.
Zwykle rybitwy złotodziobe gniazdują w koloniach złożonych z od 500 do 3000 par. Razem może też gniazdować kilka par, niekiedy z kilkoma parami innego gatunku. Rzadko zdarzają się przypadki samotnego gniazdowania. Na początku lat 90. XX wieku największa znana kolonia, przynajmniej w regionie Australii, mieściła się w Zatoce Karpentaria i gniazdowało w niej od 13 do 15 tys. par. W 2001 znano 20 kolonii na Terytorium Północnym, z czego 2 liczyły ponad 50 tysięcy osobników. Znaczący wpływ na wielkość kolonii ma dostępność pożywienia.
Poszczególnie kolonie mogą dzielić się na „podkolonie”. Parametry charakteryzujące lęgi różnią się między centrum a peryferiami kolonii i podkolonii. W obrębie podkolonii występuje większa synchronizacja lęgów – okres składania jaj jest krótszy. Mniejsze podkolonie cechuje mniejszy sukces lęgowy, ponieważ większy odsetek gniazd znajduje się na obrzeżu, skąd drapieżnikom łatwiej zabrać jajo. W dużych koloniach najstarsze gniazda znajdują się w centrum. Pojedyncze osobniki i pary dołączają do już wysiadujących rybitw złotodziobych, lecz większe grupy wolą osiąść w innym miejscu. W koloniach mieszanych z rybitwami chińskimi te przybywają zazwyczaj około tygodnia po złotodziobych. Rybitwy złotodziobe gniazdujące z mewami przylądkowymi również pojawiają się pierwsze. W Zatoce Perskiej (wyspy Dżazire-je Nachilu i Omol-Karam) rybitwy złotodziobe i bengalskie przylatują w podobnym czasie.
W kolejnych latach rybitwy złotodziobe często zmieniają miejsca gniazdowania, zarówno wybierając inną lokalizację kolonii na wyspach, jak i przemieszczając się między wyspami lub między lądem stałym a wyspami. W połowie lat 80. XX wieku znano 22 miejsca gniazdowania w południowej Afryce, lecz w poszczególnych latach (począwszy od 1950 roku) lęgi odbywały się zwykle w 6 lub 7 z nich. W latach 1987–2000 w Prowincji Przylądkowej Zachodniej rybitwy złotodziobe wykazywały niewielkie przywiązanie do miejsc gniazdowania, z których 61% wykorzystały tylko raz. Przemieszczanie się do nowych miejsc gniazdowania udokumentowano również w Australii. Niektórzy badacze wyjaśniali zmiany liczebności w koloniach i ich rozmieszczenia nomadycznym trybem życia rybitw. Obserwacje indywidualnie znakowanych osobników wskazują jednak na duże przywiązanie do miejsca gniazdowania. Do 2012 publikowano bardzo niewiele danych o rybitwach obrączkowanych w Zatoce Perskiej. Tamtego roku ukazał się artykuł o losach rybitw trzech gatunków zaobrączkowanych na wyspach jej północnej części. 5 odczytań (1,71% z 291 zaobrączkowanych w latach 2004–2007 jako pisklęta rybitw) w rodzimej kolonii zdaniem autorów świadczy o przywiązaniu do miejsca gniazdowania. Kolejne dwa osobniki znaleziono martwe na Omol-Karam. Litery na początku kodu wskazywały na Iran, lecz czas i miejsce zaobrączkowania były nieznane.
Gniazdo.
Gniazdo ma formę płytkiego zagłębienia w płaskim piaszczystym podłożu, na nagiej skale, wśród szkieletów koralowców (koralowiny) albo w niskiej roślinności. Może być pozbawione wyściółki lub być wyłożone cienką warstwą kamieni, muszli mątew („sepii”), trawy, guana i muszli. Zagłębienie to w Australii ma 0,15–0,30 m średnicy. W Afryce na Latham Island (Zanzibar, Tanzania) jest to 0,21±0,5 m (0,14–0,34 m; "n"=20). Zbliżone średnice miały gniazda na dwóch południowoafrykańskich wyspach: Dassen 17,4±0,015 m (0,15–0,21 m; "n"=95) i Schaapen 16,6±0,014 m (0,14–0,21 m; "n"=100). Roślinność początkowo otaczająca gniazda może całkowicie obumrzeć wskutek zanieczyszczenia odchodami wysiadujących rybitw.
W koloniach, dzięki dużemu zagęszczeniu, gniazda niekiedy niemalże przylegają do siebie, a dorosłe osobniki mogą stykać się dziobami. Zagęszczenie gniazd zmienia się jednak w zależności od lokalizacji, między poszczególnymi koloniami i w różnych latach. Odnotowane zagęszczenia gniazd to między innymi: w Południowej Afryce – 8,2±0,8 gniazd/m² (Dassen Island), 6,1±1,6/m² (Schaapen Island) i 7±2,5/m² (Robbeneiland); Latham Island (Tanzania): 8,4±1,52/m² (ogółem 6–10/m²); w Sudanie: 7–8/m²; na wyspach Zatoki Perskiej: 6,5–8,4/m²; w Australii: 0,97–1,04/m² (One Tree Island) i 6,3/m² (Eagle Island). W 2012 w kilku koloniach na irańskiej wyspie Dżazire-je Nachilu spośród niecałych 27 tys. gniazd blisko 92% należało do rybitw bengalskich, a pozostała część – do złotodziobych; zagęszczenie gniazd obydwu tych rybitw wynosiło 10,73±0,14/m².
Jaja.
Zniesienia liczą przeważnie 1 jajo, blisko 1% z nich (lub mniej) składa się z 2 jaj. Tak niski odsetek stwierdzono w populacjach z różnych części zasięgu. Średnia wielkość zniesienia i odsetek gniazd z 2 jajami (podany w nawiasie): 1,02 jaj/gniazdo (2% z ponad 15 tys. gniazd; 11 stanowisk w Południowej Afryce); 1,03±0,18 jaj/gniazdo (3,4% gniazd; opuszczona w 2013 kolonia na Robbeneiland); 1,01 jaj/gniazdo (1,79%; 3 ze 167) na Aldabrze; 1,01 jaj/gniazdo (1,01% z 1004 zniesień; One Tree Island w południowej Wielkiej Rafie Koralowej); na wyspach Zatoki Perskiej 2 jaja znajdują się w 0,0–0,8% zniesień. Ubarwienie skorupki jest wysoce zmienne, podobnie jak pokrywające ją wzory. Kolor tła waha się od białego po kremowy lub łososiowy, niekiedy wrzosowy (jako odcień fioletu). Wzory cechuje zabarwienie od głębokiego ciemnego brązu przez intensywnie kasztanowe po jasno rdzawobrązowe. Są to kropki, plamy i różnokształtne motywy przywodzące na myśl alfabet arabski. 
Świeżo złożone jaja rybitw złotodziobych po raz pierwszy zbadano u "T. b. bergii" po gwałtownym opuszczeniu kolonii na Robbeneiland w 2013. Ich wymiary wyniosły średnio 62,2 × 42,3 mm (56,3–66,9 × 39,8–45,3 mm; "n"=105), masa natomiast – 57,9±3,72 g ("n"=146). U "T. b. thalasseus" z Latham Island: średnie wymiary – 59,1 × 40,3 mm (55,6–62,3 × 37,8–42,3 mm; "n"=20), średnia masa – 51,4±3,8 g (43,6–57,6 g; "n"=20). Wymiary jaj u przedstawicieli "T. b. cristatus" zebrano między innymi w atolu Chuuk (Mikronezja): 57,2 × 40,5 mm (54,0–63,0 mm × 38–48,5 mm; "n"=27) oraz w Australii: 61,2 × 41,1 mm (56,3–65,6 × 39,6–42,8 mm; "n"=15) oraz 58,7 × 40,9 mm (55,4–63,5 × 38,1–43,9 mm; "n"=20). Średnia dla "T. b. velox", z różnych części zasięgu: 61,1 × 42,8 mm (53,8–68,6 × 39,8–46,2 mm; "n"=250).
Okres składania jaj w poszczególnych podkoloniach jest krótszy. Przykładowo na One Tree Island wyniósł 18 ± 11,5 dnia, a w skali całej kolonii – 53 dni. W dwóch podkoloniach na Eagle Island składanie jaj trwało ponad 18 oraz 13 dni, łącznie 27 dni; w następnym sezonie lęgowym trwało 25 dni. Na wyspach Dżazire-je Nachilu i Omol-Karam w koloniach mieszanych z rybitwami bengalskimi synchronizacja występuje w obrębie gatunku – jest to 8–12 dni u "T. bergii" i 8–17 dni u "T. bengalensis" oraz 27–28 dni w skali kolonii.
Wysiadywanie i opieka nad młodymi.
Wysiadywanie trwa od 21 do 30 dni, uczestniczą w nim obydwoje rodzice. Wraz z postępem inkubacji zmieniają się coraz rzadziej. Czas spędzony na gnieździe jest wysoce zmienny. Na One Tree Island mierzono go w kolonii, w której okres wysiadywania był mało zróżnicowany (28±1 dni), a w wybranej podkolonii ostatnie jaja pojawiły się 13 grudnia. Podczas czterech dni – 12 i 15–17 grudnia – rybitwy na gnieździe spędzały od 41±14 do 213±26 minut. W Zatoce Adeńskiej widywano osobniki, które zamiast wysiadywania stały z rozłożonymi skrzydłami, ochraniając jajo przed przegrzaniem.
Opieką nad potomstwem zajmują się obydwa ptaki z pary. Po 2 do 5 dni młode są gotowe do opuszczenia gniazda, choć mogą zostać w nim i do 3 tygodni po wykluciu. Średnia powylęgowa masa ciała piskląt w trzech australijskich koloniach (Lipson Island i Rocky Island w jednym sezonie oraz Troubridge Island w dwóch kolejnych sezonach) wyniosła 40,8 g, 37,7 g oraz 41,3 g i 37,6 g. Ich asymptotyczna masa ciała (oszacowana końcowa masa osobnika dojrzałego) wyniosła średnio 285,5 g, 277,7 g oraz 259,2 g i 295,8 g. Połowę tej masy uzyskiwały przeciętnie po 15,3, 14,5 oraz 13,5 i 14,7 dniach życia. Na Dżazire-je Nachilu powylęgowa masa ciała wyniosła 39,43±0,49 g, połowę asymptotycznej masy ciała młode osiągały po 21 dniach życia. Niektóre po opuszczeniu gniazda łączą się w „żłobki”, w których pozostają do osiągnięcia zdolności do lotu. Największe składają się z niemal 300 piskląt. Grup młodych rybitw pilnuje kilka dorosłych osobników, lecz każde pisklę karmione jest przez własnych rodziców. W koloniach mieszanych z rybitwami chińskimi ich pisklęta dołączają do rybitw złotodziobych. Pisklęta, które nie zbierają się w „żłobki”, pod opieką jednego z rodziców rozchodzą się po terenie kolonii – opuszczają już okolice gniazda. Około tygodnia po uzyskaniu lotności młode podążają za rodzicami na żerowiska. Stają się w pełni opierzone po około 35–43 dniach życia. 
Niektóre dołączają do żerujących rodziców niecały tydzień przed pełnym opierzenie, inne nadal czekają na pokarm. Część opuszcza wyspę z rodzicami 13–19 dni po uzyskaniu pełnego upierzenia. Rybitwy złotodziobe stają się niezależne po co najmniej 4 miesiącach życia. Dojrzałość płciową osiągają w wieku 3 lat (choć część źródeł mówi o 2 latach). Do 6. roku życia mogą jednak nie przyłączyć się do kolonii ze względu na niewystarczające do gniazdowania zasoby pokarmu. Partnera mogą szukać w najbliższym otoczeniu, by dopasowane były ich roczne cykle rozrodcze. Przeżywalność oszacowano w populacji "T. b. bergii" na podstawie danych uzyskanych przez ponad 40 lat obrączkowania południowoafrykańskiej populacji. Wynosi ona (w nawiasie 95% przedział ufności): w pierwszym roku życia – 0,80 (0,73–0,85), w drugim roku życia – 0,93 (0,90–0,95), u osobników w wieku ponad dwóch lat – 0,93 (0,91–0,95). W 2013 zaobserwowano 34-letniego osobnika, który w 2018 był najstarszą znaną rybitwą złotodziobą. Do lęgów przystępują jeszcze co najmniej 20-letnie osobniki; w Australii najstarszy miał 29 lat.
Sukces lęgowy.
Sukces klucia i przeżywalność piskląt (wyrażana przez odsetek piskląt, które dożyły do pełnego opierzenia) są wysoce zmienne między koloniami, w ich obrębie i w poszczególnych latach. Przykładowo, w kolonii w Corner Inlet (północna Cieśnina Bassa) przez 25 lat sukces lęgowy wahał się między 0 i 96%, średnio 51 ± 34%.
Na Robbeneiland produkcja piskląt na parę wynosiła 0,35 w 1987 i 0,97 w 1988, a podczas tych dwóch sezonów łącznie – 0,48 pisklęcia na parę. Co najmniej do 2009 nie było nowych informacji o sukcesie lęgowym w południowej Afryce.
Na niektórych australijskich wyspach prowadzone są od kilku dekad (stan w 2021) programy obrączkowania i znakowania młodych oraz dorosłych rybitw złotodziobych. Pozwala to określić między innymi wiek przystępujących do rozrodu osobników. Wpływ wieku rodziców na sukces lęgowy badano dla 83–118 oznakowanych gniazd z kolonii na Lipson Island (2006), Troubridge Island (2006, 2007) i Rocky Island (2007). Na Troubridge Islands w 2006 średni sukces klucia wynosił 98,3%, opierzenia dożyło 94,3% młodych, a sukces lęgowy wynosił 92,7%; w 2007 natomiast było to odpowiednio 96,7%, 94,0% i 90,9%. Na Lipson Island i Rocky Island sukces klucia wynosił odpowiednio 94,6% i 96,4%, przeżywalność piskląt – 76,7% i 94,9%, a sukces lęgowy – 72,6% i 91,5%. Pisklęta wychowywane przez starsze ptaki w kolonii ogółem wykluwały się wcześniej niż pisklęta młodszych dorosłych, prócz tego osiągały lepszą kondycję, parametry wzrostu i przeżywalność.
Na One Tree Island podczas czterech sezonów lęgowych (1973–1975 i 1979–1981) sukces klucia dla 1737 jaj wyniósł 53,8% (935). Dla kolejnych sezonów było to odpowiednio: 1973–74 – 0,5% (1 ze 183); 1974–75 – 51,2% (221 z 432); 1979/80 – 69,4% (704 z 1015 jaj), 1979/80, tylko w styczniu – nieznany (z co najmniej 107 jaj łupem mew padło 98, z pozostałych 9 pisklęta nie wykluły się). W 1979–80 w 10 podkoloniach sukces klucia wahał się między 0 a 90,5%. Tamtego sezonu średnia przeżywalność piskląt wyniosła 85%.
W 1991 wyciek ropy naftowej wywołany podczas I wojny w Zatoce Perskiej uznano za mający niewielkie krótkoterminowe oddziaływanie na populację rybitw kilku gatunków i ich aktywność lęgową, lecz zalecono kontynuację badań przez co najmniej 3 lata. W 1991 sukces klucia rybitw złotodziobych na saudyjskiej wyspie Karan () wynosił 76,5%, losy piskląt były nieznane. W latach 1992–1994 sukces klucia był nieznany, a sukces lęgowy wynosił kolejno 33%, 14% i 30%. Wahania były znacznie mniej zaznaczone od tych obserwowanych u rybitw bengalskich w tych samych koloniach oraz u rybitw arabskich i brunatnogrzbietych.
Przyczyny niepowodzeń.
Drapieżniki mogą spowodować znaczne straty. Mewy czerwonodziobe zabierają jaja rybitw złotodziobych, kiedy te opuszczają gniazdo, by się napić, zwilżyć upierzenie lub zaatakować mewę. Bardziej narażone na utratę jaj są pary gniazdujące na obrzeżach kolonii oraz przystępujące do lęgów później, jako że po wyprowadzeniu młodych przez część rybitw zagęszczenie aktywnych gniazd maleje. Małe podkolonie mają mniejszy sukces lęgowy ze względu na stosunek ich obwodu do pola – im mniejsza (pod)kolonia, większy odsetek gniazd znajdzie się na obrzeżu. Mewy zabijają pisklęta rybitw w różnym wieku, jednak nie mogą przełknąć starszych niż trzytygodniowe. Na One Tree Island w sezonie 1979/1980 w 12 podkoloniach rybitwy złożyły 1015 jaj. Młode wykluły się w 69,4% lęgów. Z pozostałych 311 lęgów większość (88,4%) zniszczyły mewy, a 11,6% jaj było porzucone. W niektórych podkoloniach, w tym 3 najmniejszych (zawierających 9 do 12 jaj), mewy czerwonodziobe zjadły wszystkie jaja. Niepokojenie kolonii rybitw przez odwiedzających miejscami powoduje dodatkowe szkody. Podążają za nimi mewy czerwonodziobe, które wykorzystują poruszenie wśród rybitw na widok człowieka do zrabowania jaj i piskląt. Bieliki białobrzuche ("Haliaeetus leucogaster") mogą gniazdować w pobliżu lub tuż przy koloniach. Chwytają zarówno pisklęta, jak i dorosłe rybitwy.
Rezultaty badań terenowych nad koloniami rybitw i mew na Robbeneiland (2013–2015) pokazują, że gniazdowanie z mewami przylądkowymi powoduje intensywniejsze kleptopasożytnictwo z ich strony. W dwóch sezonach w dwóch koloniach jednogatunkowych zjawisko to nie występowało, nawet jako nieudane próby. Dorosłe rybitwy ponoszą większe koszty energetyczne, ponieważ muszą podjąć więcej prób dostarczenia zdobyczy i zajmuje to więcej czasu, częściej też zostają zmuszone połknąć zdobycz (ze stratą dla piskląt). Prawdopodobieństwo próby odebrania łupu wynosiło 44,1±4,4% w koloniach mieszanych i 7,5±1,9% w koloniach jednogatunkowych, natomiast prawdopodobieństwo skutecznej próby lub zagubienia zdobyczy – odpowiednio 22,6±2,7% i 4,1±1,1%. Są narażone na kleptopasożytnictwo dłużej, bowiem w koloniach jednogatunkowych kleptopasożytnictwo wewnątrzgatunkowe niemal całkiem ustaje po opuszczeniu gniazd przez młode. Poniesione koszty, pośrednie i bezpośrednie, mogą ostatecznie spowodować obniżenie sukcesu lęgowego.
W Zatoce Perskiej obecność szakali złocistych ("Canis aureus") w miejscu, gdzie rybitwy regularnie gniazdują, skutkuje przeniesieniem się na inną wyspę lub zaniechaniem lęgów.
Gniazda w całej kolonii lub jej części bywają zniszczone przez wychodzące na brzeg żółwie (jak żółwie jadalne, "Chelonia mydas"). W różnych częściach zasięgu zostają wymyte w trakcie przypływów. Podczas cyklonów może zginąć stosunkowo duży odsetek piskląt, nawet tych bliskich opierzenia; bezpośrednimi przyczynami są głód i wychłodzenie.
Rybitwy złotodziobe są szczególnie wrażliwe na niepokojenie ze strony ludzi, co prowadzi do zaprzestania gniazdowania na danym terenie lub porzucenia już założonej kolonii. Im częściej opuszczają gniazdo, tym bardziej ich jaja są narażone na zabranie przez drapieżniki. W południowej Afryce oprócz mew przylądkowych są to mewy południowe ("Larus dominicanus"), ibisy czczone ("Threskiornis aethiopicus"), koty domowe ("Felis catus") oraz węże – jajożery ("Dasypeltis scabra") i "Pseudaspis cana". Niepokojenie przez drapieżniki również może spowodować opuszczenie kolonii. Ze względu na płochliwość rybitw złotodziobych badacze powinni zachowywać szczególną ostrożność w trakcie prac terenowych. Rybitwy mogą jednak ponownie założyć kolonię 10–20 dni po opuszczeniu poprzedniej.
Status.
IUCN uznaje rybitwę złotodziobą za gatunek najmniejszej troski od 1988 (stan w 2021). BirdLife International uznaje trend liczebności populacji za prawdopodobnie stabilny ze względu na brak widocznych spadków liczebności.
Liczebność i trend populacji.
W 2021 roku BirdLife International podawało szacowaną liczebność populacji w oparciu o dane Wetlands International z 2006 jako 0,15–1,1 mln osobników. W bazie danych Waterbird Population Estimates w połowie 2021 roku brakowało jeszcze spójnego podziału rybitwy złotodziobej na pomniejsze populacje, stąd wybrakowanie informacji. Poniżej przedstawiono wybrane dane o liczebności populacji oraz jej trendzie w konkretnych lokalizacjach i dla poszczególnych podgatunków.
W jednym z planów działania w ramach AEWA podano szacunkowe dane za rok 2013 dla części miejsc gniazdowania, według których wówczas gniazdowało w Namibii 1,3 tys. par, a w Południowej Afryce – 10,1 tys. par. Trend liczebności populacji ogółem uznano za wzrostowy. Niepublikowane wcześniej dane rządowe (Department of Environmental Affairs) z 2015 wskazują, że w samej Prowincji Przylądkowej Zachodniej gniazdowało tamtego roku około 14 tys. par lęgowych (z czego połowa na Robbeneiland). Liczebność populacji mogła więc zwiększyć się trzykrotnie w niecałe 30 lat.
W 2018 największa kolonia w zachodnim Oceanie Indyjskim znajdowała się na madagaskarskiej wyspie Nosy Foty (), około 30 km na zachód od miasta Antsiranana, a jej liczebność w lipcu 2008 wynosiła około 10,84 tys. par lęgowych. Dawniej intensywnie wybierano jaja z gniazd i w lipcu 1997 w kolonii gniazdował niecały 1 tys. par. Wyspa znalazła się na terenie Morskiego Parku Narodowego Nosy Hara. W 2018 na Seszelach gniazdowało 548–790 par. Tamtego roku potwierdzono lęgi na Cosmoledo, a wcześniej nowe miejsca gniazdowania odkrywano, odkrywano ponownie lub potwierdzano w innych częściach Seszeli, między innymi na Farquhar (2017, rok po spustoszeniu atolu przez cyklon Fantala).
Szacunki dla roku 2010 wskazują na 13 tys. par lęgowych na Półwyspie Arabskim.
W latach 2004–2017 w ptasiej ostoi na tajwańskich wyspach Mazu Liedao gniazdowało od około 1130 do 5500 (3235±1072) rybitw złotodziobych.
W 2001 na Terytorium Północnym większość z 20 znanych wówczas kolonii liczyła ponad 5 tys. osobników, a w dwóch znajdowało się ponad 50 tys. osobników. Opublikowany tamtego roku raport przedstawiał dane z liczeń prowadzonych w 1999. Wyniki badań terenowych z 1994 sugerowały wielkość populacji rzędu 60 tys. osobników. Możliwe, że wówczas nie doszacowano liczebności dwóch największych kolonii, które w 1999 łącznie liczyły ponad 100 tys. osobników, lub był to szczególnie pomyślny rok dla rybitw złotodziobych. Może być to też efekt wzrostu liczebności populacji, który zaobserwowano w dwóch innych koloniach. W 2008 największa kolonia w Australii Południowej mieściła się na Troubridge Island i składała się z około 3 tys. par lęgowych. Inne kolonie znajdowały się między innymi na Lipson Island, Rocky Island i Goose Island, a zajmowało je kolejno 2, 1,3 i 0,9 tys. par lęgowych. W Wiktorii od lat 80. XX wieku liczebność populacji znacznie wzrastała, lecz pod koniec 2. dekady XXI wieku nastąpił drastyczny spadek – z 6–7 tys. par lęgowych w latach 2008–2016 do 2,5–3,5 tys. par między 2017 a 2019.

</doc>
<doc id="5099709" url="https://pl.wikipedia.org/wiki?curid=5099709" title="Rejon niemiecki narodowy">
Rejon niemiecki narodowy



</doc>
<doc id="5099714" url="https://pl.wikipedia.org/wiki?curid=5099714" title="Jan Łaszcz (zm. 1592)">
Jan Łaszcz (zm. 1592)



</doc>
<doc id="5099717" url="https://pl.wikipedia.org/wiki?curid=5099717" title="Larne F.C. w europejskich pucharach">
Larne F.C. w europejskich pucharach



</doc>
<doc id="5099720" url="https://pl.wikipedia.org/wiki?curid=5099720" title="Alzano">
Alzano



</doc>
<doc id="5099721" url="https://pl.wikipedia.org/wiki?curid=5099721" title="Skała Krzywonoska">
Skała Krzywonoska

Skała Krzywonoska (472 m) – skaliste wzniesienie w obrębie miejscowości Łazy w województwie małopolskim, w powiecie krakowskim, w gminie Jerzmanowice-Przeginia. Jest porośnięte niewielkim lasem i z wszystkich stron otoczone polami uprawnymi wsi Łazy. W lesie znajdują się odsłonięcia wapiennych skałek oraz dwa domy, dwa inne znajdują się na jego obrzeżu. Jest to obszar Wyżyny Olkuskiej będącej jedną z części Wyżyny Krakowsko-Częstochowskiej.

</doc>
<doc id="5099722" url="https://pl.wikipedia.org/wiki?curid=5099722" title="Eline Timmerman">
Eline Timmerman

Eline Timmerman (ur. 30 grudnia 1998 w Rijssen-Holten) – holenderska siatkarka, grająca na pozycji środkowej, reprezentantka kraju.
Swoje pierwsze kroki siatkarskie stawiała w zespole TalentTeam Papendal Arnhem. W 2015 roku wraz z reprezentacją Holandii zajęła 6. miejsce na Mistrzostwach Europy Kadetek. Pierwszym jej klubem seniorskim był Coolen Alterno, gdzie grała w sezonie 2016/2017 i 2017/2018. Kolejną drużyną w jej karierze był Eurosped. W 2020 przeniosła się do Niemiec reprezentując barwy czarne Ladies in Black Aachen. Podczas letniego okresu transferowego w 2021 roku podpisała kontrakt z wicemistrzem Niemiec - . Swoje pełne umiejętności siatkarskie obecnie prezentuje w Lidze Narodów 2021, grając z numer 23 na koszulce.
Sukcesy klubowe.
Liga holanderska:
Puchar Niemiec:
Puchar CEV:
Liga niemiecka:

</doc>
<doc id="5099728" url="https://pl.wikipedia.org/wiki?curid=5099728" title="II liga ukraińska w futsalu mężczyzn">
II liga ukraińska w futsalu mężczyzn



</doc>
<doc id="5099730" url="https://pl.wikipedia.org/wiki?curid=5099730" title="San Francesco">
San Francesco



</doc>
<doc id="5099731" url="https://pl.wikipedia.org/wiki?curid=5099731" title="Major League Soccer (2020)">
Major League Soccer (2020)

Major League Soccer w roku 2020 był dwudziestym piątym sezonem tych rozgrywek. Sezon zasadniczy rozpoczął się 29 lutego 2020 r., a pierwotnie planowano go zakończyć 4 października 2020 r. Rozgrywki play-off miały rozpocząć się w październiku i zakończyć się 7 listopada.
Po odwołaniu kilku meczów, 12 marca 2020 r. sezon został zawieszony z powodu pandemii COVID-19 w Ameryce Północnej. 1 maja liga ogłosiła, że 6 maja gracze będą mogli wznowić indywidualne treningi na świeżym powietrzu w obiektach MLS. Pandemia COVID-19 była pierwszą przerwą w grze w sezonie zasadniczym od sezonu 2001, w którym wiele meczów pod koniec sezonu regularnego zostało odwołanych z powodu ataków z 11 września. 10 czerwca MLS ogłosiło, że format pod-turniej nazwany „MLS is Back Tournament”, który rozpoczął się 8 lipca w ESPN Wide World of Sports Complex w Walt Disney World, a zakończył się 11 sierpnia. Turniej ostatecznie wygrała drużyna Portland Timbers, która w rezultacie zajęła miejsce w Lidze Mistrzów CONCACAF 2021. Sezon zasadniczy został później wznowiony dzień po zakończeniu turnieju i zakończył się 8 listopada. Playoffy rozpoczęły się 20 listopada 2020 r., a ich finał został rozgrywany 12 grudnia.
W sezonie 2020 dołączyły dwa kluby, Inter Miami CF i Nashville SC, które powiększyły Major League Soccer do łącznie 26 drużyn. Nashville SC został początkowo umieszczony w Konferencji Zachodniej, dla równowagi drużyn 13-13, mimo że Nashville znajduje się na wschód od najbardziej wysuniętego na zachód zespołu Konferencji Zachodniej, Chicago Fire. Jednak po turnieju MLS Is Back, trudności z COVID-19 doprowadziły do ograniczenia przez MLS drużyn do meczów z drużynami w pobliżu geograficznej, w wyniku czego Nashville zostało przeniesione na konferencję wschodnią ze względu na położenie geograficzne. Doprowadziło to do braku równowagi, z 14 zespołami w Konferencji Wschodniej i 12 w Konferencji Zachodniej. Przed pandemią COVID-19 ten sezon był planowany jako pierwszy sezon MLS, w którym każda drużyna nie grała z każdą inną drużyną przynajmniej raz, ale z powodu pandemii harmonogram został mocno zmodyfikowany i większość drużyn grała tylko z innymi drużynami. zespoły w regionalnej bańce geograficznej. W sezonie zasadniczym około września i pod koniec sezonu ograniczenia transgraniczne COVID-19 nałożone przez rząd kanadyjski zmusiły kanadyjskie zespoły MLS do rozgrywania meczów u siebie w Stanach Zjednoczonych.
Seattle Sounders FC była broniącą tytułu mistrza MLS, podczas gdy Los Angeles FC była broniącą tytuł najlepszej drużyny sezonu zasadniczego.
Philadelphia Union po raz pierwszy było najlepsze w sezonie zasadniczym ze zdobytymi 72 punktami w jednym sezonie MLS, a Columbus Crew zdobyło drugie mistrzostwo MLS.
Uczestnicy.
W okresie między sezonami 2019 i 2020 zmieniono nazwy dwóch stadionów:
Zespół Nashville SC rozpoczął sezon w Konferencji Zachodniej MLS. W ramach ogłoszenia MLS is Back Tournament, MLS potwierdziło, że tylko na jeden sezon Nashville przeniesie się do Konferencji Wschodniej MLS, która w ten sposób rozszerzyła się do 14 drużyn w sezonie, a Konferencja Zachodnia została zmniejszona do 12. Z powodu ograniczeń dotyczących podróży między USA a Kanadą trzy kanadyjskie drużyny zostały przeniesione na tymczasowe stadiony w Stanach Zjednoczonych od 20 września.
Sezon zasadniczy.
Format.
Sezon zasadniczy 2020 rozpoczął się 29 lutego 2020 r., a pierwotnie planowano zakończyć 4 października 2020 r. Liga była pierwotnie podzielona na dwie konferencje z 13 drużynami, z których każda rozgrywała 34 mecze z 17 meczami u siebie i na wyjeździe. Każda drużyna grała ze swoimi przeciwnikami wewnątrz konferencji dwa razy – raz u siebie i raz na wyjeździe, w sumie 24 mecze – i jeden mecz z 10 członkami przeciwnej konferencji. Sezon 2020 był pierwszym sezonem MLS, w którym każda drużyna nie grała z każdą inną drużyną przynajmniej raz.
MLS is Back Tournament wprowadził trzy mecze w sezonie zasadniczym w fazie grupowej i fazie pucharowej, które nie wliczały się do klasyfikacji w sezonie zasadniczym. Po turnieju, w „pierwszej fazie” wznowienia regularnego harmonogramu, drużyny grały na swoich rodzimych stadionach przeciwko tylko przeciwnikom konferencyjnym przez sześć meczów z zamiarem zakończenia 23-meczowego sezonu. Niektórym drużynom pozwolono grać przed ograniczoną publicznością. Wyjątkiem w pierwszej fazie było to, że kanadyjskie kluby rozegrają między sobą sześć meczów z powodu zakazu podróży do Stanów Zjednoczonych oraz że FC Dallas i Nashville SC rozegrają między sobą dodatkowe trzy mecze, aby zrekompensować fakt, że nie mogli zagrać w MLS is Back Tournament.
11 września liga ogłosiła „drugi etap” restartu z trzema kolejnymi meczami dla każdej drużyny. W tej fazie drużyny kanadyjskie i amerykańskie ponownie grały ze sobą, ale tylko we własnej bańce geograficznej. Ta faza obejmowała dwa mecze wyjazdowe i jeden (wyznaczony u siebie) mecz na neutralnym miejscu dla każdej z kanadyjskich drużyn organizującymi mecze odpowiednio w Portland, Harrison i Hartford.
17 października, po decyzji ISC (Niezależnej Rady Kibiców), ogłoszono, że Tarcza Kibiców nie zostanie przyznana najlepszej drużynie sezonu zasadniczego w 2020 roku. W oficjalnym komunikacie Fundacja Tarcza Kibiców stwierdziła: "Po wielu rozważaniach i dyskusjach Fundacja Tarcza Kibica postanowiła zrezygnować z przyznania Tarczy Kibica za sezon 2020. Nie jest to łatwa decyzja. Wobec niemożności obecności kibiców i zapełnienia z pasją swoich stadionów, jednak czujemy, że obecny klimat jest sprzeczny z duchem Tarczy.” Jednak po reakcji członków społeczności MLS, 23 października fundacja zmieniła decyzję i przywróciła Tarczę.
29 października liga ogłosiła, że ostateczna klasyfikacja w sezonie zasadniczym i kwalifikacja do play-offów będą określane na podstawie punktów na mecz, a nie punktów ogólnych. Było to spowodowane tym, że osiem klubów MLS, wszystkie z Konferencji Zachodniej, nie było w stanie rozegrać na czas wszystkich zaplanowanych 23 meczów w sezonie zasadniczym z powodu pandemii COVID-19. Siedem przełożonych meczów zostało całkowicie odwołanych, aby playoffy mogły rozpocząć się w zaplanowanym terminie.
Sezon zasadniczy zakończył się 8 listopada, po którym 20 listopada rozpoczęły się play-offy z 18 drużynami, które zakończyły się 12 grudnia finałem. Osiem drużyn z Konferencji Zachodniej i sześć drużyn z Konferencji Wschodniej automatycznie zakwalifikowało się do play-offów; drużyny kończące na pozycjach 7-10 w Konferencji Wschodniej rywalizowały w rundzie play-in o dwa ostatnie miejsca play-off pierwszej rundy.
Tabela ogólna.
Pierwsza drużyna w tej tabeli wygrywa Tarczę Kibiców.
Play off.
Eliminacje i finał zostały rozegrane w formie pojedynczego meczu. Jeżeli po upłynięciu czasu regulaminowego był remis, rozgrywano dogrywkę 2 x 15 minut.
MLS is Back Tournament.
Aby zapobiec wybuchowi COVID-19 w trakcie sezonu, 10 czerwca ogłoszono turniej, nazwany „MLS is Back Tournament”. Turniej odbył się za zamkniętymi drzwiami w kompleksie ESPN Wide World of Sports Complex w Walt Disney World Resort w Bay Lake na Florydzie, gdzie sezon regularny ma się rozpocząć po turnieju. Faza grupowa turnieju liczyła się do sezonu zasadniczego. MLS ogłosił plan wznowienia sezonu 2020 z wszystkimi 26 klubami MLS rywalizującymi w MLS is Back Tournament w ESPN Wide World of Sports Complex w Walt Disney World Resort na Florydzie od 8 lipca. Turniej, który był rozgrywany bez udziału fanów, pod warunkiem.przekonujący sposób na wznowienie przez MLS 25. sezonu. 6 lipca 2020 r. FC Dallas wycofał się z turnieju z powodu dziesięciu graczy i jednego członka personelu klubu z pozytywnym wynikiem testu na COVID-19, po początkowym przełożeniu meczu otwarcia. 9 lipca 2020 r. Nashville SC również zostało wycofane z turnieju po tym, jak dziewięciu graczy klubu uzyskało pozytywny wynik testu na obecność wirusa, po początkowym przełożeniu meczu otwarcia.
Każda drużyna rozegrała Gr mecze w fazie grupowej, a wyniki te zostały uwzględnione w klasyfikacji sezonu zasadniczego 2020 MLS. Po 16 kolejnych dniach meczów fazy grupowej, dwie najlepsze drużyny z każdej grupy wraz z czterema najlepszymi zdobywcami trzeciego miejsca przeszły do fazy pucharowej. Faza pucharowa obejmowała 1/8 finału, ćwierćfinały, półfinały i mecz o mistrzostwo, który odbył się 11 sierpnia. Mecze remisowane pod koniec regulaminowej fazy pucharowej przeszły bezpośrednio do serii rzutów karnych.
Jako zwycięzca MLS is Back Tournament, Portland Timbers zdobyło miejsce w Lidze Mistrzów CONCACAF 2021. Zastąpili miejsce, które wcześniej przyznano pierwszej drużynie w sezonie zasadniczym w konferencji naprzeciwko zwycięzcy tarczy kibiców.
Oprócz meczów, które liczyły się w tabeli sezonu zasadniczego i miejsca w Lidze Mistrzów, gracze mieli możliwość zdobycia dodatkowych bonusów w ramach puli nagród o wartości 1,1 miliona dolarów.

</doc>
<doc id="5099732" url="https://pl.wikipedia.org/wiki?curid=5099732" title="Skałki (Żelazko)">
Skałki (Żelazko)



</doc>
<doc id="5099733" url="https://pl.wikipedia.org/wiki?curid=5099733" title="Polad Hasimow">
Polad Hasimow



</doc>
<doc id="5099734" url="https://pl.wikipedia.org/wiki?curid=5099734" title="Hikmat Hasanow">
Hikmat Hasanow



</doc>
<doc id="5099735" url="https://pl.wikipedia.org/wiki?curid=5099735" title="San Mauro">
San Mauro



</doc>
<doc id="5099736" url="https://pl.wikipedia.org/wiki?curid=5099736" title="Wuj (skała)">
Wuj (skała)

Wuj – skała na wzgórzu Cisownik na Wyżynie Częstochowskiej wchodzącej w skład Wyżyny Krakowsko-Częstochowskiej. Znajduje się w obrębie wsi Ryczów w województwie śląskim, w powiecie zawierciańskim, w gminie Ogrodzieniec.
Wzgórze Cisownik wznosi się w porośniętej lasem północno-zachodniej części wsi Ryczów, w pobliżu granicy ze wsią Żelazko. Pod jego szczytem jest łąka z wapiennymi skałami, którym wspinacze skalni nadali nazwy Mały Mur, Cisownik Pierwszy, Cisownik Drugi i Wuj. Należą do tzw. Ryczowskiego Mikroregionu Skałkowego. Do skał można dojść leśną drogą od Wielkiego Grochowca. Na skale Wuj są 2 drogi wspinaczkowe o trudności od VI.1 i VI.3 w skali Kurtyki. Mają zamontowane stałe punkty asekuracyjne: ringi (r) i stanowisko zjazdowe (st):

</doc>
<doc id="5099740" url="https://pl.wikipedia.org/wiki?curid=5099740" title="Comedy Central (Indie)">
Comedy Central (Indie)

Comedy Central – indyjski płatny kanał telewizyjny o profilu komediowym, należący do Viacom 18.
Kanał rozpoczął nadawanie z dniem 23 stycznia 2012 roku jako joint venture Viacom i TV18, jego siedziba znajduje się w Mumbaju.

</doc>
<doc id="5099743" url="https://pl.wikipedia.org/wiki?curid=5099743" title="Bill Sharpe">
Bill Sharpe

Bill Sharpe, właśc. William John Sharpe (ur. 23 stycznia 1932 w Filadelfii, zm. 28 grudnia 1995) – amerykański lekkoatleta, trójskoczek, dwukrotny medalista igrzysk panamerykańskich i trzykrotny olimpijczyk.
Zajął 4. miejsce w finale trójskoku na igrzyskach olimpijskich w 1956 w Melbourne. Ustanowił wówczas rekord USA wynikiem 15,88 m. Zdobył brązowy medal w tej konkurencji na igrzyskach panamerykańskich w 1959 w Chicago, przegrywając jedynie z Brazylijczykiem Adhemarem da Silvą i swym kolegą z reprezentacji Stanów Zjednoczonych Hermanem Stokesem. Odpadł w eliminacjach trójskoku na igrzyskach olimpijskich w 1960 w Rzymie.
Zwyciężył na igrzyskach panamerykańskich w 1963 w São Paulo, wyprzedzając Ramóna Lópeza z Kuby i Mário Gomesa z Brazylii. Zajął 11. miejsce na igrzyskach olimpijskich w 1964 w Tokio.
Był mistrzem Stanów Zjednoczonych (AAU) w trójskoku w 1957, 1961 i 1962, wicemistrzem w 1955 i 1963 oraz brązowym medalistą w 1960 i 1964. Był także akademickim mistrzem USA (NCAA) w 1956.
Jego rekord życiowy w trójskoku wynosił 16,18 m, ustanowiony 13 września 1964 w Los Angeles.

</doc>
<doc id="5099746" url="https://pl.wikipedia.org/wiki?curid=5099746" title="Mały Mur (Cisownik)">
Mały Mur (Cisownik)

Mały Mur – niewielki mur skalny na wzgórzu Cisownik na Wyżynie Częstochowskiej wchodzącej w skład Wyżyny Krakowsko-Częstochowskiej. Znajduje się w obrębie wsi Ryczów w województwie śląskim, w powiecie zawierciańskim, w gminie Ogrodzieniec.
Wzgórze Cisownik wznosi się w porośniętej lasem północno-zachodniej części wsi Ryczów, w pobliżu granicy ze wsią Żelazko. Pod jego szczytem jest łąka z wapiennymi skałami, którym wspinacze skalni nadali nazwy Mały Mur, Cisownik Pierwszy, Cisownik Drugi i Wuj. Należą do tzw. Ryczowskiego Mikroregionu Skałkowego. Do skał można dojść leśną drogą od Wielkiego Grochowca. Mały Mur to najdalej na południowy zachód wysunięta część skał Cisownika. Jest na nim 10 dróg wspinaczkowych o trudności od V- do VI.4 w skali Kurtyki. Mają zamontowane stałe punkty asekuracyjne: ringi (r) i stanowisko zjazdowe (st):

</doc>
<doc id="5099751" url="https://pl.wikipedia.org/wiki?curid=5099751" title="Mauro">
Mauro



</doc>
<doc id="5099753" url="https://pl.wikipedia.org/wiki?curid=5099753" title="Cisownik Pierwszy">
Cisownik Pierwszy

Cisownik Pierwszy – skała na wzgórzu Cisownik na Wyżynie Częstochowskiej wchodzącej w skład Wyżyny Krakowsko-Częstochowskiej. Znajduje się w obrębie wsi Ryczów w województwie śląskim, w powiecie zawierciańskim, w gminie Ogrodzieniec.
Wzgórze Cisownik wznosi się w porośniętej lasem północno-zachodniej części wsi Ryczów, w pobliżu granicy ze wsią Żelazko. Pod jego szczytem jest łąka z wapiennymi skałami, którym wspinacze skalni nadali nazwy Mały Mur, Cisownik Pierwszy, Cisownik Drugi i Wuj. Należą do tzw. Ryczowskiego Mikroregionu Skałkowego. Do skał można dojść leśną drogą od Wielkiego Grochowca. Cisownik Pierwszy to skała po wschodniej stronie Małego Muru. Jest na nim 7 dróg wspinaczkowych o trudności od V- do VI.4+ w skali Kurtyki. Mają zamontowane stałe punkty asekuracyjne: ringi (r) i stanowisko zjazdowe (st):

</doc>
<doc id="5099754" url="https://pl.wikipedia.org/wiki?curid=5099754" title="Mauri (rzeka)">
Mauri (rzeka)

Mauri (hiszp. "Río Mauri ") – rzeka w Ameryce Południowej, w Boliwii i Peru. Długość rzeki wynosi 100 km. 

</doc>
<doc id="5099755" url="https://pl.wikipedia.org/wiki?curid=5099755" title="Mauri">
Mauri



</doc>
<doc id="5099757" url="https://pl.wikipedia.org/wiki?curid=5099757" title="Cisownik I">
Cisownik I



</doc>
<doc id="5099760" url="https://pl.wikipedia.org/wiki?curid=5099760" title="San Luca (Włochy)">
San Luca (Włochy)



</doc>
<doc id="5099761" url="https://pl.wikipedia.org/wiki?curid=5099761" title="Cisownik Drugi">
Cisownik Drugi

Cisownik Drugi – skała na wzgórzu Cisownik na Wyżynie Częstochowskiej wchodzącej w skład Wyżyny Krakowsko-Częstochowskiej. Znajduje się w obrębie wsi Ryczów w województwie śląskim, w powiecie zawierciańskim, w gminie Ogrodzieniec.
Wzgórze Cisownik wznosi się w porośniętej lasem północno-zachodniej części wsi Ryczów, w pobliżu granicy ze wsią Żelazko. Pod jego szczytem jest łąka z wapiennymi skałami, którym wspinacze skalni nadali nazwy Mały Mur, Cisownik Pierwszy, Cisownik Drugi i Wuj. Należą do tzw. Ryczowskiego Mikroregionu Skałkowego. Do skał można dojść leśną drogą od Wielkiego Grochowca. Cisownik Drugi to skała znajdująca się na przedłużeniu Małego Muru, za Cisownikiem Pierwszym. Jest na niej jedna droga wspinaczkowa o trudności VI- w skali Kurtyki oraz dwa projekty. Droga ma zamontowane stałe punkty asekuracyjne: ringi (r) i stanowisko zjazdowe (st):

</doc>
<doc id="5099764" url="https://pl.wikipedia.org/wiki?curid=5099764" title="Santa Elena (Ekwador)">
Santa Elena (Ekwador)



</doc>
<doc id="5099765" url="https://pl.wikipedia.org/wiki?curid=5099765" title="Maciej Mikołajczyk (basista)">
Maciej Mikołajczyk (basista)



</doc>
<doc id="5099767" url="https://pl.wikipedia.org/wiki?curid=5099767" title="Maciej Mikołajczyk (aktor)">
Maciej Mikołajczyk (aktor)



</doc>
<doc id="5099770" url="https://pl.wikipedia.org/wiki?curid=5099770" title="Fundacja &quot;Pomóż Im&quot;">
Fundacja &quot;Pomóż Im&quot;



</doc>
<doc id="5099778" url="https://pl.wikipedia.org/wiki?curid=5099778" title="Armando Alejandro Estrada">
Armando Alejandro Estrada



</doc>
<doc id="5099783" url="https://pl.wikipedia.org/wiki?curid=5099783" title="New Waterford">
New Waterford



</doc>
<doc id="5099797" url="https://pl.wikipedia.org/wiki?curid=5099797" title="Mauri (Misso)">
Mauri (Misso)



</doc>
<doc id="5099799" url="https://pl.wikipedia.org/wiki?curid=5099799" title="Mokra (Setomaa)">
Mokra (Setomaa)



</doc>
<doc id="5099801" url="https://pl.wikipedia.org/wiki?curid=5099801" title="Herman Stokes">
Herman Stokes

Herman Ray Stokes (ur. 10 października 1932 w Houston, zm. 25 stycznia 1998 w Los Angeles) – amerykański lekkoatleta, trójskoczek, medalista igrzysk panamerykańskich, olimpijczyk.
Zdobył srebrny medal w trójskoku na igrzyskach panamerykańskich w 1959 w Chicago, przegrywając jedynie z Brazylijczykiem Adhemarem da Silvą, a wyprzedzając swego kolegę z reprezentacji Stanów Zjednoczonych Billa Sharpe’a. Odpadł w eliminacjach trójskoku na igrzyskach olimpijskich w 1960 w Rzymie. Zajął 4. miejsce na igrzyskach panamerykańskich w 1963 w São Paulo.
Był wicemistrzem Stanów Zjednoczonych (AAU) w trójskoku w 1959 i 1962 oraz brązowym medalistą w 1958.
Jego rekord życiowy w trójskoku wynosił 15,80 m, ustanowiony 13 czerwca 1959 w Pomonie.

</doc>
<doc id="5099804" url="https://pl.wikipedia.org/wiki?curid=5099804" title="Filmografia Post Malone’a">
Filmografia Post Malone’a



</doc>
<doc id="5099806" url="https://pl.wikipedia.org/wiki?curid=5099806" title="New Waterford (Kanada)">
New Waterford (Kanada)

New Waterford (do 1913 "Barrachois") – miejscowość ("community"; 1913–1995 miasto) w kanadyjskiej prowincji Nowa Szkocja, w hrabstwie Cape Breton, w pobliżu przylądka Low Point, na północny zachód od Glace Bay. Według spisu powszechnego z 2016 obszar miejski ("population centre") New Waterford to: 8,86 km², a zamieszkiwało wówczas ten obszar 7334 osoby.
Miejscowość pierwotnie określana jako "Barrachois", w której firma wydobywcza Dominion Coal Company w 1908 uruchomiła kopalnię węgla, zmieniła w 1913 dzięki staraniom pochodzącego z irlandzkiego Waterford J.J. Hincheya nazwę na współcześnie używaną (dla uniknięcia konfuzji zdecydowano się za namową służby pocztowej dodać deskryptor "New") i równocześnie otrzymała status miasta ("town"), który utraciła w wyniku utworzenia 1 sierpnia 1995 regional municipality Cape Breton.
Według spisu powszechnego z 1991 obszar miasta ("town") to: 5,26 km², a zamieszkiwało wówczas ten obszar 7695 osób.

</doc>
<doc id="5099807" url="https://pl.wikipedia.org/wiki?curid=5099807" title="Fundacja Solo Dios Basta">
Fundacja Solo Dios Basta

Fundacja Solo Dios Basta – fundacja założona w 2015 roku przez grupę świeckich katolików, z inicjatywy Macieja Bodasińskiego i Lecha Dokowicza. Celem działalności fundacji jest misja ewangelizacyjna.
Znaczenie nazwy.
Termin „Solo Dios Basta” w tłumaczeniu z języka hiszpańskiego znaczy: „Bóg sam wystarczy”. Słowa te wypowiedziała św. Teresa z Avila.

</doc>
<doc id="5099811" url="https://pl.wikipedia.org/wiki?curid=5099811" title="Erasmus Kittler">
Erasmus Kittler

Erasmus Kittler (ur. 25 czerwca 1852 w Schwabach, zm. 14 marca 1929 w Darmstadt) – niemiecki fizyk, pionier elektrotechniki.
Życiorys.
Edukacja.
Urodził się jako syn krawca Philippa Kittlera i Dorothei Marii Kittler (z d. Buhl). W latach 1871–1874 pracował jako nauczyciel w Norymberdze, jednocześnie przygotowując się do matury, którą zdał w 1875 r. w tymże mieście. W latach 1875–1876 studiował matematykę i fizykę na Wyższej Szkole Technicznej w Monachium, a następnie na Uniwersytecie w Würzburgu. W 1879 r. zdał egzamin nauczycielski uprawniający do nauczania matematyki i fizyki. W czasie studiów był członkiem akademickiego chóru Akademische Gesangverein Würzburg. W 1879 r. został zatrudniony na stanowisku asystenta prof. Wilhelma von Beetza w Instytucie Fizyki Wyższej Szkoły Technicznej w Monachium. W 1880 r. obronił pracę doktorską napisaną pod kierunkiem Friedricha Kohlrauscha na Uniwersytecie w Würzburgu. W 1881 r. otrzymał tytuł doktora habilitowanego na Wyższej Szkole Technicznej w Monachium.
Praca zawodowa.
W 1882 r. na Wyższej Szkole Technicznej w Darmstadt utworzono pierwszą na świecie katedrę elektrotechniki, a na stanowisko jej kierownika powołano Kittlera. 12 kwietnia 1882 r. poślubił Karoline Friederike Sigismunde Hüttlinger. W 1883 r. Kittler stworzył pierwszy program kształcenia w dziedzinie elektrotechniki i rozpoczął nauczanie inżynierów elektryków, pilnie potrzebnych do elektryfikacji kraju. Program przewidywał czteroletnią naukę elektrotechniki zakończoną egzaminem. Pierwsze cztery semestry obejmowały oprócz nauki elektrotechniki także podstawy nauk inżynierskich: matematyki, fizyki, chemii i techniki maszyn. Na piątym i szóstym semestrze studenci zdobywali wiedzę z takich działów elektrotechniki jak: metrologia, napęd elektryczny, przesył energii, kolej elektryczna, technika oświetleniowa, a w późniejszym czasie także z techniki wysokich napięć. W 1887 r. Kittler został członkiem Niemieckiej Akademii Przyrodników Leopoldina.
Do najbardziej znanych uczniów Kittlera należą: Michał Doliwo-Dobrowolski, Carl Hering, Clarence Feldmann, Waldemar Petersen i Leo Pungs. Kittler napisał jedną z pierwszych niemieckich książek o elektrotechnice: "Handbuch der Elektrotechnik".
Erasmus Kittler odszedł z pracy na uczelni w 1915 r. Z okazji przejścia na emeryturę Wyższa Szkoła Techniczna w Darmstadt przyznała mu „po wielu latach pomyślnego nauczania w podziękowaniu za jego zasługi dla rozwoju uczelni” tytuł doktora honoris causa.
Upamiętnienie.
Zmarł 14 marca 1929 r. w Darmstadt. Pochowany został na cmentarzu Waldfriedhof Darmstadt.
Uniwersytet Techniczny w Darmstadt przyznaje od 1977 r. Medal im. Erasmusa Kittlera. Postać Kittlera uhonorowano w Darmstadt nadając jego imię jednej ze szkół (Erasmus-Kittler-Schule) i ulic (Kittlerstraße, 1919) w dzielnicy Martinsviertel. Ponadto co dwa lata przez fundację Entega przyznawana jest Nagroda im. Erasmusa Kittlera.

</doc>
<doc id="5099812" url="https://pl.wikipedia.org/wiki?curid=5099812" title="Wasilij Nieczajew">
Wasilij Nieczajew

Wasilij Michajłowicz Nieczajew (, 1860—1935) – rosyjski prawnik, profesor. Ukończył studia na Wydziale Prawa Cesarskiego Uniwersytetu Moskiewskiego, gdzie pod kierownictwem Siergieja Muromcewa, Maksima Kowalewskiego i Pawła Winogradowa zaczął przygotowywać się do tytułu profesora. W 1893 roku mianowany został na stanowisko profesora nadzwyczajnego (, , ) Cesarskiego Uniwersytetu Dorpackiego.

</doc>
<doc id="5099827" url="https://pl.wikipedia.org/wiki?curid=5099827" title="Sant’Eufemia">
Sant’Eufemia

 

</doc>
<doc id="5099841" url="https://pl.wikipedia.org/wiki?curid=5099841" title="Igor Armaş">
Igor Armaş



</doc>
<doc id="5099847" url="https://pl.wikipedia.org/wiki?curid=5099847" title="Hartwig Bleidick">
Hartwig Bleidick

Hartwig Bleidick (ur. 26 grudnia 1944 w Soest) – niemiecki piłkarz grający na pozycji obrońcy, reprezentant kraju, olimpijczyk.
Kariera piłkarska.
Hartwig Bleidick karierę piłkarską rozpoczął w juniorach Soester SV, w których grał do 1968 roku. W tym samym roku wraz z drużyną Westfalii dotarł do ćwierćfinału Länderpokalu, w którym 24 lutego 1968 roku w Ingolstadt odpadli po przegranej 1:2 po dogrywce w drużyną Bawarii, mającą w składzie takich zawodników, jak m.in.: Erhard Ahmann, Dieter Mietz, Friedhelm Schulte, Dieter Zorc.
W 1968 roku podpisał amatorski kontrakt z występującą w Bundeslidze Borussią Mönchengladbach i od razu został podstawowym zawodnikiem drużyny "Źrebaków" pod wodzą trenera Hennesa Weisweilera. Debiut zaliczył 17 sierpnia 1968 roku w wygranym 3:1 wyjazdowym meczu inauguracyjnej kolejki sezonu 1968/1969 z Borussią Dortmund. W sezonie 1968/1969 rozegrał wszystkie 34 mecze (wraz z Herbertem Läumenem, Bertim Vogtsem i Herbertem Wimmerem), w których zdobył 3 gole, a "Źrebaki" sezon 1968/1969 zakończyły rozgrywki ligowe na 3. miejscu. Jednak w dwóch następnych sezonach: 1969/1970 i 1970/1971 zdobył z "Źrebakami" mistrzostwo Niemiec.
Bleidick również błyszczał w europejskich pucharach: w meczach z angielskim Evertonem Liverpool, włoskim Interem Mediolan, szkockim FC Aberdeenem oraz FC Köln. Najważniejszym meczem w karierze Bleidicka był rozegrany 20 października 1971 roku domowy mecz II rundy Pucharu Europy z włoskim Interem Mediolan (tzw. "Meczem puszki"), w którym "Źrebaki" wygrały 7:1. W 28. minucie meczu napastnik "Nerazzurrich" – Roberto Boninsegna został trafiony puszką coca-coli i został zniesiony z boiska, w wyniku czego mecz został unieważniony i tydzień po przegranym 4:2 3 listopada 1971 roku meczu rewanżowym, 1 grudnia 1971 roku w Berlinie Zachodnim mecz został powtórzony i zakończył się bezbramkowym remisem.
W sezonie 1971/1972 "Źrebaki" rozgrywki ligowe zakończyły na 3. miejscu. Ostatni mecz w Bundeslidze rozegrał 16 grudnia 1972 roku w przegranym 3:0 wyjazdowym meczu 17. kolejki kończącej rundę jesienną sezonu 1972/1973 z VfB Stuttgart. W sezonie 1972/1973 "Źrebaki" w Bundeslidze zajęły 5. miejsce, a w Pucharze Niemiec w finale rozegranym 23 czerwca 1973 roku na Rheinstadion w Düsseldorfie wygrały 2:1 po dogrywce z FC Köln (Bleidick nie grał), natomiast w Pucharze UEFA również dotarły do finału, w którym przegrały rywalizację z angielskim FC Liverpoolem (0:3, 2:0 – Bleidick w finale nie grał, rozegrał 6 pierwszych meczów w tym turnieju). Po sezonie 1972/1973 Bleidick odszedł z klubu.
Następnie reprezentował barwy: Borussii Lippstadt (1973-1975) oraz ponownie Soester SV, w którym w 1982 roku zakończył piłkarską karierę.
Łącznie w Bundeslidze rozegrał 114 meczów, w których zdobył 6 goli.
Kariera reprezentacyjna.
Hartwig Bleidick w latach 1968–1972 w amatorskiej reprezentacji RFN rozegrał 32 mecze (8. miejsce Ex aequo z Dieterem Zorciem, w których zdobył 2 gole, Debiut zaliczył 2 lipca 1968 roku w Rejkiaviku z amatorską reprezentacją Islandii, a także był uczestnikiem turnieju olimpijskiego 1972 w Monachium, na którym amatorska reprezentacja RFN pod wodzą trenera Juppa Derwalla zakończyła udział na 5. miejscu, a Bleibick wystąpił w 3 meczach: w pierwszej rundzie w Grupie A 29 sierpnia 1972 roku z reprezentacją Maroka (3:0), 31 sierpnia 1972 roku z reprezentacją Stanów Zjednoczonych (7:0) oraz w drugiej rundzie w Grupie 1 4 września 1972 roku z reprezentacją Meksyku (1:1) i to był ostatni mecz Bleidicka w amatorskiej reprezentacji RFN.
Natomiast w seniorskiej reprezentacji RFN pod wodzą selekcjonera Helmuta Schöna w 1971 roku rozegrał 2 mecze: 12 czerwca 1971 roku na Wildparkstadion w Karlsruhe w wygranym 2:0 meczu eliminacyjnym mistrzostw Europy 1972 z reprezentacją Albanii (zastąpił w 90 minucie Bertiego Vogtsa) oraz 22 czerwca 1971 roku w wygranym 7:1 meczu towarzyskim z reprezentacją Norwegii (zastąpił w 51 minucie Franza Beckenbauera).
Po zakończeniu kariery.
Hartwig Bleidick w 1969 roku z powodzeniem ukończył kurs nauczyciela piłki nożnej pod kierunkiem Hennesa Weisweilera w Deutsche Sporthochschule Köln w Kolonii. Po zakończeniu kariery piłkarskiej przez kilka lat był nauczycielem sportu w Ostendorf-Gymnasium w Lippstadt, potem przeszedł na emeryturę.

</doc>
<doc id="5099850" url="https://pl.wikipedia.org/wiki?curid=5099850" title="Marta (aligator)">
Marta (aligator)

Marta (ur. 1930) – samica aligatora missisipijskiego, od 1960 roku przebywająca w płockim ZOO, najstarszy aligator w polskich ogrodach zoologicznych i jeden z najstarszych na świecie.
Wykluła się w 1930 roku w amerykańskim ogrodzie "Reptile Jungle". Została zakupiona wraz z samcem "Pedro" przez inż. Tadeusza Wągrowskiego w trakcie akcji "Krokodyl", w ramach której mieszkańcy Płocka przesyłali Polonii książki w zamian za zwierzęta do płockiego ZOO, gdzie znalazła się w 1960 roku. W 1970 roku zasłynęła rolą krokodyla "Hermana" w filmie pt. "Hydrozagadka" w reżyserii Andrzeja Kondratiuka.

</doc>
<doc id="5099851" url="https://pl.wikipedia.org/wiki?curid=5099851" title="Religia Majów">
Religia Majów



</doc>
<doc id="5099852" url="https://pl.wikipedia.org/wiki?curid=5099852" title="Dov Zifroni">
Dov Zifroni



</doc>
<doc id="5099853" url="https://pl.wikipedia.org/wiki?curid=5099853" title="Michael Oratovsky">
Michael Oratovsky



</doc>
<doc id="5099856" url="https://pl.wikipedia.org/wiki?curid=5099856" title="Ronen Lev">
Ronen Lev



</doc>
<doc id="5099858" url="https://pl.wikipedia.org/wiki?curid=5099858" title="Cerkiew Nałożenia Ryzy Najświętszej Marii Panny w Bóbrce">
Cerkiew Nałożenia Ryzy Najświętszej Marii Panny w Bóbrce

Cerkiew Nałożenia Ryzy Najświętszej Marii Panny w Bóbrce − parafialna cerkiew greckokatolicka, zbudowana w latach 1937–39, znajdująca się w miejscowości Bóbrka.
Od 1973 świątynia użytkowana jako parafialny kościół rzymskokatolicki pw. Najświętszego Serca Pana Jezusa. 
Historia obiektu.
W XVII w. wzniesiono w Bóbrce drewnianą cerkiew parafialną pw. Nałożenia Ryzy Najświętszej Marii Panny. W 1830 dokonano jej przebudowy. Prawdopodobnie wtedy dobudowano wieżę od strony wejścia. W okresie międzywojennym cerkiew miała formę jednoprzestrzennego budynku na planie prostokąta nakrytego dwuspadowym dachem z sygnaturką. Rozebrano ją pod koniec lat 30. XX w. W latach 1937–39 zbudowano nową cerkiew murowaną i odprawiano w niej nabożeństwa greckokatolickie do 1947. Po wysiedleniach ludności ukraińskiej w latach 1947–57 świątynię użytkowano jako magazyn spółdzielni produkcyjnej. Od 1957 przez kilka lat była użytkowana jako cerkiew prawosławna. W 1971 po wieloletnich staraniach została przejęta przez rzymskokatolików. Po remoncie i przebudowie w latach 1971–73 urządzono w niej kościół parafialny. Przed wojną równolegle z budową cerkwi trwało wznoszenie kościoła. Po wojnie budynek kościoła został uszkodzony wskutek niewłaściwej eksploatacji pobliskiego kamieniołomu i rozebrany w 1971.
Wokół cerkwi.
Obok świątyni znajduje się metalowa dzwonnica. 

</doc>
<doc id="5099861" url="https://pl.wikipedia.org/wiki?curid=5099861" title="Hrabia Rumford">
Hrabia Rumford



</doc>
<doc id="5099877" url="https://pl.wikipedia.org/wiki?curid=5099877" title="Formuła 2 - Monaco 2021">
Formuła 2 - Monaco 2021



</doc>
<doc id="5099878" url="https://pl.wikipedia.org/wiki?curid=5099878" title="Formuła 2 - Baku 2021">
Formuła 2 - Baku 2021



</doc>
<doc id="5099881" url="https://pl.wikipedia.org/wiki?curid=5099881" title="Mahone Bay (miasto)">
Mahone Bay (miasto)

Mahone Bay (do 1848 "Kinburn") – miasto ("town") w kanadyjskiej prowincji Nowa Szkocja, w hrabstwie Lunenburg, podjednostka podziału statystycznego ("census subdivision"). Według spisu powszechnego z 2016 obszar miasta to: 3,12 km², a zamieszkiwało wówczas ten obszar 1036 osób (gęstość zaludnienia 332,1 os./km²).
Miejscowość w pierwszej połowie XIX w. (do 1848) nosząca oficjalnie nazwę "Kinburn" po ustanowieniu w niej w powyższym roku urzędu pocztowego przyjęła się nazwa współcześnie używana pochodząca od "mahonne" – francuskiego określenia na pewien typ statku stosowany przez korsarzy, 31 marca 1919 otrzymała status miasta ("town").

</doc>
<doc id="5099882" url="https://pl.wikipedia.org/wiki?curid=5099882" title="Mahone Bay">
Mahone Bay



</doc>
<doc id="5099883" url="https://pl.wikipedia.org/wiki?curid=5099883" title="Balester">
Balester



</doc>
<doc id="5099887" url="https://pl.wikipedia.org/wiki?curid=5099887" title="Kinburn (ujednoznacznienie)">
Kinburn (ujednoznacznienie)

Ukraina:
Kanada:

</doc>
<doc id="5099890" url="https://pl.wikipedia.org/wiki?curid=5099890" title="Adrián Guľa">
Adrián Guľa

Adrián Guľa (ur. 29 czerwca 1975 w Novákach) – słowacki trener piłkarski i piłkarz grający na pozycji pomocnika. Obecnie pierwszy trener DAC-u Dunajská Streda.
Kariera piłkarska.
Jako zawodnik występował wyłącznie w klubach słowackich i czeskich (Prievidza, SFC Opava, FK Jablonec 97, Matador Púchov, Viktoria Žižkov, Inter Bratysława). Odznaczał się dobrą kondycją fizyczną, techniką i strzałem, miewał jednak kłopoty z taktyką i efektywnością gry.
Kariera trenerska.
AS Trenčín.
W latach 2009–2013 był trenerem słowackiego klubu AS Trenčín, zastępując na stanowisku Vladimíra Koníka, którego był wcześniej asystentem. W sezonie 2010/2011 awansował do I ligi słowackiej. W sezonie 2012/2013 zajął ostatnie miejsce na podium ligowym.
MŠK Žilina.
Z początkiem lipca 2013 przeniósł się do MŠK Žilina, gdzie zaczął pracować z młodym składem. Pierwszy sezon Guľi w nowym klubie był przejściowy, a klub zajął dziewiąte miejsce, na dwanaście możliwych. Žilina znakomicie rozpoczęła sezon 2014/2015 i po jesiennej części znalazła się w czołówce ligi. W wiosennej części sezonu Žilina zaczęła tracić punkty i ostatecznie zajęła drugie miejsce za zwycięskim AS Trenčín.
Przed sezonem 2016/2017 Guľą zainteresowała się Sparta Praga oraz kilka polskich klubów, m.in. Jagiellonia Białystok czy Legia Warszawa. Z tego powodu właściciel MŠK Žiliny, Józef Antošík, zaoferował mu dużo lepszą umowę, ważną do końca 2020 roku. Z końcem sezonu Žilina mogła świętować siódme i ostatnie mistrzostwo Słowacji, a Guľa został wybrany najlepszym trenerem Fortuna Ligi.
Słowacja U-21.
Od 7 maja 2018 do 18 grudnia 2019 pełnił funkcję selekcjonera młodzieżowej reprezentacji Słowacji.
Viktoria Pilzno.
W dniu rozstania się z funkcją selekcjonera reprezentacji młodzieżowej, Viktoria Pilzno ogłosiła, że Guľa objął stanowisko pierwszego trenera w klubie, a swoją pracę oficjalnie rozpocznie z dniem 6 stycznia 2020. W czeskim klubie zaliczył dobry start – w 11 kolejnych spotkaniach Viktoria nie przegrała meczu, notując passę ośmiu kolejnych zwycięstw, które przerwał dopiero remis 0:0 ze Slavią Praga w 28. kolejce. Praktycznie do końca sezonu podopieczni Guľi walczyli ze Slavią Praga o mistrzostwo Czech, ale ostatecznie zmuszeni byli uznać wyższość rywala ze stolicy.
Kolejny sezon w wykonaniu piłkarzy Guľi był gorszy, a trener został zwolniony 9 maja 2021, po remisie 3:3 z 1. FK Příbram.
Wisła Kraków.
7 czerwca 2021 został ogłoszony trenerem Wisły Kraków. W krakowskim klubie zanotował całkiem niezły początek, jednak z czasem drużyna popadła w marazm. 13 lutego 2022 został zdymisjonowany, chociaż jego kadencja miała trwać minimum dwa lata.
DAC Dunajská Streda.
15 czerwca 2022 podpisał kontrakt z DAC-em Dunajská Streda.
Życie prywatne.
Żonaty z Miroslavą, z którą ma dwójkę dzieci, córkę Terezę oraz syna Christiana.
Ma starszego brata Norberta (ur. 2 listopada 1972), który również jest trenerem i obecnie pełni rolę asystenta trenera Pavola Staňa w Wiśle Płock.

</doc>
<doc id="5099892" url="https://pl.wikipedia.org/wiki?curid=5099892" title="Formuła 2 – Monako 2017">
Formuła 2 – Monako 2017



</doc>
<doc id="5099893" url="https://pl.wikipedia.org/wiki?curid=5099893" title="MercedesCup 2021">
MercedesCup 2021

MercedesCup 2021 – tenisowy turniej ATP kategorii ATP Tour 250 w sezonie 2021 z cyklu MercedesCup rozgrywany w dniach 8–13 czerwca 2021 roku w Stuttgarcie na kortach trawiastych o puli nagród wynoszącej 618 735 euro.

</doc>
<doc id="5099907" url="https://pl.wikipedia.org/wiki?curid=5099907" title="FSP Galena">
FSP Galena



</doc>
<doc id="5099912" url="https://pl.wikipedia.org/wiki?curid=5099912" title="Arlanka">
Arlanka

Arlanka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy, nad Arlanką.

</doc>
<doc id="5099913" url="https://pl.wikipedia.org/wiki?curid=5099913" title="Kościół Najświętszej Maryi Panny Wniebowziętej w Mokronosie">
Kościół Najświętszej Maryi Panny Wniebowziętej w Mokronosie

Kościół Najświętszej Maryi Panny Wniebowziętej w Mokronosie – rzymskokatolicki kościół parafialny należący do parafii pod tym samym wezwaniem (dekanat Koźmin diecezji kaliskiej).
Jest to świątynia zbudowana w latach 1874–77 w popularnym wtedy stylu neogotyckim. Kościół jest trzecią budowlą sakralną wzniesioną na tym miejscu. Pierwsza drewniana świątynia powstała w 2 połowie XV wieku; w 1668 roku została poświęcona wybudowana na jej miejscu nowa budowla – pod wezwaniem św. Andrzeja Apostoła – także drewniana, z dwoma kaplicami i pięcioma ołtarzami. Świątynia ta spłonęła w połowie XIX wieku. Obecny kościół to budowla jednonawowa z dwiema bocznymi kaplicami, schodkowymi szczytami i wieżą posiadającą ostrosłupowe zwieńczenie od strony zachodniej. Neogotyckie wyposażenie świątyni w większości powstało w czasie budowy. Wyjątkiem są pochodzące ze starszej budowli krucyfiksy: w stylu barokowym pochodzący z 2 połowy XVIII wieku, manierystyczny powstały na przełomie XVI/XVII wieku, umieszczony na belce tęczowej, ołtarzowy wykonany około 1760 roku w stylu rokokowym oraz procesyjny w stylu barokowym pochodzący z XVIII wieku. Wnętrze kościoła jest nakryte drewnianym stropem kasetonowym. Świątynia posiada stary dzwon odlany w 1761 roku.

</doc>
<doc id="5099914" url="https://pl.wikipedia.org/wiki?curid=5099914" title="Astrauszczyna">
Astrauszczyna

Astrauszczyna (; ) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy, nad Arlanką.

</doc>
<doc id="5099915" url="https://pl.wikipedia.org/wiki?curid=5099915" title="Jarosław Chojnacki (profesor)">
Jarosław Chojnacki (profesor)



</doc>
<doc id="5099916" url="https://pl.wikipedia.org/wiki?curid=5099916" title="Wazrażdziennie (rejon mohylewski)">
Wazrażdziennie (rejon mohylewski)

Wazrażdziennie (; ) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy, nad Drucią.

</doc>
<doc id="5099917" url="https://pl.wikipedia.org/wiki?curid=5099917" title="Jarosław Chojnacki">
Jarosław Chojnacki



</doc>
<doc id="5099919" url="https://pl.wikipedia.org/wiki?curid=5099919" title="Pomnik Adalberta Stiftera">
Pomnik Adalberta Stiftera

Pomnik Adalberta Stiftera () – pomnik (granitowy obelisk o wysokości 14,5 metra) w Czechach, w masywie Plech (Szumawa), na północnym skraju urwiska Jezerní stěna, nad Plešním jezerem, na wysokości 1311 m n.p.m. Upamiętnia austriackiego artystę Adalberta Stiftera (1805–1868), zwanego „szumawskim poetą”, ponieważ część swoich dzieł poświęcił przyrodzie Szumawy.
Historia.
Po śmierci artysty toczone były dyskusje na temat wystawienia mu pomnika. Po licznych propozycjach co do miejsca jego posadowienia budowę rozpoczęto w maju 1876. Latem tego roku zbudowano surową konstrukcję. Obelisk odsłonięty został 26 sierpnia 1877 w obecnym miejscu. Upamiętniał nie tylko Stiftera, ale też „całą ludność Szumawy”. Przemówienie inauguracyjne wygłosił Jordan Kajetán Markus z Frymburka (późniejszy dyrektor Wiedeńskiej Szkoły Przemysłowej), akcentując w nim silny związek autora z ojczystym krajobrazem, a także inspiracje jakie krajobraz ten wnosił do dzieł Stiftera. 
Z pomnikiem związana jest historia pięciu kamieniarzy, którzy pracowali przy jego konstrukcji. Po zakończeniu prac przy budowie pomnika spotykali się przy nim rokrocznie, a gdy jeden z nich umierał, kamieniarz Franz Saumer umieszczał na postumencie inicjały zmarłego. Ostatnim żyjącym rzemieślnikiem był sam Saumer, którego inicjały nigdy nie zostały wyryte.
Turystyka.
Do pomnika prowadzi:
Okolice pomnika stanowią dobry punkt widokowy na Plešné jezero i okoliczne szczyty.

</doc>
<doc id="5099920" url="https://pl.wikipedia.org/wiki?curid=5099920" title="Uniwersytet Gaziantep">
Uniwersytet Gaziantep

Uniwersytet Gaziantep () turecka uczelnia zlokalizowana w Gaziantep.
Obecnie posiada 20 wydziałów i skupia 45 tys. studentów oraz 2 tys. pracowników naukowych.
Uniwersytet Gaziantep zajmuje tysięczne miejsce w światowym rankingu uniwersytetów Times Higher Education w latach 2020–2021.

</doc>
<doc id="5099922" url="https://pl.wikipedia.org/wiki?curid=5099922" title="Link 4">
Link 4



</doc>
<doc id="5099923" url="https://pl.wikipedia.org/wiki?curid=5099923" title="Arkadiusz Bernard Orzechowski">
Arkadiusz Bernard Orzechowski



</doc>
<doc id="5099925" url="https://pl.wikipedia.org/wiki?curid=5099925" title="Wialikaje Zapatoczcza">
Wialikaje Zapatoczcza

Wialikaje Zapatoczcza (; ; pol. hist. Zapotocze) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy, nad Arlanką.
W XIX w. wieś i majątek ziemski od 1881 będący własnością Kopystyńskich. Do 1917 położone było w Rosji, w guberni mohylewskiej, w powiecie bychowskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5099926" url="https://pl.wikipedia.org/wiki?curid=5099926" title="Identity Evropa">
Identity Evropa



</doc>
<doc id="5099928" url="https://pl.wikipedia.org/wiki?curid=5099928" title="Adrian Gula">
Adrian Gula



</doc>
<doc id="5099929" url="https://pl.wikipedia.org/wiki?curid=5099929" title="Zapotocze">
Zapotocze



</doc>
<doc id="5099931" url="https://pl.wikipedia.org/wiki?curid=5099931" title="Magnum Matrimonii Sacramentum">
Magnum Matrimonii Sacramentum

Magnum Matrimonii Sacramentum – konstytucja apostolska ogłoszona przez Jana Pawła II 7 października 1982 r., nadająca formę prawną Papieskiemu Instytutowi Studiów nad Małżeństwem i Rodziną przy Papieskim Uniwersytecie Laterańskim w celu „zgłębiania prawdy o małżeństwie i rodzinie przy pomocy metod naukowych” przez osoby przygotowujące się do pracy duszpasterskiej w tym zakresie.

</doc>
<doc id="5099938" url="https://pl.wikipedia.org/wiki?curid=5099938" title="Edwin Rzeszuto">
Edwin Rzeszuto

Edwin Rzeszuto (ur. 3 grudnia 1933 w Przybysławicach, zm. 6 czerwca 2021 w Tarnowie) – polski duchowny katolicki, proboszcz parafii św. Józefa i Matki Bożej Fatimskiej w Tarnowie i duszpasterz Polskiej Misji Katolickiej we Francji.
Życiorys.
Pochodził z parafii Przybysławice. Był synem Piotra i Anny z d. Kaczmarska. W 1952 roku w Tarnowie zdał egzamin dojrzałości, a następnie wstąpił do Wyższego Seminarium Duchownego w Tarnowie. Po ukończeniu studiów filozoficzno-teologicznych przyjął święcenia kapłańskie z rąk biskupa Karola Pękali, w dniu 23 czerwca 1957 roku w Tarnowie.
Jako wikariusz pracował w parafiach: Witkowice (od 31 lipca 1957 roku), św. Józefa w Tarnowie (od 29 lipca 1961 roku) oraz Tarnów-Katedra (od 18 czerwca 1966 roku). 20 sierpnia 1975 roku został mianowany proboszczem parafii pw. św. Józefa i Matki Bożej Fatimskiej w Tarnowie. Funkcję tę pełnił do 23 sierpnia 2003 roku, a następnie pozostał w tej parafii jako rezydent. Jako czciciel Matki Bożej Fatimskiej odwiedził około 120 parafii (w Polsce i poza jej granicami), głosząc w nich tygodniowe misje fatimskie. W ten sposób powstawały nowe miejsca kultu Matki Bożej z Fatimy. Śpiewane w Polsce pieśni fatimskie, tj. "Z dalekiej Fatimy", "O Pani nasza", "Salve Regina" czy "Niepokalana Słoneczna Pani" powstały dzięki niemu w tarnowskim sanktuarium maryjnym. Teksty na podstawie przywiezionych przez księdza Rzeszutę z Fatimy nut tworzył ks. Kazimierz Pasionek.
Ponadto ks. Rzeszuto pełnił obowiązki diecezjalnego duszpasterza lektorów i ministrantów, referenta do spraw duszpasterstwa sanktuaryjnego, członka Rady Diecezjalnej Caritas, dekanalnego ojca duchownego kapłanów dekanatu Tarnów-Północ, notariusza dekanatu Tarnów-Wschód i dekanatu Tarnów-Centrum, wicedziekana dekanatu Tarnów-Centrum. Pracował 15 lat wśród francuskiej Polonii. Był sekretarzem generalnym w biurze Polskiej Misji Katolickiej w Paryżu, proboszczem parafii Miłosierdzia Bożego w Paryżu i ojcem duchownym księży pracujących we Francji.
W 1973 otrzymał diecezjalne odznaczenie Expositorium Canonicale, a w roku 1976 diecezjalny przywilej Rochettum et Mantolettum, zaś w roku 1985 został obdarzony godnością Kapelana Jego Świątobliwości. W 2019 roku za wybitne zasługi dla środowiska polonijnego we Francji został odznaczony Krzyżem Kawalerskim Orderu Zasługi RP.
Zmarł 6 czerwca 2021 r. i został pochowany na cmentarzu we wsi urodzenia.

</doc>
<doc id="5099940" url="https://pl.wikipedia.org/wiki?curid=5099940" title="84 km (przystanek kolejowy w obwodzie rówieńskim)">
84 km (przystanek kolejowy w obwodzie rówieńskim)

84 km (, ; także Tranzytnyj Park, ) – przystanek kolejowy w pobliżu miejscowości Sarny, w rejonie sarneńskim, w obwodzie rówieńskim, na Ukrainie. Położony jest na linii Równe – Baranowicze – Wilno.

</doc>
<doc id="5099941" url="https://pl.wikipedia.org/wiki?curid=5099941" title="Rainer Zobel">
Rainer Zobel

Rainer Zobel (ur. 3 listopada 1948 w Wrestedcie) – niemiecki piłkarz grający na pozycji pomocnika, trener.
Kariera piłkarska.
Wczesna kariera.
Rainer Zobel karierę piłkarską rozpoczął w juniorach TSV Wrestedt-Stederdorf, następnie reprezentował barwy juniorów: Teutonii Uelzen, VfL Bad Zwischenahn (1954–1958) oraz SC Uelzen 09 (1958–1968).
Następnie rozpoczął profesjonalną karierę w występującym w Bundeslidze Hannoverze 96. Debiut zaliczył 17 sierpnia 1968 roku w przegranym 2:3 wyjazdowym meczu inauguracyjnej kolejki sezonu 1968/1969 z Werderem Brema, natomiast swojego pierwszego gola w Bundeslidze zdobył 30 października 1968 roku, w 84. minucie przegranego 1:2 meczu wyjazdowego z Herthą Berlin w ramach 12. kolejki. Rozegrał także 5 meczów w Pucharze Niemiec oraz 6 meczów w Pucharze Miast Targowych. Z klubu odszedł w trakcie sezonu 1969/1970.
Bayern Moanchium.
Następnym klubem w karierze Zobela był naszpikowany gwiazdami Bayern Monachium, w którym grał do końca sezonu 1975/1976. W tym czasie był nazywany tzw. "niszczycielem pomocy" oraz odnosił największe sukcesy w karierze piłkarskiej: trzykrotne z rzędu mistrzostwo Niemiec (1972–1974), wicemistrzostwo Niemiec (1971), 3. miejsce Bundeslidze (1976), Puchar Niemiec 1970/1971 po wygranej w finale 2:1 po dogrywce FC Köln rozegranym 19 czerwca 1971 roku na Neckarstadion w Stuttgarcie oraz trzykrotnie z rzędu Puchar Europy (1974–1976). Swój ostatni mecz w Bundeslidze rozegrał 12 czerwca 1976 roku w wygranym 7:4 meczu domowym z Herthą Berlin w ramach ostatniej kolejki sezonu 1975/1976.
Łącznie w "Bawarczykach" rozegrał 256 meczów, w których zdobył 24 gole (180 meczów/19 goli w Bundeslidze, 32 mecze/3 gole w Pucharze Niemiec, 5 meczów w Pucharze Ligi Niemieckiej, 23 mecze/2 gole w Pucharze Europy, 8 meczów w Pucharze UEFA, 7 meczów w Pucharze Zdobywców Pucharów, 1 mecz Superpucharze Europy).
Koniec kariery.
W sezonie 1976/1977 reprezentował barwy Lüneburger SK, po czym zakończył piłkarską karierę.
Łącznie w Bundeslidze rozegrał 246 meczów, w których zdobył 23 gole.
Kariera reprezentacyjna.
Rainer Zobel w 1967 roku w reprezentacji RFN U-18 rozegrał 7 meczów. Debiut zaliczył 14 lutego 1967 roku w Mönchengladbach w przegranym 0:1 meczu towarzyskim z reprezentacją Anglii U-18, natomiast ostatni mecz rozegrał podczas mistrzostw Europy U-18 1967 w Stambule – ostatnim meczu fazy grupowej w Grupie B w wygranym 3:1 meczu z reprezentacją Węgier U-18, a reprezentacja RFN U-18 zakończyła turniej w fazie grupowej, zajmując z 4 punktami 3. miejsce w Grupie B.
W latach 1967–1970 rozegrał 18 meczów w amatorskiej reprezentacji RFN. Debiut zaliczył 20 września 1967 roku w Ratyzbonie w bezbramkowo zremisowanym meczu towarzyskim z amatorską reprezentacją Austrii, natomiast ostatni mecz rozegrał 25 marca 1970 roku w Meppen w zremisowanym 1:1 meczu towarzyskim z amatorską reprezentacją Holandii.
14 listopada 1972 roku w Winterthurze wraz z Ottmarem Hitzfeldem rozegrał swój jedyny mecz w reprezentacji RFN B w wygranym 3:1 meczu towarzyskim reprezentacją Szwajcarii B (jedną z bramek zdobył Ottmar Hitzfeld).
Kariera trenerska.
Rainer Zobel po zakończeniu kariery piłkarskiej rozpoczął karierę trenerską. W latach 1982–1985 trenował Teutonię Uelzen, a w latach 1985–1987 był trenerem Lüneburger SK. W latach 1987–1990 był asystentem trenera Uwe Reindersa w Eintrachcie Brunszwik. W latach 1990-1992 trenował Stuttgarter Kickers, z którym w sezonie 1990/1991 po wygranej rywalizacji w barażach z FC St. Pauli (1:1, 1:1, 1:3) i awansował do Bundesligi, jednak w sezonie 1991/1992 zajął 17. miejsce i tym samym spadł do 2. Bundesligi, po czym odszedł z klubu. Następnie w latach 1992–1993 trenował FC Kaiserslautern, a następnie od 21. kolejki do końca sezonu 1993/1994 trenował FC Nürnberg, z którym spadł do 2. Bundesligi. Następnym klubem w karierze Zobela był występujący w Regionallidze północno-wschodniej Tennis Borussia Berlin, którego trenował w latach 1995–1996 oraz był bliski awansu do 2. Bundesligi w sezonie 1995/1996 jednak w decydującej rywalizacji przegrał z VfB Oldenburg (1:1, 1:2 p.d.).
Następnym klubem w karierze trenerskiej Zobela był egipski Al-Ahly Kair, którego trenował w latach 1997–2000 oraz z którym zdobył trzykrotne z rzędu mistrzostwo Egiptu (1998–2000). 27 września 2000 roku ponownie został trenerem Stuttgarter Kickers, którego trenował do 2001 roku. Następnie klubami w karierze trenerskiej Zobela były kluby w Zjednoczonych Emiratach Arabskich, w Egipcie oraz w Iranie: emiracki SC Baniyas (2002), egipski Al-Ittihad Aleksandria (2002–2003), irański Persepolis Teheran (2004–2005), emiracki Nadi asz-Szarika (2006) oraz egipski ENPPI Kair (2006–2007).
W czerwcu 2008 roku został trenerem gruzińskiego Dinama Tbilisi, jednak w sierpniu 2008 roku w wyniku działań wojennych w Osetii Południowej zmuszony był wraz z innymi zagranicznymi zawodnikami do ucieczki z Gruzji i tym samym Zobel wrócił do Brunszwiku. Następnie od 16 lipca 2009 roku do 28 listopada 2010 roku trenował południowoafrykańską Morokę Swallows.
9 września 2012 roku został trenerem mołdawskiego Milsami Orgiejów, którym był do 2013 roku, a w latach 2013–2015 trenował egipską FC El Gounę. Następnie w marcu 2016 roku podpisał kontrakt na sezon 2016/2017 z występującym w Kreislidze okręgu Brunszwik FC Wendenem, z którym awansował do Bezirksligi. 28 grudnia 2017 roku został zatrudniony w występującym w rozgrywkach Regionallidze Lüneburgu SK Hansa, gdzie najpierw w latach 2017–2019 był trenerem, a od 3 lipca 2019 roku jest kierownikiem drużyny.

</doc>
<doc id="5099943" url="https://pl.wikipedia.org/wiki?curid=5099943" title="Linia sukcesji do szwedzkiego tronu">
Linia sukcesji do szwedzkiego tronu

Linia sukcesji do szwedzkiego tronu – kolejność dziedziczenia tronu królewskiego Szwecji. Obecnie pretendentami do tronu są osoby pochodzące z dynastii Bernadotte. Ze względu na swoje powiązania rodzinne z królową Wielkiej Brytanii, Wiktorią Hanowerską, osoby znajdujące się w linii sukcesji do szwedzkiego tronu, zajmują także (odległe) miejsca w linii sukcesji do brytyjskiego tronu.

</doc>
<doc id="5099944" url="https://pl.wikipedia.org/wiki?curid=5099944" title="Stadion im. Goce Dełczewa w Dełczewie">
Stadion im. Goce Dełczewa w Dełczewie

Stadion im. Goce Dełczewa – stadion sportowy w Dełczewie, w Macedonii Północnej. Obiekt może pomieścić 5000 widzów. Swoje spotkania rozgrywają na nim piłkarze klubu Bregałnica Dełczewo.

</doc>
<doc id="5099945" url="https://pl.wikipedia.org/wiki?curid=5099945" title="Stadion im. Goce Dełczewa">
Stadion im. Goce Dełczewa

Stadiony w Macedonii Północnej:

</doc>
<doc id="5099949" url="https://pl.wikipedia.org/wiki?curid=5099949" title="Cmentarz na Służewie przy ul. Renety">
Cmentarz na Służewie przy ul. Renety



</doc>
<doc id="5099954" url="https://pl.wikipedia.org/wiki?curid=5099954" title="Puchar Węgier w piłce siatkowej mężczyzn (2020/2021)">
Puchar Węgier w piłce siatkowej mężczyzn (2020/2021)

Puchar Węgier w piłce siatkowej mężczyzn 2020/2021 (oficjalnie: K&amp;H Röplabda Magyar Kupa férfi 2020/2021) – 67. sezon rozgrywek o siatkarski Puchar Węgier zorganizowany przez Węgierki Związek Piłki Siatkowej ("Magyar Röplabda Szövetség", MRSZ). Zainaugurowany został 21 września 2020 roku.
W rozgrywkach o Puchar Węgier udział wzięło 18 drużyn z Nemzeti Bajnokság I, Nemzeti Bajnokság II oraz ligi Budapesztu. Rozgrywki składały się z I rundy, 1/8 finału, ćwierćfinałów, półfinałów, meczu o 3. miejsce oraz finału. We wszystkich fazach rywalizacja toczyła się systemem pucharowym.
Finał oraz mecz o 3. miejsce odbyły się 7 marca 2021 roku w hali Ludovika Aréna w Budapeszcie.
Po raz drugi Puchar Węgier zdobył klub , który w finale pokonał . Trzecie miejsce zajął zespół .
System rozgrywek.
Rozgrywki o Puchar Węgier składają się z I rundy, 1/8 finału, ćwierćfinałów, półfinałów, meczu o 3. miejsce oraz finału.
Półfinaliści Pucharu Węgier 2019/2020 zostają rozstawieni z numerami 1-4 i mogą na siebie trafić dopiero w półfinale. Pozostałe drużyny zostają rozlosowane z uwzględnieniem fazy, w której odpadły w Pucharze Węgier w poprzednim sezonie (tj. te, które odpadły najwcześniej mogą trafić do I rundy i rywalizować z drużynami, które nie uczestniczyły w Pucharze Węgier 2019/2020).
We wszystkich fazach rywalizacja toczy się systemem pucharowym. W I rundzie, 1/8 finału, ćwierćfinałach oraz półfinałach drużyny w ramach pary rozgrywają jeden mecz, jeżeli są z różnych klas rozgrywkowych (wówczas gospodarzem jest drużyna z niższej klasy rozgrywkowej), bądź dwumecz, jeżeli grają w tej samej klasie rozgrywkowej. W dwumeczu o awansie decyduje liczba zdobytych punktów. Za zwycięstwo 3:0 lub 3:1 drużyna otrzymuje 3 punkty, za zwycięstwo 3:2 – 2 punkty, za porażkę 2:3 – 1 punkt, natomiast za porażkę 1:3 lub 0:3 – 0 punktów. Jeżeli po rozegraniu dwumeczu oba zespoły mają taką samą liczbę punktów, o awansie decyduje tzw. złoty set grany do 15 punktów z dwoma punktami przewagi jednej z drużyn.
Zwycięzcy półfinałów rozgrywają ze sobą jeden mecz finałowy o Puchar Węgier, natomiast przegrani – mecz o 3. miejsce.

</doc>
<doc id="5099955" url="https://pl.wikipedia.org/wiki?curid=5099955" title="Patrycja Adamkiewicz">
Patrycja Adamkiewicz

Patrycja Adamkiewicz (ur. 11 czerwca 1998 w Jarocinie) – polska zawodniczka taekwondo. Medalistka mistrzostw Europy i letniej Uniwersjady (2019).
Życiorys.
Taekwondo zaczęła trenować w wieku 8 lat. Jest wychowanką MUKS Białe Tygrysy Jarocin, gdzie jej trenerem była Józefina Nowaczyk-Wróbel. Następnie została zawodniczką AZS-AWF Warszawa.
W 2011 została mistrzynią Europy kadetek w kategorii 41 kg, w 2013 zdobyła brązowy medal mistrzostw Europy juniorek w kategorii 46 kg, w 2015 została w tej samej kategorii wiekowej wicemistrzynią Europy juniorek w kategorii 55 kg. W 2017 i 2018 zwyciężyła w młodzieżowych mistrzostwach Europy w kategorii 57 kg.
W 2018 zdobyła brązowy medal mistrzostw Europy seniorek w kategorii 57 kg, w 2019 w tej samej kategorii wagowej wywalczyła brązowy medal letniej uniwersjady. W 2021 zwyciężyła w olimpijskim turnieju kwalifikacyjnym dla Europy. 
Ponadto dwukrotnie zdobywała medale letniej uniwersjady w turnieju drużynowym: srebrny w 2017 i brązowy w 2019.

</doc>
<doc id="5099956" url="https://pl.wikipedia.org/wiki?curid=5099956" title="Ben White">
Ben White

Benjamin William White (ur. 8 października 1997 w Poole) – angielski piłkarz występujący na pozycji obrońcy w angielskim klubie Arsenal oraz w reprezentacji Anglii. W trakcie swojej kariery grał także w takich zespołach jak Brighton &amp; Hove Albion, Newport County, Peterborough United oraz Leeds United.
Kariera klubowa.
Początki kariery.
Urodził się w Poole w hrabstwie Dorset. Swoją karierę rozpoczął w akademii występującego wówczas w Southampton, skąd odszedł w wieku 16 lat. Następnie związał się z Brighton &amp; Hove Albion, gdzie został włączony do drużyny młodzieżowej.
Brighton &amp; Hove Albion.
Podczas pierwszego meczu sezonu 2016/17, który zakończył się remisem 0:0 z Derby County, White spędził pełne 90 minut na ławce rezerwowych. Swój oficjalny debiut w barwach klubu zaliczył on trzy dni później, 9 sierpnia 2016, rozgrywając cały, wygrany 4:0 mecz Pucharu Ligi Angielskiej z Colchester United. Niemniej trzy kolejne ligowe spotkania, tj. z Nottingham Forest, Rotherham United oraz Reading, spędził jako niewykorzystany rezerwowy. Do gry wrócił 23 sierpnia w kolejnym meczu Pucharu Ligi Angielskiej, w którym Brighton 4:2 pokonało Oxford United. 18 marca 2017 White ponownie spędził na ławce rezerwowych pełne 90 minut, tym razem podczas spotkania z Leeds United.
Wypożyczenie do Newport County.
1 sierpnia 2017 został na rok wypożyczony do występującego w League Two Newport County, co zostało przez ówczesnego menadżera klubu, Michaela Flynna, określone mianem znaczącego transferu. Swój debiut w barwach klubu zaliczył on tydzień później podczas wygranego 2:0 meczu pierwszej rundy Pucharu Ligi Angielskiej z Southend United. Pierwszy ligowy mecz rozegrał 12 sierpnia, biorąc udział w zremisowanym 1:1 pojedynku z Crewe Alexandra. Z kolei pierwszą bramkę jako gracz Newport zdobył 21 sierpnia, pokonując bramkarza podczas przegranego 1:2 starcia z Barnet. 7 stycznia 2018 White wyszedł w podstawowym składzie na wygrany 2:1 mecz z grającym wówczas w Championship Leeds United, dzięki któremu Newport awansowało do czwartej rundy Pucharu Anglii po raz pierwszy od sezonu 1978/79. W kolejnej rundzie Newport trafiło na Tottenham Hotspur z Premier League i 27 stycznia zmierzyło się z tym rywalem. Spotkanie zakończyło się wynikiem 1:1, a sam White był chwalony za to, jak radził sobie z Harrym Kane’em. 15 marca 2018 White otrzymał od "South Wales Argus" tytuł gracza roku Newport za sezon 2017/18. Podczas ceremonii przyznania nagrody trener zespołu, Flynn, określił White’a mianem „najlepszego wypożyczenia w historii klubu”.
Powrót do Brighton.
Wiosną 2018 odrzucił ofertę nowego kontraktu ze strony Brighton i zaczął być łączony z przenosinami do Tottenhamu Hotspur. Ostatecznie jednak w kwietniu 2018 związał się z klubem nową, długoterminową umową. Tuż przed rozpoczęciem sezonu 2018/19 ówczesny menadżer Brighton, Chris Hughton, przyznał, że White będzie czwartym wyborem na pozycji stopera, ustępując takim graczom, jak Lewis Dunk, Shane Duffy i Leon Balogun. W związku z tym White regularnie występował w zespole do lat 23 i 26 listopada 2018 zaliczył trzy asysty w meczu pierwszej dywizji Premier League 2 ze Swansea City, pomagając drużynie przejść od wyniku 0:2 do 3:2. 8 grudnia 2018 usiadł na ławce rezerwowych podczas meczu Premier League z Burnley. Brighton przegrało wówczas 0:1, zaś White nie wszedł na boisko.
Wypożyczenie do Peterborough United.
3 stycznia 2019 został na pół roku wypożyczony do występującego w League One Peterborough United. Dwa dni później zadebiutował w barwach klubu podczas przegranego 0:5 meczu trzeciej rundy Pucharu Anglii z Middlesbrough. 12 stycznia rozegrał natomiast pierwszy mecz ligowy, zastępując Joe Warda w 88. minucie wygranego 2:1 spotkania z Rochdale. 23 marca 2019 White zdobył swoją pierwszą bramkę w barwach Peterborough, pokonując bramkarza Southend United podczas wygranego 2:0 meczu ligowego. Po raz ostatni jako gracz klubu White wystąpił w wygranym 3:1 spotkaniu z Burton Albion, jednakże z powodu wygranej Doncaster Rovers Peterborough nie zdołało awansować do play-offów o awans. Sam White okres wypożyczenia zakończył z 16 spotkaniami we wszystkich rozgrywkach, w których trakcie zdobył jednego gola.
Wypożyczenie do Leeds United.
1 lipca 2019 trafił na kolejne wypożyczenie, tym razem wiążąc się z Leeds United do końca sezonu 2019/20. Tego samego dnia podpisał także nowy, obowiązujący do 2022 kontrakt z Brighton. W Leeds zadebiutował podczas wygranego 3:1 spotkania z Bristol City. 4 września White otrzymał od Professional Footballers’ Association nagrodę dla najlepszego gracza sierpnia w Championship. W listopadzie 2019 pojawiły się doniesienia, że White obserwowany jest przez grający w Premier League Liverpool, ale mimo to ówczesny menadżer Brighton, Graham Potter, zapewnił, że White nie zostanie wcześniej ściągnięty z Leeds i po zakończeniu wypożyczenia wróci do klubu. 23 grudnia White głosami czytelników Sky Sports został wybrany najlepszym młodym graczem w Championship. W styczniu 2020 White i jego klubowy kolega, Kalvin Phillips, zaczęli być obserwowani przez selekcjonera reprezentacji Anglii, Garetha Southgate’a. Ostatecznie White wystąpił we wszystkich 46 spotkaniach ligowych i pomógł Leeds w awansie do Premier League. Jedyną bramkę w barwach klubu zdobył podczas wygranego 4:0 meczu z Charltonem Athletic, który został potem wybrany najlepszym golem lipca 2020. Sam White po zakończeniu sezonu otrzymał także nagrodę dla najlepszego młodego gracza Leeds oraz został przez "Yorkshire Evening Post" nagrodzony tytułem gracza sezonu 2019/20. 8 września 2020 White został wybrany do drużyny sezonu Championship wg PFA.
Brighton i sezon 2020/21.
Przez kolejne miesiące pojawiło się wiele spekulacji na temat jego przyszłości i mówiono również o trzech odrzuconych ofertach permanentnego transferu ze strony Leeds, ostatecznie jednak sam zawodnik 1 września 2020 podpisał nową, czteroletnią umowę z Brighton. W pierwszej kolejce sezonu 2020/21 White zaliczył ligowy debiut w barwach klubu podczas przegranego 1:3 meczu z Chelsea, w którego trakcie zszedł z boiska z powodu kontuzji. Jednakże w kolejnym ligowym meczu, 20 września, pomógł Brighton zachować czyste konto, a sam klub wygrał 3:0 z Newcastle. 10 stycznia 2021 White wystąpił również w meczu trzeciej rundy Pucharu Anglii, podczas którego Brighton pokonało po serii rzutów karnych jego były klub, Newport County. 3 lutego White wystąpił podczas wygranego 1:0 spotkania ligowego z ówczesnym mistrzem Anglii, Liverpoolem, przyczyniając się do pierwszej wygranej Brighton na Anfield od 1982. 20 kwietnia White został w 92. minucie wyrzucony z boiska, wcześniej jednak pomógł Brighton zremisować 0:0 z Chelsea, co dało klubowi pierwszy w historii punkt zdobyty przeciwko temu rywalowi. 18 maja wziął udział w meczu z Manchesterem City, podczas którego Brighton przeszło od wyniku 0:2 do 3:2 i pokonało klub z Manchesteru po raz pierwszy od 1989. 6 czerwca White został wybrany najlepszym graczem sezonu 2020/21 w Brighton.
Arsenal.
30 lipca 2021 White podpisał długoterminowy kontrakt z Arsenalem. W klubie otrzymał numer 4, który wcześniej należał do Williama Saliby.
Kariera reprezentacyjna.
25 maja 2021 White znalazł się we wstępnym 33-osobowym składzie reprezentacji Anglii na Mistrzostwa Europy 2020, które zostały przeniesione na lato 2021 z powodu pandemii COVID-19. Było to pierwsze powołanie do reprezentacji w karierze White’a. Co prawda był on jednym z siedmiu graczy, który 1 czerwca zostali wyłączeni z kadry na turniej, ale mimo to pozostał w gronie zawodników powołanych na towarzyskie mecze z Austrią i Rumunią. 2 czerwca White oficjalnie zadebiutował w reprezentacji Anglii, zastępując na boisku Jacka Grealisha podczas wygranego 1:0 spotkania z Austrią. W trakcie meczu wybił piłkę z linii bramkowej po strzale Alessandro Schöpfa, zapobiegając w ten sposób remisowi. Tym samym został on piątym w historii graczem Brighton, który wystąpił w angielskiej drużynie narodowej, dokonując tego trzy lata po tym, jak w reprezentacji zagrał kapitan drużyny, Lewis Dunk. 6 czerwca wyszedł w podstawowym składzie i rozegrał pełne 90 minut wygranego 1:0 spotkania z Rumunią. 7 czerwca 2021 został włączony do 26-osobowego składu na Mistrzostwa Europy, zastępując w nim kontuzjowanego Trenta Alexandra-Arnolda.

</doc>
<doc id="5099958" url="https://pl.wikipedia.org/wiki?curid=5099958" title="Sławomir Kawka">
Sławomir Kawka

Sławomir Kawka (ur. 1962 w Świeciu, zm. 5 czerwca 2021) – polski muzyk, kompozytor i działacz społeczny.
Życiorys.
W szkole podstawowej zaczął grać na gitarze. Na scenie debiutował w 1980 wraz z zespołem Refleks. W 1981 założył zespół Flesz, który w 1986 dzięki wygranej w wojewódzkim festiwalu rockowym, nagrał w studiu Radia PiK trzy debiutanckie utwory: "„Sen"", "„Jasny dzień"" i "„Wasza bogini"". Współpracował również z innymi artystami jako muzyk sesyjny. Komponował także dla innych artystów w tym Joanny Jaroch czy cały materiał na debiutancką kasetę Anny Florkiewicz. W 1991 zdobył grand prix Pierwszych Spotkań z Piosenką w Bydgoszczy, i pojechał na trasę koncertową do Francji. W 1992 wziął udział w koncercie debiutów na Festiwalu Piosenki Polskiej w Opolu. Od 1995 współpracował z zespołem Don Vasyl Roma, z którym brał udział w corocznym Międzynarodowym Festiwalu Piosenki i Kultury Romów w Ciechocinku. Koncertował także z zespołami Żuki i Roan.
W dorobku miał sześć płyt autorskich. Ostatnia ukazała się na wiosnę 2020.
Od początku lat 90. XX wieku był wieloletnim organizatorem konkursu Miss Ziemi Świeckiej i Chełmińskiej.
W 2010 z okazji 30-lecia pracy artystycznej został nagrodzony przez marszałka województwa oraz ministra kultury.
Na wiosnę 2021 został zarażony koronawirusem. 5 czerwca 2021 zmarł w szpitalu w wyniku zakażenia sepsą.

</doc>
<doc id="5099959" url="https://pl.wikipedia.org/wiki?curid=5099959" title="Ira Davis">
Ira Davis

Ira Sylvester Davis (ur. 25 września 1936 w Filadelfii) – amerykański lekkoatleta, trójskoczek, trzykrotny olimpijczyk.
Zajął 11. miejsce w finale trójskoku na igrzyskach olimpijskich w 1956 w Melbourne oraz 7. miejsce w tej konkurencji na igrzyskach panamerykańskich w 1959 w Chicago.
Zajął 4. miejsce w trójskoku na igrzyskach olimpijskich w 1960 w Rzymie i 9. miejsce na igrzyskach olimpijskich w 1964 w Tokio.
Był mistrzem Stanów Zjednoczonych (AAU) w trójskoku w latach 1950–1960 i wicemistrzem w 1964. Był także akademickim mistrzem USA (IC4A) w biegu na 100 jardów w 1958.
Czterokrotnie poprawiał rekord USA w trójskoku. Był pierwszym amerykańskim trójskoczkiem, który najpierw osiągnął wynik 16 metrów (18 czerwca 1960 w Nowym Jorku), a tydzień później go później go poprawił na 16,26 m. Podczas igrzysk olimpijskich w Rzymie skoczył na odległość 16,41 m, a 6 lipca 1964 w Los Angeles uzyskał wynik 16,43 m. Ten rekord został poprawiony dopiero przez Arta Walkera w 1966.
Rekordy życiowe Davisa:

</doc>
<doc id="5099961" url="https://pl.wikipedia.org/wiki?curid=5099961" title="Jerzy Magórski">
Jerzy Magórski

Jerzy Magórski (ur. 2 stycznia 1927 w Piątnicy, zm. 2 lutego 1991 w Warszawie) – polski aktor teatralny, filmowy, dubbingowy i radiowy.
Zaczynał karierę w teatrze Ziemi Opolskiej w Opolu. Zmarł 2 lutego 1991 roku w Warszawie.

</doc>
<doc id="5099963" url="https://pl.wikipedia.org/wiki?curid=5099963" title="Matteo Pessina">
Matteo Pessina

Matteo Pessina (ur. 21 kwietnia 1997 w Monzie) – włoski piłkarz występujący na pozycji pomocnika we włoskim klubie Atalanta oraz w reprezentacji Włoch. Wychowanek Monzy, w trakcie swojej kariery grał także w takich klubach, jak Milan, Lecce, Catania, Como, Spezia oraz Hellas Verona.

</doc>
<doc id="5099966" url="https://pl.wikipedia.org/wiki?curid=5099966" title="Jan Stanisław Sierakowski">
Jan Stanisław Sierakowski

Jan Stanisław Sierakowski herbu Dołęga (zm. w 1702 roku) – sędzia stężycki w latach 1701-1702, łowczy czerski w 1687 roku, podstarości i sędzia grodzki stężycki, sędzia kapturowy i porucznik pospolitego ruszenia ziemi stężyckiej w 1696 roku.

</doc>
<doc id="5099973" url="https://pl.wikipedia.org/wiki?curid=5099973" title="Dominanta (wieża widokowa)">
Dominanta (wieża widokowa)

Dominanta, także Info Glob (zapis stylistyczny: infoGLOB) – wieża widokowa wraz z mini pasażem handlowym w Gorzowie Wielkopolskim, znajdująca się na rondzie Świętego Jerzego.
Historia.
Wraz z rondem Świętego Jerzego Dominanta powstała w wyniku przebudowy mostu Staromiejskiego. Budynek został zaprojektowany przez Autorską Pracownię Projektową „Format” (Małgorzata, Waldemar i Mateusz Kłosowscy). Budowę samego ronda ukończono w 2006 roku. W 2007 oddano taras widokowy na wieży. Oficjalnie budowla została oddana do użytku 18 lipca 2008 roku.
W mieście cyklicznie odbywają się imprezy z okazji wybudowania wieży, m.in. pięciolecia i dziesięciolecia otwarcia. Na Dniach Gorzowa 2016 odbyła się parada nawiązująca do Dominanty.
20 kwietnia 2013 roku pod budynkiem odbyła się wystawa prac Andrzeja Moskaluka i Emila Kaseli.
Opis budynku.
Wieża Dominanta składa się z ażurowej kuli (postawiona 16 lipca 2007 roku) otoczonej tarasem widokowym (który został oddany dla turystów w połowie lipca 2007 roku), szklanego walca ze spiralnymi schodami prowadzącymi z podziemnego holu na taras oraz osiemnastu giętych podpór. Ściany pokryte są nazwami różnych miast ze wskazaniem ich odległości od Dominanty oraz nazwami miast partnerskich współpracujących z Gorzowem Wielkopolskim. Ma wysokość 20 metrów. Na budynku zainstalowana została trzymetrowa elektroniczna tablica wyświetlająca wiadomości z Gorzowa Wielkopolskiego, temperaturę, zapowiedzi imprez masowych itd. Do wieży prowadzą dwa zejścia podziemne: od ulicy Przemysłowej i Grobla.
Konstrukcja została przystosowana do roli galerii handlowej, na którą jest przeznaczone 10 pomieszczeń. Na środku holu zamontowano kulistą fontannę ustawioną na mozaice przedstawiającej różę wiatrów.
W pobliżu Info Globu znajduje się centrum handlowe NoVa Park.
Odbiór.
Kontrowersyjny obiekt spotkał się z dużą krytyką. Budynek był wielokrotnie komentowany przez osoby publiczne. Jest jednak również jedną z najbardziej charakterystycznych budowli Gorzowa Wielkopolskiego.
Wieża przypomina budową pająka, dlatego też jest potocznie nazywana „Pająkiem”, „Pajączkiem” „Pajęczycą”, „Wielką Pajęczycą”, „Robaczkiem” czy „Teklą” (pajęczycą z serialu "Pszczółka Maja").
Dominanta została odznaczona antynagrodą Makabryła za najgorszy budynek 2007 roku.
Gorzowscy artyści, Adams i Polisz Justin, nagrali utwór muzyczny dotyczący wieży pt. „Dominanta” (z albumu "750+1", wydanego w 50 egzemplarzach na 751-lecie Gorzowa Wielkopolskiego).
Info Glob uważany jest za jedną z najdziwniejszych budowli w Polsce. W 2012 roku (oraz następnie w 2016) radny Gorzowa Wielkopolskiego Jerzy Wierchowicz dał propozycję przebudowy budynku. Projekt nie doszedł do skutku. W 2018 roku jedna z mieszkanek Zawarcia złożyła wniosek wyburzenia górnej części Dominanty do budżetu obywatelskiego miasta, jednak urzędnicy wystawili tej propozycji negatywną opinię. 

</doc>
<doc id="5099985" url="https://pl.wikipedia.org/wiki?curid=5099985" title="Clara Lago">
Clara Lago

Clara Lago Grau (ur. 6 marca 1990 w Madrycie) – hiszpańska aktorka, wystąpiła m.in. w filmach "Inny", "Tylko ciebie chcę" i "Pasażer".

</doc>
<doc id="5099992" url="https://pl.wikipedia.org/wiki?curid=5099992" title="79 km (przystanek kolejowy w obwodzie rówieńskim)">
79 km (przystanek kolejowy w obwodzie rówieńskim)

79 km (, ) – przystanek kolejowy w rejonie sarneńskim, w obwodzie rówieńskim, na Ukrainie. Położony jest na linii Równe – Baranowicze – Wilno w oddaleniu od skupisk ludzkich (najbliższą miejscowością są Niemowicze).

</doc>
<doc id="5099994" url="https://pl.wikipedia.org/wiki?curid=5099994" title="Niemowicze (stacja kolejowa)">
Niemowicze (stacja kolejowa)

Niemowicze (, ) – stacja kolejowa w miejscowości Niemowicze, w rejonie sarneńskim, w obwodzie rówieńskim, na Ukrainie. Położona jest na linii Równe – Baranowicze – Wilno.
Stacja powstała w XIX w. na drodze żelaznej wileńsko-rówieńskiej pomiędzy stacjami Wołcza a Sarny i początkowo nosiła nazwę "Stepań" od pobliskiego miasteczka. W okresie międzywojennym stacja nazywała się już "Niemowicze".

</doc>
<doc id="5099995" url="https://pl.wikipedia.org/wiki?curid=5099995" title="Carlos del Cerro Grande">
Carlos del Cerro Grande

Carlos del Cerro Grande (ur. 13 marca 1976 roku w Alcalá de Henares) – hiszpański sędzia piłkarski. Od 2013 roku sędzia międzynarodowy.
Del Cerro Grande znalazł się na liście 19 sędziów Mistrzostw Europy 2020.

</doc>
<doc id="5099996" url="https://pl.wikipedia.org/wiki?curid=5099996" title="Przesył energii elektrycznej z Lauffen am Neckar do Frankfurtu nad Menem">
Przesył energii elektrycznej z Lauffen am Neckar do Frankfurtu nad Menem

Przesył energii elektrycznej z Lauffen am Neckar do Frankfurtu nad Menem – pierwszy w historii przesył energii elektrycznej z wykorzystaniem prądu przemiennego. Miał on miejsce we wtorek, 25 sierpnia 1891 r. o godzinie 12.00 z okazji Międzynarodowej Wystawy Elektrotechnicznej we Frankfurcie nad Menem.
Budowa linii przesyłowej.
Istotną nowością w konstrukcji linii przesyłowej był fakt, że wytwarzane przez prądnicę trójfazowe napięcie przemienne 50–55 V podnoszono za pomocą trójfazowego transformatora napięcia przemiennego do poziomu 15 kV, potem eksperymentalnie do 25 kV, a następnie przesyłano energię elektryczną linią zasilaną wspomnianym napięciem na odległość 175 km do Frankfurtu nad Menem. We Frankfurcie napięcie obniżano kolejnym transformatorem do poziomu 100 V i wykorzystywano do zasilania ponad 1000 żarówek na Międzynarodowej Wystawie Elektrotechnicznej. Linią zasilano też silnik synchroniczny prądu przemiennego o mocy 74 kW (100 KM) i napięciu znamionowym 65 V. Silnik ten napędzał pompę wodną sztucznego wodospadu na terenach wystawowych.
Urządzenia wytwarzające, przetwarzające i wykorzystujące energię elektryczną skonstruowali pracownicy firm AEG i Maschinenfabrik Oerlikon pod kierunkiem Oskara von Millera i Michała Doliwo-Dobrowolskiego. Transformatory, prądnicę i izolatory olejowe skonstruował Charles Eugene Lancelot Brown. Izolatory wykonała huta Margarethenhütte z Großdubrau.

</doc>
<doc id="5100000" url="https://pl.wikipedia.org/wiki?curid=5100000" title="French Open 2021 (gra podwójna dziewcząt)">
French Open 2021 (gra podwójna dziewcząt)

French Open 2021 – gra podwójna dziewcząt – zawody deblowe dziewcząt, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 7–12 czerwca na ceglanych kortach Stade Roland Garros w 16. dzielnicy francuskiego Paryża.

</doc>
<doc id="5100002" url="https://pl.wikipedia.org/wiki?curid=5100002" title="San Vito (ujednoznacznienie)">
San Vito (ujednoznacznienie)



</doc>
<doc id="5100005" url="https://pl.wikipedia.org/wiki?curid=5100005" title="Andreas Ekberg">
Andreas Ekberg

Lars Christian Andreas Ekberg (ur. 2 stycznia 1976 roku w Malmö) – szwedzki sędzia piłkarski. Od 2013 roku sędzia międzynarodowy.
Ekberg znalazł się na liście 19 sędziów Mistrzostw Europy 2020.

</doc>
<doc id="5100006" url="https://pl.wikipedia.org/wiki?curid=5100006" title="Info Glob">
Info Glob



</doc>
<doc id="5100007" url="https://pl.wikipedia.org/wiki?curid=5100007" title="Natasza Parzymies">
Natasza Parzymies

Natasza Parzymies (ur. 12 maja 1999) – polska reżyserka i scenarzystka filmowa.
W swoich filmach skupia się na tematyce miłosnej i porusza tematykę współczesnych problemów młodych ludzi. Wśród swoich inspiracji wymienia głównie film "Carol", zaznacza również, że dużą rolę w jej życiu odgrywa teatr.
Życiorys.
W wieku 18 lat nakręciła obyczajowy miniserial internetowy "Kontrola", którego pierwszy odcinek stworzyła jako pracę zaliczeniową na studia w Warszawskiej Szkole Filmowej. Rozgłos zdobyła po publikacji recenzji "Kontroli" w „Gazecie Wyborczej” w lutym 2020, a także dzięki dużej popularności serialu wśród polskich i zagranicznych widzów. Została zgłoszona do Paszportów Polityki 2020 w kategorii Film. W 2021 została nominowana w plebiscycie O!Lśnienia w kategorii serial za "emanujący ciepłem i twórczą energią internetowy serial o lesbijskiej miłości". Magazyn „Wysokie Obcasy” umieścił ją na liście 50 śmiałych kobiet 2020.
W 2021 razem z Olgą Bołądź, Kubą Czekajem i Anna Jadowską stworzyła skład jury Festiwalu Filmów w Czasie Kwarantanny – KINO 2021 oraz była gościem Festiwalu Góry Literatury 2020. Ponadto wyreżyserowała i napisała "Random", miniserial zawierający elementy słuchowiska oraz filmu wyprodukowany przez serwis strumieniowy Storytel.

</doc>
<doc id="5100010" url="https://pl.wikipedia.org/wiki?curid=5100010" title="Zbigniew Zaremba (trener)">
Zbigniew Zaremba (trener)

Zbigniew Zaremba (ur. 20 lutego 1931, zm. 12 września 2012) – polski trener lekkoatletyki specjalizujący się w biegach długodystansowych.
Życiorys.
W 1953 ukończył studia w Akademii Wychowania Fizycznego w Krakowie. W latach 1955–1967 pracował jako trener w Lotniku Warszawa, w latach 1967–1978 w CWKS Legii Warszawa.
Był jednym z asystentów Jana Mulaka w lekkoatletycznej reprezentacji Polski, tzw. wunderteamie, zajmował się grupą biegaczy długodystansowych. Od 1961 był odpowiedzialny za kadrę biegaczek na średnich dystansach. Podczas igrzysk olimpijskich w 1968 i 1972 odpowiadał za kadrę średnio- i długodystansowców. W 1968 został w Polskim Związku Lekkiej Atletyki kierownikiem konkurencji wytrzymałościowych. Do jego zawodników w Legii i reprezentacji Polski należeli m.in. Henryk Piotrowski, Andrzej Sajkowski, Edward Łęgowski, w reprezentacji także Henryk Szordykowski i Jan Kondzior.
W 1957 obronił pracę doktorską z fizjologii, w 1975 drugą pracę doktorską "Próba określenia zależności między charakterem obciążeń treningowych i efektem treningu biegaczy długodystansowców" napisana pod kierunkiem Kazimierza Fidelusa, pracował okresowo w Zakładzie Lekkiej Atletyki Akademii Wychowania Fizycznego w Warszawie.
Był jednym z pomysłodawców i pierwszym dyrektorem Maratonu Warszawskiego.
Był autorem kilku książek poświęconych bieganiu, m.in. "Bieg to zdrowie" (1975 – z Andrzejem Martynkinem), "Nowoczesny trening biegów średnich i długich" (1976) "Sprinty i biegi średnie" (1978), "Lekkoatletyka. Biegi" (1979), "Poradnik maratończyka" (1979), "Jan Mulak. Legenda Wunderteamu" (1997). W 1992 założył pismo "Jogging".

</doc>
<doc id="5100012" url="https://pl.wikipedia.org/wiki?curid=5100012" title="LaKeith Stanfield">
LaKeith Stanfield



</doc>
<doc id="5100013" url="https://pl.wikipedia.org/wiki?curid=5100013" title="Orel Grinfeld">
Orel Grinfeld

Orel Grinfeld (hebr. אוראל גרינפלד, ur. 21 sierpnia 1981 roku) – izraelski sędzia piłkarski. Od 2012 roku sędzia międzynarodowy.
Znalazł się na liście 19 sędziów Mistrzostw Europy 2020.

</doc>
<doc id="5100015" url="https://pl.wikipedia.org/wiki?curid=5100015" title="Ulica Kulparkowska">
Ulica Kulparkowska

Ulica Kulparkowska (ukr. - вулиця Кульпарківська) – to jedna z głównych ulic Lwowa, zaczynając od dawnej Rohaczki Horodotskiej przy ulicy Horodtskiej.
Przebiega przez tereny Kulparkowa i Skniłowa do granic miasta i łączy się z autostradą Lwów – Pustomyty – Szczyrec – Medenychi.
Nazwa.
Współczesna nazwa powstała na początku XX wieku jako droga Kulparkowska i jest związana z podmiejską wsią Kulparków, która w 1930 roku została włączona do Lwowa. Na przestrzeni dziejów nazwa ulicy zmieniała się kilkakrotnie, ale od 1944 roku pozostaje niezmienna.
Budynki.
Zabudowa ulicy, w zależności od miejsca, łączy klasycyzm, modernizm, konstruktywizm. Na Kulparkowskiej zachowały się również niskie domy dawnych wsi Kulparków i Sknylivok. Na Kulparkowska znajduje się nowoczesny budynek z 2000 roku o przeznaczeniu mieszkaniowym i komercyjnym. Przy ulicy Kulparkowskiej 95 znajduje się najsłynniejszy budynek na tej ulicy - kompleks budynków Lwowskiego Obwodowego Szpitala Psychiatrycznego, który we Lwowie nosi również nieoficjalną nazwę "Kulparkiw". Szpital dla psychicznie chorych został założony w 1876 roku. 
Transport.
Ulica Kulparkowska ma duże znaczenie w schemacie komunikacyjnym Lwowa - zapewnia połączenie głównego i podmiejskiego dworca kolejowego Lwowa z miejscowościami Kulparków, Sknylivok i Sychów oraz przyległymi wsiami na południe od Lwowa.
Znaczna część ulicy - od początku do skrzyżowania z ulicą Naukową - posiada trasy autobusów miejskich.
W 1980 r. poprowadzono linię trolejbusową na odcinku ul. Kulparkowskiej - od ul. Bohaterów UPA do skrzyżowania z ul. Naukową.
 

</doc>
<doc id="5100017" url="https://pl.wikipedia.org/wiki?curid=5100017" title="Ewa Falkowska">
Ewa Falkowska

Ewa Falkowska – polska geolożka, specjalistka w zakresie petrografii, dziekan Wydziału Geologii Uniwersytetu Warszawskiego.
Życiorys.
Ewa Falkowska od 1985 do 1990 studiowała geologię na Uniwersytecie Warszawskim. W 1999 doktoryzowała się tamże. W 2010 habilitowała się w dziedzinie nauk o Ziemi, dyscyplina geologia, specjalność geologia inżynierska, ochrona środowiska, przedstawiając monografię "Geomorfologiczne uwarunkowania występowania naturalnych geologicznych barier izolacyjnych na wybranych obszarach Polski Środkowej".
Zawodowo związana z Katedrą Ochrony Środowiska i Zasobów Naturalnych macierzystego Wydziału. Dziekan WG UW w kadencji 2020–2024.

</doc>
<doc id="5100022" url="https://pl.wikipedia.org/wiki?curid=5100022" title="Karol Nowakowski (dyplomata)">
Karol Nowakowski (dyplomata)

Karol Jan Nowakowski (ur. 3 października 1930 w Brześciu Kujawskim, zm. 23 września 2016 w Warszawie) – polski urzędnik i dyplomata, dwukrotnie ambasador w Norwegii (1980–1985, 1988–1992).
Życiorys.
Karol Nowakowski urodził się w rodzinie robotniczej. Ukończył studia na Wydziale Prawa i Administracji Uniwersytetu Warszawskiego. W latach 1954–1960 pracował w Kancelarii Rady Państwa i Kancelarii Sejmu, m.in. jako sekretarz Komisji Wymiaru Sprawiedliwości i Komisji Spraw Zagranicznych. Pracował w Ministerstwie Spraw Zagranicznych, gdzie dwukrotnie pełnił funkcje dyrektora generalnego: od 1972 do 10 lipca 1980 oraz od 12 kwietnia 1985 do 12 lutego 1988. W latach 1980–1985 oraz 1988–1992 był ambasadorem w Królestwie Norwegii, z akredytacją w Republice Islandzkiej. Był członkiem Polskiej Zjednoczonej Partii Robotniczej.
Syn Józefa i Teodozji. Pochowany na Cmentarzu Wojskowym na Powązkach w Warszawie.

</doc>
<doc id="5100023" url="https://pl.wikipedia.org/wiki?curid=5100023" title="Danny Makkelie">
Danny Makkelie

Danny Desmond Makkelie (ur. 28 stycznia 1983 roku w Willemstad) – holenderski sędzia piłkarski. Od 2011 roku sędzia międzynarodowy.
Życiorys.
Sędziował w finale Mistrzostw Europy UEFA do lat 19 w 2012 roku, jako sędzia UEFA Elite. 
Makkelie znalazł się na liście 19 sędziów Mistrzostw Europy 2020. Był krytykowany za decyzję w półfinale UEFA Euro 2020 pomiędzy Anglią a Danią. W dogrywce przyznał Anglii kontrowersyjny rzut karny, za faul na Raheemie Sterlingu. Decyzję Makkeliego poparł Roberto Rosetti, przewodniczący komisji sędziowskiej UEFA, który zwrócił uwagę, że sędziowie VAR meczu powiedzieli Makkeliemu, że rzut karny był „prawidłowy”.
W sezonie 2022/2023 sędziował mecze w: Lidze Mistrzów UEFA, Lidze Narodów UEFA, Eredivisie i Eerste divisie. 28 listopada 2022 został wyznaczony sędzią meczu Mistrzostw Świata 2022, pomiędzy Polską a Argentyną.
Sędziowane mecze Mistrzostw Europy 2020.
Opracowano na podstawie materiału źródłowego.
Sędziowane mecze Mistrzostw Świata 2022.
Opracowano na podstawie materiału źródłowego.

</doc>
<doc id="5100025" url="https://pl.wikipedia.org/wiki?curid=5100025" title="Sheraton Lisboa Hotel &amp; Spa">
Sheraton Lisboa Hotel &amp; Spa

Sheraton Lisboa Hotel &amp; Spa – wieżowiec w Lizbonie, w Portugalii, o wysokości 100 metrów. Jego budowa została skończona w 1972 roku. Posiada 30 kondygnacji i 384 pokoje hotelowe, należące do sieci Sheraton. Jest to czwarty co do wielkości budynek w Lizbonie. Budynek pełni funkcję hotelu.

</doc>
<doc id="5100026" url="https://pl.wikipedia.org/wiki?curid=5100026" title="Queenie Leonard">
Queenie Leonard

Queenie Leonard, pierw. Pearl Walker (ur. 18 lutego 1905 w Manchesterze, zm. 17 stycznia 2002 w Los Angeles) – brytyjska aktorka filmowa i dubbingowa.
Życiorys.
Queenie Leonard urodziła się jako Pearl Walker 18 lutego 1905 w Manchesterze w Anglii. Zaczęła występować na scenie ze swoim ojcem, gdy miała 14 lat. W filmie zadebiutowała w 1931 z dwudziestoletnim doświadczeniem scenicznym. Przeszła na emeryturę w 1966. Ostatni raz wystąpiła w filmie "Doktor Dolittle" wytwórni 20th Century Fox.
W 1936 poślubiła Lawrence’a P. Williamsa, małżeństwo wzięło rozwód w 1947. W 1958 ponownie wyszła za mąż, tym razem za Toma Conwaya.
Zmarła w Los Angeles, została pochowana na tamtejszym Westwood Village Memorial Park Cemetery.

</doc>
<doc id="5100029" url="https://pl.wikipedia.org/wiki?curid=5100029" title="Izolinie">
Izolinie



</doc>
<doc id="5100030" url="https://pl.wikipedia.org/wiki?curid=5100030" title="Iván García Cortina">
Iván García Cortina

Iván García Cortina (ur. 20 listopada 1995 w Gijón) – hiszpański kolarz szosowy.
Osiągnięcia.
Opracowano na podstawie:

</doc>
<doc id="5100031" url="https://pl.wikipedia.org/wiki?curid=5100031" title="Villa St. Ignatius">
Villa St. Ignatius

Villa St. Ignatius () – historyczna willa położona na terenie Balluty w St. Julian’s na Malcie. Została zbudowana na początku XIX wieku dla angielskiego kupca Johna Watsona i może być najwcześniejszym przykładem architektury neogotyckiej w tym kraju.
W 1846 w budynku zostało umieszczone , a później mieściło się w nim kolegium jezuickie, zamknięte w 1907. Podczas I wojny światowej był używany jako szpital wojskowy, później zaś podzielono go na apartamenty na wynajem. Teren wokół został zabudowany w XX wieku, i niegdyś imponującą willę dziś otaczają apartamenty i inne budynki.
Część budynku została kontrowersyjnie rozebrana w grudniu 2017, co stanowiło naruszenie nakazu sądowego, i spotkało się z powszechnym potępieniem ze strony organizacji pozarządowych zajmujących się ochroną dziedzictwa kulturowego, oraz innych podmiotów. W kwietniu 2018 pojawiły się plany wyburzenia całej willi, a los budynku obecnie pozostaje niejasny.
Historia.
Bel-Vedere.
Willa St. Ignatius została zbudowana na początku XIX wieku dla angielskiego kupca Johna Watsona i początkowo nosiła nazwę „Bel-Vedere”. Była to charakterystyczna wolnostojąca willa wiejska z widokiem na Balluta Bay, z otoczonym murem ogrodem. Najwcześniejszy znany opis budynku został zawarty w książce opublikowanej w 1839. Budynek został wybudowany z przeznaczeniem jako wiejski dom na farmie, a otaczające go pola służyły do prowadzenia eksperymentów rolniczych. 
Malta Protestant College (MPC).
W 1846 budynek został zakupiony przez English Missionary Association (Angielskie Stowarzyszenie Misyjne), z planami otwarcia tam protestanckiego kolegium kształcącego misjonarzy na Wschód. Willa została określona przez komitet protestancki jako „Kolegium w St. Julian's … latarnia morska na skale Malty”. 
Godnym uwagi projektem uczelni z lat 1839 i 1845, było tłumaczenia Biblii na arabski, które miało miejsce pod nadzorem luterańskiego misjonarza Samuela Gobata (1799–1879). Studenci z Europy i Bliskiego Wschodu, tacy jak Egipcjanie, Grecy i Turcy, zostali powitani na Malcie z nadzieją ich nawrócenia, ale ogólne oczekiwania nie zostały uznane za osiągnięte. Konwersja na protestantyzm była kontrowersyjna w tych konserwatywnych pod względem religijnym krajach; tak było w przypadku rodziny muzułmańskiej, która po przyjęciu nowej wiary znalazła schronienie na Malcie i gościła w college'u, gdzie również otrzymała wykształcenie.
Kolegium zamknięto w 1865.
St. Ignatius College.
26 marca 1872 powiernicy sprzedali majątek dr Pasquale Mifsudowi (1833–1895), późniejszemu sędziemu, oraz Carlo Marii Muscatowi, kupcowi i członkowi Council of Government (Rady Rządowej), za kwotę 2200 funtów.
Nowi właściciele zaprosili Towarzystwo Jezusowe do otwarcia w budynku rzymskokatolickiego college'u. The Colonial Office (Urząd Kolonialny) zatwierdził to w 1877, a jezuici przedłużyli budynek i dobudowali skrzydło. Pierwszym rektorem, w latach 1877–78, był John Morris. W 1881 w sąsiedztwie willi zbudowany został kościół pod wezwaniem św. Ignacego Loyoli. "St. Ignatius' College" stał się jedną z wiodących szkół na Malcie, a w ciągu kilku lat po otwarciu stał się szkołą z internatem. W samej willi oraz na terenie do niej przylegającym znajdował się refektarz, akademiki, gimnazjum, sale do nauki, laboratoria i obiekty sportowe. Od 1883 do 1906 kolegiom było wykorzystywane jako centrum meteorologiczne dla Wysp Maltańskich. Wykładowcami kolegium byli na ogół księża katoliccy, a ich studenci należeli przeważnie do klasy uprzywilejowanej. Uczelnia została zamknięta w lipcu 1907 i budynek stał pusty. Wkrótce potem, 22 grudnia 1907 jezuici otworzyli w Birkirkarze, które było budowane od 1896.
St. Ignatius Hospital.
W 1915 dawna uczelnia została przekształcona w szpital wojskowy znany jako "St. Ignatius Hospital" (szpital św. Ignacego). Szpital był uważany za mały, lecz prawdopodobnie zapewniał lepszą obsługę niż inne szpitale tamtych czasów, ale ta opinia może być subiektywna. W szpitalu znaleźli miejsce żołnierze, którzy zostali ranni podczas I wojny światowej, pierwotnie mieściło się tam 155 łóżek, sala operacyjna i sala rentgenowska. Pierwsi pacjenci przybyli 2 lipca 1915. Żołnierze, którzy tam przybyli, mieli ciężkie rany i urazy z pól bitewnych. Od czasu do czasu przysyłano muzyków, aby ulżyć pacjentom szpitala i ich gościom.
St. Ignatius Hospice.
W 1917 budynek zmieniono na hospicjum dla chorych psychicznie. Został przystosowany do przyjęcia blisko 200 mężczyzn. Hospicjum zamknięto w styczniu 1919, po zakończeniu wojny.
Dom dla rosyjskich uchodźców.
W końcu w budynku znalazła dom pewna liczba rosyjskich uchodźców, uciekających przed rewolucją rosyjską. Rosjanie ci żyli na wygnaniu ze swojej ojczyzny, a ich status nadał temu obszarowi nazwę, pod którą znany jest do dziś – „The Exiles”.
Wygląd budynku w owym czasie został przedstawiony na akwareli przez Rosjanina . Krasnow opuścił Maltę wraz z rodziną mniej więcej trzy lata po przyjeździe. Wraz ze swoim zespołem architektów i artystów pozostawił dziedzictwo akwareli przedstawiających Maltę, jaką była w tamtych czasach. Większość akwareli była wielkości pocztówki. Podczas pobytu na Malcie Krasnow jako swoje główne zajęcie prowadził wykłady o sztuce.
Boris Edwards był kolejnym rosyjskim uchodźcą, który mieszkał w willi przed przeprowadzką do Birkirkary ze względów zdrowotnych. Podczas pobytu na Malcie Boris pozostawił spuściznę w formie publicznych zabytków, takich jak pomnik „Sette Giugno” na cmentarzu Addolorata.
Większość rosyjskich uchodźców przebywała na Malcie tylko w latach 1919–1922.
Podział budynku i ogrodów.
Budynek został następnie podzielony na lokale i sprzedany na cele mieszkalne. Sprzedano również większość jego gruntów, z których część została zabudowana w latach 20. XX wieku przez Balluta Buildings. W latach 30. w willi mieścił się również Melita Football Club. W latach 70. pozostały obszar został zabudowany licznymi blokami mieszkalnymi, i willa nie była już w ogóle widoczna z zatoki.
Częściowa rozbiórka.
W czerwcu 2017 wydano decyzję sądową, która zezwolił na usunięcie niektórych niebezpiecznych konstrukcji i wykonanie innych prac w budynku. Wszystkie prace miały być nadzorowane przez architekta z nominacji sądowej. W lipcu architekt Stephan Vancell złożył wniosek do Planning Authority (Urzędu Planowania) o wyburzenie całego skrzydła budynku, w tym niebezpiecznie złamane konstrukcje „xorok” (płyty dachowe), które można było łatwo wymienić.
29 listopada 2017 organizacja pozarządowa Din l-Art Ħelwa i niektórzy mieszkańcy złożyli wniosek o umieszczenie budynku na liście obiektów chronionych. W tym celu sporządzono raport szczegółowo opisujący historię i znaczenie architektoniczne budynku. Kilka dni później, 2 grudnia, rozpoczęto prace rozbiórkowe części budynku. Urzędnik Planning Authority nakazał robotnikom przerwanie prac i opuszczenie terenu willi, ale ci wrócili i wznowili pracę po odejściu urzędnika. Rozbiórka wciąż trwała dwa dni później, kiedy to zniszczono charakterystyczny balkon od strony ulicy. Części budynku, które zostały zburzone, nie były częścią oryginalnej willi, ale częścią dobudowaną w latach 70. XIX wieku. Prace rozbiórkowe zostały potępione przez Partię Demokratyczną, podczas gdy Din l-Art Ħelwa, Flimkien għal Ambjent Aħjar, Izba Architektów i Sliema Heritage Society wyraziły zaniepokojenie pracami. Międzydiecezjalna Komisja d/s Środowiska wyraziła swoje niezadowolenie wyburzaniem. Wykonywane prace były całkowicie nielegalne.
11 stycznia 2018 Planning Authority odrzucił wniosek o wpisanie budynku na listę obiektów chronionych. 17 lutego „Din l-Art Ħelwa” zwróciła się do sądu o wydanie orzeczenia o naruszeniu prawa i rozpoczęciu postępowania sądowego przeciwko Urzędowi Planowania i deweloperom odpowiedzialnym za rozbiórkę. 11 kwietnia Paul Gauci, deweloper odpowiedzialny za częściową rozbiórkę, złożył wniosek o wyburzenie całej willi w celu utworzenia publicznego placu. 20 kwietnia sąd orzekł, że częściowa rozbiórka naruszyła postanowienie sądu, a szefowi Urzędu Planowania, deweloperowi i architektowi grozi kara grzywny lub kara więzienia, jeśli zostaną uznani za winnych. W zwykłych przypadkach, w których egzekwowane jest prawo, organ ds. planowania może nakazać odbudowę zburzonego obiektu. Nic jednak nie wskazuje na to, aby tak się stało w przypadku willi St. Ignatius. Zostało to później potwierdzone, kiedy Urząd Planowania kontrowersyjnie zezwolił temu samemu deweloperowi na oczyszczenie terenu po zburzonej części budynku. Superintendence of Cultural Heritage sprzeciwiło się pracom prowadzonym przed i po interwencji sądu.
Architektura.
Villa St. Ignatius była jednym z najwcześniejszych, i prawdopodobnie pierwszą budowlą na Malcie, prezentującą styl neogotycki. Wskazują na to dachy z blankami i spiczaste łuki w stylu gotyckim. Przed dziedzińcem od strony ulicy znajdował się balkon z żaluzjami, który został nielegalnie zburzony w 2017.
Na początku XX wieku budynek został pomalowany na charakterystyczny kolor ochry () z białymi wykończeniami. Ślady tego wykończenia nadal zachowały się na budynku.

</doc>
<doc id="5100033" url="https://pl.wikipedia.org/wiki?curid=5100033" title="Karaczun (przystanek kolejowy)">
Karaczun (przystanek kolejowy)

Karaczun (, ) – przystanek kolejowy w pobliżu miejscowości Karaczun, w rejonie rówieńskim, w obwodzie rówieńskim, na Ukrainie. Położony jest na linii Równe – Baranowicze – Wilno.

</doc>
<doc id="5100039" url="https://pl.wikipedia.org/wiki?curid=5100039" title="Michael Oliver (sędzia piłkarski)">
Michael Oliver (sędzia piłkarski)

Michael Oliver (ur. 20 lutego 1985 roku w Ashington) – angielski sędzia piłkarski. Od 2012 roku sędzia międzynarodowy.
Oliver znalazł się na liście 19 sędziów Mistrzostw Europy 2020.

</doc>
<doc id="5100042" url="https://pl.wikipedia.org/wiki?curid=5100042" title="Tom Bohli">
Tom Bohli

Tom Bohli (ur. 17 stycznia 1994 w Uznach) – szwajcarski kolarz szosowy.
Osiągnięcia.
Opracowano na podstawie:

</doc>
<doc id="5100047" url="https://pl.wikipedia.org/wiki?curid=5100047" title="Brama Zmartwychwstania">
Brama Zmartwychwstania

Brama Zmartwychwstania (), Brama Iwerska (ros. Иверские ворота), przed 1680: Brama Nieglinieńska (ros. Неглиненские ворота), także Brama Lwów (ros. Львиные ворота) i Brama Kurjatna (ros. Курятные ворота) – podwójna brama przejazdowa dawnego muru Kitajgorodskiego w Moskwie, obecnie znajdująca się w przejściu o tej samej nazwie pomiędzy budynkiem Dumy Miejskiej a Państwowym Muzeum Historycznym. Została wzniesiona w 1538 roku według projektu architekta Pietroka Małego, przebudowana w 1680, rozebrana w 1931 roku na rozkaz Stalina i odbudowana w 1995 pod kierownictwem Olega Żurina.
Historia.
Oryginalna brama.
Brama Zmartwychwstania była pierwotnie nazywana Nieglinieńską, gdyż została zbudowana w latach 1535–1538 nad brzegiem rzeki Nieglinnaja. Budowę nadzorował architekt Pietrok Mały. Podobnie jak cała twierdza Kitajgorodskaja, bramy przeznaczone były do obrony w warunkach wymiany ognia z broni palnej. Pierwotna konstrukcja bramy posiadała w dolnej części dwa przejezdne łuki, nad którymi znajdowała się platforma bojowa z szerokimi półzębami. Bramą wjeżdżano na plac Czerwony od strony głównej ulicy Moskwy – Twerskiej. Na noc brama była zamykana, a rano otwierano ją dla ruchu handlowego do moskiewskich sukiennic. W 1556 roku król Hiszpanii Filip II podarował Iwanowi Groźnemu dwa lwy, które wystawiono ludowi na pokaz w klatce w pobliżu bramy, po czym przez pewien czas nazywano ją Bramą Lwów. Bramę określano też jako Kurjatna, ze względu na jej położenie na dawnym starorzeczu (po rosyjsku курье – "kur’ie").
Spod bramy przez rzekę Nieglinną przerzucono najpierw drewniany, a w 1603 roku kamienny most Zmartwychwstania Pańskiego o długości 44 metrów i szerokości 10,5 metra. W 1612 roku pospolite ruszenie z Kuźmą Mininem i Dymitrem Pożarskim na czele przeszło przez bramę, kierując się na Kreml.
W latach 1632–1635 nad Bramą Zmartwychwstania wybudowano specjalne pomieszczenia połączone tajnym przejściem z pałacem kremlowskim. Galeria była wykorzystywana przez carów do monitorowania wjazdów zagranicznych ambasadorów. Czeski podróżnik Bernhard Tanner, który zwiedzał Moskwę z załogą polskiej ambasady w 1678 roku, powiedział, że wszystkie procesje musiały zatrzymać się przed wjazdem przez bramę, aby car mógł się im lepiej przyjrzeć. W 1648 roku przy Bramie Zmartwychwstania car Aleksy I ucałował pielgrzymującą z wyspy Athos Iwerską Ikonę Matki Bożej. W 1669 roku wybudowano dla jej kopii drewnianą Kaplicę Iwerską na miejscu tego spotkania, od której bramę nazywano także Iwerską.
Brama z 1680 roku.
Bramę rozebrano i wybudowano od nowa w 1680 roku na mocy dekretu cara Fiodora III, rozbudowując poddasze i wznosząc dwie, czterospadowe wieże zwieńczone dwugłowymi orłami. W dolnej części zachowały się forteczne machikuły, a górną ozdobiono listwami, balustradami, pinaklami i wpuszczanymi półkolumnami. W kiotach nad bramą umieszczono ikony napisane na deskach (nad łukiem położonym bliżej Pałacu Ziemskiego: od strony podmiejskiej ikonę przedstawiającą scenę Zmartwychwstania Chrystusa, od placu Czerwonego – Sergiusza z Radoneża; nad drugim łukiem: od strony podmiejskiej Jerzego Zwycięzcy, od strony Kremla – Piotra Metropolity). W murze bramy wykonano wnękę dla kolejnej kaplicy, przypisywanej klasztorowi Nikolo-Perierwinskiemu.
Pod koniec XVII wieku mur Kitajgorodski został częściowo rozebrany, a na jego miejscu w pobliżu łuków dobudowano budynki administracyjne.
W XVIII wieku za czasów Piotra Wielkiego Brama Zmartwychwstania zaczęła być używana jako łuk triumfalny. W 1721 roku przeszła przez nią uroczysta procesja na cześć podpisania pokoju w Nystadt, przy akompaniamencie bicia dzwonów, wystrzałów z armat i muzyki. Z carem spotkali się przedstawiciele duchowieństwa, senatorowie i generałowie.
Brama ucierpiała w wielkim pożarze Moskwy w 1737 roku, po czym została odrestaurowana pod kierunkiem architekta Iwana Miczurina. W 1742 z okazji koronacji carycy Elżbiety Romanowej udekorowano ją 32 sztandarami, 40 dywanami, 500 misami z płonącymi knotami i 38 obrazami pędzla Iwana Wasiliewa. W 1746 roku przebudowano kaplicę. W 1753 roku senat wydał dekret o udekorowaniu wież wystrojem podobnym do dekoracji Bramy Triumfalnej z lat 40. XVIII wieku. Architekt Dmitrij Uchtomski zaproponował przebudowę Bramy Zmartwychwstania na 85-metrowy łuk z 28 posągami, ale projekt nie został zrealizowany. Zamiast tego ozdobiono ją reliefami, dodatkowymi kolumnami, wazonami i rzeźbiarskimi popiersiami.
W pierwszej połowie XVIII wieku w komorach bramnych mieściło się laboratorium probiercze mennicy. W 1775 roku lokal zajmowała drukarnia uniwersytecka, wynajęta w 1779 roku przez dziennikarza Nikołaja Nowikowa.
Na cześć zawarcia traktatu w Küczük Kajnardży w 1775 roku bramę ozdobiono symbolicznymi malowidłami, wśród których znajdowały się wizerunki Saturna z klepsydrą i kosą, Merkurego, Minerwy i inne. W 1782 roku przebudowano Kaplicę Iwerską na budowlę z kamienia według projektu Matwieja Kazakowa. W 1801 roku Bramę Zmartwychwstania ozdobiono pozłacanymi miedzianymi pilastrami i girlandami, a na dachu umieszczono anioła z krzyżem.
W XIX wieku na terenie Bramy Zmartwychwstania przechowywano archiwum Zarządu Prowincjonalnego. Na początku XX wieku car Mikołaj II podpisał dekret o przekazaniu budynku Państwowemu Muzeum Historycznemu, ale ze względu na wydarzenia rewolucji październikowej nie został on zrealizowany.
W 1917 roku Kaplica Iwerska i Brama Zmartwychwstania służyły jako część linii obrony Kremla przeciwko bolszewikom. Rok później wydano dekret Rady Komisarzy Ludowych „O usuwaniu pomników postawionych na cześć carów i ich sług oraz opracowywaniu projektów pomników Rosyjskiej Republiki Socjalistycznej” podpisany przez Włodzimierza Lenina, Józefa Stalina i Anatolija Łunaczarskiego. Zgodnie z dekretem z 1 maja tego samego roku plac Zmartwychwstania został przemianowany na plac Rewolucji. Na początku lat 20. brama została odrestaurowana i przekazana Państwowemu Muzeum Historycznemu.
Rozbiórka.
W nocy z 28 na 29 lipca 1929 roku w związku z reorganizacją placu Czerwonego zburzono Kaplicę Iwerską, a na jej miejscu ustawiono rzeźbę robotnika. Kopia Iwerskiej Ikony została przeniesiona do cerkwi Zmartwychwstania Pańskiego w Sokolnikach. Dwa lata później z rozkazu Józefa Stalina rozebrano również Bramę Zmartwychwstania, która przeszkadzała w organizowaniu parad w rocznice wydarzeń rewolucyjnych. Na protesty architektów i osobistości kultury Łazar Kaganowicz, I sekretarz Moskiewskiego Komitetu Miejskiego WKP (b), odpowiedział: „Ale moja estetyka wymaga, aby kolumny demonstrantów z sześciu moskiewskich dzielnic wchodziły jednocześnie na plac Czerwony”. Rozbiórki dokonano bez nadzoru architektonicznego, specjalistom udało się wykonać jedynie „ślepy” pomiar bez sporządzenia dokumentacji fotograficznej. W 1936 roku przejście przez teren zniszczonej bramy przemianowano na przejście Historyczne.
Odbudowa.
W lipcu 1988 Mosinżstroj i Moswodokanałstroj naprawili podziemną kanalizację i nawierzchnię dróg w przejściu Historycznym. Prace konserwatorskie wiązały się ze zbliżającą się 71. rocznicą rewolucji październikowej. Po usunięciu przez robotników warstwy wierzchniej pracownicy Moskiewskiej Ekspedycji Archeologicznej Instytutu Archeologii Akademii Nauk ZSRR prowadzący badania na terenie mennicy wstrzymali prace remontowe, natknąwszy się na fundamenty Bramy Zmartwychwstania. Pozostałości konstrukcji składały się z trzech podłużnych słupów ułożonych w jednej linii z murem Kitajgorodskim z pylonami i przejściami między nimi, oblicowanymi w piwnicy białymi kamiennymi blokami. Archeologom i ochotnikom udało się znaleźć chaty z bali z XIII wieku, ceramikę, biżuterię i materiały budowlane z XIV-XVII wieku. Pod koniec prac wykop zasypano, a fundamenty zakonserwowano, uniemożliwiając specjalistom dokończenie badań.
W 1993 roku zmieniono nazwę przejścia Historycznego na przejście Brama Zmartwychwstania. Rok później władze Moskwy podjęły decyzję o przywróceniu historycznego wyglądu temu obszarowi. W tym celu Instytut „Spiecprojektriestawracija”, kierowany przez architekta-konserwatora zabytków Olega Żurina, przeprowadził drugie badanie fundamentów. Brama Zmartwychwstania została zrekonstruowana w takim kształcie, jaki uzyskała pod koniec XVII wieku, a Kaplica Iwerska – w postaci z końca XVIII wieku. Rok później nastąpiło uroczyste otwarcie Bramy Zmartwychwstania i poświęcenie kaplicy przez patriarchę moskiewskiego i całej Rusi Aleksego II. Specjalnie dla niej wykonano nową kopię Ikony Iwerskiej, autorstwa hieromnicha z klasztoru Ksenofonta, na podstawie oryginału. Brama została przekazana na własność Państwowemu Muzeum Historycznemu.
Po renowacji przejście przez Bramę Zmartwychwstania ponownie stało się otwarte dla pieszych. Z powodu odbudowy zabytku ciężki sprzęt wojskowy podczas defilad przestał wjeżdżać na plac Czerwony z obu stron Państwowego Muzeum Historycznego.

</doc>
<doc id="5100050" url="https://pl.wikipedia.org/wiki?curid=5100050" title="Sandra Bernal">
Sandra Bernal

Sandra Bernal (ur. 9 lipca 1999 we Wrocławiu) – polska strzelczyni, specjalizująca się w strzelaniu do rzutków (trap). Medalistka mistrzostw Europy juniorów.
Życiorys.
Pochodzi z Chrząstawy Wielkiej gdzie stawiała pierwsze kroki w rywalizacji sportowej - taekwondo olimpijskie. W latach 2010 do 2015 pod okiem trenera Adriana Iwanowskiego reprezentowała barwy LUKS Hansu Chrząstawa Wielka. W ostatnim roku kariery została powołana do kadry narodowej.
Strzelectwo sportowe trenuje w barwach Śląska Wrocław. W 2019 została wicemistrzynią Europy juniorów w konkurencji trap mix (z Remigiuszem Charkiewiczem). W tym samym roku wystąpiła także na igrzyskach europejskich, zajmując 11. miejsce w trapie indywidualnie.
Jej największymi indywidualnymi sukcesami seniorskim w trapie było zwycięstwo w zawodach Pucharu Świata w 2020 w Nikozji i drugie miejsce w zawodach Pucharu Świata w 2021 w Nowym Delhi.

</doc>
<doc id="5100051" url="https://pl.wikipedia.org/wiki?curid=5100051" title="Aneta Gawkowska">
Aneta Gawkowska

Aneta Gawkowska (ur. 1972) – polska kulturoznawczyni i socjolożka, dziekan Wydziału Stosowanych Nauk Społecznych i Resocjalizacji Uniwersytetu Warszawskiego (2020–2024).
Życiorys.
Aneta Gawkowska w 1994 uzyskała tytuł licencjata w Nauczycielskim Kolegium Języka Angielskiego białostockiej filii Uniwersytetu Warszawskiego. Dwa lata później w Ośrodku Studiów Amerykańskich UW uzyskała tytuł magistra kulturoznawstwa, specjalność: polityka amerykańska. W 2001 doktoryzowała się w zakresie socjologii w Instytucie Filozofii i Socjologii Polskiej Akademii Nauk na podstawie dysertacji "Taking Community Seriously? Communitarian Critiques of Liberalism" (promotor – Włodzimierz Wesołowski). Habilitowała się w 2015 w dyscyplinie socjologii na UW, przedstawiając monografię "Skandal i ekstaza. Nowy Feminizm na tle koncepcji pojednania według Jana Pawła II".
Jej zainteresowania naukowe obejmują teorie socjologiczne i filozofię społeczno-polityczną, zagadnienia nowego feminizmu, teologię ciała, wspólnotowości i pojednania. W 2020 doktorat pod jej kierunkiem obroniła Julia Maria Koszewska.
Zawodowo związana z Katedrą Socjologii i Antropologii Obyczajów i Prawa Wydziału Stosowanych Nauk Społecznych i Resocjalizacji UW. Prodziekan ds. naukowo-badawczych od 2016 do 2019. Dziekan WSNSiR w kadencji 2020–2024. Wykładała także w Collegium Civitas w Warszawie. Stypendystka Instytutu Nauk o Człowieku w Wiedniu oraz Uniwersytetu Notre Dame.

</doc>
<doc id="5100053" url="https://pl.wikipedia.org/wiki?curid=5100053" title="Łasuch (serial telewizyjny)">
Łasuch (serial telewizyjny)

 
Łasuch (oryg. "Sweet Tooth") – postapokaliptyczny serial przygodowy Netfliksa, na podstawie serii komiksów imprintu Vertigo, o tym samym tytule, stworzonej przez Jeffa Lemire'a.
Pierwsza seria pojawiła się w czerwcu 2021 roku. W kolejnym miesiącu ogłoszono zamówienie kolejnej, która ma się pojawić 27 kwietnia 2023.
Fabuła.
W postapokaliptycznym świecie, rodzą się dzieci przypominające zwierzęta. Gus, chłopiec-jelonek, wyrusza z leśnego domu w świat. Zyskuje towarzyszy, zarówno spośród zwykłych ludzi, jak i podobnych mu dzieci. Razem szukają prawdy, o tym co odmieniło ich świat.
Obsada.
Źródła:
Produkcja.
Pilot serialu został zamówiony w listopadzie 2018 roku przez Hulu. W kwietniu 2020 ogłoszono, że serial przejął Netflix.
Zdjęcia rozpoczęto w połowie września 2020, w Nowej Zelandii.
Odbiór.
Serial spotkał się z pozytywną reakcją krytyków. W agregatorze recenzji Rotten Tomatoes 98% z 57 recenzji uznano za pozytywne, a średnia ocen wystawionych na ich podstawie wyniosła 8,00. Z kolei w agregatorze Metacritic średnia ważona ocen z 18 recenzji wyniosła 78 punktów na 100.

</doc>
<doc id="5100055" url="https://pl.wikipedia.org/wiki?curid=5100055" title="Croatia Bol Open 2021">
Croatia Bol Open 2021

Croatia Bol Open 2021 – tenisowy turniej WTA kategorii WTA 125 w sezonie 2021 z cyklu Croatian Bol Ladies Open rozgrywany w dniach 7–12 czerwca 2021 roku w Bol na kortach ceglanych o puli nagród wynoszącej 92 742 euro.

</doc>
<doc id="5100058" url="https://pl.wikipedia.org/wiki?curid=5100058" title="Zamek w Saint-Fargeau">
Zamek w Saint-Fargeau

Zamek w Saint-Fargeau (fr. "Château de Saint-Fargeau") – renesansowa warownia we francuskiej miejscowości Saint-Fargeau.
Historia.
Zamek wzniesiono w X wieku na zlecenie biskupa Auxerre Heryberta. Warownia wielokrotnie zmieniała swoich właścicieli, a byli nimi m.in. kupiec Jacques Cœur oraz księżna Anna Maria Ludwika d’Orléans. W XVII zamek spłonął. Odbudowano go w podobnej formie do tej sprzed zniszczeń, a obecny wygląd osiągnął po renowacjach w XIX i XX wieku. W 1945 roku obiekt wpisano do rejestru zabytków i od tego czasu jest udostępniony do zwiedzania.
Architektura.
Budowla wzniesiona na planie pięciokąta, obecnie posiada styl renesansowy. Każdy z narożników bryły jest zaakcentowany poprzez okrągłe baszty przykryte hełmami z latarniami. Zamek jest wzniesiony z czerwonej cegły oraz nieotynkowany, okna zdobią kamienne obramowania i szaroniebieskie okiennice.

</doc>
<doc id="5100062" url="https://pl.wikipedia.org/wiki?curid=5100062" title="Daniele Orsato">
Daniele Orsato

Daniele Orsato (ur. 23 listopada 1975 roku w Montecchio Maggiore) – włoski sędzia piłkarski. Od 2010 roku sędzia międzynarodowy.
Orsato znalazł się na liście 19 sędziów Mistrzostw Europy 2020, gdzie sędziował mecz reprezentacji Polski przeciwko reprezentacji Hiszpanii, który został rozegrany na stadionie Estadio La Cartuja w Sewilli.

</doc>
<doc id="5100065" url="https://pl.wikipedia.org/wiki?curid=5100065" title="Alicja Barska">
Alicja Barska

Alicja Barska-Skrzypińska (ur. 23 lipca 1918 w Petersburgu, zm. 4 lipca 2011) – polska aktorka filmowa, teatralna i dubbingowa.
Życiorys.
Została pochowana na Cmentarzu Wojskowym na Powązkach w Warszawie.

</doc>
<doc id="5100069" url="https://pl.wikipedia.org/wiki?curid=5100069" title="Franciszek Jan Czosnowski">
Franciszek Jan Czosnowski

Franciszek Jan Czosnowski herbu Kolumna – skarbnik podlaski w latach 1693-1697, uczestnik popisu pospolitego ruszenia ziemi stężyckiej w 1696 roku, rotmistrz wojska powiatowego województwa sandomierskiego w 1702 roku.

</doc>
<doc id="5100072" url="https://pl.wikipedia.org/wiki?curid=5100072" title="Dzikiewo">
Dzikiewo

Dzikiewo (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Stefanpol, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 78 osób, 76 były wyznania rzymskokatolickiego a 2 prawosławnego. Jednocześnie 73 mieszkańców zadeklarowało polską a 5 białoruską przynależność narodową. Było tu 14 budynków mieszkalnych. W 1931 w 15 domach zamieszkiwało 85 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5100075" url="https://pl.wikipedia.org/wiki?curid=5100075" title="Art Walker">
Art Walker

Art Walker, właśc. Arthur Franklin Walker, Jr. (ur. 9 września 1941 w Columbus) – amerykański lekkoatleta, trójskoczek, dwukrotny olimpijczyk.
Wystąpił na uniwersjadzie w 1965 w Budapeszcie, gdzie zajął 5. miejsce w trójskoku
Zajął 4. miejsce w finale trójskoku na igrzyskach olimpijskich w 1968 w Meksyku. Uzyskał wówczas odległość 17,12 m, ale przy wietrze w plecy wiejącym z siłą 2,5 metra na sekundę (dopuszczalna siła wiatru wynosi 2 m/s). Na kolejnych igrzyskach olimpijskich w 1972 w Monachium odpadł w kwalifikacjach.
Był mistrzem Stanów Zjednoczonych (AAU) w trójskoku w 1965, 1966 i 1977 oraz wicemistrzem w 1967 i 1972. Był także halowym mistrzem USA w 1968.
trzykrotnie poprawiał rekord USA w trójskoku do wyniku 16,82 m,uzyskanego 30 czerwca 1968 w Los Angeles. Był to najlepszy wynik w jego karierze.

</doc>
<doc id="5100080" url="https://pl.wikipedia.org/wiki?curid=5100080" title="Glinówka (rejon szarkowszczyński)">
Glinówka (rejon szarkowszczyński)

Glinówka (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Łóżki, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 39 osób, 34 były wyznania rzymskokatolickiego a 5 prawosławnego. Jednocześnie 26 mieszkańców zadeklarowało polską a 13 białoruską przynależność narodową. Było tu 7 budynków mieszkalnych. W 1931 w 8 domach zamieszkiwało 38 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5100083" url="https://pl.wikipedia.org/wiki?curid=5100083" title="Eurowizja 2022">
Eurowizja 2022



</doc>
<doc id="5100084" url="https://pl.wikipedia.org/wiki?curid=5100084" title="Bernd Rupp">
Bernd Rupp

Bernd Rupp (ur. 24 lutego 1942 w Burgsolms) – niemiecki piłkarz grający na pozycji napastnika, reprezentant kraju, trener.
Kariera piłkarska.
Bernd Rupp karierę piłkarską rozpoczął w juniorach Post-SV Phönix Kassel – lokalnego rywala Hessen Kassel, na pozycji środkowego napastnika. Następnie reprezentował barwy juniorów klubu mieszczącego się niedaleko Wetzlar FC Burgsolms oraz SV Wiesbaden, z którym grał w turnieju finałowym amatorskich mistrzostw Niemiec.
Następnie podpisał profesjonalny kontrakt z występującą w Regionallidze Borussią Mönchengladbach, której trenerem był wówczas Hennes Weisweiler. W sezonie 1964/1965 "Źrebaki" wygrały rozgrywki Regionalligi zachodniej, dzięki czemu awansowali do rundy finałowej o awans do Bundesligi, mając 3 punkty przewagi nad Alemannią Aachen oraz 6 punktów przewagi nad Fortuną Düsseldorf oraz zdobyły aż 92 gole, z czego Rupp, który rozegrał wszystkie 34 mecze ligowe, zdobył 24 gole, dzięki czemu ex aequo wraz z Peterem Meyerem został królem strzelców Regionalligi zachodniej. W rundzie finałowej "Źrebaki" wygrały z 8 punktami Grupę 1, w której grali wraz z SSV Reutlingen, Holstein Kiel i Wormatią Worms i tym samym awansowały do Bundesligi. W sezonach 1965/1966 i 1966/1967 został wybrany do "Drużyny sezonu Bundesligi". Po sezonie 1966/1967 Rupp odszedł z klubu.
Następnie został zawodnikiem Werderu Brema, z którym w sezonie 1967/1968 zdobył wicemistrzostwo Niemiec, a po sezonie 1968/1969 przeniósł się do FC Köln, z którym dwukrotnie dotarł do finału Pucharu Niemiec (1970, 1971) oraz do półfinału Pucharu Miast Targowych 1970/1971, w którym "Kozły" przegrały rywalizację z włoskim Juventusem Turyn (1:1, 0:2), natomiast w Pucharze Niemiec 1971/1972 ex aequo wraz z dwoma kolegami z klubu: Hannesem Löhrem i Wolfgangiem Overathem oraz z kapitanem Schalke Gelsenkirchen – Klausem Fischerem z 7 golami został królem strzelców tych rozgrywek.
Po sezonie 1971/1972 wrócił do Borussii Mönchengladbach, w której wraz z Juppem Heynckesem oraz Allanem Simonsenem tworzył trójstronny atak klubu oraz z którą w sezonie 1972/1973 odnosił największe sukcesy w karierze piłkarskiej: Puchar Niemiec 1972/1973 po wygranej w finale 2:1 po dogrywce z byłym klubem Ruppa – FC Köln, rozegranym 23 czerwca 1973 roku na Rheinstadion w Düsseldorfie, który przeszedł do annałów jako jeden z „najlepszych, najbardziej zabawnych i najbardziej ekscytujących w historii tych rozgrywek”, a także finał Pucharu UEFA 1972/1973, w którym "Źrebaki" przegrały rywalizację a angielskim FC Liverpoolem (0:3, 2:0). Po zdobyciu wicemistrzostwa Niemiec w sezonie 1973/1974 odszedł z klubu. Swój ostatni mecz w Bundeslidze rozegrał 18 maja 1974 roku w wygranym 5:0 meczu domowym z mistrzem Niemiec – Bayernem Monachium (przegrały z "Bawarczykami" tytuł o 1 punkt) w ramach ostatniej kolejki sezonu 1973/1974.
Następnie wrócił do SV Wiesbaden, w którym grał do 1976 roku, a potem w latach 1976–1978 był grającym trenerem SV Raunheim, po czym zakończył karierę piłkarską.
Łącznie w Bundeslidze rozegrał 274 mecze, w których zdobył 119 goli, w Pucharze Niemiec rozegrał 20 meczów, w których zdobył 9 goli, natomiast w Pucharze UEFA (wcześniej Puchar Miast Targowych) rozegrał 14 meczy, w których zdobył 3 gole.
Kariera reprezentacyjna.
Bernd Rupp w 1966 roku został powołany przez selekcjonera reprezentacji RFN – Helmuta Schöna do wstępnej – 40-osobowej kadry na mistrzostwa świata 1966 w Anglii, jednak ostatecznie nie został powołany do 22-osobowego składu na turniej, w którym reprezentacja RFN w kontrowersyjnych okolicznościach przegrała w finale 4:2 z reprezentacją Anglii i tym samym zdobyła wicemistrzostwo świata. Swój jedyny mecz w reprezentacji RFN rozegrał 12 października 1966 roku na Stadionie 19 maja w Ankarze, kiedy to "Die Mannschaft" wygrała 2:0 mecz towarzyski z reprezentacją Turcji, w którym w 78. minucie Rupp zdobył gola na 2:0, ustalając tym samym wynik meczu. W tym debiutował również słynny niemiecki napastnik – Gerd Müller, który jednak nie zdobył gola.

</doc>
<doc id="5100085" url="https://pl.wikipedia.org/wiki?curid=5100085" title="Różowa mapa">
Różowa mapa

Różowa mapa (port. Mapa cor-de-rosa, ang. The Pink Map) – była częścią programu kolonialnego Portugalii, którego realizacja odbywała się podczas Wyścigu o Afrykę.
Cały plan obejmował tereny Angoli, Mozambiku, oraz korytarzu łączącego te dwie kolonie. W rzeczywistości Portugalia, była już u kresu swojej dawnej potęgi i obejmowała tylko nieliczne tereny przybrzeżne. Wielka Brytania uznała te żądania jako zagrażające realizacji idei Cecila Rhodesa "„z Kapsztadu do Kairu”". Portugalia przez brak realnej siły musiała odpuścić i okroić swoje ekspansywne plany.
Historia.
Reprezentacja.
W 1885 r. portugalski minister spraw zagranicznych Barros Gomes opublikował różową mapę przedstawiająca roszczenia swojej ojczyzny. Aby umocnić swoją pozycję w 1886 r. Portugalia podpisała traktat z Francją i Niemcami. Traktaty dla tych krajów znaczyły jedynie tyle, że Portugalia posiada takie roszczenia.
Wielka Brytania, mimo że była odwiecznym sojusznikiem tego kraju, nie zaakceptowała roszczeń co doprowadziło do wzajemnej rywalizacji o te tereny.
Ultimatum brytyjskie.
W 1890 roku lord Salisbury wysłał do rządu w Lizbonie ultimatum, które dotyczyło wycofania się armii portugalskiej z terenów obecnego Zimbabwe. Monarcha Portugalii Karol I przyjął ultimatum. Pomimo nakazu zaprzestania kolonizacji tych terenów przez Portugalię to do podpisania traktatu dotyczącego granic kolonii z 11 czerwca 1891 r. obie siły wciąż usiłowały zdobyć sporne terytoria.
Reakcja Portugalczyków.
Odpowiedzi na porażkę w metropolii doprowadziły do zmniejszenia autorytetu władzy co w dalszym ciągu doprowadziło do Rewolucji portugalskiej z 1910.
Portugalscy demokraci na wieść o niepowodzeniu władz zaatakowali rząd doprowadzając do nieudanego zamachu stanu w Porto.

</doc>
<doc id="5100086" url="https://pl.wikipedia.org/wiki?curid=5100086" title="Sant’Agata">
Sant’Agata



</doc>
<doc id="5100087" url="https://pl.wikipedia.org/wiki?curid=5100087" title="Christer Karlsson">
Christer Karlsson



</doc>
<doc id="5100089" url="https://pl.wikipedia.org/wiki?curid=5100089" title="Rejon czaryski">
Rejon czaryski



</doc>
<doc id="5100091" url="https://pl.wikipedia.org/wiki?curid=5100091" title="Czaryskoje">
Czaryskoje



</doc>
<doc id="5100092" url="https://pl.wikipedia.org/wiki?curid=5100092" title="Roman Jankowski (ujednoznacznienie)">
Roman Jankowski (ujednoznacznienie)



</doc>
<doc id="5100094" url="https://pl.wikipedia.org/wiki?curid=5100094" title="Christo Christow">
Christo Christow



</doc>
<doc id="5100097" url="https://pl.wikipedia.org/wiki?curid=5100097" title="Balcani (gmina)">
Balcani (gmina)

Balcani – gmina w Rumunii, w okręgu Bacău. Obejmuje miejscowości Balcani, Frumoasa, Ludași i Schitu Frumoasa. W 2011 roku liczyła 7173 mieszkańców.

</doc>
<doc id="5100098" url="https://pl.wikipedia.org/wiki?curid=5100098" title="Balcani">
Balcani

Balcani – wieś w Rumunii, w okręgu Bacău, w gminie Balcani. W 2011 roku liczyła 1088 mieszkańców.

</doc>
<doc id="5100100" url="https://pl.wikipedia.org/wiki?curid=5100100" title="Frumoasa (okręg Bacău)">
Frumoasa (okręg Bacău)

Frumoasa – wieś w Rumunii, w okręgu Bacău, w gminie Balcani. W 2011 roku liczyła 3339 mieszkańców.

</doc>
<doc id="5100102" url="https://pl.wikipedia.org/wiki?curid=5100102" title="Ludași">
Ludași

Ludași – wieś w Rumunii, w okręgu Bacău, w gminie Balcani. W 2011 roku liczyła 874 mieszkańców.

</doc>
<doc id="5100103" url="https://pl.wikipedia.org/wiki?curid=5100103" title="Brylek">
Brylek

Brylek – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 2 domach zamieszkiwało 6 osób.

</doc>
<doc id="5100104" url="https://pl.wikipedia.org/wiki?curid=5100104" title="Toni Schumacher">
Toni Schumacher



</doc>
<doc id="5100105" url="https://pl.wikipedia.org/wiki?curid=5100105" title="Schitu Frumoasa">
Schitu Frumoasa

Schitu Frumoasa – wieś w Rumunii, w okręgu Bacău, w gminie Balcani. W 2011 roku liczyła 1872 mieszkańców.

</doc>
<doc id="5100107" url="https://pl.wikipedia.org/wiki?curid=5100107" title="Port Hawkesbury">
Port Hawkesbury

Port Hawkesbury (do 1860 "Ship Harbour") – miasto ("town") w kanadyjskiej prowincji Nowa Szkocja, w hrabstwie Inverness, nad cieśniną Strait of Canso, podjednostka podziału statystycznego ("census subdivision"). Według spisu powszechnego z 2016 obszar miasta to: 8,10 km², a zamieszkiwało wówczas ten obszar 3214 osób (gęstość zaludnienia 396,6 os./km²), natomiast cały obszar miejski ("population centre") zamieszkiwało 3004 osoby.
Miejscowość powstała w 1817 w ramach nadania dla kompanii kupieckiej Thoume, Moullin &amp; Company z Guernsey (reprezentowanej przez Nicholasa Painta) terenów wokół zatoki Ship Harbour (Sarre), od której wzięła pierwotną nazwę, zmienioną (ze względu na identyczność tejże z tą nadaną innej miejscowości w prowincji) w 1860 na używaną współcześnie – na cześć Charlesa Jenkinsona, pierwszego barona Hawkesbury, w 1889 otrzymała status miasta ("town"), do 1955 przystań promu łączącego wyspę Cape Breton i półwysep Nowa Szkocja.

</doc>
<doc id="5100108" url="https://pl.wikipedia.org/wiki?curid=5100108" title="Berești-Bistrița (gmina)">
Berești-Bistrița (gmina)

Berești-Bistrița – gmina w Rumunii, w okręgu Bacău. Obejmuje miejscowości Berești-Bistrița, Brad, Climești i Pădureni. W 2011 roku liczyła 1983 mieszkańców.

</doc>
<doc id="5100110" url="https://pl.wikipedia.org/wiki?curid=5100110" title="Berești-Bistrița">
Berești-Bistrița

Berești-Bistrița – wieś w Rumunii, w okręgu Bacău, w gminie Berești-Bistrița. W 2011 roku liczyła 1087 mieszkańców.

</doc>
<doc id="5100112" url="https://pl.wikipedia.org/wiki?curid=5100112" title="Brad (okręg Bacău)">
Brad (okręg Bacău)

Brad – wieś w Rumunii, w okręgu Bacău, w gminie Berești-Bistrița. W 2011 roku liczyła 191 mieszkańców.

</doc>
<doc id="5100114" url="https://pl.wikipedia.org/wiki?curid=5100114" title="Climești (okręg Bacău)">
Climești (okręg Bacău)

Climești – wieś w Rumunii, w okręgu Bacău, w gminie Berești-Bistrița. W 2011 roku liczyła 304 mieszkańców.

</doc>
<doc id="5100115" url="https://pl.wikipedia.org/wiki?curid=5100115" title="Ship Harbour">
Ship Harbour



</doc>
<doc id="5100117" url="https://pl.wikipedia.org/wiki?curid=5100117" title="Pădureni (okręg Bacău)">
Pădureni (okręg Bacău)

Pădureni – wieś w Rumunii, w okręgu Bacău, w gminie Berești-Bistrița. W 2011 roku liczyła 401 mieszkańców.

</doc>
<doc id="5100129" url="https://pl.wikipedia.org/wiki?curid=5100129" title="Elżbieta Nagel">
Elżbieta Nagel

Elżbieta Nagel (ur. 1997) – polska aktorka filmowa, teatralna dubbingowa. Absolwentka Wydziału Aktorskiego Akademii Teatralnej im. Aleksandra Zelwerowicza w Warszawie. Współpracowała z Teatrem Collegium Nobilium warszawskiej AT.

</doc>
<doc id="5100134" url="https://pl.wikipedia.org/wiki?curid=5100134" title="Kolej leśna Großmürbisch">
Kolej leśna Großmürbisch

Kolej leśna Großmürbisch (niem. "Waldbahn Großmürbisch", skr. WbG) – rozebrana leśna kolej wąskotorowa o rozstawie szyn 760 mm znajdująca się dawniej w zachodniej części Węgier i południowo-wschodniej części Austrii.
Szlak miał 6,5 kilometra długości i łączył węgierską stację normalnotorową Alsórönök położoną na linii Graz – Szombothely (komitat Vas) z terenami leśnymi na terytorium Austrii, nad Reinersdorfer Bach przez Großmürbisch w Burgenlandzie.
Linia została otwarta w 1934. Transportowano nią w głównej mierze drewno. Pociągi prowadziła lokomotywa spalinowa przedsiębiorstwa Orenstein &amp; Koppel. W 1935 trasę rozbudowano o odcinek kolei linowej. W 1936 na szlak wyjechała lokomotywa spalinowa typu RL 1a, zbudowana w 1930 również przez przedsiębiorstwo Orenstein &amp; Koppel. W 1937 linię zlikwidowano, a materiały sprzedano.

</doc>
<doc id="5100137" url="https://pl.wikipedia.org/wiki?curid=5100137" title="Chochłowskoje (obwód smoleński)">
Chochłowskoje (obwód smoleński)



</doc>
<doc id="5100141" url="https://pl.wikipedia.org/wiki?curid=5100141" title="Mały Rzym">
Mały Rzym



</doc>
<doc id="5100142" url="https://pl.wikipedia.org/wiki?curid=5100142" title="Glenn Nyberg">
Glenn Nyberg

Glenn Nyberg (ur. 12 października 1988 w Säter) – szwedzki sędzia piłkarski. Od 2016 roku sędzia międzynarodowy.
Nyberg zadebiutował w Superettan w 2013 roku. W pierwszym sezonie był rozjemcą w 20 spotkaniach tej klasy. W tym samym roku zadebiutował w Allsvenskan w meczu 29. kolejki pomiędzy Djurgårdens IF, a Gefle IF.
W 2016 roku został sędzią międzynarodowym. W tym samym roku zadebiutował w rozgrywkach kwalifikacji do Ligi Europy. Pierwszy mecz w ramach eliminacji do Ligi Mistrzów poprowadził w 2018 roku. W 2021 roku znalazł się w gronie sędziów nominowanych do udziału w Mistrzostwach Europy U-21. Na turnieju tym poprowadził między innymi półfinałowy mecz pomiędzy Hiszpanią i Portugalią.

</doc>
<doc id="5100145" url="https://pl.wikipedia.org/wiki?curid=5100145" title="Józef Pruchniewicz">
Józef Pruchniewicz

Józef Pruchniewicz (ur. 14 marca 1887 r., zm. 14 marca 1944 r.) – polski furman i rolnik, Sprawiedliwy wśród Narodów Świata.
Życiorys.
Józef Pruchniewicz był furmanem często pracującym dla żydowskich kupców, a także wspólnie z małżonką Marianną Pruchniewicz prowadził gospodarstwo rolne w Przedmieściu Dolnym nieopodal miasta Biecz. Para miała siódemkę dzieci, z których dwie córki, Jadwiga i Helena, dożyły wybuchu II wojny światowej i mieszkały z rodzicami. W grudniu 1942 roku Pruchniewicz udzielił schronienia ukrywającej się w lesie żydowskiej rodzinie kupieckiej Blumów, przez którą był zatrudniany do przewożenia towarów do ich sklepu bławatnego na bieckim rynku. Kryjówką był odtąd strych stajni w gospodarstwie graniczącym z mostem kolejowym będącym pod ścisłym nadzorem niemieckiej policji kolejowej (Bahnschutzpolizei). W czasie ukrywania Blumów Pruchniewiczowie byli zmuszeni przyjmować żołnierzy niemieckich jako gości. Pruchniewiczowie ukrywali i żywili z nich czwórkę do listopada 1943 r., tj. przez 16 miesięcy. 14 marca 1944 r. Pruchniewicz został poinformowany o czekającym go aresztowaniu, jednak nie skorzystał z możliwości ucieczki. Tego samego dnia był on przesłuchiwany przez oficerów Gestapo oraz miały miejsce rewizja i rabunek jego gospodarstwa. Następnie został przetransportowany do siedziby Gestapo w Jaśle przy ul. Na Młynek. Jego nazwisko znalazło się na afiszu z listą wykonanych wyroków śmierci.
Upamiętnienie.
Józef Pruchniewicz został uhonorowany przez Jad Waszem tytułem Sprawiedliwego wśród Narodów Świata 26 października 2008 roku. Razem z nim została uhonorowana jego małżonka, Marianna Pruchniewicz.
23 marca 2021 r. w Bieczu odbyła się uroczystość odsłonięcia kamienia z tablicą poświęconą Józefowi i Mariannie Pruchniewiczom. W wydarzeniu wzięła udział wiceminister kultury i dziedzictwa narodowego Magdalena Gawin, inicjatorka projektu "Zawołani po imieniu", którego częścią była uroczystość.

</doc>
<doc id="5100150" url="https://pl.wikipedia.org/wiki?curid=5100150" title="Diwasowskoje">
Diwasowskoje



</doc>
<doc id="5100158" url="https://pl.wikipedia.org/wiki?curid=5100158" title="MacOS Monterey">
MacOS Monterey

macOS Monterey (wersja 12) – osiemnaste główne wydanie systemu operacyjnego z rodziny macOS (wcześniej OS X) firmy Apple dla komputerów typu Macintosh. Jest następcą systemu macOS Big Sur.
W aktualizacji zawarto liczne udoskonalenia oraz drobne zmiany w kompozycji wizualnej systemu. Odświeżono m.in. interfejs przeglądarki Safari, wprowadzając możliwość grupowania kart ze stronami internetowymi. Do ekosystemu firmy Apple wprowadzono funkcję Shared With You, która umożliwia dogodne gromadzenie materiałów z wiadomości tekstowych. Nowy element Universal Control pozwala natomiast na współdzielenie urządzeń peryferyjnych – klawiatury i myszy – między komputerem Mac a tabletem iPad. Ponadto za sprawą funkcji AirPlay użytkownicy mogą przesyłać treści wideo i audio z urządzeń mobilnych na komputery firmy Apple. Do dyspozycji użytkowników pozostawiono także nową aplikację Shortcuts, służącą automatyzacji zadań.
Firma Apple poszerzyła również możliwości programistyczne platformy, oferując prostsze sposoby tworzenia obiektów 3D dla aplikacji rozszerzonej rzeczywistości oraz szereg nowości i ulepszeń w języku programowania Swift. W tej wersji systemu znalazła się także obsługa Spatial Audio – techniki dźwięku przestrzennego – w rozmowach FaceTime.
System macOS Monterey został zaprezentowany na konferencji Worldwide Developers Conference (w skrócie WWDC), która miała miejsce 7 czerwca 2021 roku. Pierwsza (prywatna) beta macOS Monterey została udostępniona jeszcze tegoż dnia w ramach serwisu Apple Developer Center. Stabilna wersja systemu została opublikowana 25 października 2021 roku jako bezpłatna aktualizacja dla posiadaczy komputerów Apple.
Wymagania techniczne.
System macOS Monterey może zostać zainstalowany na następujących urządzeniach:
W tym wydaniu systemu zarzucono oficjalną obsługę szeregu modeli komputerów Mac, które współpracowały z poprzednią wersją macOS. Dotyczy to niektórych urządzeń z serii MacBook, MacBook Pro, MacBook Air i iMac.

</doc>
<doc id="5100159" url="https://pl.wikipedia.org/wiki?curid=5100159" title="Shelburne (miasto w Nowej Szkocji)">
Shelburne (miasto w Nowej Szkocji)

Shelburne – miasto ("town") w kanadyjskiej prowincji Nowa Szkocja, ośrodek hrabstwa Shelburne, podjednostka podziału statystycznego ("census subdivision"). Według spisu powszechnego z 2016 obszar miasta to: 8,84 km², a zamieszkiwało wówczas ten obszar 1743 osoby (gęstość zaludnienia 197,2 os./km²), natomiast cały obszar miejski ("population centre") zamieszkiwało 1330 osób.
Miejscowość powstała w ramach osadnictwa lojalistów po rewolucji amerykańskiej 4 maja 1783, a przybyły na miejsce gubernator Nowej Szkocji John Parr 20 lipca 1783 zdecydował o nadaniu jej miana na cześć Williama Petty'ego, drugiego hrabiego Shelburne, które – choć kontestowane przez część mieszkańców (opowiadających się raczej za mianem "Port Roseway", odnoszącym się do ówczesnej nazwy pobliskiej zatoki) – jest używane współcześnie, w 1907 otrzymała status miasta ("town").

</doc>
<doc id="5100160" url="https://pl.wikipedia.org/wiki?curid=5100160" title="Wacław Karaś">
Wacław Karaś

Wacław Karaś (ur. 10 czerwca 1887 w miejscowości Sedlo, zm. 21 listopada 1942 w Chrzanowie) – polski muzyk, kompozytor i dyrygent orkiestr wojskowych austriackich i polskich. Był synem Jana i Rozalii z d. Kiljan. Ukończył szkołę średnią w Strakonicach, a następnie studiował w konserwatorium w Wiedniu (1904-1906). W latach 1904–1918 służył jako kapelmistrz w armii austriackiej, a w latach 1918–1926 w Wojsku Polskim. Dyrygował krakowskimi orkiestrami: Konserwatorium Towarzystwa Muzycznego (od 1926), Towarzystwa Urzędników Miejskich, fabryki „Solvay”, Towarzystwa Muzycznego „Hejnał”, Policji Państwowej i in. Był nauczycielem gry na tubie oraz autorem podręcznika pt. "Szkoła gry na trąbce, skrzydłówce, kornecie i tenorze", wydanego w Krakowie w latach międzywojennych. W 1932 r. poślubił Bronisławę Bacher. Mieszkał w Krakowie przy ul. Starowiślnej, następnie w Chrzanowie przy ul. Piłsudskiego. Zmarł podczas okupacji niemieckiej w Chrzanowie i został pochowany na chrzanowskim cmentarzu parafialnym w kwaterze 8. Później spoczęła tam także jego żona (zm. 1951). Opublikował 25 utworów na orkiestrę dętą, lecz wiele z jego kompozycji pozostało jedynie w rękopisach.

</doc>
<doc id="5100190" url="https://pl.wikipedia.org/wiki?curid=5100190" title="Georg Sombart">
Georg Sombart

Georg Sombart (ur. 1843, zm. 1912) – niemiecki prawnik i urzędnik kolejowy.
Życiorys.
Urodził się w rodzinie hugenotów lub holenderskiej, której przedstawiciele byli kupcami, radnymi i burmistrzami w Ermsleben. Syn Antona Ludwiga Sombarta (1816-1898), geometry, przemysłowca, polityka i działacza stowarzyszenia, oraz Klementyny Liebelt (1821–1895). Obronił pracę doktorską z zakresu prawa. Był zatrudniony na Kolei Nassau ("Nassauische Eisenbahn") w Wiesbaden (1874), pełnił funkcję prezesa Królewskiej Dyrekcji Kolei w Szczecinie ("Königliche Eisenbahn-Direktion Stettin" – KED Stettin) (1901-1909).

</doc>
<doc id="5100193" url="https://pl.wikipedia.org/wiki?curid=5100193" title="Kathryn Beaumont">
Kathryn Beaumont

Kathryn Beaumont (ur. 27 czerwca 1938 w Londynie) – brytyjsko-amerykańska aktorka, piosenkarka i nauczycielka. Użyczyła swojego głosu Alicji w "Alicja w Krainie Czarów", jak i Wendy w "Piotrusiu Panie".
Życiorys.
Kathryn Beaumont urodziła się jako córka Evelyn i Kennetha Beaumontów. Jej mama była tancerką a tata piosenkarzem. Zadebiutowała w filmie It Happened One Sunday, jej rola wzbudziła zainteresowanie Metro-Goldwyn-Mayer, który zaproponował jej kontrakt. Jednak żadnej wielkiej roli w filmach tej wytwórni nie dostała.
Gdy Beaumont przeniosła się do Los Angeles Walt Disney zaczął przesłuchiwać małe brytyjki do roli Alicji w jego filmie, Kathryn wygrała casting, oprócz użyczenia Alicji (jak i późniejszej Wendy) głosu także była jej modelem.
W 2010 Beaumont wycofała się z aktorstwa. Role Alicji i Wendy przejęła Hynden Walch.
Życie prywatne.
W 1985 roku wyszła za mąż za Allana Levine.

</doc>
<doc id="5100194" url="https://pl.wikipedia.org/wiki?curid=5100194" title="Jeppe Grønning">
Jeppe Grønning

Jeppe Nørregaard Grønning (ur. 24 maja 1991) – duński piłkarz występujący na pozycji pomocnika w duńskim klubie Viborg FF.
Kariera klubowa.
FC Fyn.
W 2009 roku dołączył do akademii FC Fyn. Zadebiutował 21 marca 2010 w meczu 1. division przeciwko Akademisk BK (2:4). Pierwszą bramkę zdobył 10 kwietnia 2011 w meczu ligowym przeciwko Kolding FC (2:2). W sezonie 2010/11 jego zespół zajął przedostatnie miejsce w tabeli i spadł do niższej ligi. W sezonie 2011/12 jego drużyna zdobyła mistrzostwo 2. division.
Viborg FF.
1 lipca 2012 podpisał kontrakt z klubem Viborg FF. Zadebiutował 28 lipca 2012 w meczu 1. division przeciwko Brønshøj BK (2:2). W sezonie 2012/13 jego zespół zajął pierwsze miejsce w tabeli i awansował do najwyższej ligi. W Superligaen zadebiutował 18 sierpnia 2013 w meczu przeciwko SønderjyskE Fodbold (0:3).
Hobro IK.
31 stycznia 2014 został wysłany na wypożyczenie do drużyny Hobro IK. Zadebiutował 20 marca 2014 w meczu 1. division przeciwko FC Fredericia (1:0). Pierwszą bramkę zdobył 12 kwietnia 2014 w meczu ligowym przeciwko Akademisk BK (1:2). W sezonie 2013/14 jego zespół zajął drugie miejsce w tabeli i awansował do Superligaen.
Viborg FF.
30 czerwca 2014 powrócił do zespołu Viborg FF z wypożyczenia. W sezonie 2014/15 jego zespół ponownie awansował do najwyższej ligi. 14 grudnia 2016 przedłużył kontrakt z klubem o dwa i pół roku. W sezonie 2016/17 po porażce w barażach o utrzymanie z FC Helsingør (1:1) i (2:2), jego drużyna spadła do 1. division. 5 września 2017 został kapitanem zespołu. Pierwszą bramkę zdobył 12 listopada 2017 w meczu ligowym przeciwko Skive IK (1:3). W styczniu 2019 podpisał nowy kontrakt obowiązujący do lata 2022 roku. W sezonie 2020/21 jego zespół zajął pierwsze miejsce w tabeli i awansował do Superligaen.

</doc>
<doc id="5100196" url="https://pl.wikipedia.org/wiki?curid=5100196" title="ISA (medycyna)">
ISA (medycyna)

ISA (ang. intrinsic sympathomimetic activity) – wewnętrzna aktywność sypmatykomimetyczna, cecha charakterystyczna części leków z grupy β-blokerów. Jest to zdolność do stymulowania receptorów β-adrenergicznych przy jednoczesnym hamowaniu stymulującego działania katecholamin. Leki z tej grupy są nazywne częściowymi β-blokerami.
Β-blokery z ISA wykazują łagodniejsze działania niepożądane niobserwowane w przypadku β-adrenolityków bez ISA: mniejszą spoczynkową bradykardię i mniejszy spadek pojemności minutowej serca. W przewlekłym leczeniu częściowe β-blokery mogą powodować rozszerzenie naczyń tętniczych i zwiększać podatność tętnic, co może prowadzić do dodatkowych korzystnych efektów w leczeniu nadciśnienia tętniczego. Β-blokery z ISA nie mają niekorzystnego wpływu na lipoproteiny osocza podczas długotrwałego leczenia; ponadto obecność ISA może przeciwdziałać podwyższeniu poziomu receptorów β-adrenergicznych, które często obserwuje się w trakcie stosowania β-blokerów bez ISA. Przeciwdziałają rozwojowi zjawiska up-regulation. 
Przykłady:
I generacja - pindolol, biopindolol, penbutolol, karteolol, alprenolol, oksyprenolol
II generacja - acebutolol, praktolol, celiprolol

</doc>
<doc id="5100198" url="https://pl.wikipedia.org/wiki?curid=5100198" title="Kościół św. Piotra i Pawła w Cierzniach">
Kościół św. Piotra i Pawła w Cierzniach



</doc>
<doc id="5100200" url="https://pl.wikipedia.org/wiki?curid=5100200" title="Parafia św. Bartłomieja w Uniechowie">
Parafia św. Bartłomieja w Uniechowie



</doc>
<doc id="5100202" url="https://pl.wikipedia.org/wiki?curid=5100202" title="Parafia św. Marcina w Gwieździnie">
Parafia św. Marcina w Gwieździnie



</doc>
<doc id="5100204" url="https://pl.wikipedia.org/wiki?curid=5100204" title="Parafia Krzyża Świętego w Drzonowie">
Parafia Krzyża Świętego w Drzonowie



</doc>
<doc id="5100211" url="https://pl.wikipedia.org/wiki?curid=5100211" title="Kościół św. Wawrzyńca w Brzeziu">
Kościół św. Wawrzyńca w Brzeziu



</doc>
<doc id="5100212" url="https://pl.wikipedia.org/wiki?curid=5100212" title="Parafia św. Wawrzyńca w Brzeziu">
Parafia św. Wawrzyńca w Brzeziu



</doc>
<doc id="5100217" url="https://pl.wikipedia.org/wiki?curid=5100217" title="Geopark Kielce">
Geopark Kielce



</doc>
<doc id="5100221" url="https://pl.wikipedia.org/wiki?curid=5100221" title="Kremata głogówka">
Kremata głogówka

Kremata głogówka ("Allophyes oxyacanthae") – gatunek motyla z rodziny sówkowatych. Zamieszkuje zachodnią część krainy palearktycznej. Gąsienice żerują na niektórych drzewach i krzewach liściastych, głównie z rodziny różowatych.
Taksonomia.
Gatunek ten opisany został po raz pierwszy w 1758 roku przez Karola Linneusza pod nazwą "Phalaena (Noctua) oxyacanthae". Jako miejsce typowe autor ten wskazał Europę. W 1829 roku Jean Baptiste Boisduval wyznaczył go gatunkiem typowym nowego rodzaju "Miselia", jednak nazwa ta została nadana w 1816 roku innemu taksonowi przez Ferdinanda Ochsenheimera, była więc młodszym homonimem. W 1942 roku Willie H.T. Tams wyznaczył omawiany takson gatunkiem typowym rodzaju "Allophyes". W 2011 roku László Ronkay, Gábor Ronkay i Péter Gyulai wprowadzili podział tego rodzaju na podrodzaje, umieszczając "A. oxyacanthae" w podrodzaju nominatywnym, "Allophyes s.str.". W obrębie tego rodzaju "A. oxyacanthae" tworzy grupę gatunków "oxyacanthae" wraz z pokrewnymi "A. corsica" i "A. protai".
Morfologia.
Owad dorosły.
Motyl ten osiąga od 35 do 45 mm rozpiętości skrzydeł. Ma stosunkowo małą głowę z dobrze wykształconą ssawką, dużymi oczami złożonymi i szerokim czołem porośniętym sterczącymi, włosowatymi łuskami. Samice mają czułki przylegająco orzęsione, samce zaś ząbkowane z pęczkami szczecinowatych łusek. Szeroki tułów porastają łuski włosowate i łopatowate. Skrzydło przednie jest duże i szerokie, długości od 19 do 22 mm. Tło ma szare lub ciemnobrunatne, przy opasce rozjaśnione i zazwyczaj opylone metalicznie zielono. Brak elementów zielonych cechuje melanistyczną formę "capucina". Na wzór skrzydła składają się m.in. duże i jasnobrunatne plamki okrągła i nerkowata oraz biała plama półksiężycowata przy wewnętrznej krawędzi skrzydła. Skrzydło tylne jest duże i zaokrąglone. Na wierzchu szerokiego i przypłaszczonego odwłoka leży kępka sterczących łusek.
Stadia rozwojowe.
Jajo ma kształt beczułkowaty z nielicznymi żeberkami podłużnymi. Ubarwione jest kremowo z rudymi plamami. Przed wykluciem się gąsienicy na jaju pojawiają się plamy białe.
Gąsienica osiąga od 50 do 60 mm długości ciała. Jej ubarwienie bywa białawoturkusowe lub brązowawoszare, przy czym spód ciała jest jasnoszary. Płaska głowa ma kolor jasnobrązowy. Na ciele znajdują się liczne ciemniejsze linie o kształcie haczykowatym. Ich liczba i stopień widoczności odznaczają się dużą zmiennością. Na grzbietowej stronie każdego segmentu leżą po cztery jasne brodawki na ciemnych kropkach. Po bokach nieco wyniesionego segmentu czwartego zwykle widnieją ciemne, ukośne kreski. Przetchlinki są białe z czarnymi obwódkami. Na wierzchu jedenastego segmentu znajdują się dwie pary kolców, z których para tylna zaznaczona jest silniej. Segment dwunasty pozbawiony jest spiczastych brodawek.
Poczwarka ubarwiona jest miodowożółto z ciemniejszym pasem na grzbiecie. Kremaster jest krótki i zaopatrzony w dwa haczyki.
Biologia i ekologia.
Owad ten zasiedla lasy liściaste i mieszane oraz ich pobrzeża, śródleśne polany, zręby, przesieki, zarośla, sady, parki, ogrody i żywopłoty. Na terenach zurbanizowanych częstsza jest forma melanistyczna.
Owady dorosłe pojawiają się we wrześniu lub październiku i pozostają aktywne nawet do końca listopada. Żerują na kwiatach i owocach bluszczu pospolitego. Chętnie przylatują do sztucznych źródeł światła. Stadium zimującym są składane przez nie jaja.
Gąsienice klują się w kwietniu lub maju i żerują do czerwca. Są fitofagami drzew i krzewów liściastych, głównie z rodziny różowatych. Najchętniej żerują na głogach, śliwie tarninie i wiśni pospolitej, ale do ich roślin pokarmowych należą także czeremcha zwyczajna, grusza pospolita, jabłoń domowa, jabłoń dzika, śliwa domowa, świdośliwka kłosowa i wiciokrzew pospolity. Młodsze gąsienice żerują całą dobę, natomiast starsze ukrywają się za dnia u podstaw pędów.
Rozprzestrzenienie.
Gatunek palearktyczny. W Europie znany jest z Irlandii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Mołdawii, Bułgarii, Słowenii, Chorwacji, Bośni i Hercegowiny, Serbii, Czarnogóry, Albanii, Macedonii Północnej, Grecji oraz europejskiej części Rosji. W Afryce Północnej występuje w Algierii. Z terenu Azji podawany był z Zakaukazia, zachodniej Syberii i Azji Środkowej.
W Polsce jest owadem pospolitym, spotykanym we wszystkich krainach oprócz Tatr, oraz jedynym przedstawicielem rodzaju "Allophyes".

</doc>
<doc id="5100222" url="https://pl.wikipedia.org/wiki?curid=5100222" title="Allophyes oxyacanthae">
Allophyes oxyacanthae



</doc>
<doc id="5100224" url="https://pl.wikipedia.org/wiki?curid=5100224" title="Kremata">
Kremata



</doc>
<doc id="5100225" url="https://pl.wikipedia.org/wiki?curid=5100225" title="Bezszczotkowy silnik elektryczny">
Bezszczotkowy silnik elektryczny



</doc>
<doc id="5100228" url="https://pl.wikipedia.org/wiki?curid=5100228" title="Masakra na lotnisku Laha">
Masakra na lotnisku Laha

Masakra na lotnisku Laha () – zbrodnia wojenna popełniona w lutym 1942 roku, w trakcie wojny na Pacyfiku, na wyspie Ambon w archipelagu Moluków. Z rąk żołnierzy i marynarzy japońskiej Cesarskiej Marynarki Wojennej zginęło wtedy ponad 300 australijskich i holenderskich jeńców wojennych.
31 stycznia 1942 roku, podczas kampanii w Holenderskich Indiach Wschodnich, japońskie siły inwazyjne przeprowadziły desant na Ambonie. Po czterodniowych walkach opór australijsko-holenderskiego garnizonu został złamany. Wkrótce po zakończeniu bitwy Japończycy zamordowali około 300 jeńców, których wzięli do niewoli w rejonie lotniska Laha. Ofiary zostały ścięte lub zakłute bagnetami w trzech masowych egzekucjach, które przeprowadzono między 5 a 20 lutego. Zbrodni najprawdopodobniej dokonano na rozkaz kontradmirała Kōichirō Hatakeyamy. Miała być odwetem za straty poniesione przez Japończyków podczas walk na Ambonie, w tym przede wszystkim za śmierć kilkudziesięciu marynarzy z trałowca W–9, który zatonął na holenderskiej minie.
Tragiczny okazał się również los obrońców, którzy uniknęli natychmiastowej śmierci z rąk Japończyków. Spośród blisko 800 Australijczyków, których osadzono w obozach jenieckich na Ambonie i Hajnanie, jedynie 312 doczekało wyzwolenia.
Geneza.
Na przełomie 1940 i 1941 roku, w związku z narastającym napięciem politycznym w Azji i na Pacyfiku, rządy Wielkiej Brytanii, Australii i Holandii porozumiały się w sprawie wspólnych działań na wypadek japońskiej agresji. Holendrzy zgodzili się, aby ich lotnictwo z baz w Holenderskich Indiach Wschodnich wsparło obronę brytyjskich posiadłości na Półwyspie Malajskim. W zamian Australijczycy mieli skierować trzy dywizjony lotnicze na wyspy Ambon i Timor, a także zapewnić kontyngenty lądowe celem wzmocnienia obrony tamtejszych lotnisk. Owe dwa kontyngenty wraz z garnizonem Nowej Brytanii stanowić miały wysuniętą linię obrony Australii, określaną mianem „bariery malajskiej”.
Australijski kontyngent wyznaczony do obrony Ambonu nosił nazwę "Gull Force" („Mewy”). Jego trzon stanowił 2/21 batalion ze składu 23. Brygady 8. Dywizji Piechoty AIF. Na wyspę skierowano także kilka mniejszych jednostek, w tym baterię artylerii ppanc., kompanię saperów, pododdziały łączności, sanitarny, kwatermistrzowski i techniczny. Dowództwo nad "Gull Force" sprawował ppłk Leonard Roach, który był jednocześnie dowódcą 2/21 batalionu. Ponadto na Ambonie stacjonował garnizon holenderski, którym dowodził ppłk Joseph R.L. Kapitz. Jego kadrę oficerską tworzyli rodowici Holendrzy, natomiast zdecydowana większość żołnierzy była mieszanego lub tubylczego pochodzenia. Łącznie wyspy miało bronić ponad 3,7 tys. żołnierzy, w tym 1150 Australijczyków i 2,6 tys. Holendrów.
Z obawy przed prowokowaniem Japończyków rząd holenderski zwlekał z wydaniem zgody na przerzucenie "Gull Force" na Ambon. Australijczycy znaleźli się na wyspie dopiero 17 grudnia 1941 roku, a więc 10 dni po ataku na Pearl Harbor. W konsekwencji nie zdołano przygotować odpowiednich umocnień, ani wypracować mechanizmów współdziałania wielonarodowego garnizonu.
Garnizony „bariery malajskiej” były zbyt słabe, aby opierać się japońskiej inwazji dłużej niż przez kilka dni. Na wniosek szefa sztabu generalnego, gen. Vernona Sturdeego, australijski rząd podjął jednak decyzję, że nie będą podejmowane działania w celu ich wzmocnienia lub ewakuacji. Tymczasem w nocy z 6 na 7 stycznia 1942 roku japońskie lotnictwo po raz pierwszy zaatakowało Ambon. Począwszy od drugiego tygodnia stycznia naloty stały się bardziej intensywne. 13 stycznia ppłk Roach wystosował depeszę do naczelnego dowództwa w Melbourne, w której ostrzegał, że "Gull Force" nie będzie w stanie bronić się dłużej niż przez jeden dzień. W związku z faktem, że jego wcześniejsze wnioski o przysłanie posiłków zostały odrzucone, zaapelował o natychmiastową ewakuację swoich żołnierzy z Ambonu. Reakcja dowództwa była bardzo szybka i gwałtowna. Już następnego dnia Roach został pozbawiony stanowiska i odwołany do Australii. Dowodzenie nad "Gull Force" objął przybyły 16 stycznia ppłk William Scott.
Bitwa o Ambon.
Japońskie plany kampanii w Holenderskich Indiach Wschodnich obejmowały także opanowanie Ambonu. Przejęcie tamtejszego lotniska i portu miało ułatwić zdobycie Jawy oraz działania ofensywne przeciwko północnemu wybrzeżu Australii. Zadanie zdobycia wyspy powierzono Oddziałowi Wydzielonemu „Itō”. W jego skład wchodził 228 pułk 38. Dywizji Piechoty oraz kilka mniejszych jednostek (artyleryjskich, saperskich, transportowych i pomocniczych). Siły te liczyły łącznie 5,3 tys. żołnierzy. 12 lub 14 stycznia 1942 roku Oddział Wydzielony „Itō” wypłynął z Hongkongu. Po dziesięciodniowym postoju w filipińskim Davao konwój wraz z silną eskortą obrał kurs na Ambon. Po drodze dołączyły doń jeszcze dwa statki, przewożące 579 żołnierzy z 1. Specjalnego Oddziału Desantowego „Kure”, którym dowodził kadm. Kōichirō Hatakeyama.
Podpułkownik Kapitz spodziewał się, że główny desant nastąpi w zatoce Baguala, w pobliżu miasteczka Paso. Uderzenie w tym miejscu pozwoliłoby bowiem Japończykom szybko opanować miasto i port Ambon, a zarazem przeciąć wyspę w jej najwęższym punkcie. Holenderski dowódca skoncentrował więc w tym rejonie swoje główne siły. Australijskie kompanie „A” i „D” oraz pluton z kompanii „B”, wsparte przez jedną kompanię holenderską, broniły zachodniego wybrzeża półwyspu Laitimor w południowej części wyspy. Tam też ulokował swoje stanowisko dowodzenia ppłk Scott. Z kolei kompania „C” pod dowództwem mjr. Marka Newbury’ego wraz z pozostałymi pododdziałami kompanii „B”, którą dowodził kpt. Douglas Perry, zostały rozlokowane na półwyspie Hitu w północnej części wyspy. Razem z około 300 żołnierzami holenderskimi miały bronić lotniska Laha.
26 stycznia australijski samolot rozpoznawczy dostrzegł japoński konwój, który zmierzał w kierunku Ambonu. Trzy dni później wyspę opuściły ostatnie bombowce Lockheed Hudson z australijskiego 13. Dywizjonu. Na ich pokładach ewakuowano większość personelu Royal Australian Air Force.
31 stycznia rozpoczęła się japońska inwazja. O godzinie 1:00 nad ranem trzy japońskie bataliony wylądowały na południowo-wschodnim wybrzeżu półwyspu Laitimor. Było to całkowitym zaskoczeniem dla alianckiego dowództwa, które uważało, że desant w tym miejscu będzie niemożliwy z powodu zbyt trudnych warunków terenowych. Niemal w tym samym czasie żołnierze 1. Specjalnego Oddziału Desantowego, wsparci przez 10. kompanię 288. pułku piechoty, wylądowali w rejonie wioski Hitu-lama na półwyspie Hitu. Szybko przełamali opór stawiany przez kilka holenderskich plutonów, po czym skierowali się na południe – w kierunku zatoki Baguala i lotniska Laha.
Bitwa bardzo szybko zaczęła przybierać niekorzystny obrót dla aliantów. Japończycy zbliżyli się do Paso od południa, po czym zaczęli obchodzić od wschodu pozycje obrońców. W szeregach holenderskich oddziałów, złożonych głównie z ludności tubylczej, dawała się odczuć wyraźna niechęć do walki. Odnotowywano także przypadki paniki. Około godziny 18:00 Holendrzy poprosili o krótki rozejm, lecz Japończycy odmówili przyjęcia emisariuszy, po czym gwałtownie wznowili natarcie, bez walki biorąc do niewoli część obrońców, których zaskoczyli na stanowiskach na pierwszej linii. Nieco wcześniej, o godzinie 17:00, Japończycy przełamali obronę samotnego australijskiego plutonu i zajęli miasto Ambon. Mniejsze sukcesy odnotowali natomiast na północy. Intensywne opady deszczu i trudny teren sprawiły bowiem, że dopiero po upływie około piętnastu godzin zdołali zbliżyć się do lotniska Laha. W międzyczasie Australijczycy porzucili pas startowy, zajmując stanowiska na zalesionych wzniesieniach, które górowały nad lotniskiem. Żołnierze 1. Specjalnego Oddziału Desantowego podjęli próbę zdobycia tych pozycji, zostali jednak odparci z ciężkimi stratami.
1 lutego Japończycy wznowili natarcie w rejonie Paso, szybko przełamując opór Holendrów. Podpułkownik Kapitz doszedł do wniosku, że kontynuowanie walki nie ma sensu i podjął decyzję o kapitulacji. Tymczasem główne siły "Gull Force", nieświadome faktu, iż Holendrzy zaprzestali walki, wycofywały się stopniowo na zachodni kraniec półwyspu Laitimor. Niektóre pododdziały nie zdołały opuścić pozycji obronnych i znalazły się w okrążeniu. Japończycy chwilowo nie podejmowali prób zniszczenia Australijczyków, ograniczając się do nalotów lotniczych i ostrzału z artylerii okrętowej. Nadal trwał impas na północy. 2 lutego żołnierze 1. Specjalnego Oddziału Desantowego ponowili próbę zdobycia lotniska Laha, kolejny raz zostali jednak odparci.
Rankiem 3 lutego Japończycy wznowili natarcie w rejonie lotniska. Pozycje obrońców zostały ostrzelane przez japońskie okręty i zaatakowane przez bombowce nurkujące. Około godziny 14:30 walki ustały. Według źródeł japońskich mjr Newbury miał z białą flagą udać się w kierunku pozycji przeciwnika, aby omówić warunki kapitulacji. Jako że nie był jednak upoważniony negocjować w imieniu holenderskich sojuszników, rozmowy zakończyły się bez żadnych konkluzji, aczkolwiek nie doszło do wznowienia walk. Newbury wraz z pozostałymi członkami dziesięcioosobowej delegacji został zatrzymany przez Japończyków i uwięziony w wiosce Soewakodo. Następnego dnia Japończycy mieli wysłać własną delegację na lotnisko, głośno wzywając Australijczyków, by wydelegowali swojego przedstawiciela, jeśli są już gotowi do kapitulacji. Nie uzyskali żadnej odpowiedzi, aczkolwiek ze strony Australijczyków nie padły również żadne strzały. Po kilku godzinach japońska delegacja powróciła na pole bitwy, tym razem podchodząc z innego kierunku. W pobliżu zabudowań lotniskowych napotkano grupę oficerów australijskich, którym towarzyszył jeden Holender. Obrońcy potwierdzili, iż zgadzają się na kapitulację. Około 150 Australijczyków oraz kilku Holendrów i żołnierzy tubylczych, zebrano na apelu, a następnie osadzono w pobliskich barakach. Niewoli uniknęła jedynie grupa około 20 Australijczyków pod dowództwem mjr. Iana McBride’a, która unikając kontaktu z Japończykami wycofała się w północne rejony wyspy.
Mniej więcej w tym samym czasie decyzję o kapitulacji podjął także mjr. Scott. Skłoniły go do tego brak wiary w sens kontynuowania walki, kończące się zapasy wody i żywności oraz wyraźnie dostrzegalny spadek morale w szeregach "Gull Force". Kapitulacja australijskiego garnizonu nastąpiła 3 lutego około południa. Podczas walk na półwyspie Laitimor poległo piętnastu żołnierzy "Gull Force". Wysokość strat bitewnych poniesionych w rejonie lotniska Laha jest trudna do ustalenia, gdyż jego obrońcy zostali wymordowani krótko po tym, jak znaleźli się w japońskiej niewoli.
Masakra jeńców wojennych.
Do pierwszej zbrodni w rejonie lotniska Laha doszło 1 lutego, a więc jeszcze przed zakończeniem bitwy o Ambon. Około dziesięciu jeńców, w większości żołnierzy holenderskiej jednostki łączności, zakłuto bagnetami w pobliżu Soewakodo. Zbrodni dokonali żołnierze plutonu dowodzonego przez chor. Sakamoto, na rozkaz kadm. Hatakeyamy. Przyczyną miała być obawa Japończyków, że jeńcy będą opóźniać marsz oddziałów inwazyjnych.
Nie ocalał żaden z australijskich i holenderskich żołnierzy, którzy trafili do niewoli w rejonie lotniska Laha. Z tego powodu jedynym źródłem informacji na temat przyczyn i przebiegu tragicznych wydarzeń, które rozegrały się tam po kapitulacji, są powojenne zeznania japońskich żołnierzy. Nie mogą być one jednak traktowane jako źródło w pełni wiarygodne.
Z japońskich relacji wynika, że decydujący wpływ na decyzję o wymordowaniu jeńców miała utrata trałowca W–9, który zatonął 2 lutego po wejściu na minę w zatoce Ambon. Wraz z okrętem zginęła większość około stuosobowej załogi. Ocalali z katastrofy marynarze mieli się domagać, aby za każdego z ich poległych kolegów zostało zabitych trzech alianckich żołnierzy. Kontradmirał Hatakeyama miał początkowo odmówić spełnienia ich prośby, lecz za drugim razem wyraził zgodę na wymordowanie jeńców. Być może przyczyną masakry były także straty, które Japończycy ponieśli w walkach o lotnisko.
Zadanie wymordowania jeńców powierzono żołnierzom 2. kompanii 1. batalionu 1. Specjalnego Oddziału Desantowego „Kure”. Kompanią dowodził por. Kenichi Nakagawa, a batalionem – por. Kunito Hatakeyama. Haruo Takada, jeden z żołnierzy tej jednostki, zeznał, że rozkaz wymordowania jeńców nadszedł w południe 5 lutego. Dowiedziawszy się o nim, Takada miał rzekomo zaprotestować, wskazując, że Japończycy mają wystarczające zapasy żywności, aby wykarmić jeńców, a także wystarczającą liczbę żołnierzy, aby ich pilnować. Porucznik Nakagawa miał się zgodzić z jego argumentami, podkreślając jednocześnie, że rozkaz kontradmirała Hatakeyamy jest jednoznaczny i należy go bezzwłocznie wykonać.
Pierwsza egzekucja odbyła się wieczorem 5 lutego (według innych źródeł – 6 lutego). Została precyzyjnie zaplanowana. Około 30 japońskich żołnierzy wysłano na plantację plantacji palm kokosowych położoną w odległości około 200 metrów od Soewakodo. Ich zadaniem było wykopanie masowych grobów. Następnie Nakagawa podzielił swój oddział na trzy grupy: jedna wyprowadzała jeńców z budynku, w którym byli przetrzymywani, druga zabezpieczała szlak przemarszu na plantację, trzecia przeprowadzała egzekucję. Ofiary najpierw pozbawiono wartościowych przedmiotów osobistych. Następnie wiązano im ręce za plecami, zawiązywano opaski na oczy i pojedynczo doprowadzano nad masowe groby. Tam zmuszano je do uklęknięcia, po czym mordowano przy użyciu mieczy lub bagnetów. Tego wieczora żołnierze Nakagawy zamordowali około 40–50 jeńców, w tym dowódcę kompanii „C” mjr. Marka Newbury’ego. Aktywny udział w egzekucji wziął tłumacz Masakiyo Ikeuchi, który w kolejnych latach dał się poznać z okrucieństwa wobec australijskich jeńców przetrzymywanych w obozie Tan Tui na Ambonie.
Drugą egzekucję przeprowadzono następnego dnia na terenie plantacji nieopodal wioski Tawiri, położonej w odległości około 700 metrów od lotniska. Zginęło wtedy 62 jeńców. Ofiary najpierw zgromadzono w małym budynku na terenie plantacji. Następnie wywoływano je pojedynczo i doprowadzano nad krawędź masowego grobu, gdzie były ścinane lub zakłuwane bagnetami. W gronie ofiar znaleźli się m.in. Wg Cdr Ernest Scott oraz siedmiu innych żołnierzy RAAF, których schwytano kilka dni wcześniej, gdy na pokładzie małej tubylczej łodzi usiłowali uciec z Ambonu. Egzekucję przeprowadziło około 20 japońskich żołnierzy pod dowództwem por. Nakagawy.
Ostatnia egzekucja, którą przeprowadzono około 20 lutego, była jednocześnie największą. Prawdopodobnie zamordowano wtedy ponad 200 jeńców. W egzekucji uczestniczyło około 60 żołnierzy z oddziału por. Nakagawy oraz około 30 ocalałych marynarzy z trałowca W–9. Podobnie jak w przypadku wcześniejszych masakr oddział egzekucyjny podzielono na trzy grupy: jedna doprowadzała jeńców, druga zabezpieczała miejsce egzekucji, trzecia mordowała jeńców nad krawędziami dwóch masowych grobów. Ze względu na dużą liczbę ofiar masakra trwała aż do godziny 1:30 w nocy. Z tego powodu część jeńców zamordowano w świetle płonących ognisk i ręcznych latarek. Okrucieństwo tych mordów powiększał fakt, że nie zawsze japońskim żołnierzom udawało się zabić jeńca jednym uderzeniem miecza lub pchnięciem bagnetu. Zdarzało się, że ciężko ranne ofiary wrzucano do grobów, by tam wykrwawiły się na śmierć. W międzyczasie pozostali jeńcy musieli czekać na swoją kolej, słuchając krzyków mordowanych kolegów.
Roger Maynard podaje, że w rejonie lotniska Laha poniosło śmierć 309 obrońców Ambonu. Mark Felton szacuje natomiast liczbę ofiar na 312. W ocenie Maynarda masakra w rejonie Laha była jedną z największych zbrodni wojennych popełnionych przez Japończyków podczas wojny na Pacyfiku.
Epilog.
Powodzeniem zakończyła się ucieczka mjr McBride’a i jego towarzyszy. Dziewięć dni po opuszczeniu lotniska udało im się kupić tubylczą łódź, którą pożeglowali na wyspę Seram, gdzie dołączyła do nich grupa żołnierzy holenderskich. Następnie przepłynęli na wyspy Aru, gdzie dołączyło do nich kolejnych 72 Holendrów. Na Aru udało się zorganizować dwie dodatkowe łodzie, dzięki którym Australijczycy i Holendrzy zdołali dopłynąć do odległej o ponad 300 kilometrów wsi Merauke na zachodnim wybrzeżu Nowej Gwinei Holenderskiej. Po drodze dołączyła do nich kolejna łódź, na której pokładzie znajdowała się holenderska rodzina oraz szesnastu żołnierzy australijskich. Cztery dni po wypłynięciu z Merauke uciekinierzy dotarli do wybrzeży Australii i ku zaskoczeniu miejscowego garnizonu wylądowali na przylądku Jork w stanie Queensland.
Tragiczny okazał się los tych Australijczyków, którzy uniknęli natychmiastowej śmierci z rąk Japończyków. Na półwyspie Laitimor wzięto do niewoli około 800 żołnierzy "Gull Force". Zostali oni osadzeni w obozie jenieckim, który zorganizowano na terenie koszar Tan Tui. W tym samym miejscu osadzono również jeńców holenderskich. Pod koniec października 1942 roku 263 Australijczyków, w tym ppłk. Scotta, wywieziono do obozu jenieckiego na wyspie Hajnan u wybrzeży Chin. Tylko 191 jeńców z tej grupy zdołało doczekać kapitulacji Japonii. Jeszcze większą liczbę ofiar odnotowano wśród żołnierzy "Gull Force", których pozostawiono w obozie Tan Tui. Na skutek głodu, chorób i brutalności strażników zmarło 407 spośród 528 jeńców, a więc 77 proc.
Prawda o masakrze na lotnisku Laha wyszła na jaw dopiero po zakończeniu wojny. Podpułkownik Scott wielokrotnie dopytywał o los swoich podwładnych, którzy walczyli na półwyspie Hitu. Za każdym razem Japończycy udzielali jednak fałszywych odpowiedzi, sugerując zazwyczaj, że żołnierze kompanii „B” i „C” zostali wywiezieni do obozów jenieckich w Japonii. Wielu mieszkańców Ambonu wiedziało jednak o losie, który spotkał obrońców lotniska. Po kapitulacji Japonii pomogli odnaleźć masowe groby, w których spoczywały szczątki ofiar masakry. Australijskim śledczym udało się zidentyfikować tylko 40 zwłok, w tym zwłoki mjr. Marka Newbury’ego.
Odpowiedzialność sprawców.
W trakcie wojny Kōichirō Hatakeyama awansował do rangi wiceadmirała. Zginął w katastrofie lotniczej w styczniu 1945 roku.
Po wojnie niektórzy ze sprawców masakry zostali aresztowani i osądzeni. Pierwszy proces odbył się w Rabaulu w dniach 14–17 lipca 1947 roku. Przed australijskim trybunałem wojskowym stanęli wtedy porucznicy Kunito Hatakeyama i Kenichi Nakagawa z 1. Specjalnego Oddziału Desantowego „Kure”. Obu uznano winnymi zarzucanych czynów i skazano odpowiednio na karę śmierci oraz karę 20 lat pozbawienia wolności. Decyzją generała adiutanta W. M. Andersona wyrok śmierci, który otrzymał Hatakeyama, został jednak złagodzony do 20 lat pozbawienia wolności.
Drugi proces rozpoczął się 27 lipca 1950 roku na wyspie Manus. Przed australijskim trybunałem wojskowym stanęło wtedy sześciu japońskich żołnierzy, którym zarzucono uczestnictwo w masowej egzekucji w dniu 5 lutego 1942 roku. Wyrokiem z 7 sierpnia 1950 roku pięciu oskarżonych uznano winnymi zarzucanych czynów. Chorąży Yamashita został skazany na karę 20 lat więzienia, marynarze Murayama i Kamioka – na kary 15 lat więzienia, szer. Shimohama – na karę 10 lat więzienia, a mar. Hayashi – na karę 8 lat więzienia. Szósty oskarżony, mar. Miyawaki, został uniewinniony.
Trzeci proces, który rozpoczął się 8 września 1950 roku na Manus, dotyczył drugiej masakry, która miała miejsce w rejonie Laha. Przed sądem ponownie stanęli wtedy chor. Yamashita, szer. Shimohama oraz marynarze Hayashi i Murayama. Razem z nimi sądzeni byli również chorążowie Sasaki i Suwa. Ze względu na brak wystarczających dowodów winy Suwa, Hayashi i Murayama zostali uniewinnieni. Pozostałych trzech oskarżonych uznano winnymi zarzucanych czynów. Sasaki został skazany na karę śmierci, Yamashita – na karę dożywotniego pozbawienia wolności, a Shimohama – na karę 10 lat więzienia. Decyzją australijskiego dowództwa wyroki Sasakiego i Yamashity zostały jednak złagodzone – odpowiednio na dożywotnie pozbawienie wolności oraz 20 lat więzienia.
Czwarty proces, który również toczył się na Manus, dotyczył ostatniej, a zarazem największej masakry dokonanej w rejonie Laha. Przed australijskim trybunałem wojskowym stanęli wtedy por. Takahiko Tsuaki – oficer z zatopionego trałowca W–9, chor. Keigo Kanamoto – dowódca oddziału remontowo-inżynieryjnego w 1. Specjalnym Oddziale Desantowym oraz mar. Shikao Nakamura. Porucznik Tsuaki został skazany na karę śmierci przez powieszenie, wyrok wykonano 11 czerwca 1951 roku na Manus. Kanamoto został skazany na karę dożywotniego pozbawienia wolności, a Nakamura usłyszał wyrok uniewinniający.
Po zawarciu przez mocarstwa zachodnie w 1951 roku traktatu pokojowego z Japonią japońskich zbrodniarzy wojennych odsiadujących wyroki więzienia zaczęto repatriować do Japonii, gdzie mieli odbyć resztę kary. Do grudnia 1958 roku wszyscy wyszli na wolność na mocy amnestii.
Upamiętnienie.
Po wojnie na terenie byłego obozu jenieckiego Tan Tui zorganizowano cmentarz wojenny. Spoczywa na nim obecnie około 2 tys. alianckich żołnierzy. Są wśród nich zarówno obrońcy Ambonu, jak i żołnierze, których szczątki sprowadzono z innych wysp Moluków oraz z Celebesu.
W rejonie lotniska Laha znajduje się niewielki pomnik, który upamiętnia poległych i zamordowanych żołnierzy australijskich.
Tablice upamiętniające żołnierzy "Gull Force", w tym ofiary masakry na lotnisku Laha, znajdują się na terenie Australian War Memorial w Canberze (odsłonięta w 2009 roku) oraz na terenie Kings Park w Perth (odsłonięte w 2011 roku).
O powojennych procesach w sprawie zbrodni popełnionych na Ambonie opowiada australijski dramat wojenny "Blood Oath" z 1990 roku (tytuł pol. "W imię braterskiej krwi") w reżyserii Stephena Wallace'a. W filmie ukazano m.in. sceny ekshumacji masowych grobów w rejonie lotniska Laha.

</doc>
<doc id="5100230" url="https://pl.wikipedia.org/wiki?curid=5100230" title="Pallippuram Fort">
Pallippuram Fort

Pallippuram Fort – ruiny fortu we wsi Pallipuram, na wyspie Vypeen, w Kerali, w Indiach. Jest to najstarszy zachowany europejski fort w Indiach. 
Fort zbudowany został zbudowany z kamienia przez Portugalczyków w 1505 roku (inne źródła podają 1503), u ujścia rzeki Periyar do Morza Arabskiego i pozwalał kontrolować ruch statków na tej rzece.
W 1663 roku fort został zdobyty przez siły holenderskie. Ze względu na strategiczne położenie, królestwo Majsur próbowało odkupić fort od Holendrów, ale do transakcji nie doszło na skutek interwencji Brytyjskiej Kompanii Wschodnioindyjskiej.
Dopiero w 1789 roku królestwo Travancore odkupiło fort (wraz z fortem Cranganore). 
Po upadku władców Majsur, fort i cały obszar Wybrzeża Malabarskiego przeszedł pod zarząd Kompanii Wschodnioindyjskiej.
Fort stracił znaczenie militarne. W 1909 roku rząd Travancore postawił pomnik przed fortem. W 1964 indyjski Department of Archeology przyznał fortowi status chronionego zabytku.
Opis budynku.
Fort zbudowany na planie sześciokąta. Do czasów współczesnych zachowały się mury trzech pięter. Podłoga parteru wyniesiona jest nad grunt około 1,5 metra. Pod podłogą znajduje się małe pomieszczenie na proch.

</doc>
<doc id="5100231" url="https://pl.wikipedia.org/wiki?curid=5100231" title="Uniwersytet Latający (1882–1905)">
Uniwersytet Latający (1882–1905)

Uniwersytet Latający – tajna polska wyższa uczelnia działająca w latach 1882–1905 w Warszawie, czasem żartobliwie zwana „babskim uniwersytetem”.
Jak napisał Bohdan Cywiński w „Rodowodach niepokornych”: Jego powstanie i działanie stanowiło ambitną odpowiedź pokolenia emancypantek na rzucone przez pozytywistów hasło równouprawnienia kobiet. Kwestia pozycji społecznej kobiety była zbyt nabrzmiała, by nie wywołała odzewu. Zasadniczym problemem była tu oczywiście sprawa wykształcenia: lata siedemdziesiąte i osiemdziesiąte XIX w. to w historii naszej oświaty okres wielkiej eksplozji szkolnictwa żeńskiego – mimo niesprzyjających warunków politycznych, pensje żeńskie powstają w tym czasie w Warszawie i innych miastach rzeczywiście jak przysłowiowe grzyby po deszczu. Pensje jednak, choćby utrzymane na najwyższym poziomie stanowią jedynie odpowiednik szkoły średniej i to odpowiednik niepełnowartościowy, ze skróconym programem i bez uprawnień maturalnych. Dalsza edukacja jest dla kobiety zamknięta"." Organizowane od 1882 w domach prywatnych w Warszawie konspiracyjne kursy samokształceniowe dla kobiet, dla których edukacja na poziomie uniwersyteckim była zamknięta, w roku 1885 przekształciły się w nieformalną, tajną szkołę wyższą tzw. Uniwersytet Latający. W roku szkolnym 1882/83 kilka grup niedawnych pensjonarek słuchało wykładów Józefa Siemaszki, Stanisława Norblina, Piotra Chmielowskiego i Władysława Smoleńskiego. W 1885 jedna ze słuchaczek kursów – Jadwiga Szczawińska-Dawidowa – ujęła różne grupy w jednolitą strukturę, nadając jej ujednolicony program nauczania. Od tej chwili składki (2–4 ruble miesięcznie) słuchaczek kursów były przeznaczane na honoraria dla wykładowców różnych grup i działalność tajnej Czytelni Naukowej. System opłat sprawiał, że z wykładów Uniwersytetu Latającego mogła korzystać przede wszystkim zamożniejsza młodzież. Miesięczny koszt słuchania wykładów z dwóch przedmiotów był bowiem niewiele niższy od pensji nauczyciela szkoły początkowej. Dzięki temu uniwersytet był instytucją samowystarczalną, utrzymującą się wyłącznie z opłat wnoszonych przez słuchaczki. Nie korzystał z żadnej ofiarności tak społecznej, jak indywidualnej. Słuchaczkom dawał wiedzę, i to dość gruntowną, a wielu polskim uczonym główne źródło utrzymania. Uniwersytet otrzymał nazwę „Latającego” od częstych zmian lokali, w których odbywały się wykłady. Względy konspiracyjne decydowały o konieczności organizowania zajęć dla małych grup słuchaczek (od 10–15 osób) w mieszkaniach profesorów oraz rodziców studentek, a także w pomieszczeniach tajnych prywatnych pensji żeńskich. Zarząd uczelni był wybierany spośród słuchaczek. Funkcję doradczo-wykonawczą pełniły kasjerki, które pobierały opłaty, wypłacały wynagrodzenia profesorom oraz udzielały informacji na temat miejsc spotkań. Jak wspominał Ludwik Krzywicki: "J. Szczawińska była bardzo dobrą i energiczną organizatorką, ale miała jedną wadę: była osóbką zbyt autokratyczną i zanadto nerwową. Z drobnego zatargu natury osobistej wyłoniła się walka zasadnicza—„o konstytucję“, jak mawiały jej przeciwniczki. W wyniku ostatecznym kierownictwo z rąk jednej osoby przeszło do całego grona osób, do zarządu obieranego przez ogół słuchaczy w końcu roku szkolnego, a więc przez słuchaczy już jako tako zespolonych ze sobą i obeznanych ze zwyczajem, bo o kierowaniu się ustawą, spoczywającą w ukryciu, mało znaną, nie mogło być mowy. Zazwyczaj obierano osoby, które dobrowolnie wyrażały gotowość wzięcia na siebie obowiązków i zżyły się z samą instytucją: całemi latami te same kobiety (zarząd zawsze składał się wyłącznie z kobiet) dźwigały ten ciężar honorowy wymagający wiele energji, ruchliwości i czasu. W teorji istniała i rada wykładających, ale w rzeczywistości była nieczynna—z winy samych prelegentów. Każde kółko wybierało kasjerkę, która pobierała opłaty od słuchaczy swego kółka i doręczała honorajum wykładającemu, wynoszące 3—5 rubli za godzinę. Kasjerki te tworzyły radę przyboczną przy zarządzie. Zapisy przyjmowano w początku roku szkolnego: słuchacze tytułem wpisowego opłacali rubla i płacili co miesiąc pewną kwotę odpowiednią do rozmiarów kółka: ^zamożniejsze płaciły więcej, biedniejsze mniej, wiele osób uwolniono zupełnie. Niedobory pokrywano przez urządzanie odczytów, tak samo tajnych jak i wykłady. Odczyty gromadziły 100–200 i więcej osób". 
Wykładowcami byli niemal wszyscy warszawscy uczeni, pozbawieni możliwości normalnej pracy naukowej w zrusyfikowanym Uniwersytecie Warszawskim. Należeli do nich wybitni naukowcy, którzy gwarantowali wysoki poziom nauczania jak m.in.: Odo Bujwid (bakteriobiolog), Jerzy Józef Boguski (chemik), Bronisław Chlebowski (historyk literatury), Ignacy Chrzanowski (historyk literatury), Piotr Chmielowski (historyk literatury) Jan Władysław Dawid (pedagog i psycholog), Zofia Daszyńska-Golińska (socjolożka i ekonomistka), Karol Hertz (matematyk), Zygmunt Heryng (ekonomista), Stanisław Karpowicz (pedagog), Tadeusz Korzon (historyk); Manfred Kridl (historyk literatury), Ludwik Krzywicki (socjolog), Adam Mahrburg (filozof), Napoleon Milicer,(chemik), Wacław Nałkowski (geograf), Józef Nusbaum-Hilarowicz (biolog) i Władysław Smoleński (historyk). Rosyjska policja prowadziła wiele śledztw zarówno w stosunku do wykładowców, jak i słuchaczek Uniwersytetu, ale najczęściej nie była w stanie, tak jak w przypadku śledztwa w 1896 przeciwko Piotrowi Chmielowskiego, udowodnić działalności sprzecznej z prawem. Represje, które w 1894 r. dotknęły kilku osób związanych z Uniwersytetem Latającym, są wyjaśniane przez historyków ich udziałem w manifestacjach politycznych ku czci Kilińskiego. Zmuszono wówczas m.in. do wyjazdu do Galicji wykładających na uniwersytecie Zofię Daszyńską-Golińską i Władysława M. Kozłowskiego.
Studia na tajnym uniwersytecie trwały od pięciu do sześciu lat i odbywały się na trzech wydziałach: 1. Nauk Społecznych, 2. Historyczno-Filologicznym, który obejmował również pedagogikę, oraz 3. Matematyczno-Przyrodniczym. Wspólnym wysiłkiem Jadwigi Szczawińskiej-Dawidowej, Jana Władysława Dawida, Bronisława Chlebowskiego, Ludwika Krzywickiego udało się zorganizować tajną Czytelnię Naukową otwartą nie tylko dla słuchaczek Uniwersytetu, lecz także dla wszystkich uczących się w Warszawie. W tygodniu słuchaczki uczestniczyły w 8–11 godzinach wykładów. W okresie największej popularności Uniwersytetu Latającego, która miała miejsce pod koniec XIX wieku., liczba studentek dochodziła do 500. Według programu Uniwersytetu w 1893 r. przechwyconego przez policję rosyjską wykładano na nim:
Oblicza się, iż w ciągu dwudziestu lat istnienia uniwersytet ukończyło pięć tysięcy kobiet pozbawionych przedtem dostępu do studiów uniwersyteckich. Przygotowywano też do studiów w zagranicznych szkołach wyższych. Niemal wszystkie kobiety z Królestwa Polskiego, które przed 1905 r. zdobyły dyplomy zagranicznych uniwersytetów, głównie szwajcarskich, francuskich oraz galicyjskich, studiowały wcześniej w Uniwersytecie Latającym. Należały do nich m.in.: Maria Skłodowska-Curie, Zofia Daszyńska-Golińska, Bronisława Gutmanówna, Amelia Hertz, Jadwiga Dydyńska, Helena Sikorska, Jadwiga Sikorska. Uczelnia ta wydała także całą plejadę późniejszych działaczek społecznych i oświatowych takich jak m.in. Jadwiga Bem, Melania Borstein-Łychowska, Józefa Bojanowska, Cecylia Daum, Maria Gorzechowska, Jadwiga Hertz, Julia Hertz, Helena Iwanicka, Gustawa Jasiewicz, Zofia Kirkor-Kiedroniowa, Helena Landsberg, Zofia Łabusiewicz, Marta Marchlewska, Klementyna Nagórska, Zofia Nałkowska, Anna Paradowska, Stefania Sempołowska, Jadwiga Skłodowska, Natalia Smosarska, Jadwiga Smosarska, Aniela Szycówna, Julia Unszlicht-Bernstein, Cecylia Wasilewska, Eugenia Waśniewska. Pod koniec XIX wieku na Uniwersytecie Latającym ze względu na wysoki poziom zajęć studiowali także mężczyźni, głównie słuchacze Uniwersytetu i Politechniki. Według Bohdana Cywińskiego: "wszystkie świadectwa jego słuchaczy, którzy studiowali również na Krakowskim Przedmieściu, są zgodne: przy węższym programie tajna uczelnia dawała nieporównywalnie więcej wiedzy, prezentowała wyższy poziom i stwarzała daleko poważniejszą atmosferę naukową. Konspiracyjność nie oznaczała taryfy ulgowej dla studentek – odwrotnie: wysoka cena bezpieczeństwa osobistego, jaką płaciły studentki za korzystanie z wykładów, skłaniała do daleko wydajniejszej pracy. Wiele uroku dodawał także osobisty i nieformalny kontakt z wykładowcą, który pozbawiony katedry, stawał się kimś mniej odległym i nie przytłaczał swoją pozycją społeczną. Wykłady, odbywane, ze względów konspiracyjnych w małych kilkunastoosobowych zespołach, stwarzały niezastąpioną szansę nawiązania osobistego kontaktu profesora ze słuchaczem".
Uniwersytet Latający w ciągu dwudziestu lat swego istnienia przyczynił się do rozwoju ruchu emancypacyjnego kobiet. Ukształtował swoisty model „wolnego uniwersytetu” polskiego. W 1905 r. przekształcił się w legalne Towarzystwo Kursów Naukowych, z których w latach I wojny światowej powstała Wolna Wszechnica Polska.

</doc>
<doc id="5100233" url="https://pl.wikipedia.org/wiki?curid=5100233" title="Stanisław Szumski">
Stanisław Szumski



</doc>
<doc id="5100235" url="https://pl.wikipedia.org/wiki?curid=5100235" title="Tetřev">
Tetřev

Tetřev – wieża widokowa w Czechach, w Beskidzie Śląsko-Morawskim (powiat Frydek-Mistek), usytuowana na wierzchołku Čerchlaný Beskyd (945 m n.p.m.), który stanowi wschodnie ramię szczytu Wielki Połom (czes. "Velký Polom", 1067 m n.p.m.). Sama wieża stoi na wysokości 944 m n.p.m. Ma dziesięć metrów wysokości, a na platformę widokową prowadzi czterdzieści stopni.
Historia.
Wieża stoi w pobliżu schroniska Kamenná chata na ścieżce grzbietowej prowadzącej na Wielki Połom. W przeszłości istniało tu też Schronisko pod Wielkim Połomem. 
Obiekt wybudowano w 1924, ale z czasem wieża przestała pełnić dedykowaną sobie funkcję. Na przełomie XX i XXI wieku służyła jako pomieszczenie do trzymania zwierząt domowych i była w złym stanie technicznym. W 2011 przeszła gruntowną przebudowę przy wsparciu finansowym Regionalnego Programu Operacyjnego "Morawy-Śląsk". Projekt renowacji opracował Jan Havlíček. Wieżę ponownie udostępniono turystom 23 listopada 2011.
Panorama i ekspozycja.
Z wieży rozciąga się widok na okoliczne grzbiety i doliny Beskidu Morawsko-Śląskiego. Wewnątrz umieszczono niewielką ekspozycję turystyczną, przede wszystkim plakaty przyrodnicze i krajobrazowe na temat Beskidów. Powstała one we współpracy z grafikiem Ivo Sumecem, przy wsparciu finansowym Programu Pielęgnacji Krajobrazu czeskiego Ministerstwa Środowiska.
Turystyka.
Wieża jest dostępna dla zwiedzających bezpłatnie przez cały rok (zimą w skróconych godzinach). Godziny te mogą być ograniczane ze względu na bieżące warunki pogodowe i widokowe.
Do obiektu prowadzi czerwony szlak pieszy z Mostów koło Jabłonkowa na Wielki Połom. W pobliżu przebiega też szlak rowerowy nr 6084.

</doc>
<doc id="5100240" url="https://pl.wikipedia.org/wiki?curid=5100240" title="Stewiacke">
Stewiacke

Stewiacke – miasto ("town") w kanadyjskiej prowincji Nowa Szkocja, w hrabstwie Colchester, na południe od Truro, podjednostka podziału statystycznego ("census subdivision"). Według spisu powszechnego z 2016 obszar miasta to: 17,62 km², a zamieszkiwało wówczas ten obszar 1373 osoby (gęstość zaludnienia 77,9 os./km²).
Miejscowość, której miano pochodzi od nazwy rzeki Stewiacke River, w 1906 otrzymała status miasta ("town").

</doc>
<doc id="5100241" url="https://pl.wikipedia.org/wiki?curid=5100241" title="Westville (Kanada)">
Westville (Kanada)

Westville (do 1868 "Acadia Mines") – miasto ("town") w kanadyjskiej prowincji Nowa Szkocja, w hrabstwie Pictou, podjednostka podziału statystycznego ("census subdivision"). Według spisu powszechnego z 2016 obszar miasta to: 14,23 km², a zamieszkiwało wówczas ten obszar 3628 osób (gęstość zaludnienia 254,9 os./km²).
Miejscowość, której pierwotna nazwa brzmiała "Acadia Mines", otrzymała 25 lutego 1868 współcześnie używane miano określające jej położenie wśród górniczych osad hrabstwa, w 1888 otrzymała status miasta ("town"), choć pierwsze wybory odbyły się sześć lat później.

</doc>
<doc id="5100242" url="https://pl.wikipedia.org/wiki?curid=5100242" title="Acadia Mines">
Acadia Mines



</doc>
<doc id="5100250" url="https://pl.wikipedia.org/wiki?curid=5100250" title="Jan Szumski">
Jan Szumski



</doc>
<doc id="5100252" url="https://pl.wikipedia.org/wiki?curid=5100252" title="Jinsim-i data">
Jinsim-i data

Jinsim-i data (; znany także jako "Touch Your Heart") – południowokoreański serial telewizyjny. Główne role odgrywają w nim Yoo In-na oraz Lee Dong-wook. Serial emitowany był na kanale tvN od 6 lutego do 28 marca 2019 roku, w środy i czwartki o 22:00.
Fabuła.
Oh Yoon Seo jest popularną aktorką. Słynie ze swojego pięknego wyglądu, ale jej gra aktorska pozostawia wiele do życzenia. Pewnego dnia zostaje wciągnięta w skandal razem z synem zamożnej rodziny, co sprawia, że jej kariera poupada. Nagle Oh Yoon Seo dowiaduje się, że słynna scenarzystka poszukuje aktorki, która ma zagrać główną rolę w nowej dramie, gdzie główna bohaterka pracuje jako sekretarka prawnika. Aby zdobyć doświadczenie do tej roli, Oh Yoon Seo musi pracować przez kilka miesięcy jako sekretarka w kancelarii prawniczej. Adwokatem, którego przez 3 miesiące sekretarką ma być Yoon Seo, jest chłodny i arogancki Kwon Jung Rok. Mężczyzna nie jest zadowolony z sytuacji, ale musi się zgodzić.

</doc>
<doc id="5100261" url="https://pl.wikipedia.org/wiki?curid=5100261" title="Mecz lekkoatletyczny Bułgaria - Polska 1970">
Mecz lekkoatletyczny Bułgaria - Polska 1970



</doc>
<doc id="5100265" url="https://pl.wikipedia.org/wiki?curid=5100265" title="Mecz lekkoatletyczny Polska - Rumunia 1949">
Mecz lekkoatletyczny Polska - Rumunia 1949



</doc>
<doc id="5100267" url="https://pl.wikipedia.org/wiki?curid=5100267" title="Mecz lekkoatletyczny młodzieżowców Polska - Niemcy 2010">
Mecz lekkoatletyczny młodzieżowców Polska - Niemcy 2010



</doc>
<doc id="5100269" url="https://pl.wikipedia.org/wiki?curid=5100269" title="Mecz lekkoatletyczny młodzieżowców Niemcy - Polska - Austria/Szwajcaria 2009">
Mecz lekkoatletyczny młodzieżowców Niemcy - Polska - Austria/Szwajcaria 2009



</doc>
<doc id="5100271" url="https://pl.wikipedia.org/wiki?curid=5100271" title="Mecz lekkoatletyczny Włochy - Polska 1970">
Mecz lekkoatletyczny Włochy - Polska 1970



</doc>
<doc id="5100273" url="https://pl.wikipedia.org/wiki?curid=5100273" title="Mecz lekkoatletyczny Polska - Wielka Brytania 1970">
Mecz lekkoatletyczny Polska - Wielka Brytania 1970



</doc>
<doc id="5100275" url="https://pl.wikipedia.org/wiki?curid=5100275" title="Mecz lekkoatletyczny Polska - Szwajcaria 1970">
Mecz lekkoatletyczny Polska - Szwajcaria 1970



</doc>
<doc id="5100277" url="https://pl.wikipedia.org/wiki?curid=5100277" title="Mecz lekkoatletyczny Polska - Stany Zjednoczone 1958">
Mecz lekkoatletyczny Polska - Stany Zjednoczone 1958



</doc>
<doc id="5100281" url="https://pl.wikipedia.org/wiki?curid=5100281" title="Dyskografia The Weeknda">
Dyskografia The Weeknda

W zestawieniu dyskografii kanadyjskiego wokalisty The Weeknd przedstawiona została lista albumów studyjnych, mixtape'ów, minialbumów, kompilacji, singli i teledysków.

</doc>
<doc id="5100282" url="https://pl.wikipedia.org/wiki?curid=5100282" title="Chata na Martinských holiach">
Chata na Martinských holiach

Chata na Martinských holiach – górskie schronisko turystyczne na Słowacji, w Małej Fatrze Luczańskiej. Położone jest na wysokości 1250 m n.p.m., Martinských halach, pomiędzy Krížavą (1456 m n.p.m.) na zachodzie i Kalužną (1161 m n.p.m.) na wschodzie.
Historia.
Pierwsze wzmianki o budowie drogi na Martinské hale pochodzą z lat 1932–1934. Była to tzw. Droga Dr. Józefa Országha. Została zbudowania w czasie światowego wielkiego kryzysu. Została częściowo ukończona w 20. rocznicę powstania Republiki Czechosłowackiej, w 1938. Na halach istniało już wówczas schronisko Halašova útulna. Obok niego rozpoczęto budowę poprzednika obecnego obiektu. Materiał wnoszono na plecach. Jedna osoba niosła z reguły dziesięć lub więcej cegieł na raz. Budowę ukończono w 1939 w niepełnym zakresie (70 łóżek). Pierwszym zarządcą był Martinišek Holko, martinski przedsiębiorca, narciarz i turysta. Drugim administratorem był Karol Kern, którzy użytkował już samochód, mimo że serpentyny drogi wciąż były w budowie. Ostatnim administratorem był Bohúň, dawny dzierżawca schroniska z Chabenca. W czasie Słowackiego Powstania Narodowego Niemcy spalili wszystkie schroniska na Martinských holiach i w Małej Fatrze. Chata na Martinských holiach spłonęła w 1944.
Rozwój turystyki w latach 40. XX wieku inicjował m.in. Janko Bojmír. W okresie jego prezesury w Klubie slovenských turistov Turiec odbudowano Chatę na Martinských holiach. Tymczasowy budynek otwarto przed Bożym Narodzeniem 1945. Miał jadalnię o wymiarach 10×4 metra, małą kuchnię, jedno pomieszczenie dla dozorcy, wodociąg, a na poddaszu wspólne dormitorium dla 40 osób.
W 1946 rozpoczęła się budowa obecnego schroniska, która wymagała głębokich wierceń. Prace wspomagało wojsko. Korzystano też z samochodów dostarczonych w ramach UNRRY. Obiekt oddano do użytku przed letnim sezonem turystycznym w 1949. Pierwszym zarządcą został Anton Martinec. 
Wyposażenie.
Schronisko znajduje się w centrum ośrodka narciarskiego "Martinské hole". Dobre warunki śniegowe w zimie predestynują ośrodek do uprawiania turystyki pieszej i narciarskiej, a zwłaszcza narciarstwa zjazdowego, ponieważ najbliższy wyciąg narciarski się zaledwie 80 metrów od budynku.
Obiekt o pojemności 85 łóżek jest czynny całorocznie. Dysponuje pokojami o standardzie turystycznym bez łazienek wewnątrz oraz w dziesięcioma apartamentami z własnymi łazienkami. Posiada restaurację. Do schroniska można dojechać samochodem po asfaltowej szosie z Vrútek lub Martina.
Turystyka.
Schronisko położone jest przy szlakach turystycznych:
Kończą się tu dwa szlaki rowerowe:

</doc>
<doc id="5100288" url="https://pl.wikipedia.org/wiki?curid=5100288" title="Cerkiew św. Paraskewy w Wysoczanach">
Cerkiew św. Paraskewy w Wysoczanach

Cerkiew św. Paraskewy w Wysoczanach – parafialna cerkiew greckokatolicka, zbudowana w 1994, znajdująca się w Wysoczanach.
Historia obiektu.
W 1805 lub 1810 w Wysoczanach powstała drewniana cerkiew greckokatolicka pw. św. Paraskewy. Była filią parafii w Płonnej. Spłonęła w czasie walk w 1944. Po powojennych wysiedleniach ludności łemkowskiej część z nich powróciła po 1956. W 1994 została zbudowana nowa świątynia greckokatolicka. Od 2002 pełni funkcję cerkwi parafialnej.
Architektura i wyposażenie.
Budowla na planie prostokąta murowana, otynkowana. Do prezbiterium dostawiona zakrystia. Nakryta dwuspadowym dachem krytym blachą. Nad nawą dach zwieńczony pozorną sygnaturą z unickim krzyżem. Wewnątrz znajduje się współczesny ikonostas autorstwa Haliny Kroguleckiej. Na początku XXI w. wnętrze ozdobiono polichromią.
Wokół cerkwi.
Obok świątyni znajduje się metalowa dzwonnica, nakryta czterospadowym dachem zwieńczonym kopułą z jednym dzwonem.

</doc>
<doc id="5100291" url="https://pl.wikipedia.org/wiki?curid=5100291" title="Dyskografia Doi Cat">
Dyskografia Doi Cat

W zestawieniu dyskografii amerykańskiej raperki Doji Cat przedstawiona została lista albumów studyjnych, minialbumów, singli, występów gościnnych i teledysków.

</doc>
<doc id="5100298" url="https://pl.wikipedia.org/wiki?curid=5100298" title="Norbert Pinkus">
Norbert Pinkus

Norbert Naftali Pinkus (ur. w 1879 w Warszawie, zm. 15 marca 1938 tamże) – prawnik i ekonomista.
Ukończył gimnazjum w Warszawie i wydział prawny Uniwersytetu Warszawskiego (1902). Jego pierwszą pracą naukową wydaną w 1902 byłp "Ubezpieczenie robotników w Niemczech". Następnie studiuje nauki społeczne, matematykę i filozofię na uniwersytecie w Getyndze. W 1905 uzyskuje doktorat na podstawie pracy „Das Problem des Normalen in der Nationalökonomie. Beitrag zur Erforschung der Störungen im Wirtschaftsleben“ wydanej drukiem w 1906 roku przez wydawnictwo Duncker &amp; Humblot.
Po powrocie do kraju, w latach 1907-1915 członek Towarzystwa Kursów Naukowych w Warszawie. Był także sekretarzem TKN (1907-1913) oraz wykładowcą Wydziału Humanistycznego, gdzie wykładał ekonomię polityczną (1907-1915), historię doktryn politycznych (1912-1914) i statystykę (1907-1908). Od 1913 był mężem Adeli z Makowskich.
W 1915 został ewakuowany w głąb Rosji. Tam uczestniczył w akcji pomocy na rzecz uchodźców wojennych, m.in. w Polskim Towarzystwie Pomocy Ofiarom Wojny i Towarzystwie Pomocy Uciekinierom Żydom. Od 1918 był radcą Poselstwa Rady Regencyjnej w Moskwie.
Po powrocie do kraju w końcu 1918 radca Ministerstwa Pracy i Opieki Społecznej. Następnie prowadził kancelarię adwokacką w Warszawie przy ul. Elektoralnej 4. Był również radcą prawnym banków angielskich w Polsce. Autor artykułów w "Gazecie Sądowej" i "Prawdzie" w Łodzi.

</doc>
<doc id="5100299" url="https://pl.wikipedia.org/wiki?curid=5100299" title="Teoria chaosu (film 2006)">
Teoria chaosu (film 2006)



</doc>
<doc id="5100302" url="https://pl.wikipedia.org/wiki?curid=5100302" title="Zamek Sønderborg">
Zamek Sønderborg

Zamek Sønderborg () – zamek obronny znajdujący się w centrum miasta Sønderborg, na wyspie Als, w regionie Dania Południowa. Należy do jednych z najstarszych budynków świeckich w południowej części Półwyspu Jutlandzkiego. Współcześnie mieści się w nim otwarte przez cały rok muzeum poświęcone historii i kulturze tego terenu od średniowiecza do czasów współczesnych. Można obejrzeć w nim ekspozycję obrazującą duńsko-niemieckie zmagania o Szlezwik.
Historia.
Historia zamku zaczyna się w XII wieku (rok 1158); ówczesny król Danii, Waldemar I Wielki (1131–1182), zlecił zbudowanie warowni w celu ochrony duńskiego wybrzeża przed najazdami Słowian. Stanowiła ona część większego systemu fortyfikacji. Warownia składała się wówczas w zasadzie z tylko jednej wieży zamkowej, której pozostałości znajdują się za północno-wschodnimi murami. W 1253 roku król Krzysztof I podbił zamek i zniszczono mury forteczne budowli. W 1350 roku zastąpiono pierwotną wieżę bardziej solidną. Od tego samego roku zamek był stopniowo powiększany i przebudowywany; z czasem wokół twierdzy rozwinęło się również miasto. Zamek często zmieniał właściciela, ponieważ należał naprzemiennie do królów duńskich i książąt Południowej Jutlandii. W 1490 roku forteca stała się własnością duńskiej korony i dzięki Janowi Oldenburgowi i jego synowi Chrystianowi II Oldenburgowi stanowiła jedną z najmocniejszych fortec w państwie. W latach 1532-1549 w murach warowni przetrzymywany był ostatni katolicki władca Danii – wspomniany już Chrystian II Oldenburg (zwany również Okrutnym). W połowie XVI wieku (lata 1549-1557) król Chrystian III Oldenburg przekształcił fortecę w czteroskrzydłowy zamek u architekta Herculesa von Oberberg (1517–1602). Zachowano zachodnie skrzydło króla Jana Oldenburga i dodano trzy dalsze skrzydła w nowym, renesansowym stylu. Po śmierci Chrystiana III Oldenburga w 1559 roku Hercules von Oberberg zbudował wyjątkową kaplicę zamkową (1568–1570) dla królowej matki Doroty Saskiej. Swój obecny kształt warownia uzyskała w czasie ostatniej większej przebudowy jaka miała miejsce w pierwszej połowie XVIII wieku. W latach 1718–1726 Fryderyk IV Oldenburg odbudował zamek w stylu barokowym u wykonawcy Wilhelma von Platen. Podczas wojny napoleońskiej i wojen duńsko-niemieckich zamek służył jako szpital wojskowy, a od 1864 do 1919 r. był koszarami pruskimi. W 1908 roku zamek został przekształcony w muzeum.

</doc>
<doc id="5100303" url="https://pl.wikipedia.org/wiki?curid=5100303" title="Constantin Geambaşu">
Constantin Geambaşu

Constantin Geambaşu (ur. 1948) – rumuński slawista, polonista, badacz literatury XX wieku, tłumacz literatury polskiej na język rumuński.
Życie zawodowe.
W swojej rozprawie doktorskiej zajął się twórczością Marii Dąbrowskiej. W Zakładzie Filologii Polskiej na Uniwersytecie w Bukareszcie rozpoczął pracę po ukończeniu studiów polonistycznych w 1971. W 2004, po przejściu na emeryturę prof. Iona Petrică, zajął się dydaktyką akademicką. Jego zainteresowania naukowe skupiają się wokół literatury polskiej XX wieku, wokół obszarów tzw. pogranicza (szczególnie wschodnia granica Polski) oraz wokół kultury polskiej. Wykładał także w Instytucie Filologii Romańskiej Uniwersytetu Jagiellońskiego.

</doc>
<doc id="5100308" url="https://pl.wikipedia.org/wiki?curid=5100308" title="Muzeum sztuki Fanø">
Muzeum sztuki Fanø

Muzeum Sztuki Fanø (duń. "Fanø Kunstmuseum") znajduje się w centrum miejscowości Sønderho na duńskiej wyspie Fanø na Morzu Północnym. Od 1922 roku ma swoją siedzibę w zabytkowym budynku Krommann.
Dzięki wieloletnim mecenasom Alice i Tage Sørensen w 2013 roku muzeum zostało powiększone o nowy budynek, dzięki czemu można podziwiać zarówno aktualną sztukę, jak i obrazy ze zbiorów muzealnych. Co roku wystawy zmieniają się 3-4 razy.
Muzeum posiada kolekcję ponad 1200 dzieł znanych i mniej znanych artystów, którzy są lub byli związani z Fanø. Swoje inspiracje czerpali z Morza Wattowego oraz natury i kultury Fanø. Do muzealnego zbioru należą prace takich artystów jak: Holger Drachmann, Viggo Fauerholdt, Niels Holbak, Franz List, Frederik Christian Lund, Johan Rohde czy Carl Fredrik Sørensen.

</doc>
<doc id="5100314" url="https://pl.wikipedia.org/wiki?curid=5100314" title="Stanisław Szumski (podpułkownik)">
Stanisław Szumski (podpułkownik)

Stanisław Szumski (ur. 15 października 1885) – podpułkownik piechoty Wojska Polskiego.
Życiorys.
Urodził się 15 października 1885 w rodzinie Konrada. 1 stycznia 1909, w stopniu podporucznika, pełnił służbę w 17 Archangielskim Pułku Piechoty w Żytomierzu. W czasie I wojny światowej, w stopniu sztabskapitana, walczył w szeregach 229 Skwirskiego Pułku Piechoty należącego do 58 Dywizji Piechoty.
Służył w 26 Pułku Piechoty. 15 lipca 1920 został zatwierdzony z dniem 1 kwietnia 1920 w stopniu majora, w piechocie, w grupie oficerów byłych Korpusów Wschodnich i byłej armii rosyjskiej.
3 maja 1922 został zweryfikowany w stopniu majora ze starszeństwem z 1 czerwca 1919 i 263. lokatą w korpusie oficerów piechoty. 10 lipca tego roku został zatwierdzony w macierzystym pułku na stanowisku dowódcy batalionu. W 1923 pełnił obowiązki dowódcy batalionu sztabowego. 1 grudnia 1924 został mianowany podpułkownikiem ze starszeństwem z 15 sierpnia 1924 i 69. lokatą w korpusie oficerów piechoty, a następnie wyznaczony na stanowisko zastępcy dowódcy 26 pp. W maju 1925 został przeniesiony do 85 Pułku Piechoty w Nowej Wilejce na stanowisko dowódcy I batalionu. W maju 1926 został przeniesiony z 19 do 26 pp i wyznaczony na stanowisko dowódcy I batalionu. W maju 1927 został przesunięty w 26 pp na stanowisko zastępcy dowódcy pułku. W listopadzie tego roku został przeniesiony do kadry oficerów piechoty z równoczesnym przydziałem do Komendy Miasta Przemyśl na stanowisko referenta bezpieczeństwa i dyscypliny (w 1928 Komenda Placu Przemyśl). Z dniem 28 lutego 1929 został przeniesiony w stan spoczynku.
W 1934, jako oficer stanu spoczynku pozostawał w ewidencji Powiatowej Komendy Uzupełnień Łuck. Posiadał przydział do Oficerskiej Kadry Okręgowej Nr II. Był wówczas „przewidziany do użycia w czasie wojny”.

</doc>
<doc id="5100315" url="https://pl.wikipedia.org/wiki?curid=5100315" title="Gniozdowskoje">
Gniozdowskoje



</doc>
<doc id="5100318" url="https://pl.wikipedia.org/wiki?curid=5100318" title="Kasplanskoje">
Kasplanskoje



</doc>
<doc id="5100319" url="https://pl.wikipedia.org/wiki?curid=5100319" title="PATRIOT ACT">
PATRIOT ACT



</doc>
<doc id="5100323" url="https://pl.wikipedia.org/wiki?curid=5100323" title="Linia kolejowa nr 858">
Linia kolejowa nr 858

Linia kolejowa nr 858 – niezelektryfikowana, jednotorowa linia kolejowa znaczenia miejscowego, łącząca linie i w obrębie stacji Hajnówka. Znajduje się przy niej peron 4.

</doc>
<doc id="5100326" url="https://pl.wikipedia.org/wiki?curid=5100326" title="John Warner">
John Warner

 

</doc>
<doc id="5100331" url="https://pl.wikipedia.org/wiki?curid=5100331" title="Lazdona">
Lazdona



</doc>
<doc id="5100333" url="https://pl.wikipedia.org/wiki?curid=5100333" title="Wialikija Bialewiczy">
Wialikija Bialewiczy

Wialikija Bialewiczy (; ; pol. hist. Wielkie Bielewicze) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy.
Do 1917 położone były w Rosji, w guberni mohylewskiej, w powiecie bychowskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5100335" url="https://pl.wikipedia.org/wiki?curid=5100335" title="Wielkie Bielewicze">
Wielkie Bielewicze



</doc>
<doc id="5100337" url="https://pl.wikipedia.org/wiki?curid=5100337" title="Małyja Bialewiczy">
Małyja Bialewiczy

Małyja Bialewiczy (; ; pol. hist. Małe Bielewicze) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy.
W XIX w. znajdowały się tu cerkiew i szkoła. Do 1917 położone były w Rosji, w guberni mohylewskiej, w powiecie bychowskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5100338" url="https://pl.wikipedia.org/wiki?curid=5100338" title="Małe Bielewicze">
Małe Bielewicze



</doc>
<doc id="5100340" url="https://pl.wikipedia.org/wiki?curid=5100340" title="Veïnat de Creu de Serra">
Veïnat de Creu de Serra



</doc>
<doc id="5100349" url="https://pl.wikipedia.org/wiki?curid=5100349" title="Zurad">
Zurad

Zurad sp. z o.o. – polskie przedsiębiorstwo produkujące profesjonalne urządzenia elektroniczne z zakresu bezpieczeństwa w ruchu drogowym, w tym świadczenia dla wojska, mieszczące się w Ostrowi Mazowieckiej. W 2015 roku nastąpił proces konsolidacji, w wyniku czego spółka weszła w skład Polskiej Grupy Zbrojeniowej (PGZ).
Historia.
Historia Zakładu sięga początku lat 60., kiedy to utworzono Zakład Filialny Warszawskich Zakładów Radiowych RAWAR, początkujący rozwój przemysłu w Ostrowi Mazowieckiej.
W marcu 1963 roku uruchomiono dwa wydziały o profilu mechanicznym. Ich zadaniem była produkcja detali i podzespołów wchodzących w skład wyrobów produkowanych przez WZR RAWAR.
W 1964 r. w Zawistach Dzikich k/Małkini – zorganizowano wydział montażowy – zajmujący się produkcją podzespołów elektronicznych, głównie do morskich radarów nawigacyjnych. Wydział ten organizacyjnie podlegał Zakładowi w Ostrowi Mazowieckiej.
Lata sześćdziesiąte to przede wszystkim produkcja podzespołów dla WZR „RAWAR” oraz produkcja wozów propagandowych na bazie STAR-a 25.
Początek lat siedemdziesiątych to uruchomienie produkcji pierwszego miernika prędkości pojazdów MIRADO-732, a następnie miernika prędkości SRD77.
W latach 1976–1978 Zakład Filialny uzyskuje samodzielność. Powstaje Zakład Urządzeń Radiolokacyjnych ZURAD wchodzący w skład Centrum Naukowo Produkcyjnego Elektroniki Profesjonalnej „RADWAR”.
Początek samodzielnej produkcji morskich radarów nawigacyjnych następuje 6 września 1983 r., gdzie pierwszy radar morski wykonany w Zakładzie uzyskał Certyfikat Polskiego Rejestru Statków.
Lata 1980–1990 to okres rozwoju Zakładu. Charakteryzuje się przede wszystkim specjalizacją w produkcji sprzętu radiolokacyjnego.
W pierwszej połowie lat dziewięćdziesiątych powstaje kilka nowych wyrobów m.in.:
Pod koniec lat dziewięćdziesiątych podejmowane są prace nad kolejnymi opracowaniami nowych wyrobów m.in.:
Lata od 2000 roku cechują działania restrukturyzacyjne. Oprócz tego również restrukturyzacja zatrudnienia. Działania te miały na celu dostosowanie struktury organizacyjnej zakładu do wielkości potencjału produkcyjnego oraz zatrudnienia do aktualnych potrzeb odniesionych do rozmiaru prowadzonej działalności gospodarczej.
W tym okresie wdrożono do produkcji m.in.:
Lata 2004–2005 to okres dalszych przemian strukturalnych w Zakładzie. Następuje zmiana statusu firmy – powstaje Zakład Urządzeń Radiolokacyjnych „ZURAD” Spółka z ograniczoną odpowiedzialnością.
2006-2007 to okres rozwoju przede wszystkim pod kątem nowych wyrobów. Powstaje Radarowy System Kontroli Prędkości Pojazdów „FOTORAPID C” i nowa konstrukcja Cyfrowego Prędkościomierza Kontrolnego „VIDEORAPID 2”.
W 2015 roku nastąpił proces konsolidacji państwowego przemysłu obronnego. W wyniku tego Zakład wszedł w skład Polskiej Grupy Zbrojeniowej w obszarze działalności „systemy elektronicznie i informatyczne”.
W 2016 roku Zakład Urządzeń Radiolokacyjnych „ZURAD” Sp. z o.o. zmienia swoją nazwę na ZURAD Sp. z o.o.

</doc>
<doc id="5100351" url="https://pl.wikipedia.org/wiki?curid=5100351" title="Sallent">
Sallent



</doc>
<doc id="5100353" url="https://pl.wikipedia.org/wiki?curid=5100353" title="Konrad Olchowicz (ojciec)">
Konrad Olchowicz (ojciec)

Konrad Olchowicz (ur. 11 lutego 1858 w Warszawie, zm. 22 czerwca 1924 tamże) – polski dziennikarz i przemysłowiec, redaktor „Kuriera Warszawskiego”.
Życiorys.
Dzieciństwo spędził w Warszawie. Ukończył IV gimnazjum w Warszawie, a następnie studiował prawo na Uniwersytecie Lwowskim (1877-1879) i Uniwersytecie Wiedeńskim (1879-1881). Podczas studiów był wiceprezesem Czytelni Akademickiej we Lwowie, a następnie należał do zarządu Stowarzyszenia Akademików Polskich „Ognisko” w Wiedniu. Pod wpływem wykładów Juliana Ochorowicza zainteresował się parapsychologią (miał uzdolnienia hipnotyzera). Był także autorem korespondencji do warszawskiego „Kuriera Codziennego”.
Po uzyskaniu absolutorium w 1881 powrócił do Warszawy i po zmarłym przyrodnim bracie Stefanie kierował fabryką olejów i smarów. Został także członkiem sekcji rzemieślniczej Towarzystwa Popierania Przemysłu i Handlu. Wszedł za namową Aleksandra Makowieckiego do założonej w 1896 „Gazety Rzemieślniczej”. Dzięki małżeństwu z córką Wacława Szymanowskiego stał się udziałowcem „Kuriera Warszawskiego” i wszedł do jego redakcji. Od 1899 prowadził działu finansowo-gospodarczy i stałą rubrykę „Tydzień handlowy”. Były to pogadanki „dla wszystkich”, w których w popularny sposób zapoznawał czytelników z tajemnicami giełdy, obrotów pieniężnych czy operacji rynkowych. Obok gruntownej znajomości tematu prezentował w nich także żywy i barwny styl narracji. Od 1905 był redaktorem naczelnym pisma, a jego brat bankowiec – Zygmunt był od 1902 ł jego kierownikiem administracyjnym. W listopadzie 1905 złożył w Petersburgu w imieniu redakcji gazet warszawskich pismo z postulatem zwolnienia jej od cenzury prewencyjnej. Stając na czele „Kuriera Warszawskiego” miał do czynienia z ukształtowanym składem redakcji. Uzupełnił go dwoma osobami, które odegrały istotną rolę w kształtowaniu oblicza i charakteru pierwszego dziennika Warszawy. Byli to Bolesław Koskowski, naczelny publicysta nadający przez wiele lat ton polityczny pismu, i Zdzisław Dębicki, kierownik literacki. Na stanowisku redaktora pisma Olchowicz wykazał niewątpliwie duże talenty organizacyjne i przyczynił się do jego sukcesu finansowego, zarazem utrwalając jego pozycję najbardziej poczytnego dziennika w Warszawie.
Współzałożyciel i członek zarządu Towarzystwa Literatów i Dziennikarzy (1909). Był także członkiem zarządów Kasy Literackiej, Towarzystwa Krajoznawczego, Patronatu nad Więźniami, Towarzystwa Higieny Praktycznej im. Bolesław Prusa. Prezes Towarzystwa Opieki nad Dziećmi. W latach 1905–1918 był członkiem Towarzystwa Kursów Naukowych, od 30 XII 1908 do 20 XII 1916 także członkiem Zarządu TKN. Był także członkiem, a od 1919 prezesem, a następnie prezesem honorowym Towarzystwa Przyjaciół Ciechocinka. Często przyjeżdżał na kurację do Ciechocinka, którego rozwój gorliwie popierał. Spędził z rodziną wiele sezonów w uzdrowisku.
Podczas I wojny światowej kierował Sekcją Mieszkaniową Komitetu Obywatelskiego m. Warszawy, a także wiceprezesem Rady Towarzystwa Gniazd Sierocych.
Kierownictwo redakcji „Kuriera Warszawskiego” przejął po nim jego syn Konrad wraz z Ferdynandem Hoesickiem w styczniu 1922, gdy ciężko zachorował. Pochowany został w grobowcu rodzinnym na cmentarzu Powązkowskim w Warszawie. Uroczystości pogrzebowe stały się okazją do przypomnienia zasług zmarłego oraz zamanifestowania mieszkańców Warszawy swego przywiązania do „Kuriera Warszawskiego”.
Rodzina.
Urodził się w rodzinie byłych właścicieli ziemskich z Wołynia Aleksandra (1818-1864) i Zofii z Osieckich (1830-1904). Miał braci: przyrodniego Stefana (1860-1884) i Zygmunta (1863-1927) Ożenił się w 1891 z Heleną z Szymanowskich (1868–1946). Mieli córkę Marię (ur. 1892) i synów: dziennikarza i senatora II RP Konrada (1894-1978), porucznika WP Szczepana (1895-1926), Aleksandra (1896-1954), Wacława (1897-1946) i uczestnika powstania warszawskiego i posła na Sejm PRL Aleksandra (1898-1954), Tadeusza (1900-1966), adwokata Janusza (1902-1957).

</doc>
<doc id="5100354" url="https://pl.wikipedia.org/wiki?curid=5100354" title="Korochotkinskoje">
Korochotkinskoje



</doc>
<doc id="5100357" url="https://pl.wikipedia.org/wiki?curid=5100357" title="Haradziszcza (rejon mohylewski)">
Haradziszcza (rejon mohylewski)

Haradziszcza (; ; pol. hist. Horodyszcze) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy, nad Drucią.
W XIX w. wieś i majątek ziemski należący do Sipajłów. Znajdowały się tu wówczas 2 drewniane cerkwie i szkoła. Wieś była wtedy siedzibą zarządu wołości Horodyszcze.
Do 1917 położone były w Rosji, w guberni mohylewskiej, w powiecie bychowskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5100358" url="https://pl.wikipedia.org/wiki?curid=5100358" title="Horodyszcze (rejon mohylewski)">
Horodyszcze (rejon mohylewski)



</doc>
<doc id="5100364" url="https://pl.wikipedia.org/wiki?curid=5100364" title="Josef Benedict Withalm">
Josef Benedict Withalm

Josef Benedict Withalm (ur. 1771 w Grazu, zm. 1865) – austriacki architekt i budowniczy.
Życiorys.
W młodym wieku wiele podróżował. Uczestniczył m.in. w kampanii napoleońskiej w Rosji.
W latach 1844–1848 zaprojektował Kolizej w Ljubljanie (salę widowiskową na 3000 osób).
Od 1817 mieszkał w rodzinnym Grazu, gdzie pracował jako mistrz budowlany. Wśród jego budowli wzniesionych w tym mieście jest m.in. Żelazny Dom (niem. "Eisernes Haus") na Murvorstadtplatz (dziś: Südtiroler Platz), który został zaprojektowany w 1846 zgodnie z najnowocześniejszymi trendami ówczesnej architektury. Pełnił najpierw rolę domu towarowego, potem koszar oraz domu modlitwy dla lokalnej gminy żydowskiej. Budowa Żelaznego Domu sprawiła, że stał się pionierem budownictwa żelaznego w Styrii. Był to jeden z pierwszych budynków żeliwnych w Europie kontynentalnej, wzniesiony jeszcze przed Pałacem Kryształowym w Londynie (1851).
Uhonorowanie.
Został mu nadany tytuł honorowego obywatela Lublany (1850).

</doc>
<doc id="5100368" url="https://pl.wikipedia.org/wiki?curid=5100368" title="Fintech">
Fintech



</doc>
<doc id="5100376" url="https://pl.wikipedia.org/wiki?curid=5100376" title="Fernando Rapallini">
Fernando Rapallini

Fernando Andrés Rapallini (ur. 28 kwietnia 1978 roku w La Plata) – argentyński sędzia piłkarski. Od 2014 roku sędzia międzynarodowy.
Rapallini znalazł się na liście 19 sędziów Mistrzostw Europy 2020, jako reprezentant CONMEBOL, w ramach wymiany sędziów między tą federacją, a UEFA.

</doc>
<doc id="5100379" url="https://pl.wikipedia.org/wiki?curid=5100379" title="Bronisław Wilczak">
Bronisław Wilczak

Bronisław Wilczak (ur. 14 marca 1928 w Suchowicach, zm. 12 marca 1999) – polski pułkownik i dyplomata, ambasador w Nikaragui (1988–1990).
Życiorys.
Syn Franciszka i Katarzyny. Członek Polskiej Zjednoczonej Partii Robotniczej. Od 1949 do 1988 w zawodowej służbie wojskowej. Pracował jako oficer do zleceń w ataszatów wojskowych w Pekinie (1956–1958) oraz Londynie (1961–1964). Attaché wojskowy, morski i lotniczy w Libanie (1973–1975). Od 1988 do 1990 ambasador w Nikaragui.
Pochowany na Cmentarzu Komunalnym Północnym w Warszawie.

</doc>
<doc id="5100383" url="https://pl.wikipedia.org/wiki?curid=5100383" title="Jodi Benson">
Jodi Benson

Jodi Marie Benson (ur. 10 października 1961 w Rockfordzie) amerykańska aktorka filmowa, teatralna i dubbingowa. Również piosenkarka. Użyczyła swojego głosu m.in.: Ariel z Małej Syrenki i Calineczce w filmie pod tym samym tytułem.
Życiorys.
Benson urodziła się w katolickim środowisku. Nawróciła się do religii podczas randkowania z jej przyszłym mężem- Rayem Bensonem. Benson zadebiutowała w 1983 roku w reżyserii Kenny’ego Ortegi Marilyn: An American Fable. Pod koniec 1986 roku Benson po raz pierwszy usłyszała o przesłuchaniu do Małej Syrenki przez autora tekstów i dramaturga Howarda Ashmana. Jodi nagrała fragment na którym śpiewała „Naprawdę chcę” po czym wysłano taśmę z nagraniem do kierownictwa Disneya. Na początku 1988 roku Benson zdobyła rolę Ariel. Przed przesłuchaniem do Małej Syrenki była głównie aktorką teatralną. Ze swoim mężem ma dwojga dzieci, syna McKinley’a Bensona i córkę Delaney Benson.

</doc>
<doc id="5100384" url="https://pl.wikipedia.org/wiki?curid=5100384" title="Parafia Matki Boskiej Różańcowej w Świerczynie">
Parafia Matki Boskiej Różańcowej w Świerczynie



</doc>
<doc id="5100385" url="https://pl.wikipedia.org/wiki?curid=5100385" title="Dzień Informatyka">
Dzień Informatyka

Dzień Informatyka – święto będące wyrazem szacunku i wdzięczności wobec informatyków. W Polsce obchodzone jest corocznie 8 czerwca.

</doc>
<doc id="5100388" url="https://pl.wikipedia.org/wiki?curid=5100388" title="Nikolai Alho">
Nikolai Alho

Nikolai Aleksanteri Alho (ur. 12 marca 1993 w Helsinkach) – fiński piłkarz angielskiego pochodzenia występujący na pozycji obrońcy w węgierskim klubie MTK Budapest oraz w reprezentacji Finlandii. Wychowanek Honka, w trakcie swojej kariery grał także w takich zespołach jak Klubi 04, HJK, Lahti oraz Halmstads BK.

</doc>
<doc id="5100392" url="https://pl.wikipedia.org/wiki?curid=5100392" title="Parafia św. Bartłomieja w Rzeczycy">
Parafia św. Bartłomieja w Rzeczycy



</doc>
<doc id="5100394" url="https://pl.wikipedia.org/wiki?curid=5100394" title="Onni Valakari">
Onni Valakari

Onni Valakari (ur. 18 sierpnia 1999 w Motherwell) – fiński piłkarz występujący na pozycji pomocnika w cypryjskim klubie Pafos oraz w reprezentacji Finlandii. Wychowanek KäPa, w trakcie swojej kariery grał także w takich zespołach jak SJK, TPS, SalPa oraz Tromsø. Syn 31-krotnego reprezentanta Finlandii, Simo Valakariego.

</doc>
<doc id="5100401" url="https://pl.wikipedia.org/wiki?curid=5100401" title="Marcus Forss">
Marcus Forss

Marcus Forss (ur. 18 czerwca 1999 w Turku) – fiński piłkarz występujący na pozycji napastnika w angielskim klubie Brentford oraz w reprezentacji Finlandii. Wychowanek West Bromwich Albion, w trakcie swojej kariery grał także w AFC Wimbledon.

</doc>
<doc id="5100404" url="https://pl.wikipedia.org/wiki?curid=5100404" title="UKS Manta Kościerzyna">
UKS Manta Kościerzyna

Uczniowski Klub Sportowy Manta Kościerzyna – klub sportowy w Kościerzynie. Obecnie aktywna jedynie jest sekcja pływania w płetwach. Zawodnicy trenują na pływalni Aqua Centrum w Kościerzynie. Basen ma długość 25 metrów.
Sukcesy klubu.
Manta Kościerzyna regularnie zajmuje czołowe lokaty w Klubowym Pucharze Polski w pływaniu w płetwach. W 2019 roku osiągneli największy dotychczas sukces w klasyfikacji drużynowej w Klubowym Pucharze Polski, zdobywając trzecią lokatę w klasyfikacji generalnej. W lutym 2020 roku klub wygrał rywalizacje drużynową podczas III Open Baltic Finswimming Championships. Zawodnicy UKS Manty Kościerzyna odnoszą również wiele indywidualnych sukcesów. W 2019 roku Szymon Kropidłowski podczas Mistrzostw Świata Juniorów w Sharm El Sheikh, zdobył złoty medal na dystansie 100m BF oraz srebrny medal na dystansie 50m BF. Szymon Kropidłowski został również drugim najlepszym zawodnikiem w kategorii juniorów w klasyfikacji generalnej Pucharu Świata. Pływacy z Kościerzyny posiadają aktualnie 9 rekordów Polski na różnych dystanstach. Siedmiu zawodników Manty Kościerzyny zostało powołanych do kadry Polski na rok 2020, są to w kategoriach seniorskich Marcin Łukowicz oraz Szymon Kropidłowski, a w kategoriach juniorskich Balbina Sikora, Julia Greń, Neli Wanta, Damian Kutela i Michał Koliński.

</doc>
<doc id="5100405" url="https://pl.wikipedia.org/wiki?curid=5100405" title="Gülermak">
Gülermak

Gülermak Ağır Sanayi İnşaat ve Taahhüt (w skrócie Gülermak; angielski: „Gülermak Heavy Industry Construction and Contract”) to turecka firma budowlana, szczególnie dla transportu kolejowego, założona w 1958 r. Gülermak był zaangażowany w budowę ponad 175 km podziemnych tuneli i 80 stacji metra.
Gülermak pracował na centralnym odcinku II linii metra w Warszawie z Astaldi i PBDiM Mińsk Mazowiecki), ukończony w 2015 roku. Gülermak realizuje projekty budowlane na arenie międzynarodowej, zwłaszcza w transporcie kolejowym, na przykład w Indiach, Norwegii, Polsce, Turcji, Zjednoczonych Emiratach Arabskich, itd. Gülermak był zaangażowany w projekty budowlane, takie jak:

</doc>
<doc id="5100407" url="https://pl.wikipedia.org/wiki?curid=5100407" title="Szpanów (przystanek kolejowy)">
Szpanów (przystanek kolejowy)

Szpanów (, ) – przystanek kolejowy w miejscowości Szpanów, w rejonie rówieńskim, w obwodzie rówieńskim, na Ukrainie. Położony jest na linii Równe – Baranowicze – Wilno.

</doc>
<doc id="5100408" url="https://pl.wikipedia.org/wiki?curid=5100408" title="Berlingske">
Berlingske

Berlingske jest najstarszym, do dziś ukazującym się duńskim dziennikiem. Został on założony przez Ernsta Heinricha Berlinga. Pierwszy numer pt. "Kjøbenhavnske Danske Post-Tidender" ukazał się w Kopenhadze 3 stycznia 1749 roku. Gazeta jest przypisywana spektrum liberalno-konserwatywnemu i należy do duńskiego przedsiębiorstwa medialnego Berlingske Media, które od 2006 roku należało do Grupy Mecom, zanim ta w 2014 roku przeszła w posiadanie belgijskiego koncernu medialnego De Persgroep.
Nazwa gazety ulegała częstym zmianom: W 1808 roku nazywała się ona "Danske Statstidende", w 1833 roku "Berlingske Politiske og Avertissementstidende", w 1936 roku "Berlingske Tidende", natomiast od 26 stycznia 2011 ukazuje się pod nazwą "Berlingske".
W 1948 dzienny nakład gazety wynosił 190 tysięcy egzemplarzy, a jej niedzielne wydanie sięgało nakładu w wysokości 226 tysięcy egzemplarzy. Do 2011 roku nakład zmalał do 100 tysięcy egzemplarzy. Tym samym gazeta zajęła drugie miejsce spośród wszystkich duńskich dzienników pod względem ilości nakładu (większy nakład osiągnęła jedynie gazeta Jyllands-Posten).

</doc>
<doc id="5100409" url="https://pl.wikipedia.org/wiki?curid=5100409" title="David Seymour (polityk)">
David Seymour (polityk)

David Breen Seymour (ur. 24 czerwca 1984 w Palmerston North) – nowozelandzki polityk, przewodniczący partii ACT New Zealand, deputowany do Izby Reprezentantów Nowej Zelandii.
Życiorys.
Młodość i aktywność zawodowa.
Wychowywał się w Palmerston North wraz z dwójką braci jako syn farmaceutki (matka Seymour’a ma korzenie maoryskie) i inżyniera budownictwa.
Jako nastolatek przeniósł się do Auckland, gdzie uczęszczał do liceum Auckland Grammar School. Po zakończeniu nauki w szkole średniej podjął studia na Uniwersytecie w Auckland, gdzie ukończył dwa kierunki, zdobywając licencjat z inżynierii elektrotechnicznej i z filozofii. Po zakończeniu studiów, Seymour na okres pięciu lat wyemigrował do Kanady, gdzie pracował dla Frontier Centre for Public Policy oraz dla Manning Centre.
Pierwsze kroki w polityce.
W czasie studiów Seymour aktywnie angażował się w działalność stowarzyszenia „ACT on Campuss” (obecnie Young ACT) stanowiącego nieformalną młodzieżówkę dla nowozelandzkiej partii ACT New Zealand, formacji o charakterze libertariańskim. Seymour z biegiem czasu został liderem młodzieżówki co otworzyło dla niego drogę do kariery politycznej.
W nowozelandzkich wyborach parlamentarnych w 2005 r. ACT wystawiło Seymoura jako swojego kandydata w jednomandatowym okręgu Mount Albert, z którego kandydowała również ówczesna premier Nowej Zelandii Helen Clark z Nowozelandzkiej Partii Pracy, zdobył 651 głosów. Po raz drugi startował w wyborach parlamentalnych w 2011 r. z okręgu Auckland Central, gdzie przegrał z parlamentarzystką Nikki Kaye z Nowozelandzkiej Partii Narodowej, zdobywając 149 głosów. Po drugich nieudanych wyborach David pracował w charakterze doradcy dla posła z jego partii Jhon’a Banksa, który uzyskał mandat poselski i współtworzył rząd Johna Key'a, zajmując stanowisko wiceministra edukacji. Wówczas Seymour, był jedną z osób odpowiedzialnych za sporządzenie projektu ustawy dotyczącego prywatyzacji szkolnictwa, będącej jednym z postulatów ACT, który za sprawą poparcia Partii Narodowej wszedł w życie.
Rozwinięcie kariery politycznej.
W lutym 2014 r. wraz z rezygnacją Jhon Banksa ze stanowiska poselskiego, partia zaczęła poszukiwania kandydata, który mógłby zastąpić Banksa w kandydowaniu z okręgu jednomandatowego w Epsom. Okręg ten, jest uważany za niezwykle ważny dla partii ACT. W tamtym czasie ta formacja polityczna notowała marginalna poparcie w skali kraju niepozwalające na przekroczenie 5% progu wyborczego, w celu wzięcia udziału w podziale mandatów z puli proporcjonalnej. Natomiast jednomandatowy okręg w Epsom, w którym kandydaci partii znacząco wygrywali nad pozostałymi kandydatami od wielu lat była jedyną szansą na zachowanie przez ugrupowanie reprezentacji parlamentarnej.
Na konwencie partii Seymour, postrzegany wcześniej jako szeregowy działacz został wybrany na kandydata z okręgu Epsom, gdyż zdaniem władz partii ACT oznaczał się dużą charyzmą i elokwencją. W wyborach partyjnych na kandydata pokonał nawet vice lidera partii Jhona Boscowen’a, który był uważany za prawą ręke ówczesnego prezesa Jamiego White’a. Wobec czego elekcja poselska Seymoura była właściwie pewna.
Wybór Seymoura na kandydata ACT spotkał się z dużym odzewem ze stronny mediów. Opinia publiczna widziała w nim „świeżą twarz partii”. Seymour, wstawił filmik kampanijny na Youtube który w krótkim czasie zyskał 35 tys. wyświetleń i stała się jednym z najbardziej rozpoznawalnych video w kampanii wyborczej.
Kiedy ogłoszono wyniki wyborów okazało się, że Seymour pokonał wszystkich rywali w tym posła Paula Goldsmitha nad którym miał 10% przewagę a sam zyskał ponad 40% wszystkich głosów w okręgu. Zapewniając tym samym obecność ACT w parlamencie na kolejne trzy lata. Partia zdobyła w wyborach łącznie niewiele ponad 0,5% głosów w skali kraju w puli głosów proporcjonalnych co nie pozwoliło na przydział dodatkowych mandatów. Formacja nie wygrała także miejsca w żadnym innym okręgu jednomandatowym. Co czyniło Seymoura jedynym posłem ACT w nowej kadencji.
Przywództwo partii.
Wybór Seymoura na posła i jednoczesna porażka ówczesnego przewodniczącego partii Jaymiego White’a, który startował z pierwszego miejsca list partii sprawiła, że polityk postanowił zrezygnować ze swojej funkcji. Zorganizowano wybory wewnątrz partyjne na przewodniczącego w których wygrał Seymour (zapewne głównie z racji na bycie jedynym parlamentarzystą). Prezydencja Seymoura w partii jest postrzegania przez politologów jako nowy okres w historii formacji. Pod przewodnictwem Seymoura partia odeszła od swoich konserwatywno libertariańskich założeń zmierzając w kierunku klasycznego liberalizmu i libertarianizmu, porzucając dotychczasową agendę konserwatywną.
Działalność parlamentarzysty.
Stał się aktywnym parlamentarzystą – udzielał się w wielu komisjach i znany jest z kontrowersyjnych wypowiedzi.
Po wyborach w 2014 r., zaczął współtworząc rząd z prawicową Nowozelandzką Partią Narodową i podobnie jak Banks otrzymał w nim stanowisko wiceministra edukacji, gdzie ostatecznie sfinalizował ustawę o prywatyzacji szkół nad którą wcześniej pracował. Był także członkiem wielu innych komisji sejmowych, w tym komisji ds. osób LGBT czy obecnie działa w składzie komisji parlamentarnej do spraw koronawirusa.
W wyborach w 2017 r. uzyskał reelekcję (również z okręgu Epsom jako jedyny parlamentarzysta). W trakcie drugiej kadencji uzyskał jeszcze większy rozgłos inicjując kilka projektów legislacyjnych traktujących o różnych kwestiach światopoglądowe. M.in. w 2015 r. złożył projekt ustawy legalizujący eutanazję (co było postrzegane jako wyraz libertariańskich poglądów Seymoura.) Projekt został przegłosowany w 2019 r., a w 2020 r. zatwierdzony przez obywateli w referendum. Tym samym, w październiku 2021 Nowa Zelandia stała się, siódmym w kolejność państwem świata, które zalegalizowało eutanazję.
W głosowaniu w 2020 r., udzielił poparcia projektowi legalizującemu aborcję na życzenie. Jednak, był krytyczny do zapisu w ustawie mówiącym „o bezpiecznych strefach” mieszących się przy szpitalach czy klinikach, w obrębie których demonstracje antyaborcyjne miały zostać zabronione. Jednak, Seymour na komisji dotyczącej tego projektu zdołał przekonać członków posłów aby usunąć ten zapis, który jego zdaniem „godzi w wolność ekspresji i wyrażania poglądów”.
W 2019 wyraził sprzeciw wobec proponowanej przez Partię zielonych ustawy dekarbonizacyjnej zakładającej redukcję stosowania węgla do zera. Jednak ostatecznie nie wziął głosowaniu sejmowym będąc tym samym jedynym posłem który nie poparł ustawy, przy 119 głosach za. W kwestii tej Seymour przyjął najbardziej radykalne stanowisko w sejmie, gdyż prawicowa partia Narodowa zadeklarowała, że po dojściu do władzy jedynie znowelizuje ten akt w kierunku mniej radykalnych rozwiązań natomiast Partia ACT, jak i Seymour optuje za jej całkowitym usunięciem.
W tym samym roku sprzeciwił się nowej ustawie o kontroli broni, która została zaproponowana przez rząd Partii Pracy po zamachu terrorystycznym w Christchurch. Seymour w trzecim czytaniu projektu był jedynym posłem który zagłosował przeciw ustawie twierdząc, że jest procedowana zbyt szybko a ograniczanie dostępu do broni godzi w prawa obywatelskie.
W wyborach w 2020 działania Seymoura okraszone antypandemiczną retoryką, prezentowane znacznie bardziej zdecydowanego stanowiska od Partii Narodowej w kwestii sprzeciwu ustawie o mowie nienawiści czy powrotu do liberalnego prawa do posiadania broni oraz radykalnej obniżki podatków przyczyniły się do, najlepszego wyniku ACT New Zealand w historii. Seymour po raz kolejny zyskał elekcję z okręgu Epsom i wprowadził 9 innych posłów swego ugrupowania z list partyjnych.
Poglądy.
Jest zwolennikiem legalności aborcji, eutanazji, liberalizacji dostępu do broni, zliberalizowania prawa narkotykowego. Opowiada się za bardziej restrykcyjnym prawem karnym. Jest przeciwnikiem wprowadzenia prawa penalizującego mowę nienawiści, gdyż uważa ten termin za zbyt niejednoznaczny i szeroki a potencjalne ustawy sankcjonujące te kwestie dla zagrożenie wolności słowa. W 2020 roku wdał się w utarczkę słowną z posłanką zielonych, którą przez popieranie proponowanych rozwiązań odnośnie do wprowadzenia ustawy o mowie nienawiść porównał do Hitlera czy Mao Zhedonga.
W 2019 r. udzielił poparcia dla prodemokratycznych protestów w Hongkongu, próbując nakłonić parlament do zdecydowanych działań w tej kwestii. Wraz z innymi posłami swej partii, a w 2020 r. starał się zwrócić uwagę rządu na ludobójstwo Ujgurów w Chinach, starając się przekonać premier Jacindę Ardern do jednoznacznego potępienia praktyk chińskiego rządu. W konflikcie palestyńsko-izraelskim opowiada się po stronie Izraela.
Życie prywatne.
W związku z byciem jednym z najbardziej rozpoznawalnych nowozelandzkich polityków wziął udział w siódmej edycji nowozelandzkiego „Dancing with the Stars”.

</doc>
<doc id="5100414" url="https://pl.wikipedia.org/wiki?curid=5100414" title="Reszuck (stacja kolejowa)">
Reszuck (stacja kolejowa)

Reszuck (, ) – stacja kolejowa w pobliżu miejscowości Reszuck, w rejonie rówieńskim, w obwodzie rówieńskim, na Ukrainie. Położona jest na linii Równe – Baranowicze – Wilno.

</doc>
<doc id="5100417" url="https://pl.wikipedia.org/wiki?curid=5100417" title="Kustyń (przystanek kolejowy)">
Kustyń (przystanek kolejowy)

Kustyń (, ) – przystanek kolejowy w pobliżu miejscowości Kustyń, w rejonie rówieńskim, w obwodzie rówieńskim, na Ukrainie. Położony jest na linii Równe – Baranowicze – Wilno.

</doc>
<doc id="5100418" url="https://pl.wikipedia.org/wiki?curid=5100418" title="W żalu najczystszym">
W żalu najczystszym

W żalu najczystszym – rękopiśmienny tomik poetycki Krzysztofa Kamila Baczyńskiego wykonany w 1942.
Historia i opis.
Rękopis powstał przed ślubem Baczyńskiego z Barbarą Drapczyńską, który odbył się 3 czerwca 1942, jako prezent ślubny dla żony. Zawiera on wybór wierszy poety uznanych przez niego za warte upamiętnienia w ważnej chwili życiowej.
Manuskrypt składa się z 20 kart o wymiarach 23×14 cm. Na okładce i karcie 1r umieszczony jest tytuł zbiorku. Na karcie 1v znajduje się dedykacja dla żony („Mojej ukochanej Basieńce w dniu naszego ślubu. Krzysztof. dn. 3/VI/1942r.”) i motto zaczerpnięte z "Prób" Cypriana Kamila Norwida („Pieśń twa – nie skona z niedokończoności – Jeźli anielstwo jej wyżywić zdołasz”). Karta 20r zawiera spis utworów.
Tomik, oprócz własnoręcznie przepisanych przez poetę utworów, zawiera także wykonane przez niego inicjały oraz grafiki. Każdy wiersz rozpoczyna się inicjałem, zaś większość utworów (14) zamknięta jest akwarelową winietką (na niektórych widoczne są odciski palców poety).
W 1963 tomik został zakupiony przez Bibliotekę Narodową wraz z innymi rękopisami Baczyńskiego od Feliksy Drapczyńskiej, matki Barbary. Wysokiej jakości skany tomiku dostępne są online w bibliotece cyfrowej Polona. W 2016 wydawnictwo Świat Książki opublikowało faksymilowe wydanie zbiorku. W 2021 rękopis został wpisany na Polską Listę Krajową Programu UNESCO „Pamięć Świata”.
Zawartość.
Wiersze zamieszczone w tomiku:
Wiersze te znane są z innych źródeł, zwłaszcza z rękopisów określanych jako "Kodeks 39/42" i "Krzyż człowieczy" oraz z konspiracyjnego zbioru "Wiersze wybrane", wydanego pod pseudonimem "Jan Bugaj". Część z nich zapisana jest w zmodyfikowanej formie, m.in. zmieniona została kolejność wyrazów w strofach.

</doc>
<doc id="5100420" url="https://pl.wikipedia.org/wiki?curid=5100420" title="Etoile de Bessèges">
Etoile de Bessèges



</doc>
<doc id="5100421" url="https://pl.wikipedia.org/wiki?curid=5100421" title="Parafia św. Stanisława w Zarańsku">
Parafia św. Stanisława w Zarańsku



</doc>
<doc id="5100425" url="https://pl.wikipedia.org/wiki?curid=5100425" title="Kościół franciszkański Zwiastowania Pańskiego w Bratysławie">
Kościół franciszkański Zwiastowania Pańskiego w Bratysławie

Kościół franciszkański Zwiastowania Pańskiego w Bratysławie – kościół franciszkański; najstarszy istniejący budynek sakralny w Bratysławie.
Historia i architektura.
Budowa kościoła rozpoczęła się w 1280 roku, a zakończyła w 1297 roku (w tym roku świątynia została również konsekrowana). W 1526 roku w kościele Ferdynand I Habsburg został wybrany na króla Węgier. Budynek został kilkukrotnie uszkodzony przez pożary i trzęsienia ziemi (na przykład w 1590 roku). Kościół jest zbudowany w stylu gotyckim. Główny ołtarz znajdujący się w kościele pochodzi z XVIII wieku, znajduje się na nim malowidło na szkle przedstawiające wniebowzięcie Maryi. Ołtarz jest otoczony posągami świętego Emeryka i Stefana I Świętego. Boczne ołtarze są barokowe. Pierwotne prezbiterium i boczne ściany nawy zachowały się do dzisiaj i są najstarszymi zachowanymi częściami kościoła. 

</doc>
<doc id="5100426" url="https://pl.wikipedia.org/wiki?curid=5100426" title="Amâncio Fortes">
Amâncio Fortes

Amâncio José Pinto Fortes (ur. 18 kwietnia 1990 w Luandzie) – angolski piłkarz występujący na pozycji pomocnika w luksemburskim klubie Jeunesse Esch. Posiada także portugalski paszport.

</doc>
<doc id="5100429" url="https://pl.wikipedia.org/wiki?curid=5100429" title="Aleksandria Rówieńska">
Aleksandria Rówieńska

Aleksandria Rówieńska (, ) – przystanek kolejowy w miejscowości Aleksandria, w rejonie rówieńskim, w obwodzie rówieńskim, na Ukrainie. Położony jest na linii Równe – Baranowicze – Wilno.

</doc>
<doc id="5100434" url="https://pl.wikipedia.org/wiki?curid=5100434" title="David Raya">
David Raya

David Raya Martín (ur. 15 września 1995 w Barcelonie) – hiszpański piłkarz występujący na pozycji bramkarza w angielskim klubie Brentford. Wychowanek UE Cornellà, w trakcie swojej kariery grał także w takich zespołach jak Blackburn Rovers oraz Southport.
26 marca 2022 zadebiutował w reprezentacji Hiszpanii w wygranym 2:1 meczu z Albanią.

</doc>
<doc id="5100435" url="https://pl.wikipedia.org/wiki?curid=5100435" title="Uniwersalny pilot">
Uniwersalny pilot

Uniwersalny pilot (ang. "universal remote") – pilot zdalnego sterowania, który umożliwia obsługę nawet kilkudziesięciu różnych urządzeń elektronicznych. Przed rozpoczęciem pracy, uniwersalny pilot powinien być dobrze zaprogramowany przez użytkownika.
Historia.
Pierwszy uniwersalny pilot (patent USA 4774511; pod marką Magnavox) został wprowadzony z dniem 30 maja 1985 roku przez holenderskie przedsiębiorstwo elektroniczne Philips, wynalazcami byli Robin Rumbolt, William McIntyre i Larry Goodson z North American Philips Consumer Electronics.
W 1987 roku przedsiębiorstwo CL 9 opracowało pierwszy programowalny uniwersalny pilot, który został nazwany „CORE”, wynalazcami byli natomiast Steve Wozniak i Charles H. Van Dusen. W marcu tego samego roku Steve Ciarcia napisał artykuł dla magazynu Byte, pt. „Build a Trainable Infrared Master Controller”, artykuł opisuje uniwersalny pilot z możliwością wgrania ustawień na komputer.

</doc>
<doc id="5100436" url="https://pl.wikipedia.org/wiki?curid=5100436" title="Beatrice Blackwood">
Beatrice Blackwood

Beatrice Blackwood (ur. 3 maja 1889 w Londynie, zm. 29 listopada 1975 tamże) – brytyjska antropolożka i etnolożka, przedstawicielka antropologii wizualnej, kierowniczka Muzeum Uniwersyteckiego Historii Naturalnej im. Pitta Riversa w Oksfordzie od 1938 do przejścia na emeryturę w 1959.
Życiorys.
Była córką wydawcy Jamesa Blackwooda (1822–1911), potomka założyciela „Blackwell’s Magazine”, oraz pielęgniarki Mary (1859–1953). Miała siostrę Mary i brata Jamesa.
Pobierała nauki dla dziewcząt w Wycombe House School, a potem w szkole Paddingtona i Maidy Vale w Londynie. Następnie została wysłana do szkoły w Niemczech, gdzie nauczyła się niemieckiego, łaciny i greki. Zdobyła dyplom z języka i literatury angielskiej w Sommerville College w Oksfordzie. Uczyła się tam w latach 1908–1912 dzięki stypendium. Zgłębiała etymologię języków germańskich i skandynawskich. W 1912 zdobyła drugą nagrodę na swoim kierunku studiów.
W czasie studiów, w latach 1911–1912, spotkała Polkę Marię Czaplicką, która w Somerville College pracowała nad dyplomem z antropologii. Ich drogi skrzyżowały się jeszcze w 1915, kiedy Czaplicka powróciła z wyprawy na Syberię. Do 1916 współpracowały przy opracowaniu wyników badań. Czaplicka zachęciła Blackwood do studiowania antropologii. Współpracowały jeszcze w 1918 i 1919.
W 1916 Blackwood rozpoczęła studia z antropologii i pracę w Wydziale Anatomii Ludzkiej Uniwersytetu Oksfordzkiego. W 1918 była asystentką Artura Thomsona. Studiowała pod okiem Roberta Ranulpha Maretta i Henry’ego Balfoura. Podczas wakacji we Francji poznała miejscowych najwybitniejszych antropologów, m.in. ks. Henriego Breuila. W późniejszych latach współpracowała z innymi wybitnymi antropolożkami swoich czasów: Barbarą Freire-Marreco, Katherine Routledge i Winifred Blackman.
Następnie zaczęła wykładać anatomię fizyczną i pracować nad kolekcjami anatomicznymi jako wydziałowa demonstratorka. Pracowała też dla Ashmolean Museum of Art and Archaeology, muzeum uniwersyteckiego w Oksfordzie, zbierając eksponaty z późnej epoki żelaza, okresu saksońskiego i rzymsko-brytyjskiego.
Do 1920 kobiety nie mogły uzyskać dyplomu Uniwersytetu Oksfordzkiego, ale gdy to zostało umożliwione, Blackwood otrzymała tego samego dnia licencjat i magisterium. Była pierwszą kobietą na tym uniwersytecie, której się to udało. W 1920 badała kolekcję 15 tys. czaszek w muzeum w Berlinie, współpracując z dr. Felixem von Luschanem. W 1922 podarowała Muzeum Uniwersyteckiemu Historii Naturalnej im. Pitta Riversa w Oksfordzie pierwszą partię eksponatów, w kolejnym roku przywiozła amulety i monety z Turcji. W 1923 ukończyła studia z anatomii, specjalizując się w embriologii.
W 1924 wyjechała do Ameryki Północnej jako stypendystka Towarzystwa Laury Spelman Rockefeller, by studiować antropologię natywnych społeczności Ameryki Północnej, Afroamerykanów, społeczności azjackich i kaukaskich. W tym czasie zbierała eksponaty dla Muzeum Pitta Riversa i poświęciła się badaniom zleconym przez Narodową Radę Badań (National Research Council). Zbierała dane antropometryczne od Afroamerykanów, ludności natywnej z terenu USA oraz innych społeczności. Pracowała w szkołach, na uniwersytetach i innych instytucjach właściwych dla interesujących ją społeczności. Była świadoma społecznych, rasowych i klasowych podziałów, stąd ostrożnie prowadziła badania mentalności społeczności czarnoskórych. Stopniowo budowała do siebie zaufanie, szczególnie wśród ludności czarnoskórej. Obserwowała niezwykle podzielone i uprzedzone rasowo społeczeństwo USA. Była świadkiem działań Ku Klux Klanu. Walczyła o przeciwko politycznemu użyciu słowa „rasa”, uważając, że jest to kategoria wyłącznie mentalna. W czasie badań w USA występowała na spotkaniach, wygłaszając referaty, była zapraszana przez towarzystwa naukowe.
W 1928, po powrocie do Oksfordu, została mianowana na uczelnianą demonstratorkę i wykładowczynię etnologii. W 1929 otrzymała środki z Uniwersytetu Yale, Komitetu Antropologii w Oksfordzie i Narodowej Rady Badań w celu wyjazdu i badań w Nowej Gwinei. Przebywała tam 18 miesięcy, pracując na północy archipelagu Wysp Salomona. Uczyła się miejscowego języka, wędrowała między wioskami. Zbierała informacje o starych zwyczajach, kontaktując się z najstarszymi mieszkańcami i mieszkankami regionu. Interesowała ją kultura materialna. Korzystała z pomocy lokalnych misjonarzy. W 1935 wyniki badań zostały opublikowane przez Oxford University Press jako "Both Sides of Buka Passage". W 1936 Blackwood została mianowana wykładowczynią etnologii w Muzeum Uniwersyteckim Historii Naturalnej im. Pitta Riversa w Oxfordzie. W tym samym czasie wyruszyła na badania do niezbadanych wcześniej regionów Papuy-Nowej Gwinei. Do wiosny 1937 badała plemię Anga. Do początku 1938 zebrała ponad 2 tys. eksponatów, które włączyła do zbiorów muzeum Pitta Riversa. Nagrała też filmy ilustrujące życie plemion na terenie Nowej Gwinei. Trzy szpule szesnastomilimetrowych taśm przechowywane są w Muzeum Pitta Riversa w Oksfordzie.
W 1938, kiedy wróciła do Oksfordu, wraz z Tomem Pennimanem została kuratorką Muzeum Uniwersyteckiego Historii Naturalnej im. Pitta Riversa w Oxfordzie. Z Pennimanem stworzyli siatkę wolontariuszy, którzy pomogli skatalogować zbiory muzealne.
W czasie II wojny światowej katalogowała zbiory muzealne, była też kierowczynią karetki w Oksfordzie. Po śmierci profesorów: Artura Thomsona, Roberta Ranulpha Maretta i Leonarda Buxtona, z którymi współpracowała, odnowiła kontakt z przyjaciółką ze studiów, Barbarą Aitken.
W 1943 otrzymała wyróżnienie za modelową pracę badawczą w terenie – Królewski Instytut Antropologiczny przyznał jej Medal Riversa. W 1946 wróciła na Uniwersytet Oksfordzki, gdzie wykładała archeologię i antropologię.
Była członkinią Rady Towarzystwa Folklorystycznego i Rady Brytyjskiej Archeologii. Od 1921 była członkinią Królewskiego Instytutu Antropologicznego Wielkiej Brytanii i Irlandii, a w 1957 jego wiceprzewodniczącą. W 1948 została członkinią Towarzystwa Antykwariuszy w Londynie. Występowała na międzynarodowych konferencjach naukowych na całym świecie.
W 1959 przeszła na emeryturę, jednak nadal pracowała przy katalogowaniu zbiorów Muzeum Pitta Riversa. W 1966 została honorową kustoszką pomocniczą w muzeum. W 1970, w związku z prośbami o katalog zbiorów, wydała książkę "The Classification of Artefacts in the Pitt Rivers Museum". W placówce pracowała niemal do śmierci. Zdobyła dla muzeum blisko 7 tysięcy eksponatów, więcej niż ktokolwiek inny. Pozostawiła po sobie liczne notatki, które pozwalają dokładnie odtworzyć bieg jej życia, pracę, nastroje itp.

</doc>
<doc id="5100438" url="https://pl.wikipedia.org/wiki?curid=5100438" title="Mont Ventoux Dénivelé Challenge">
Mont Ventoux Dénivelé Challenge

Mont Ventoux Dénivelé Challenge – kolarski wyścig jednodniowy rozgrywany corocznie od 2019 we Francji.
W odróżnieniu od większości wyścigów jednodniowych Mont Ventoux Dénivelé Challenge stworzony został z myślą o kolarzach specjalizujących się w jeździe po odcinkach górskich, a jego elementami charakterystycznymi są znacząca suma przewyższeń pokonywana na trasie oraz finałowy, liczący blisko 22 kilometry, podjazd na szczyt Mont Ventoux. Impreza odbywa się krótko po zakończeniu Critérium du Dauphiné, stanowiąc element przygotowań do Tour de France.
Pierwsza edycja wyścigu odbyła się w 2019, a od początku istnienia należy on do cyklu UCI Europe Tour, w którym posiada kategorię 1.1.
Zwycięzcy.
Opracowano na podstawie:

</doc>
<doc id="5100439" url="https://pl.wikipedia.org/wiki?curid=5100439" title="Klasztor Kapucynów w Sortino">
Klasztor Kapucynów w Sortino

Klasztor kapucynów wraz z przylegającym do niego kościołem to kompleks religijny znajdujący się w Sortino w prowincji Syrakuz, Włochy.
Historia.
Klasztor został założony w 1556 r. Prawie całkowicie zniszczony przez trzęsienie ziemi w 1693 r., został odbudowany, powiększony i ukończony w 1748 r. dzięki wkładowi wiernych i szlacheckiej rodziny Gaetani, książąt Cassaro i markizów Sortino. Od 1764 roku klasztor był siedzibą nowicjatu.
Po kasacie zakonów (1866) cała struktura klasztorna (klasztor, kościół i las) przeszła na własność państwową. Kompleks został wykupiony przez zakonników w 1879 roku dzięki pracy Capuchin P. Eugenio Scamporlino (ówczesny Minister Prowincjalny) i był siedzibą jedynego nowicjatu na Sycylii, goszcząc również nowicjuszy z Neapolu, Bari i Malty. Wśród nowicjuszy mieszkał tu i zmarł sługa Boży br. Józef Maria z Palermo, którego proces beatyfikacyjny i kanonizacyjny jest obecnie w toku.
W latach 60. klasztor był siedzibą międzyprowincjalnego studentatu teologicznego, a w latach 90. międzyprowincjalnego postnowicjatu.
Opis.
Ze swoją surową i niepozorną architekturą, zgodnie z kanonami franciszkańskiej prostoty, klasztor jest wybudowany wokół dużego krużganka. Jednonawowy kościół pod wezwaniem "Matki Boskiej Bolesnej" z dwiema bocznymi kaplicami zachował wewnątrz dzieło o znacznej wartości: drewnianą skrzynię wykonaną przez kapucyna br. Angelo Gagliano da Mazzarino (1743 - 1809). Dzieło zostało wykonane w ciągu 18 lat pracy i składa się z unikalnych paneli wykonanych z drewna moreli, róży, opuncji i detali z kości słoniowej i masy perłowej. W dolnej części znajduje się cenny fronton z kutej skóry zdobiącej ołtarz.
Ołtarz główny, datowany na wiek. XVIII, nieznanego autora, przedstawia "Jezusa pod krzyżem i jego spotkanie z Matką". Po bokach malowidła "archaniołów Michała" i "Rafaela", poniżej których znajdują się dwa inne mniejsze płótna, przedstawiające "Narodzenia Jezusa" i "Narodzenia Jana Chrzciciela" (nieznanego artysty, pochodzące z XVIII wieku). Całość w drewnianej ramie, dzieło zakonników stolarzy z XVIII wieku.
Wśród dzieł sztuki zachowanych w klasztorze w Sortino na uwagę zasługują: marmurowy posąg św. Antoniego z roku 1527 i welon przedstawiający Męczeństwo "św. Sebastiana" z XVII wieku ze szkoły Caravaggio.
Klasztor posiada również cenną bibliotekę liczącą 14630 woluminów. Wśród zebranych tomów zbioru znajdują się: 20 cennych rękopisów, kilka inkunabułów, 196 tomów z XVI w. oraz tysiące tekstów z XVII, XVIII i XIX wieku.

</doc>
<doc id="5100440" url="https://pl.wikipedia.org/wiki?curid=5100440" title="Kerem Aktürkoğlu">
Kerem Aktürkoğlu

Muhammed Kerem Aktürkoğlu (ur. 21 października 1998 w İzmicie) – turecki piłkarz występujący na pozycji napastnika w tureckim klubie Galatasaray oraz w reprezentacji Turcji. Wychowanek Başakşehiru, w trakcie swojej kariery grał także w takich zespołach jak Bodrumspor, Karacabey oraz 24 Erzincanspor.

</doc>
<doc id="5100441" url="https://pl.wikipedia.org/wiki?curid=5100441" title="Mont Ventoux Dénivelé Challenge 2021">
Mont Ventoux Dénivelé Challenge 2021

Mont Ventoux Dénivelé Challenge 2021 – 3. edycja wyścigu kolarskiego Mont Ventoux Dénivelé Challenge, która odbyła się 8 czerwca 2021 na liczącej ponad 155 kilometrów trasie z Vaison-la-Romaine na szczyt Mont Ventoux. Impreza kategorii 1.1 była częścią UCI Europe Tour 2021.

</doc>
<doc id="5100449" url="https://pl.wikipedia.org/wiki?curid=5100449" title="Mert Müldür">
Mert Müldür

Mert Müldür (ur. 3 kwietnia 1999 w Wiedniu) – turecki piłkarz austriackiego pochodzenia występujący na pozycji obrońcy we włoskim klubie Sassuolo oraz w reprezentacji Turcji. Wychowanek Rapidu Wiedeń.

</doc>
<doc id="5100450" url="https://pl.wikipedia.org/wiki?curid=5100450" title="Michael Newman (ujednoznacznienie)">
Michael Newman (ujednoznacznienie)



</doc>
<doc id="5100451" url="https://pl.wikipedia.org/wiki?curid=5100451" title="G-Stone Recordings">
G-Stone Recordings

G-Stone Recordings – niezależna austriacka wytwórnia płytowa, założona w 1994 roku Petera Krudera i Richarda Dorfmeistera.
Historia.
Niezależna wytwórnia G-Stone Recordings została założona w 1994 roku przez dwóch producentów muzycznych i DJ-ów: Petera Krudera i Richarda Dorfmeistera. Powodem założenia wytwórni była potrzeba zaistnienia na rynku fonograficznym, ponieważ w połowie lat 90. tylko nieliczni w austriackim przemyśle muzycznym wykazywali zrozumienie dla ich pomysłów muzycznych. Wychodząc od trip hopu obaj muzycy podjęli próbę stworzenia własnego, niepowtarzalnego brzmienia adaptując takie gatunki i style jak: jazz, funk, house, rock a nawet Euro disco i dodając do nich niskie brzmienie linii basu. Pod koniec lat 90. G-Stone Recordings stała się uosobieniem typowego „wiedeńskiego brzmienia”, kojarzonego z terminem downbeat. Kruderowi i Dorfmeisterowi udało się stworzyć ważną markę, która jest rozpoznawalna na całym świecie.
W lutym 2001 roku ukazała się książka o obu muzykach i ich wytwórni. Była to płyta CD z dołączoną książeczką, zawierającą zdjęcia i teksty o wiedeńskiej muzyce elektronicznej.
W 2010 roku, szesnaście lat po założeniu wytwórni, Kruder i Dorfmeister mieli na koncie ponad 100 wydawnictw, wspomnianą książkę o swojej wytwórni oraz światową społeczność fanów. Z tej okazji wydany został jubileuszowym podwójny album kompilacyjny, "Sixteen F**king Years of G-Stone Recordings". Znalazły się na nim nowe utwory Kruder &amp; Dorfmeister, Peace Orchestra, Tosca, Rodney Hunter, Makossa &amp; Megablast, Christian Prommer i innych oraz najlepsze utwory z ostatnich 16 lat. 
Artyści.
Lista według Discogs:

</doc>
<doc id="5100452" url="https://pl.wikipedia.org/wiki?curid=5100452" title="Stan zagrożenia">
Stan zagrożenia



</doc>
<doc id="5100455" url="https://pl.wikipedia.org/wiki?curid=5100455" title="Halil Dervişoğlu">
Halil Dervişoğlu

Halil İbrahim Dervişoğlu (ur. 8 grudnia 1999 w Rotterdamie) – turecki piłkarz holenderskiego pochodzenia występujący na pozycji napastnika w tureckim klubie Galatasaray oraz w reprezentacji Turcji. Wychowanek Sparty Rotterdam, w trakcie swojej kariery grał także w takich zespołach jak Brentford oraz Twente.

</doc>
<doc id="5100461" url="https://pl.wikipedia.org/wiki?curid=5100461" title="Gare de Macau">
Gare de Macau

Gare de Macau – przystanek kolejowy w Macau, w departamencie Żyronda, w regionie Nowa Akwitania, we Francji.
Jest przystankiem Société nationale des chemins de fer français (SNCF). Obsługiwany jest przez pociągi TER Aquitaine. 
W 2019, według szacunków SNCF, roczna frekwencja stacji wyniosła 55 197 podróżnych.
Położenie.
Znajduje się na 17,798 km linii Ravezies – Pointe-de-Grave, na wysokości 9 m n.p.m., między stacjami Ludon i Margaux.

</doc>
<doc id="5100463" url="https://pl.wikipedia.org/wiki?curid=5100463" title="San Rocco">
San Rocco



</doc>
<doc id="5100472" url="https://pl.wikipedia.org/wiki?curid=5100472" title="Jacek Ostrowski">
Jacek Ostrowski

Jacek Ostrowski (ur. 20 listopada 1964 w Legnicy) – generał brygady Wojska Polskiego, były dowódca 9 Brygady Kawalerii Pancernej i 20 Brygady Zmechanizowanej, od 2020 zastępca dowódcy – szef sztabu 12 Szczecińskiej Dywizji Zmechanizowanej.
Przebieg służby wojskowej.
W 1983 podjął studia jako podchorąży w Wyższej Szkole Oficerskiej Wojsk Zmechanizowanych we Wrocławiu. W 1987 był promowany na podporucznika. Rozpoczął zawodową służbę w Szczecinie w 5 pułku zmechanizowanym z 12 Dywizji Zmechanizowanej. W styczniu 1992 objął stanowisko szefa sztabu batalionu – zastępcy dowódcy w 5 pz. W latach 1992–1993 dowodził kompanią podczas operacji pokojowej Sił Ochronnych ONZ w byłej Jugosławii Polskiego Kontyngentu Wojskowego w Chorwacji. W 1995 został dowódcą batalionu zmechanizowanego w 12 Brygadzie Zmechanizowanej. Absolwent Akademii Obrony Narodowej w Warszawie (1995, 2007) oraz Uniwersytetu Szczecińskiego (1999). W 1997 powierzono mu funkcję szefa szkolenia – zastępcy dowódcy, a w latach 1999–2006 szefa sztabu 12 Brygady Zmechanizowanej. W latach 2003–2004 i w 2005–2006 pełnił służbę w ramach I oraz V zmiany Polskiego Kontyngentu Wojskowego w Iraku. 
W 2007 został skierowany do Rzeszowa, gdzie objął stanowisko zastępcy dowódcy 21 Brygady Strzelców Podhalańskich będąc nim do 2008. 1 stycznia 2009 został wyznaczony na szefa szkolenia 1 Warszawskiej Dywizji Zmechanizowanej w Legionowie. Od 27 kwietnia 2010 do 28 października 2010 w ramach VII zmiany był zastępcą dowódcy PKW w Afganistanie. W latach 2011–2013 szef Oddziału Szkolenia w Dowództwie Wojsk Lądowych. W 2013 ukończył podyplomowe studia polityki obronnej w Akademii Obrony Narodowej w Warszawie. W 2014 powierzono mu stanowisko szefa Oddziału Szkolenia Zarządu Wojsk Pancernych i Zmechanizowanych w Inspektoracie Wojsk Lądowych Dowództwa Generalnego Rodzajów Sił Zbrojnych. 
2 września 2015 został skierowany do Braniewa, gdzie 7 września 2015 objął obowiązki dowódcy 9 Braniewskiej Brygady Kawalerii Pancernej. W 2018 został wyznaczony do Bartoszyc, gdzie dowodził 20 Brygadą Zmechanizowaną. 10 listopada 2018 prezydent RP Andrzej Duda mianował go na stopień generała brygady. Z dniem 20 marca 2020 został skierowany do Szczecina obejmując stanowisko zastępcy dowódcy – szefa sztabu 12 Szczecińskiej Dywizji Zmechanizowanej.
Ordery, odznaczenia i wyróżnienia.
i inne.

</doc>
<doc id="5100479" url="https://pl.wikipedia.org/wiki?curid=5100479" title="Iosif Kuliszer">
Iosif Kuliszer

Iosif Michajłowicz Kuliszer (, ur. 1 sierpnia 1878 w Kijowie, zm. 17 listopada 1933 w Leningradzie) – rosyjski i radziecki ekonomista żydowskiego pochodzenia. W 1900 roku ukoćzył studia na Wydziale Prawa Cesarskiego Uniwersytetu Petersburskiego. Uważał ekonomię polityczną za naukę o gospodarce narodowej i sprowadzał ją do opisu działalności gospodarczej w warunkach różnych epok historycznych.

</doc>
<doc id="5100481" url="https://pl.wikipedia.org/wiki?curid=5100481" title="Anzola">
Anzola



</doc>
<doc id="5100482" url="https://pl.wikipedia.org/wiki?curid=5100482" title="Koszczinskoje">
Koszczinskoje



</doc>
<doc id="5100483" url="https://pl.wikipedia.org/wiki?curid=5100483" title="San Vincenzo (ujednoznacznienie)">
San Vincenzo (ujednoznacznienie)



</doc>
<doc id="5100484" url="https://pl.wikipedia.org/wiki?curid=5100484" title="Łoinskoje">
Łoinskoje



</doc>
<doc id="5100488" url="https://pl.wikipedia.org/wiki?curid=5100488" title="San Vittore">
San Vittore

Szwajcaria:
Włochy:
Inne:

</doc>
<doc id="5100491" url="https://pl.wikipedia.org/wiki?curid=5100491" title="Katherine Routledge">
Katherine Routledge

Katherine Maria Routledge z domu Pease (ur. 11 sierpnia 1866 w Darlington, zm. 13 grudnia 1935) – angielska archeolożka i antropolożka, która w latach 1913–1915 zainicjowała i poprowadziła wraz z mężem pierwszą wyprawę badawczą na Wyspę Wielkanocną.
Życiorys.
Urodziła się jako drugiego dziecko Kate i Gurney'a Pease. Rodzice byli zamożnymi kwakrami z hrabstwa Durham, właścielami kopalń, kamieniołomów i fabryk w północno-wschodniej Anglii. 
W 1891 rozpoczęła studia. W wyborze, który zaszokował jej otoczenie, wspierał ją brat Wilson. W 1895 z sukcesami ukończyła Somerville College w Oksfordzie, specjalizując się w historii nowoczesnej. Kiedy uczyła się w Oksfordzie, zainteresowała się spiritualizmem. Studiowała też psychografię. Po studiach pracowała jako nauczycielka w Darlington Training College. 
Zaangażowała się w działania Towarzystwa Kolonizacji Afryki Południowej, które wysyłało zdolne dziewczęta z dobrych rodzin do kolonii w Afryce Południowej oraz pomagało w osiedlaniu się tam samotnych pracujących kobiet. Po zakończeniu II wojny burskiej wyjechała do południowej Afryki. Jako przedstawicielka stowarzyszenia przydzielała Brytyjki do pracy w szkołach, biurach, sklepach. 
W 1906 wyszła za mąż za Williama Scoresby'ego Routledge'a, którego poznała rok wcześniej w Londynie. Rodzina Katherine nie pochwalała związku. Cztery miesiące po ślubie para zamieszkała wśród ludu Kikuyu w Brytyjskiej Afryce Wschodniej. Wrócili do Anglii wiosną 1908. 
Od dzieciństwa Routledge cierpiała na, jak to się dziś określa, paranoidalną schizofrenię. Niemniej była w stanie prowadzić badania antropologiczne. W 1924 choroba się nasiliła, przyjmując formę urojeń. Katherine odnowiła zainteresowanie spiritualizmem, co wpłynęło na pogorszenie się relacji z mężem, a małżeństwo już wcześniej nie było szczęśliwe. Na chorobę psychiczną cierpiał też brat Katherine, Harold Pease. Od 1927 małżeństwo zaczęło się rozpadać: Katherine wyrzuciła męża z domu i zmieniła zamki, nie zgadzała się na separację, którą doradzali prawnicy, nagłaśniała swoją sytuację w prasie. W 1929 została siłą umieszczona w szpitalu psychiatrycznym Ticehurst House w Sussex. Tam zmarła.
Praca naukowa.
W 1910 opublikowała z mężem książkę "With A Prehistoric People" zawierającą wyniki badań prowadzonych w Brytyjskiej Afryce Wschodniej. Każde wyraźnie zaznaczyło swój wkład w publikację: przygotowali osobne przedmowy i rozdziały, dokładnie opisali podział pracy. Katherine dodała własne komentarze do załączników podpisanych jej danymi, zdjęcia opatrzono inicjałami osoby, która je wykonała.
Katherine nie miała wykształcenia antropologicznego. Jesienią 1911 Robert Ranulph Marett, docent antropologii społecznej na Uniwersytecie w Oksfordzie, zaproponował jej studiowanie antropologii. Studia traktowała jako przygotowanie do naukowej ekspedycji na Wyspę Wielkanocną. Pomysł małżeństwo Routledge'ów podjęło w 1910. Wyruszyć mieli z ramienia Brytyjskiego Towarzystwa Rozwoju i Nauki (British Association for the Advancement of Science), Muzeum Brytyjskiego i Królewskiego Towarzystwa Geograficznego. Zbudowali 27-metrowy statek, zebrali załogę; przydzielono im oficera Royal Navy. W dniu 23 marca 1913 statek Mana wypłynął z Falmouth. Na Wyspę Wielkanocną przypłynął 29 marca 1914.
Routledge'owie rozbili dwa obozy: jeden w okolicy Mataveri, drugi koło kamieniołomów Rano Raraku. Badali Orongo oraz plażę Anakena. Z pomocą wyspiarza Juana Tepano Katherine prowadziła rozmowy z natywnymi mieszkańcami wyspy. Katalogowała też moai, odwiedzała starszyznę plemienną na północy Hanga Roa, nagrała legendy i historie mówione, m.in. opowieść o legendarnym wodzu Hotu Matu'a, nazwach klanów i terenów oraz piśmie rongorongo. Odkryła kulturowe związki między twórcami rzeźb moai a współczesnymi jej mieszkańcami Wyspy Wielkanocnej (wzory na posągach występowały w tatuażach mieszkańców wyspy). 
W okolicach wyspy doszło do starć pomiędzy statkami niemieckimi a brytyjskimi i francuskimi. Niebawem rozpoczęła się I wojna światowa. Małżeństwo Routledge narzekało na naruszenie neutralności wód terytorium Chile, zgłaszając ją rządowi Chile oraz brytyjskiemu konsulatowi w Santiago. Statki opuściły wody Chile. W tym czasie małżeństwo zaangażowało się w konflikt wyspiarzy o owce, występując jako mediatorzy. W sierpniu 1915 małżeństwo opuściło wyspę. Wrócili do domu przez Pitcairn i San Francisco. 
W 1919 Katherine Routledge opublikowała wyniki badań na Wyspie Wielkanocnej jako książkę "The Mystery of Easter Island". Setki eksponatów przywiezionych z wyspy można oglądać do dziś w Muzeum Uniwersyteckim Historii Naturalnej im. Pitta Riversa w Oksfordzie oraz w Muzeum Brytyjskim. Mąż przekazał jej notatki Królewskiemu Towarzystwu Geograficznemu w Londynie. 
W 1924 Katherine prezentowała wyniki prac badawczych na spotkaniach towarzystw naukowych, wygłosiła odczyt dla Królewskiego Instytutu Kolonialnego pt. "Podróże po morzach południowych". Zaprzestała pracy, ponieważ wówczas zaczęła nasilać się jej choroba psychiczna. 
Dekadę po śmierci Williama Routledge'a znaleziono zdjęcia z wyprawy na Wyspę Wielkanocną. W 1961 w jego domu na Cyprze odnaleziono mapy z wyprawy. 
Upamiętnienie.
W 2011 w Southend Mansion (obecnie Bannatyne Hotel) w Darlington, gdzie się urodziła, zawieszono tablicę jej poświęconą, podkreślając jej zasługi na polu antropologii i archeologii.

</doc>
<doc id="5100494" url="https://pl.wikipedia.org/wiki?curid=5100494" title="Tradycja grobów szybowych zachodniego Meksyku">
Tradycja grobów szybowych zachodniego Meksyku

Tradycja grobów szybowych zachodniego Meksyku nawiązuje do powiązanych ze sobą cech kulturowych odnalezionych w zachodnich stanach meksykańskich Jalisco, Nayarit oraz Colima. Tradycja datowana jest na okres ok. 300 p.n.e. – 400 n.e., przy czym na temat jej końca jest nadal wiele nieścisłości. Większość artefaktów związanych z tradycją grobów szybowych została odkryta i zrabowana, co utrudnia datowanie.
Trudno ocenić dokładne pochodzenie tradycji grobów szybowych, jednak najprawdopodobniej wywodzi się ona z kultury El Opeño. To właśnie na stanowisku w El Opeño odnaleziono najstarsze groby szybowe z terenów Mezoameryki, datowane na około 1500 p.n.e. 
Architektura grobów szybowych.
Najcharakterystyczniejszym elementem grobów szybowych był długi, pionowy szyb mierzący od 3 do nawet 20 metrów. Groby umieszczane były zazwyczaj na kopcach lub niewielkich wzgórzach, a doły wykopywano w ziemi lub wykuwane były w skałach.
Na dnie, po bokach szybu znajdowało się dwie lub więcej komory grobowych liczące nawet kilka metrów średnicy. Jednak wysokość i szerokość komór mogła znacząco się od siebie różnić. W 1932 r. Hans-Dietrich Disselhoff, niemiecki etnolog, wytypował cztery rodzaje grobowców, które występowały w stanie Colima.
Groby szybowe posiadały kilka poziomo ułożonych komór, w których chowano członków tej samej rodziny. Każdy grób był wykorzystywany wielokrotnie. Rozmiar jam grobowych oraz wyposażenia zależny był od pozycji społecznej danej rodziny.
Wyposażenie grobowe.
Figurki ceramiczne.
Naczynia wraz z figurkami stanowiły ważny element wyposażenia grobów szybowych w zachodnim meksyku. Najczęściej spotykanymi formami figurek były te o kształtach zoomorficznych i antropomorficznych, np. przedstawienia kobiet o podłużnych oczach w kształcie ziaren kawy. Dodatkowo częstym motywem były również modele domów czy boisk do piłki.
Figurki antropomorficzne.
Figurki zazwyczaj były przedstawiane w parach i miały na celu odtworzenie jakiejś sceny. Powszechnie spotykane w grobowcach były dla przykładu przestawienia małżonków lub przodków znajdujących się w grobie. Każda z płci posiadała inne charakterystyczne cechy. Kobiety posiadały elementy związane z macierzyństwem, czy też szeroko rozumianymi czynnościami utożsamianymi z płcią żeńską. Ubrania figurek kobiecych owijane były wokół talii i przypominały spódnice. Mężczyźni natomiast byli przedstawiani z atrybutami charakterystycznymi dla wojowników lub piłkarzy. Ubrani byli w krótkie spodnie zapinane za pomocą paska. Wszystkie figurki oprócz ubrań posiadały także tatuaże oraz ślady skaryfikacji.
Figurki zoomorficzne.
Ceramiczne tłuste psy o lśniącej pomarańczowej lub czerwonej barwie są często spotykane w grobach meksykańskiego stanu Colima. Zwierzęta te łączono z podróżą zmarłych do zaświatów – miały pomagać w drodze do krainy umarłych.
Modele architektoniczne.
Modele architektoniczne przedstawiały boiska do gry w piłkę, centra ceremonialne oraz domy dwukondygnacyjne. Domy dwukondygnacyjne natomiast według naukowców posiadały ukryte znaczenie mające na celu przedstawienie dwóch światów, tego na ziemi oraz tego, na który zmarli udawali się po śmierci. Częstym motywem było również przedstawianie sytuacji z życia codziennego, takich jak różne ceremonie czy mecze piłki.
Naczynia ceramiczne.
Najczęstszymi rodzajami naczyń spotykanych w grobach szybowych były misy na stopkach, dzbany, naczynia ze strzemieniowym wylewem, będące charakterystyczne dla kultury Capacha, obecnej w stanie Colima. Wszystkie naczynia były zdobione wielobarwnymi geometryczni dekoracjami, z dominującymi barwami czerni i czerwieni.
Inne.
W grobach odnaleziono również obsydianowe narzędzia takie jak noże i szpile. Dodatkowo często spotykane są też lustra oraz biżuteria w postaci długich naszyjników, koralików lub zausznic. Obecne były także groty oszczepów atl-atl oraz pierścienie wykonane z jadeitu. Kolejnym interesującym rodzajem zabytku były przedmioty mające znaczenie wyłącznie rytualne takie jak muszle i tkaniny układane wokół szkieletu.
Kontekst grobów szybowych.
Groby szybowe są licznie spotykane na północnym zachodzie Ameryki Południowej, na terenie takich krajów jak Panama, Wenezuela, Kolumbia, Ekwador i Peru. Najstarszy grób szybowy tego kontynentu, jak i całego Nowego Świata zlokalizowany jest w Kolumbii, w San Augustin i uważa się, że pochodzi z około 545 r. p.n.e.
Artefakty znajdowane w grobowcach szybowych Ameryki Południowej posiadają liczne cechy wspólne z inwentarzami grobów szybowych z zachodniego Meksyku, np. zbliżone techniki metalurgiczne. Może świadczyć to o kontaktach pomiędzy dwoma obszarami Ameryk jeszcze na długi czas przed konkwistą. Według Michaela E. Smitha to właśnie z terenów Ameryki Południowej, przez wymianę handlową w której uczestniczyli szamani znający się na obrzędach i rytuałach pogrzebowych przybyła tradycja budowania grobów szybowych. Uważa się, że nastąpiło to w latach 150 p.n.e. – 400 n.e.
Historia badań.
Pierwsze informacje na temat tradycji grobów szybowych pojawiły się już w 1902 r. Dokonał tego Carl Sofus Lumholtz, który na podstawie kilku ilustracji przedmiotów znalezionych w grobowcach opisał splądrowany grobowiec szybowy, który odwiedził kilka lat wcześniej.
Pod koniec lat 30 XX w. swoje badania nad kultura grobów szybowych zachodniego Meksyku rozpoczęła znana archeolożka Isabelle Truesdell Kelly. Od 1944 roku, aż do swojej śmierci opublikowała kilkanaście artykułów naukowych na temat swojej pracy w tym regionie. To ona jako pierwsza w 1948 opisała zjawisko „Łuku Grobów Szybowych”, czyli rozmieszczenia grobów szybowych na terenie zachodniego Meksyku.
W 1974 została opublikowana klasyfikacja zabytków należących do inwentarza grobowego, tradycji grobów szybowych zachodniego Meksyku. Klasyfikacja ta jest używana do dzisiaj.
W 1993 roku odkryty został pierwszy nieograbiony grób szybowy. Jest to bardzo istotne i przełomowe odkrycie, gdyż dostarczyło ono naukowcom licznych i szczegółowych informacji związanych z tradycją grobów szybowych.
W 2011 roku na stanowisku Tingambato, w zachodnim Meksyku, odkryto nieograbiony pochówek kobiecy z licznymi darami, datowany na okres klasyczny.

</doc>
<doc id="5100499" url="https://pl.wikipedia.org/wiki?curid=5100499" title="Dźorge Iwanow">
Dźorge Iwanow



</doc>
<doc id="5100500" url="https://pl.wikipedia.org/wiki?curid=5100500" title="Andorno">
Andorno



</doc>
<doc id="5100507" url="https://pl.wikipedia.org/wiki?curid=5100507" title="Podmurówka">
Podmurówka

Podmurówka – płytki fundament (często wykonany z cegły, kamieni lub betonu), zazwyczaj wystający niewiele nad ziemię, na którym posadawia się obiekty budowlane.
Najczęściej na podmurówce budowane są płoty lub domy.

</doc>
<doc id="5100512" url="https://pl.wikipedia.org/wiki?curid=5100512" title="Justyna Grudzińska-Zawadowska">
Justyna Grudzińska-Zawadowska

Justyna Anna Grudzińska-Zawadowska (ur. 4 stycznia 1976) – polska filozofka, wykładowczyni Uniwersytetu Warszawskiego.
Życiorys.
Justyna Grudzińska-Zawadowska w 2001 ukończyła studia filozoficzne na Uniwersytecie Warszawskim. Tamże w 2006 doktoryzowała się na podstawie dysertacji "Semantyka nazw jednostkowych" (promotor – Jacek Hołówka) oraz habilitowała w 2016, przedstawiając monografię "Deskrypcje nieokreślone".
Zawodowo od 2006 związana z Zakładem Filozofii Analitycznej Wydziału Filozofii UW. Prodziekan ds. nauki i współpracy z zagranicą w kadencji 2020–2024. Profesor wizytująca na Uniwersytecie Michigan (2004/2005, stypendium Fulbrighta) oraz Uniwersytecie Princeton i Uniwersytecie Rutgersa (2009/2010).
Członkini zarządów Towarzystwa Popierania i Krzewienia Nauk (2009–2011) oraz Polskiego Towarzystwa Semiotycznego (od 2006).
Córka Przemysława Grudzińskiego i Marii Hebanowskiej.

</doc>
<doc id="5100514" url="https://pl.wikipedia.org/wiki?curid=5100514" title="Kościół Wniebowzięcia Najświętszej Maryi Panny w Dingli">
Kościół Wniebowzięcia Najświętszej Maryi Panny w Dingli

Kościół parafialny Wniebowzięcia Najświętszej Maryi Panny (, ) – rzymskokatolicki kościół parafialny w Dingli na Malcie, poświęcony Wniebowzięciu Najświętszej Maryi Panny. Został zbudowany w różnych etapach w latach 1903–1973 na miejscu wcześniejszego kościoła, powstałego w latach 1678–1680.
Historia.
Zanim Dingli zostało założone jako wieś, istniała na tym terenie osada znana jako Ħal Tartarni, która została uznana za parafię w 1436. W Ħal Tartarni znajdował się niewielki kościół parafialny św. Dominiki, ale osada została później opuszczona, a w 1539 jej parafia została zniesiona i wchłonięta przez parafię św. Pawła w Rabacie.
W pobliżu zaczęła się rozwijać wieś Dingli, a podczas wizyty w 1575 Pietro Dusina odnotował, że we wsi znajdował się kościół parafialny pod wezwaniem Wniebowzięcia Matki Bożej, chociaż wydaje się, że był on wciąż podporządkowany parafii w Rabacie. Po wizycie w wiosce w 1615 biskup Baldassare Cagliares podjął starania o przywrócenie Dingli statusu parafii. Kiedy w latach siedemdziesiątych XVII wieku stanowisko biskupa Malty było nieobsadzone, wikariusz generalny Gann Anton Cauchi cofnął ten status, ale wieś została oficjalnie uznana za parafię przez biskupa Miguela Jeronimo de Molinę w dniu 31 grudnia 1678, i jest nią od tamtego czasu.
Budynek pierwszego kościoła został zbudowany około XV lub XVI wieku, przebudowany został w 1605. Po przywróceniu statusu parafii w 1678 kościół został powiększony staraniem proboszcza Rajmonda Mifsuda, prace te zakończono około 1680. Pod koniec XIX wieku kościół stał się zbyt mały dla rosnącej populacji, i około 1900 proboszcz Franġisk Muscat zaczął myśleć o budowie nowego kościoła.
Nowy kościół, w formie krzyża łacińskiego, został zaprojektowany przez architekta Franġisku Zammita. Budowę rozpoczęto w 1903 na miejscu poprzedniego kościoła, a nowy budynek został zbudowany z lokalnego wapienia wydobywanego z obszaru znanego jako "Ta' Wirxina". Wapień używany do wykonania motywów rzeźbiarskich sprowadzano także z innych wiosek, m.in. z Mqabby. Prace sfinansował Karmenu Bugeja, a większość prac na zasadzie dobrowolności wykonywali w niedziele mężczyźni mieszkający w Dingli. 
W 1908 kościołowi zostało ponownie nadane wezwanie, zaś formalnie został poświęcony przez biskupa Gozo Mikiela Gonziego 26 marca 1939. Budowa części budynku została niedokończona, a w latach 50., po pojawieniu się pewnych uszkodzeń strukturalnych, o zaplanowanie potrzebnych zmian w budowli poproszony został architekt Ġużè Damato. W 1957 jego plany zostały przedłożone Gonziemu (wówczas już arcybiskupowi Malty), który je zatwierdził.
Damato zaprojektował boczne kaplice, dzwonnice i dokonał poważnych zmian w fasadzie, w tym dobudował portyk. Po zakończeniu tych prac architekt Italo Raniolo zaprojektował kopułę. Prace nad kopułą rozpoczęto 14 listopada 1969, a zakończono 15 lipca 1973, a w jej budowie uczestniczyli okoliczni mieszkańcy. 9 sierpnia 1975 arcybiskup Gonzi dokonał inauguracji i pobłogosławienia kopuły.
Architektura.
Kościół z XVII wieku.
Kościół zbudowany w latach 1678–1680 miał wymiary około 7,5 m x 15 m. Było w nim pięć ołtarzy i mała zakrystia, i miał jedną małą dzwonnicę.
Obecny kościół.
Obecny kościół zbudowany został na planie krzyża. Jego zewnętrzne wymiary to ok. 34 m x ok. 23 m, szerokość nawy wynosi ok. 7,6 m. Kościół wieńczy kopuła wsparta na betonowym bębnie. Przed kościołem znajduje się owalny plac.
W fasadzie dominuje portyk, który składa się z trójkątnego frontonu, spoczywającego na dwóch parach kolumn wspartych na cokołach. Główne drzwi znajdujące się pod portykiem obramowane są również parą kolumn podtrzymujących balkon z balustradą. Po obu stronach głównego wejścia znajdują się boczne drzwi, zwieńczone naczółkami i małymi okrągłymi oknami. W wyższych kondygnacjach fasady znajdują się dwie dzwonnice zwieńczone małymi kopułami. W dzwonnicach znajdują się trzy dzwony pochodzące z 1680, 1762 i 1880.
Dzieła sztuki.
Obraz tytularny kościoła, namalowany został przez Virgilio Monti w 1910. Niektóre obrazy i posągi, które wcześniej znajdowały się w XVII-wiecznym kościele, przechowywane są obecnie w zakrystii. 
Ochrona dziedzictwa kulturowego.
Kościół został wpisany 28 marca 2014 do National Inventory of the Cultural Property of the Maltese Islands pod numerem 2305.

</doc>
<doc id="5100515" url="https://pl.wikipedia.org/wiki?curid=5100515" title="Iłłarion Kaufman">
Iłłarion Kaufman

Iłłarion Ignatjewicz Kaufman (, 1847–1915) – rosyjski ekonomista. W latach 1864–1869 studiował na Wydziale Prawa Uniwersytetu Charkowskiego. W maju 1872 roku opublikował recenzję naukową pierwszego tomu "Kapitału" Karola Marksa, w której, zdaniem Marksa, trafnie przedstawił jego metodę dialektyczną.

</doc>
<doc id="5100517" url="https://pl.wikipedia.org/wiki?curid=5100517" title="San Biagio">
San Biagio



</doc>
<doc id="5100518" url="https://pl.wikipedia.org/wiki?curid=5100518" title="Gorgi Icoski">
Gorgi Icoski



</doc>
<doc id="5100526" url="https://pl.wikipedia.org/wiki?curid=5100526" title="Qarabağ Ağdam">
Qarabağ Ağdam



</doc>
<doc id="5100528" url="https://pl.wikipedia.org/wiki?curid=5100528" title="Samuel Vlčan">
Samuel Vlčan

Samuel Vlčan (ur. 13 marca 1971 w m. Partizánske) – słowacki bankowiec i urzędnik państwowy, od 2021 minister rolnictwa.
Życiorys.
Absolwent studiów prawniczych na wydziale prawa Uniwersytetu Komeńskiego w Bratysławie (1995). Kształcił się też na Uniwersytecie Kalifornijskim w Berkeley. Zawodowo związany głównie z sektorem bankowym. Był członkiem zarządu banku Slovenská sporiteľňa, dyrektorem generalnym Hypo Alpe-Adria Banku w Bośni i Hercegowinie i dyrektorem generalnym banku Sberbank Slovensko. Od kwietnia do lipca 2020 był sekretarzem stanu w resorcie rolnictwa, wszedł następnie w skład działającej przy premierze rady doradczej do spraw rolnictwa i rozwoju wsi.
W czerwcu 2021 powołany na ministra rolnictwa w rządzie Eduarda Hegera.

</doc>
<doc id="5100529" url="https://pl.wikipedia.org/wiki?curid=5100529" title="Mahir Emreli">
Mahir Emreli

Mahir oğlu Emreli (ur. 1 lipca 1997 w Baku) – azerski piłkarz występujący na pozycji napastnika w tureckim klubie Konyaspor oraz w reprezentacji Azerbejdżanu. Wychowanek Bakı, w trakcie swojej kariery grał także w Qarabağu i Legii Warszawa.
W maju 2019 roku zmienił nazwisko z Madatov na Emreli, przyjmując nazwisko ze strony matki z powodu dezaprobaty dla nowego małżeństwa ojca.

</doc>
<doc id="5100530" url="https://pl.wikipedia.org/wiki?curid=5100530" title="Cmentarz na Służewie przy ul. Wałbrzyskiej">
Cmentarz na Służewie przy ul. Wałbrzyskiej



</doc>
<doc id="5100533" url="https://pl.wikipedia.org/wiki?curid=5100533" title="San Casciano">
San Casciano



</doc>
<doc id="5100534" url="https://pl.wikipedia.org/wiki?curid=5100534" title="Lekkoatletyka na Igrzyskach Panamerykańskich 1987">
Lekkoatletyka na Igrzyskach Panamerykańskich 1987

Lekkoatletyka na Igrzyskach Panamerykańskich 1987 – zawody lekkoatletyczne podczas igrzysk obu Ameryk odbywały się między 9 a 16 sierpnia w Indianapolis. Po raz pierwszy kobiety rywalizowały w biegu na 10 000 metrów, maratonie oraz w chodzie na 10 000 metrów.

</doc>
<doc id="5100541" url="https://pl.wikipedia.org/wiki?curid=5100541" title="San Cesario">
San Cesario



</doc>
<doc id="5100542" url="https://pl.wikipedia.org/wiki?curid=5100542" title="San Colombano">
San Colombano

 

</doc>
<doc id="5100543" url="https://pl.wikipedia.org/wiki?curid=5100543" title="Antoni Słomiński">
Antoni Słomiński



</doc>
<doc id="5100545" url="https://pl.wikipedia.org/wiki?curid=5100545" title="San Cipriano (ujednoznacznienie)">
San Cipriano (ujednoznacznienie)



</doc>
<doc id="5100546" url="https://pl.wikipedia.org/wiki?curid=5100546" title="Zofia Gostomska-Zarzycka">
Zofia Gostomska-Zarzycka

Zofia Gostomska-Zarzycka (ur. 21 stycznia 1899 w Przemyślu, zm. 4 marca 1952 w Krakowie) – bibliotekarka, po II wojnie światowej współtwórczyni Biblioteki Uniwersyteckiej we Wrocławiu, jedyna kobieta w Grupie Naukowo-Kulturalnej, pierwszej pionierskiej we Wrocławiu.
Życiorys.
Urodziła się 21 stycznia 1899 w Przemyślu. Po tym, jak w 1916 w Wiedniu zdała maturę, pracowała jako prywatna nauczycielka i dziennikarka. Znała niemiecki i francuski. W 1921 została stypendystką w Bibliotece Zakładu Narodowego im. Ossolińskich we Lwowie. Rozpoczęła pracę w bibliotece Ossolineum.
W 1925 wyjechała do Kanady. Tam pracowała na farmach, a później w konsulacie RP m.in. w Montrealu. Była korespondentką kilku czasopism, m.in. dzienników "Słowo Polskie", "Kurier Lwowski" oraz "Ilustrowany Kurier Krakowski". Pisała artykuły podróżnicze i popularnonaukowe do wspomnianych dzienników. Ukazywały się też w "Tęczy" i Ruchu Słowiańskim". Uczestniczyła w życiu emigracji polskiej i m.in. w pracach Polskiego Towarzystwa Pomocy Imigrantom w Winnipegu.
W 1930, po powrocie do Polski, wróciła do pracy w lwowskim Ossolineum, gdzie katalogowała i konserwowała zbiory. Odpowiadała za dział wymiany książek z zagranicą. Opublikowała wspomnienia z wyjazdu do Kanady w postaci książki. Pisała też o historii łowiectwa w Polsce.
W 1942 wyjechała ze Lwowa i przeprowadziła się do Krakowa. Mieszkała u siostry Aleksandry Brandysowej. Do końca wojny pracowała w instytucjach prywatnych. W 1945, po wyzwoleniu Krakowa, zgłosiła się do Biblioteki Jagiellońskiej, by pracować przy zabezpieczaniu porzuconych i zniszczonych księgozbiorów.
Krótko po tym zgłosiła się do pierwszej grupy pionierskiej, która miała pracować we Wrocławiu jako Grupa Naukowo-Kulturalna. Była w niej jedyną kobietą, co zawdzięczała doświadczeniu we władaniu bronią (zrujnowane miasto pełne było niewybuchów, ledwo co skończyła się wojna). Początkowo, od maja 1945, pracowała tylko w parze z dr. Antonim Knotem, późniejszym profesorem i wieloletnim dyrektorem Biblioteki Uniwersyteckiej we Wrocławiu. Pozostałe osoby dołączyły w maju i czerwcu 1945. Zdaniem grupy było m.in. przygotowanie Biblioteki Uniwersyteckiej, która w sierpniu 1945 miała zacząć udostępniać swoje zbiory. Biblioteka miała być gotowa na inaugurację roku akademickiego 1945/1946. Gostomska jeździła do różnych miejscowości w okolicy Wrocławia, szukając zbiorów ukrytych w kościołach, pałacach, magazynach itp., potem je zabezpieczała i katalogowała. Następnie organizowała Gabinet Śląski (potem przemianowany na Gabinet Śląsko-Łużycki), którym kierowała do momentu odejścia z uczelni.
Gromadziła informacje o śląskich miastach, sztuce i folklorze. Po 1945 współpracowała z wrocławską prasą. Pisała m.in. do "Słowa Polskiego", "Ilustrowanego Kuriera Codziennego" i "Śląskiego Kwartalnika Historycznego Sobótka". Napisała jeden z pierwszych powojennych przewodników po Wrocławiu. Prowadziła kronikę Grupy Naukowo-Kulturalnej. W 1950 z okazji pięciolecia Uniwersytetu Wrocławskiego oraz Politechniki Wrocławskiej napisała kronikę Delegatury Ministra Oświaty we Wrocławiu w 1945, bazując m.in. na własnych wspomnieniach.
W dniu 23 sierpnia 1947 wyszła za mąż za adiunkta Wydziału Rolnego Uniwersytetu Wrocławskiego dr. inż. Kazimierza Zarzyckiego. W dniu 17 lutego 1951 mąż zmarł. Zarzycka wyjechała do Krakowa, gdzie zaczęła pracę w Bibliotece Głównej Akademii Górniczo-Hutniczej. Niebawem zmarła. Została pochowana na Cmentarzu Rakowickim w grobowcu Zarzyckich, ale jej nazwisko nie jest wymienione na tablicy.
Upamiętnienie.
W 2020 była jedną z bohaterek wystawy plenerowej we Wrocławiu "Powojenne wrocławianki i ich dzieła".

</doc>
<doc id="5100548" url="https://pl.wikipedia.org/wiki?curid=5100548" title="Małe i średnie przedsiębiorstwa">
Małe i średnie przedsiębiorstwa



</doc>
<doc id="5100549" url="https://pl.wikipedia.org/wiki?curid=5100549" title="Juliusz Borst">
Juliusz Borst

Juliusz Robert Borst (ur. 28 grudnia 1838 w Zgierzu, zm. 28 stycznia 1917, tamże) – zgierski fabrykant.
Życiorys.
Prowadził z bratem, Adolfem Gustawem Borstem, rodzinne przedsiębiorstwo „Fabryka sukna A. G. Borst” przy ulicy Błotnej 166 (obecnie ul. 3 Maja 6). Fabrykę dostali w spadku po śmierci ojca w 1847. Zakład był ulokowany przy ul. Błotnej (przy współczesnym skrzyżowaniu ul. ks. Popiełuszki i 3 Maja w Zgierzu). Początkowo przedsiębiorstwem zarządzał brat, współpracując z Juliuszem. Adolf nie miał potomków, w związku z czym cały majątek po jego śmierci w 1894 przypadł Juliuszowi. Przedsiębiorstwo Borsów posiadało przędzalnię wełny, szarpalnię, tkalnię, farbiarnię i apreturę. W 1892 Borstowie doświadczyli w swojej fabryce fali strajków w ramach buntu łódzkiego, w 1903 zaś tzw. protestu przykręcaczy. W 1922 (po jego śmierci) w fabryce Borsta pracowało 527 osób, a przedsiębiorstwo było jedną z większych fabryk sukienniczych w Polsce.
Juliusz Borst po sprzedaży rodzinnego domu, rozpoczął budowę na obrzeżach Zgierza pałacu dla swojej chorej na gruźlicę żony, zlokalizowanego wśród zieleni, na obrzeżach miasta, z dala od miejskich zanieczyszczeń, pałacu Augustówka w Zgierzu (obecnie ul. K. Pułaskiego 56 w Zgierzu), nazwanego na cześć chorej żony – Augusty.
Juliusz Borst był założycielem i prezesem zarządu Zgierskiej Szkoły Handlowej – pierwszej siedziby – I Liceum Ogólnokształcącego im. Stanisława Staszica w Zgierzu. Zaangażował się w powstanie męskiego gimnazjum w Zgierzu, był współtwórcą zgierskiej Ochotniczej Straży Pożarnej, a także prezesem Zgromadzenia Kupców Zgierskich, współzałożycielem i członkiem Towarzystwa Wzajemnego Kredytu i Towarzystwa Pożyczkowo-Oszczędnościowego. W 1907 został współzałożycielem męskiego Towarzystwa Śpiewaczego i Polskiego Towarzystwa Śpiewaczego „Lutnia”.
Borst pośmiertnie został uhonorowany tytułem zasłużonego obywatela Zgierza.
Życie prywatne.
Juliusz Borst był synem Karola Gottlieba Borsta – zgierskiego sukiennika, i jego małżonki – Zuzanny Heleny z domu Teig. Żoną Borsta była Augusta Karolina z domu Seiler – zmarła na gruźlicę w wieku 29 lat. Juliusz i Augusta mieli 4 dzieci:

</doc>
<doc id="5100551" url="https://pl.wikipedia.org/wiki?curid=5100551" title="Alexander Fischer">
Alexander Fischer

Alexander Fischer (ur. 16 września 1986 w Holte) – duński piłkarz występujący na pozycji obrońcy w duńskim klubie Viborg FF.
Kariera klubowa.
Lyngby BK.
W 1997 roku dołączył do akademii Lyngby BK. W 2005 roku został przesunięty do pierwszej drużyny. Zadebiutował 2 września 2007 w meczu Superligaen przeciwko FC Midtjylland (1:2).
Randers FC.
1 lipca 2009 podpisał kontrakt z klubem Randers FC. Zadebiutował 9 lipca 2009 w meczu kwalifikacji do Ligi Europy przeciwko Linfield F.C. (0:3). W lidze zadebiutował 2 sierpnia 2009 w meczu przeciwko FC Nordsjælland (2:2). Pierwszą bramkę zdobył 23 września 2009 w meczu Pucharu Danii przeciwko Vejen SF (0:9). Pierwszą bramkę w lidze zdobył 22 marca 2010 w meczu przeciwko Brøndby IF (1:1). W sezonie 2010/11 jego zespół zajął przedostatnie miejsce w tabeli i spadł do niższej ligi. W sezonie 2011/12 jego drużyna zdobyła wicemistrzostwo 1. division i awansowała do Superligaen.
Viborg FF.
19 sierpnia 2017 przeszedł do drużyny Viborg FF. Zadebiutował 20 sierpnia 2017 w meczu 1. division przeciwko Fremad Amager (0:6), w którym zdobył swoją pierwszą bramkę. W sezonie 2020/21 jego zespół zajął pierwsze miejsce w tabeli i awansował do Superligaen.

</doc>
<doc id="5100557" url="https://pl.wikipedia.org/wiki?curid=5100557" title="Berești-Tazlău (gmina)">
Berești-Tazlău (gmina)

Berești-Tazlău – gmina w Rumunii, w okręgu Bacău. Obejmuje miejscowości Berești-Tazlău, Boșoteni, Enăchești, Prisaca, Românești, Tescani i Turluianu. W 2011 roku liczyła 5342 mieszkańców.

</doc>
<doc id="5100559" url="https://pl.wikipedia.org/wiki?curid=5100559" title="Berești-Tazlău">
Berești-Tazlău

Berești-Tazlău – wieś w Rumunii, w okręgu Bacău, w gminie Berești-Tazlău. W 2011 roku liczyła 1139 mieszkańców.

</doc>
<doc id="5100560" url="https://pl.wikipedia.org/wiki?curid=5100560" title="Boșoteni">
Boșoteni

Boșoteni – wieś w Rumunii, w okręgu Bacău, w gminie Berești-Tazlău. W 2011 roku liczyła 437 mieszkańców.

</doc>
<doc id="5100563" url="https://pl.wikipedia.org/wiki?curid=5100563" title="Enăchești">
Enăchești

Enăchești – wieś w Rumunii, w okręgu Bacău, w gminie Berești-Tazlău. W 2011 roku liczyła 773 mieszkańców.

</doc>
<doc id="5100564" url="https://pl.wikipedia.org/wiki?curid=5100564" title="Prisaca (okręg Bacău)">
Prisaca (okręg Bacău)

Prisaca – wieś w Rumunii, w okręgu Bacău, w gminie Berești-Tazlău. W 2011 roku liczyła 466 mieszkańców.

</doc>
<doc id="5100565" url="https://pl.wikipedia.org/wiki?curid=5100565" title="Românești (okręg Bacău)">
Românești (okręg Bacău)

Românești – wieś w Rumunii, w okręgu Bacău, w gminie Berești-Tazlău. W 2011 roku liczyła 455 mieszkańców.

</doc>
<doc id="5100567" url="https://pl.wikipedia.org/wiki?curid=5100567" title="Tescani">
Tescani

Tescani – wieś w Rumunii, w okręgu Bacău, w gminie Berești-Tazlău. W 2011 roku liczyła 690 mieszkańców.

</doc>
<doc id="5100569" url="https://pl.wikipedia.org/wiki?curid=5100569" title="Wydział Górnictwa i Geoinżynierii Akademii Górniczo-Hutniczej w Krakowie">
Wydział Górnictwa i Geoinżynierii Akademii Górniczo-Hutniczej w Krakowie



</doc>
<doc id="5100571" url="https://pl.wikipedia.org/wiki?curid=5100571" title="Turluianu">
Turluianu

Turluianu – wieś w Rumunii, w okręgu Bacău, w gminie Berești-Tazlău. W 2011 roku liczyła 1382 mieszkańców.

</doc>
<doc id="5100573" url="https://pl.wikipedia.org/wiki?curid=5100573" title="Kościół franciszkański Zwiastowania Pana w Bratysławie">
Kościół franciszkański Zwiastowania Pana w Bratysławie



</doc>
<doc id="5100582" url="https://pl.wikipedia.org/wiki?curid=5100582" title="Kopiec Pulemelei">
Kopiec Pulemelei

Kopiec Pulemelei – piramida zbudowana z kamieni bazaltowych, znajdująca się na Pacyfiku. Najprawdopodobniej powstał w latach 1100-1400 n.e., a jego użytkowania zaprzestano w 1700-1800 n.e.. Kopiec składa się z platformy bazowej i co najmniej 2 innych platform; których ułożenie nadaje wygląd schodkowy. Działalność na stanowisku można podzielić na V faz, z czego w każdej z nich następowała rozbudowa budowli. Od 2006 roku znajduje się pod ochroną World Monuments Watch.
Geografia.
Pulemelei znajduje się w dzielnicy Palauli w południowej części Savai (największa z czterech zamieszkanych wysp, wchodzących w skład terytorium Niezależnego Państwa Samoa), około 5 km na północny zachód od stolicy Vailoa. Budowla jest centralnym punktem stanowiska Letolo. Kopiec Pulemelei otoczony jest gęstą dżunglą, a jego nadziemna część narażona jest na działanie niekorzystnych czynników środowiska, erozji i wietrzenia, przez to budowla jest stanowiskiem szczególnie narażonym na zniszczenie.
Budowa.
Kopiec Pulemelei jest piramidą zbudowaną z kamieni bazaltowych. Jej podstawa ma wymiary 65 × 60 m (213 × 197 stóp) i wysokość około 12 metrów (39 stóp) na południowej krawędzi i 7 metrów (23 stopy) na północnej krawędzi; wydaje się być zorientowana w kierunkach kardynalnych. Kopiec składa się z platformy bazowej na której zostały zbudowane co najmniej dwie mniejsze platformy. Ten sposób konstrukcji nadaje kopcu profil schodkowy lub dwupoziomowy. Dokładne mapowanie kopca Pulemelei sugeruje, że taki ostateczny wygląd budowli jest efektem konstrukcji w trzech odrębnych krokach, w trakcie V faz użytkowania kopca.
Pierwszym krokiem była budowa platformy bazowej o równej powierzchni, i wyższej ściany od strony południowej niż na ta po stronie północnej, ze względu na nachylenie terenu.
W drugim kroku, została umieszczona kolejna platforma na powierzchni platformy bazowej, na górze z których zbudowano trzecią i ostatnią najwyższą platformę. Mniejsza platforma górna ma 41 m wzdłuż osi wschód-zachód i 32 m wzdłuż osi północ-południe.
Fundament platformy bazowej został wytyczony przez umieszczenie linii tabularnych płyt bazaltowych w pozycji pionowej w płytkim wykopie wykopanym w powierzchni ziemi. Prostokątny obrys fundamentu wypełniono następnie układając płyty bazaltowe poziomo na kamieniach fundamentowych, aż do osiągnięcia przez platformę podstawy wysokości 3-4 m od strony południowej. Ze względu na konstrukcję z suchego kamienia, ściany platformy mają boki lekko odchylone od pionu. Po wschodniej i zachodniej stronie kopca znajdują się dwa zagłębione wejścia, które zapewniają dostęp do górnej platformy. Po wszystkich stronach kopca widoczne są rozległe wychodnie kamienne spowodowane niestabilnością konstrukcji, wzrostem drzew i działalnością człowieka. Platforma podstawowa miała pierwotnie prawie pionowe boki, ale druga platforma mogła mieć je lekko skośne. Ze względu na późniejsze zawalenie się ścian, boki platformy podstawy wydają się być teraz stromo nachylone.
Cały kopiec został wykonany z naturalnych kamieni wulkanicznych, które występują lokalnie w dużych ilościach. Nie zidentyfikowano w nim żadnych obrobionych kamieni. Kamienne rumowisko wzdłuż krawędzi kopca jest rozległe, ale w niektórych miejscach, gdzie zbudowano rampy lub ściany nośne, zachowały się oryginalne ściany kopca.
Stosunkowo niedawno z kopca usunięto kamień, który posłużył do budowy ogrodzenia po wschodniej i północno-zachodniej stronie obiektu. Jednakże wejścia po wschodniej i zachodniej stronie kopca oraz rampa po stronie południowej zostały prawdopodobnie zbudowane po powstaniu platformy bazowej i wskazują na zmiany w kopcu Pulemelei w przeszłości.
Fazy.
Faza 1.
Wczesna osada znajduje się na południowej stronie kopca Pulemelei, na pokrytym ziemią naturalnym kamieniu. Pozostałości archeologiczne składają się z pieców ziemnych, ceramiki i narzędzia kamienne. Znalezisko jest interpretowane jako część rozproszonego wzorca osadniczego w formie gospodarstw domowych, które znajdowały się na krańcach plantacji Letolo.
Faza 2.
Na okres 200–700 n.e. nie odnaleziono żadnych dowodów archeologicznych poświadczających działalność człowieka. W drugiej połowie tzw. „ciemnego wieku” czyli od około 700 wciąż brak materiału archeologicznego. Odkryto jedynie kilka płyt bazaltowych i pieców ziemnych po południowej i zachodniej stronie kopca, a także jeden piec ziemny znaleziony pod platformą podstawową Pulemelei. Możliwe, że brak znalezisk jest związany z brakiem aktywności w tym okresie, jednak archeolodzy podkreślili, że prawdopodobnie rozproszone osadnictwo trwało w okolicy, ale nie w dotychczas przebadanych obszarach.
Faza 3.
Rozpoczęto pierwszy etap budowy kopca. Utworzono boki platformy bazowej poprzez wykopanie płytkiego rowu i ułożenie pionowych płyt lokalnego bazaltu w przygotowanej dziurze. Na szczycie z płyt wulkanicznych zbudowano ściany platformy układając je jedna na drugiej. Biorąc pod uwagę duże rozmiary platformy bazowej, przypuszcza się, że mógł to być obiekt o charakterze ceremonialnym, religijnym lub ważna budowla administracyjna. Szczyt platformy bazowej był prawdopodobnie wybrukowany kamieniami.
Faza 4.
Na fazę 4 przypada intensyfikacja działalności ceremonialnej w latach 1400-1600 AD. Odnaleziono ślady budowy, i późniejszego stosowania dużego pieca ziemnego w pobliżu północnego kopca i znacznego dodatku z górnych platform do platformy podstawowej. Te dodatki podniosły szczyt kopca Pulemelei do 12 m nad powierzchnią ziemi po stronie południowej; co powoduje że z poziomu ziemi aktywności na szczycie kopca są niewidoczne. Orientacja schodów wejściowych w osi wschód-zachód również wskazuje na znaczenie ceremonialne. Wymienić należy również struktury podobne do ramp po stronie południowej i północnej kopca, otaczające budowle chodniki kamienne. Między 1400 a 1600 r. n.e. wydzielono przestrzeń społeczną wokół kopca, być może z konieczności przeprowadzania większych ceremonii w okolicy kopca.
Faza 5.
W fazie V, przypadającej na 1600-1800 n.e., kopiec Pulemelei i związane z nim struktury, zostają opuszczone. Tą zmianę wzoru osadniczego uważa się za skutek europejskiego kontaktu oraz zmian w kulturze tych społeczności.
Badania.
Badania na Samoa.
Pierwsze badania archeologiczne miały miejsce na wyspie Upolu w 1957 roku . Prowadzone były przez amerykańskiego archeologa Jacka Golsona, który podczas nich przebadał na owej wyspie stanowiska osadnicze i kopce. W późniejszych latach został uruchomiony projekt Rogera Greena, podczas którego skupiono się znowu na wyspie Upolu. W trakcie tego projektu znaleziono pierwsze stanowisko kultury Lapita, które znajdowało się pod wodą. Podczas trwania owego projektu wyspa Savai’i nie została przebadana.
Badania 1963-1967.
Podczas szeroko zakrojonego programu wykopaliskowego Rogera Greena i Janet Davidson na Samoa w 1963-67. Archeolog Stuart Scott wykonał dokumentację rysunkową, mapę i przeprowadził badania powierzchniowe, mające na celu określenie położenia ewentualnych stanowisk.
Badania archeologiczne 1977-1978.
Badania przeprowadzone przez Gregory’ego Jackmond’a w 1977-1978 polegały na namierzeniu 3000 obiektów, w tym platform, kamiennych murów, dróg oraz pieców ziemnych.
Badania archeologiczne 2002-2004.
Badania w 3 sezonach wykopaliskowych w latach 2002-2004 prowadzone były przez Dr.Helene Martinsson-Wallin i Dr. Paula Wallin’a z Kon-Tiki Museum oraz Dr. Geoffreya Clarka z Australian National University. Celem badań było ustalenie chronologii kopca i otaczających go struktur. Były to pierwsze, przeprowadzone na większą skalę badania kopca. Początkowo oczyszczono i wykonano dokumentacja kopca. Zmierzono wymiary i określono ilość platformy. Zmapowano ponad 60 obiektów wokół samej budowli. Określono również chronologię kolejnych faz budowy kopca.

</doc>
<doc id="5100585" url="https://pl.wikipedia.org/wiki?curid=5100585" title="Pictou (miasto)">
Pictou (miasto)

Pictou – miasto ("town") w kanadyjskiej prowincji Nowa Szkocja, ośrodek hrabstwa Pictou, nad zatoką Pictou Harbour, podjednostka podziału statystycznego ("census subdivision"). Według spisu powszechnego z 2016 obszar miasta to: 8,01 km², a zamieszkiwało wówczas ten obszar 3186 osób (gęstość zaludnienia 397,6 os./km²), natomiast cały obszar miejski ("population centre") zamieszkiwało 2711 osób.
Miejscowość, której nazwa (zachowana pomimo prób zmian na: "Coleraine", "New Paisley", "Alexandria", "Donegal", "Teignmouth", "Southampton" czy "Walmsley") pochodzi od nazwy zatoki, najpierw w 1767, a następnie 15 września 1773 stała się celem dwóch pierwszych grup osadników – odpowiednio z Pensylwanii (na brygantynie "Betsey") i ze szkockiego Loch Broom oraz znad rzeki Clyde (na statku "Hector") – by osiedlić się na tych ziemiach, nadanych w 1763 Philadelphia Company. Do końca pierwszej ćwierci XIX w. Pictou była bazą dla rozprzestrzeniania się Szkotów po północno-wschodniej części półwyspu Nowa Szkocja i ośrodkiem ich dziedzictwa (Hector National Exhibit Centre, Sherbrooke Cottage), w 1873 otrzymała status miasta ("town").

</doc>
<doc id="5100588" url="https://pl.wikipedia.org/wiki?curid=5100588" title="Shiro Sagisu">
Shiro Sagisu



</doc>
<doc id="5100590" url="https://pl.wikipedia.org/wiki?curid=5100590" title="Mirosław Dackiewicz">
Mirosław Dackiewicz

Mirosław Jan Dackiewicz (ur. 14 lipca 1950 w Warszawie) – polski działacz partyjny, przedsiębiorca, ambasador w Zimbabwe od 1987 do ok. 1990.
Życiorys.
Syn Mikołaja. Do 1977 zatrudniony w Wydziale Zagranicznym Głównej Kwatery Związku Harcerstwa Polskiego w Warszawie, w tym jako kierownik. Następnie pracował w Kancelarii Sekretariatu Polskiej Zjednoczonej Partii Robotniczej, w tym jako zastępca kierownika Sekretariatu (1981–1982) i zastępca kierownika Wydziału Zagranicznego (1982–1986). Ambasador w Zimbabwe od listopada 1987 do ok. 1990, akredytowany także w Botswanie, Lesotho, Mozambiku. Po zmianie ustroju pracował w firmach z branży spożywczej na stanowiskach dyrektorskich oraz jako rzecznik prasowy. 

</doc>
<doc id="5100594" url="https://pl.wikipedia.org/wiki?curid=5100594" title="Mulgrave">
Mulgrave

Mulgrave (pierwotnie "McNair’s Cove", następnie "Wylde’s Cove", 1859–1897 "Port Mulgrave") – miasto ("town") w kanadyjskiej prowincji Nowa Szkocja, w hrabstwie Guysborough, nad cieśniną Strait of Canso, podjednostka podziału statystycznego ("census subdivision"). Według spisu powszechnego z 2016 obszar miasta wynosił 17,83 km², który zamieszkiwały wówczas 722 osoby (gęstość zaludnienia 40,5 os./km²).
Miejscowość, która pierwotnie nosiła miano "McNair’s Cove", a następnie "Wylde’s Cove", w 1859 została nazwana "Port Mulgrave" albo na cześć Constantine’a Phippsa, drugiego hrabiego Mulgrave, albo na cześć jego syna, gubernatora Nowej Szkocji George’a Phippsa, trzeciego hrabiego Mulgrave. Urząd pocztowy pod obecną nazwą ("Mulgrave") utworzono w 1897, łącząc dwa wcześniejsze (otworzony w 1860 "Port Mulgrave" i otworzony w 1893 "Port Mulgrave Station"), w 1923 miejscowość otrzymała status miasta ("town").

</doc>
<doc id="5100595" url="https://pl.wikipedia.org/wiki?curid=5100595" title="McNair's Cove">
McNair's Cove



</doc>
<doc id="5100596" url="https://pl.wikipedia.org/wiki?curid=5100596" title="Wylde's Cove">
Wylde's Cove



</doc>
<doc id="5100597" url="https://pl.wikipedia.org/wiki?curid=5100597" title="Port Mulgrave">
Port Mulgrave



</doc>
<doc id="5100598" url="https://pl.wikipedia.org/wiki?curid=5100598" title="Adelino (Białoruś)">
Adelino (Białoruś)

Adelino – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 6 osób.
Wierni należeli do parafii rzymskokatolickiej w Hermanowiczach.

</doc>
<doc id="5100599" url="https://pl.wikipedia.org/wiki?curid=5100599" title="ElyOtto">
ElyOtto

Elliott Platt, zawodowo znany jako ElyOtto (ur. 24 lutego 2004 w Calgary) – kanadyjski muzyk znany z piosenki „SugarCrash!”, która stała się popularna na platformie TikTok na początku 2021 roku.
Wczesne życie.
Elliott Platt urodził się w 2004 roku, jego ojciec Mike jest muzykiem, a matka Natashy Sayer nauczycielką i również muzykiem.
Kariera.
ElyOtto zaczął wydawać piosenki i remiksy na platformie SoundCloud w 2019 roku. Jego pierwszy komercyjny singiel „SugarCrash!” został wydany 25 sierpnia 2020 r. Następnie wydał utwory „Let Go :(” i „Teeth!”, odpowiednio 20 września i 14 listopada.
Singel „SugarCrash!” zyskał popularność na TikToku na początku 2021 r. i zadebiutował na 30 miejscu na liście Billboard Hot Rock &amp; Alternative Songs. Piosenka stała się szybko popularnym virallem. Następnie utwór wskoczył na 15 miejsce na liście Hot Rock &amp; Alternative, później osiągając szczytowe 11 miejsce. 13 marca 2021 r. „SugarCrash!” zadebiutował na liście Billboard Global 200 pod numerem 139. W marcu 2021 roku ElyOtto podpisał kontrakt z RCA Records. Magazyn Spin nazwał Platta „twarzą hiperpopu” w kwietniu 2021 r. Jego debiutancka EPka ukazała się 8 kwietnia 2022. 23 kwietnia 2021 ukazał się remiks utworu „SugarCrash!” z udziałem Kim Petras i Curtisa Watersa.
Życie prywatne.
Platt jest osobą transpłciową.

</doc>
<doc id="5100603" url="https://pl.wikipedia.org/wiki?curid=5100603" title="Kościół Niepokalanego Poczęcia Najświętszej Maryi Panny w Ħamrun">
Kościół Niepokalanego Poczęcia Najświętszej Maryi Panny w Ħamrun

Kościół parafialny Niepokalanego Poczęcia Najświętszej Maryi Panny (, ) – rzymskokatolicki kościół parafialny w Ħamrun na Malcie. Został zbudowany w latach 1958–1963 i przejął rolę oratorium poświęconego Niepokalanemu Poczęciu, które powstało w Ħamrun w 1923. Od 1968 kościół jest kościołem parafialnym.
Historia.
Oratorium poświęcone "Niepokalanemu Poczęciu" zostało założone w Ħamrun przez Paula Burlo 15 maja 1923. Początkowo mieściło się w prywatnym mieszkaniu, zaś przez kolejne dwie dekady jego lokalizacja była kilkakrotnie przenoszona. Po śmierci Burlo w 1950 oratorium przejął ks. Edgar Vella i zaplanował budowę stałego kościoła. Z pomocą arcybiskupa Mikiela Gonziego i ks. Matthew Chircopa, proboszcza z kościoła parafialnego św. Kajetana, ks. Vella nabył działkę, po której wcześniej biegł trakt kolejowy Malta Railway, aby na nim zbudować nowy kościół.
Nowy kościół zaprojektował architekt Ġużè Damato, a wybudował go budowniczy Geraldu Camilleri. Kamień węgielny położył 23 marca 1958 biskup Emanuel Galea, a pod koniec roku ukończono budowę podpiwniczenia i używano go do odprawiania mszy. Do śmierci Velli w 1962 budynek był prawie gotowy, ale wkrótce potem prace wstrzymano z powodu niespłaconych długów. Budowę, aż do jej zakończenia kontynuował ks. Joseph Mifsud Bonnici, mając do pomocy lokalnych wolontariuszy. Kościół został zainaugurowany przez biskupa Galeę 14 sierpnia 1963.
W latach po II wojnie światowej teren, na którym zbudowano kościół szybko się rozwijał. Świątynia została oficjalnie poświęcona przez arcybiskupa Josepha Merciecę 28 maja 1988.
Architektura.
Zewnętrznie kościół zbudowany jest w stylu klasycystycznym, ma małą betonową kopułę i pojedynczą dzwonnicę. Ma około 40 m długości i 15 m szerokości. W środku znajduje się jeden ołtarz ustawiony przed sanktuarium, które składa się z trzech dużych nisz. Dwie zakrystie znajdują się z tyłu budynku.
Dzieła sztuki.
Sanktuarium kościoła zawiera mozaikę "Niepokalanego Poczęcia", która jest wzorowana na XVII-wiecznym obrazie Bartolomé Estebana Murillo "La Immaculada de Soult". Mozaika została wykonana przez T. Sarti z Pietrasanta i została odsłonięta 25 czerwca 1983. W zakrystii znajduje się kopia obrazu Murillo wykonana przez siostry franciszkanki z Egiptu, która była obrazem tytularnym kościoła przed montażem mozaiki. Wcześniej istniał inny ołtarz, który pochodził z oratorium Paula Burlo.
W kościele znajduje się również tytularna figura z 1903 "Niepokalane Poczęcie", wykonana przez R. Zanzio &amp; Co w Rzymie i podarowana kościołowi przez Arcybractwo św. Franciszka z Valletty w 1985. Przed 1985 w kościele znajdowały się również dwie inne rzeźby tytularne, z których pierwsza została zamówiona przez Burlo do oratorium. W kościele znajdują się również figury św. Józefa i Matki Boskiej Bolesnej; ta ostatnia jest dziełem rzeźbiarza Wistina Camilleriego.

</doc>
<doc id="5100616" url="https://pl.wikipedia.org/wiki?curid=5100616" title="Ambasada Zjednoczonych Emiratów Arabskich w Mińsku">
Ambasada Zjednoczonych Emiratów Arabskich w Mińsku

Ambasada Zjednoczonych Emiratów Arabskich w Mińsku (, ) – misja dyplomatyczna Zjednoczonych Emiratów Arabskich w Republice Białorusi.
Historia.
Zjednoczone Emiraty Arabskie nawiązały stosunki dyplomatyczne z Białorusią 20 października 1992.
Pierwszy emiracki ambasador, Mohammad Meer Alraeesi, przybył na Białoruś 18 października 2008. 19 stycznia 2009 złożył on listy uwierzytelniające prezydentowi Alaksandrowi Łukaszence.

</doc>
<doc id="5100618" url="https://pl.wikipedia.org/wiki?curid=5100618" title="Lubie (jezioro w woj. zachodniopomorskim)">
Lubie (jezioro w woj. zachodniopomorskim)



</doc>
<doc id="5100620" url="https://pl.wikipedia.org/wiki?curid=5100620" title="Ambasada Zjednoczonych Emiratów Arabskich na Białorusi">
Ambasada Zjednoczonych Emiratów Arabskich na Białorusi



</doc>
<doc id="5100624" url="https://pl.wikipedia.org/wiki?curid=5100624" title="CMMI">
CMMI



</doc>
<doc id="5100627" url="https://pl.wikipedia.org/wiki?curid=5100627" title="Ustrój polityczny Kazachstanu">
Ustrój polityczny Kazachstanu

Ustrój polityczny Kazachstanu – Kazachstan jest republiką konstytucyjną z silną władzą prezydencką. Według konstytucji, formalne i faktyczne centrum dyspozycji politycznej pozostaje w rękach prezydenta. Jest on wybierany w wyborach powszechnych, równych i bezpośrednich, na pięć lat. Prezydent jako arbiter i gwarant stabilności państwa jest najwyższą instancją w strukturach władzy wykonawczej. Mianuje i odwołuje premiera, stoi na czele sił zbrojnych, dysponuje inicjatywą ustawodawczą i prawem wetowania projektów ustaw. Ważnym organem konstytucyjnym jest Rada Bezpieczeństwa.
Władza ustawodawcza.
Władzę ustawodawczą w Kazachstanie sprawuje dwuizbowy parlament, składający się z izby przedstawicielskiej – Mażylisu oraz Senatu. Mażylis jest wybierany na pięcioletnią kadencję, w jego skład wchodzi 107 deputowanych, z których 98 wybieranych jest w wyborach powszechnych i proporcjonalnych, 9 deputowanych jest wybieranych przez Zgromadzenie Narodu Kazachstanu.
Członkowie Senatu wybierani są na sześcioletnią kadencję (16 co 3 lata). Wybiera się po dwóch przedstawicieli z każdego obwodu, miasta na prawach obwodu i stolicy kraju w głosowaniach tajnych i pośrednich – na wspólnym posiedzeniu wszystkich maslichatów (organów ustawodawczych na szczeblu lokalnym) danej jednostki administracyjnej. Senat liczy 47 osób, 32 wybranych w obwodach i 15 mianowanych przez prezydenta.
Obowiązująca Konstytucja Kazachstanu została uchwalona w 1995 r. Od tego czasu czterokrotnie wprowadzano do niej poprawki (1998, 2007, 2011, 2017). W konstytucji deklarowana jest zasada suwerenności narodu, pluralizmu i podziału władzy. Stwierdza ona, że Kazachstan jest demokratycznym państwem prawa, państwem świeckim, kierującym się troską o obywateli i cechującym się prezydencką formą sprawowania władzy. W Konstytucji znalazł się również zapis o zasługach Pierwszego Prezydenta w budowaniu niepodległości kraju.
Kazachstan jest podzielony na 14 obwodów (obłasti): akmoliński, aktiubiński, ałmatyński, atyrauski, wschodniokazachstański, żambylski, zachodniokazachstański, karagandyjski, kustanajski, kyzyłordyński, mangystauski, pawłodarski, północnokazachstański, południowokazachstański oraz dwa miasta wydzielone – Ałmaty i Astana. W stolicy – Astanie – mieszczą się prawie wszystkie centralne urzędy państwowe. Ałmaty pozostaje jednak nadal największym centrum biznesowym i gospodarczym Kazachstanu.
Na terytorium Kazachstanu funkcjonują 86 miasta, Astana i Ałmaty mają status miast republikańskich, wyjątkowy status posiada natomiast Bajkonur – jest miastem federalnego znaczenia Federacji Rosyjskiej. Kraj podzielony jest na 168 rejonów wiejskich i 15 miejskich, 174 mniejszych niż miasta obszarów zasiedlenia (typu miejskiego i wiejskiego) i 2150 okręgów wiejskich (aułów).
Na władze lokalne składają się organy ustawodawcze obwodów i miast republikańskich – maslichaty oraz organy wykonawcze – akimaty. Nowelizacja Konstytucji Kazachstanu z 2007 r. określa długość kadencji maslichatów na pięć lat. Czynne prawo wyborcze do maslichatów przysługuje obywatelom Kazachstanu po ukończeniu 18 roku życia, bierne po ukończeniu 21 roku życia. Dwóch deputowanych każdego z 14 maslichatów obwodowych, miasta o znaczeniu republikańskim oraz stolicy w drodze wyborów zasiada w Senacie Kazachstanu.
Akimat (pochodzi od arabskiego ḥākim, rządzący) jest terenowym ogniwem administracji państwowej w Kazachstanie (obwodu, miasta o znaczeniu republikańskim lub stolicy, rejonu, okręgu wiejskiego).
Do podstawowych kompetencji akima należy:
1) opracowanie planów gospodarczych, programów rozwoju społecznego oraz miejscowego budżetu, a także zapewnienie ich wykonania;
2) zarządzanie majątkiem komunalnym; 3) powoływanie i odwoływania kierowników miejscowych organów wykonawczych.
Władza wykonawcza.
Władzę wykonawczą w Kazachstanie sprawuje rząd.

</doc>
<doc id="5100629" url="https://pl.wikipedia.org/wiki?curid=5100629" title="Raz, dwa, trzy">
Raz, dwa, trzy

Podobne

</doc>
<doc id="5100633" url="https://pl.wikipedia.org/wiki?curid=5100633" title="Muzeum Sztuki w Esbjerg">
Muzeum Sztuki w Esbjerg

Muzeum Sztuki w Esbjerg (duń. Esbjerg Kunstmuseum) jest położone w południowo-zachodniej Jutlandii w Danii. Zostało założone w 1910 roku, a w 1962 przeniesione do nowego budynku w Parku Miejskim, zaprojektowanego przez Jytte og Ove Tapdrup. Sale wystawowe Muzeum Sztuki w Esbjerg są rozmieszczone na trzech piętrach.
Laboratorium Estetyczne.
Laboratorium Estetyczne zostało otwarte podczas renowacji muzeum w 1997 roku, a jego działalność inspirowana jest między innymi filozofią Bauhausu i psychologią percepcji. Laboratorium tworzy kontrast między naukami przyrodniczymi a sztuką i na tym opiera swoją istotę. Bazuje ono na doświadczeniach eksperymentu pedagogicznego z klasą trzecią, który odbył się w roku szkolnym 1995-96 i był projektem pilotażowym. Jeden poranek w tygodniu klasa uczyła się w muzeum przedmiotów takich jak: sztuki piękne, przyroda i technika oraz muzyka, które były przedstawione jako wspólne pole inspiracji. Celem było m.in. wzmocnienie przeżyć estetycznych uczniów, poprzez wywołanie wielu wrażeń i doznań, które następowały podczas spotkań ze sztukami wizualnymi.
Profil badawczy muzeum.
Od połowy lat 90. artyści w Muzeum Sztuki w Esbjerg eksperymentują i poszukują nowych sposobów przedstawiania sztuki współczesnej. W muzeum jest przeprowadzany projekt badawczy, który ma na celu poznać i zgłębić postrzeganie muzeum sztuki z perspektywy zwiedzającego. Wszystkie projekty realizowane są wspólnie z psychologiem dr Bjarne Sode Funch, który podczas współpracy napisał pracę doktorską na temat psychologii wartościowania sztuki (The Psychology of Art Appreciation, Museum Tusculanum Press, 1997).

</doc>
<doc id="5100636" url="https://pl.wikipedia.org/wiki?curid=5100636" title="Rajd Polski 2021">
Rajd Polski 2021

77. Orlen Rajd Polski – 77. edycja Rajdu Polski rozgrywana od 18 do 20 czerwca 2021 roku. Bazą rajdu były Mikołajki. Była to druga runda rajdowych samochodowych mistrzostw Polski w roku 2021 i zarazem pierwsza runda Rajdowych Mistrzostw Europy w roku 2021. W sezonie 2021 był to rajd pierwszej kategorii (tzw. dwuetapowy), gdzie punktacja w RSMP była następująca: od 25 punktów za zwycięstwo, plus punkty za dwa etapy rajdu i oddzielne punkty za odcinek Power Stage.
Rajd wygrał Rosjanin Aleksiej Łukjaniuk kierując samochodem Citroën C3 Rally2, drugie miejsce ze stratą blisko 19 sekund zajął Norweg Andreas Mikkelsen. Na trzecim miejscu ze stratą blisko dwuminutową do mety dojechał Polak Mikołaj Marczyk. Dla Marczyka było to pierwsze podium w eliminacjach mistrzostw Europy. W eliminacjach RSMP wygrał Marczyk, przed Wojciechem Chuchałą i Grzegorzem Grzybem. Oficjalnie rajd ze względu na obostrzenia związane z pandemią Covid-19 rozegrany został bez udziału kibiców.
Lista startowa.
Poniższa lista startowa obejmuje tylko zawodników startujących i zgłoszonych do rywalizacji w kategorii ERC w najwyższej klasie RC2, samochodami najwyższej klasy mogącymi startować w rajdach ERC – R5 oraz zgłoszonych zawodników w RSMP, startujących w najwyższej klasie 2, samochodami grupy R5.
Wyniki końcowe rajdu.
W klasyfikacji końcowej dodatkowe punkty przyznawane są pierwszej piątce za poszczególne etapy rajdu.
Klasyfikacja RSMP.
W Rajdzie Polski 2021 jako rajdzie pierwszej kategorii prowadzona była dodatkowa klasyfikacja każdego etapu rajdu (punkty bonusowe), w wyniku której zostały przyznane punkty (niezależnie od frekwencji w danej klasyfikacji), zgodnie z tabelą:
Oraz w klasyfikacji rocznej RSMP dodatkowe punkty przyznawane są za odcinek Power Stage.
Klasyfikacja RME po 1 rundzie.
Kierowcy
Punkty w klasyfikacji generalnej ERC otrzymuje 15 pierwszych zawodników, którzy uczestniczą w programie ERC i ukończą wyścig, punktowanie odbywa się według klucza:
Dodatkowo po każdym etapie (dniu) rajdu prowadzona jest osobna klasyfikacja, w której przyznawano punkty pierwszym pięciu zawodnikom, według klucza 5-4-3-2-1. W tabeli podano, które miejsce zajął zawodnik, a w indeksie górnym ile zdobył punktów za ukończenie poszczególnych etapów na punktowanym miejscu.
Klasyfikacja kierowców RSMP 2021 po 2 rundach.
Punkty otrzymuje 15 pierwszych zawodników, którzy ukończą rajd według klucza:
Dodatkowe punkty zawodnicy zdobywają za ostatni odcinek specjalny zwany Power Stage, punktowany: za zwycięstwo – 5, drugie miejsce – 4, trzecie – 3, czwarte – 2 i piąte – 1 punkt.
Dodatkowo w rajdach pierwszej kategorii (tzw. rajdach dwuetapowych) – wyróżnionych kursywą, pierwsza piątka w klasyfikacji generalnej każdego etapu zdobywa punkty w takim samym stosunku jak w przypadku punktacji Power Stage. W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono liczbę punktów uzyskanych na ostatnim, dodatkowo punktowanym odcinku specjalnym tzw. Power Stage oraz dodatkowe punkty za wygranie etapów rajdu.

</doc>
<doc id="5100637" url="https://pl.wikipedia.org/wiki?curid=5100637" title="Pustelniki (wieś)">
Pustelniki (wieś)



</doc>
<doc id="5100638" url="https://pl.wikipedia.org/wiki?curid=5100638" title="Pustelniki (miejscowość)">
Pustelniki (miejscowość)



</doc>
<doc id="5100639" url="https://pl.wikipedia.org/wiki?curid=5100639" title="Dzikie pszczoły (serial telewizyjny)">
Dzikie pszczoły (serial telewizyjny)

Dzikie pszczoły (ngr. Άγριες Μέλισσες) – grecki kostiumowy serial obyczajowy, emitowany od 29 września 2019 na kanale greckiej telewizji ANT1. W Polsce serial zadebiutował 28 czerwca 2021 na antenie TVP1, gdzie był emitowany do 3 września 2021. Począwszy od 6 września 2021 emisja była kontynuowana na antenie TVP Kobieta, gdzie 19 stycznia 2023 r nadano finałowy odcinek serialu.
Akcja wielowątkowej opowieści toczy się w roku 1958 w fikcyjnej wsi Diafani, położonej w Tesalii, niedaleko Larisy. Na tle skrycie dokonanej zbrodni i niejasnych, powikłanych powiązań rodzinnych serial ukazuje charakterystyczne cechy moralności, wiejskiego folkloru i obyczajowości Greków w tamtym okresie, z reperkusjami okresu wojny i okupacji.
Zalążek fabuły.
Po śmierci ojca trzy córki Stamirisa muszą zmierzyć się z Dukasem, niezwykle wpływowym i najbogatszym człowiekiem we wsi Diafani, który dla spekulacji chce pozyskać ich ziemię. Według planu jego syn Sergios ma poślubić najstarszą z sióstr – Eleni, by przejąć rodzinne pole w posagu. Mimo początkowego oporu kobieta zgadza się na ten związek, jednakże tuż po ślubie dochodzi do niespodziewanej tragedii. Wydarzenie to zmieni wiele nie tylko w życiu sióstr, lecz także całej społeczności wioski. W miarę rozwoju i komplikowania się akcji stopniowo wychodzą na jaw nie tylko prawdziwe charaktery mieszkańców i ich grzechy, ale też rodzinne sekrety i kłamstwa.

</doc>
<doc id="5100646" url="https://pl.wikipedia.org/wiki?curid=5100646" title="Pałac Mienszykowa">
Pałac Mienszykowa

Pałac Mienszykowa (ros. Меншиковский дворец) – pałac wzniesiony etapami w latach 1710–1712 i 1713–1727 dla Aleksandra Mienszykowa, pierwszego gubernatora Petersburga i bliskiego współpracownika Piotra I. Zabytek rosyjskiej architektury barokowej.
Historia.
Pałac został wzniesiony na Wyspie Wasylewskiej dla Aleksandra Mienszykowa, jednego z najbardziej zaufanych ludzi cara Piotra I i pierwszego gubernatora Petersburga, według projektu Giovanniego Fontany i Johanna Gottfrieda Schädla. Początkowo był budowlą trójkondygnacyjną z głównym korpusem przylegającym do brzegu Newy oraz dwoma skrzydłami, otaczającymi z dwóch stron dziedziniec. Wokół pałacu urządzono ogród. Skierowany elewacją frontową ku rzece pałac nawiązywał do architektury włoskiej. 
W nieukończonym jeszcze pałacu Mienszykowa odbywały się przyjęcia i bale z udziałem cara Piotra I, gdyż jego Pałac Letni był znacznie skromniejszy i mniej przestronny. W 1710 r. w pałacu odbyło się wesele Anny Iwanowny, bratanicy Piotra i kurlandzkiego księcia Fryderyka Wilhelma Kettlera. Natomiast w 1712 r. w pałacu odbył się ślub i wesele Piotra I i Katarzyny Aleksiejewny. 
W 1727 r. Mienszykow popadł w niełaskę cara Piotra II i został dożywotnio zesłany na Syberię, a jego majątek – skonfiskowany. Pałac na Wyspie Wasylewskiej przeszedł na własność skarbu państwa. Przez pięć lat był siedzibą Kolegium Spraw Zagranicznych. Następnie w budynku rozmieszczono Korpus Szlachecki, od 1800 r. noszący nazwę 1 Korpusu Kadetów. W związku z nowym przeznaczeniem budynku został on rozbudowany o kolejne skrzydło, łączące się ze starszymi obiektami od strony Linii Sjezdowskiej. W latach 1758–1769 wzniesiono jeszcze jeden korpus, ustawiony, podobnie jak najstarszy, na nabrzeżu Newy. W II poł. XIX w. pałac Mienszykowa, pozostając siedzibą 1 Korpusu Kadetów, stał się równocześnie siedzibą Rady Głównego Zarządu Szkół Wojskowych. 
W latach 1917–1918 w obszernych salach pałacu Mienszykowa wielokrotnie odbywały się mityngi rewolucyjne. W czerwcu 1917 r. w budynku obradował I Wszechrosyjski Zjazd Rad. W 1926 r. pałac stał się siedzibą Leningradzkiej Szkoły Wojenno-Politycznej im. Engelsa. W 1965 r. został zaadaptowany na muzeum. Od 1967 r. jest to oddział Ermitażu.
Architektura.
Pałac został wzniesiony w stylu baroku pietrowskiego typowego dla rosyjskiej architektury świeckiej początku XVIII w. Elewacje pałacu zdobione są pilastrami z kapitelami rzeźbionymi w kamieniu. Centralna część pałacu była pierwotnie zwieńczona attyką z ozdobnymi rzeźbami, natomiast boczne ryzality wieńczyły frontony z motywami korony książęcej.

</doc>
<doc id="5100648" url="https://pl.wikipedia.org/wiki?curid=5100648" title="Elżbieta Firlit">
Elżbieta Firlit

Elżbieta Firlit – dr hab. socjologii, absolwentka Instytutu Socjologii Uniwersytetu Jagiellońskiego (studia magisterskie) i Instytutu Socjologii Uniwersytetu Warszawskiego (studia doktoranckie), habilitacja na UKSW (1999).
Stypendystka Konrad-Adenauer-Stiftung w Georg-August-Universität Göttingen, pobyty studyjne na Freie Universität Berlin oraz Hochschule für Philosophie München.
W Zakładzie Socjologii SGH pracuje od 1.10.1996 r., od 1.06.2000 r. na stanowisku profesora nadzwyczajnego. Prowadziła i prowadzi zajęcia dydaktyczne na wszystkich poziomach studiów, m.in. z metodologii badań społecznych i z socjologii. Inicjatorka i koordynatorka Specjalności Międzykierunkowej Badania Rynku i Opinii Publicznej na obydwu poziomach studiów.
Autorka i współautorka wielu projektów badawczych, w tym kilku międzynarodowych. Uczestnictwo w wielu konferencjach krajowych i międzynarodowych, w tym często jako współorganizatorka. Należy do Polskiego Towarzystwa Socjologicznego, pełniła funkcję (z wyboru) wiceprzewodniczącej Sekcji Socjologii Religii PTS, inicjatorka Komitetu Honorowego SSR PTS. Przynależy również do International Society for the Sociology of Religion (SISR) oraz International Study of Religion in Eastern and Central Europe Association (ISORECEA).
Od 1991 współpraca naukowa z Instytutem Statystyki Kościoła Katolickiego SAC w Warszawie, członek Kolegium Naukowego Ośrodka Sondaży Społecznych OPINIA.
Problematyka naukowych prac badawczych: ciągłość i zmiana postaw i wartości, więzi społeczne, tożsamość, wspólnotowe i instytucjonalne wymiary religijności, społeczności lokalne.

</doc>
<doc id="5100666" url="https://pl.wikipedia.org/wiki?curid=5100666" title="Mieczysław Skulski (major)">
Mieczysław Skulski (major)

Mieczysław Witold Skulski (ur. 23 lipca 1893 we Lwowie) – major dyplomowany piechoty Wojska Polskiego, jeden z pięciu Polaków odznaczonych austriackim Orderem Marii Teresy za czyny męstwa w czasie I wojny światowej.
Życiorys.
Urodził się 23 lipca 1893 we Lwowie. Ukończył Wojskową Niższą Szkołę Realną w Straß, w Styrii, a następnie Szkołę Kadetów Piechoty we Lwowie. Na stopień chorążego został mianowany ze starszeństwem z 1 września 1911 i wcielony do Galicyjskiego Pułku Piechoty Nr 20 w Krakowie. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. Na stopień podporucznika został mianowany ze starszeństwem z 1 listopada 1913 w korpusie oficerów piechoty i przeniesiony do Pułku Piechoty Nr 73 w Pradze. W szeregach tego oddziału walczył podczas I wojny światowej. Na stopień porucznika został mianowany ze starszeństwem z 1 maja 1915 w korpusie oficerów piechoty. 26 maja 1916 wyróżnił się jako komendant kompanii zdobyciem Monte Mosciagh, w czasie wiosennej ofensywy na Asiago. W maju 1917 został przeniesiony do Kompanii Piechoty Przybocznej Gwardii.
24 października 1919 został przeniesiony z 1 Pułku Strzelców Podhalańskich do Dowództwa Okręgu Generalnego Kraków na stanowisko adiutanta sztabowego oficera inspekcyjnego piechoty przy DOGen. Kraków. 1 grudnia 1919 został mianowany kapitanem w piechocie. 1 czerwca 1921 nadal pełnił służbę w Dowództwie Okręgu Generalnego Kraków, a jego oddziałem macierzystym był 3 Pułk Strzelców Podhalańskich. 3 maja 1922 został zweryfikowany w stopniu kapitana ze starszeństwem z 1 czerwca 1919 i 383. lokatą w korpusie oficerów piechoty. 1 listopada 1922 został „powołany do służby Sztabu Generalnego z prawem jednorocznego doszkolenia w Wyższej Szkole Wojennej”. W dalszym ciągu był oficerem 3 psp przydzielonym do Dowództwa Okręgu Korpusu Nr V w Krakowie. 3 listopada 1922 został powołany do Wyższej Szkoły Wojennej w Warszawie, w charakterze słuchacza II kursu doszkolenia. 15 października 1923, po ukończeniu kursu i otrzymaniu dyplomu naukowego oficera Sztabu Generalnego, został przydzielony do 29 Dywizji Piechoty w Grodnie na stanowisko szefa sztabu. 31 marca 1924 został mianowany majorem ze starszeństwem z 1 lipca 1923 i 111. lokatą w korpusie oficerów piechoty. 15 października 1924 został przeniesiony do 26 Pułku Piechoty we Lwowie na stanowisko dowódcy I batalionu. W 1925 został przydzielony do Inspektoratu Armii Nr 5. 14 października 1926 został przydzielony do Generalnego Inspektora Sił Zbrojnych na stanowisko oficera sztabu generała do prac przy GISZ, generała brygady Stanisława Burhardt-Bukackiego. W lutym 1927 został oddany do dyspozycji szefa Sztabu Generalnego z równoczesnym przeniesieniem służbowym do Oddziału III SG, a w następnym miesiącu przydzielony do Oddziału III SG. W marcu 1930 został przeniesiony na stanowisko delegata SG przy Okręgowej Dyrekcji Kolei Państwowych we Lwowie. W marcu 1932 został przeniesiony do 71 Pułku Piechoty w Zambrowie na stanowisko dowódcy batalionu ale już w listopadzie tego roku został zwolniony z zajmowanego stanowiska i oddany do dyspozycji dowódcy Okręgu Korpusu Nr I. Z dniem 31 marca 1933 został przeniesiony w stan spoczynku. W 1936 mieszkał w Brzeżanach przy ul. Rzeźnickiej 28, a w sierpniu 1937 we Lwowie przy ul. św. Jacka 32 m. 7.
W lipcu 1942 został zatrzymany przez funkcjonariuszy Kripo jako jeden z Polaków podejrzanych o współpracę z obywatelami Szwecji na rzecz polskiego ruchu oporu. 15 grudnia 1943 został objęty aktem oskarżenia. 22 marca 1944 stanął przed berlińskim Trybunałem Ludowym. Został uniewinniony.

</doc>
<doc id="5100669" url="https://pl.wikipedia.org/wiki?curid=5100669" title="Berzunți (gmina)">
Berzunți (gmina)

Berzunți – gmina w Rumunii, w okręgu Bacău. Obejmuje miejscowości Berzunți, Buda i Dragomir. W 2011 roku liczyła 4625 mieszkańców.

</doc>
<doc id="5100670" url="https://pl.wikipedia.org/wiki?curid=5100670" title="Berzunți">
Berzunți

Berzunți – wieś w Rumunii, w okręgu Bacău, w gminie Berzunți. W 2011 roku liczyła 2381 mieszkańców.

</doc>
<doc id="5100671" url="https://pl.wikipedia.org/wiki?curid=5100671" title="Buda (okręg Bacău)">
Buda (okręg Bacău)

Buda – wieś w Rumunii, w okręgu Bacău, w gminie Berzunți. W 2011 roku liczyła 480 mieszkańców.

</doc>
<doc id="5100673" url="https://pl.wikipedia.org/wiki?curid=5100673" title="Pterophoridae">
Pterophoridae



</doc>
<doc id="5100674" url="https://pl.wikipedia.org/wiki?curid=5100674" title="Odznaka honorowa „Za Zasługi w Rozwoju Województwa Poznańskiego”">
Odznaka honorowa „Za Zasługi w Rozwoju Województwa Poznańskiego”

Odznaka honorowa „Za Zasługi w Rozwoju Województwa Poznańskiego” – polskie odznaczenie samorządowe władz województwa poznańskiego ustanowione 1 grudnia 1960 w formie jednostopniowej odznaki.

</doc>
<doc id="5100677" url="https://pl.wikipedia.org/wiki?curid=5100677" title="Odznaką honorową „Za Zasługi w Rozwoju Województwa Poznańskiego”">
Odznaką honorową „Za Zasługi w Rozwoju Województwa Poznańskiego”



</doc>
<doc id="5100678" url="https://pl.wikipedia.org/wiki?curid=5100678" title="Odznaka honorowa „Za zasługi w rozwoju województwa poznańskiego”">
Odznaka honorowa „Za zasługi w rozwoju województwa poznańskiego”



</doc>
<doc id="5100680" url="https://pl.wikipedia.org/wiki?curid=5100680" title="Odznaka Honorowa „Za Zasługi w Rozwoju Województwa Poznańskiego”">
Odznaka Honorowa „Za Zasługi w Rozwoju Województwa Poznańskiego”



</doc>
<doc id="5100681" url="https://pl.wikipedia.org/wiki?curid=5100681" title="Odznaka „Za zasługi w rozwoju województwa poznańskiego”">
Odznaka „Za zasługi w rozwoju województwa poznańskiego”



</doc>
<doc id="5100682" url="https://pl.wikipedia.org/wiki?curid=5100682" title="San Costantino">
San Costantino



</doc>
<doc id="5100694" url="https://pl.wikipedia.org/wiki?curid=5100694" title="Nazzaro">
Nazzaro



</doc>
<doc id="5100697" url="https://pl.wikipedia.org/wiki?curid=5100697" title="San Nazzaro (ujednoznacznienie)">
San Nazzaro (ujednoznacznienie)



</doc>
<doc id="5100701" url="https://pl.wikipedia.org/wiki?curid=5100701" title="Kalandra dwuplamista">
Kalandra dwuplamista

Kalandra dwuplamista ("Melanocorypha bimaculata") – gatunek małego ptaka z rodziny skowronków (Alaudidae). Zamieszkuje Bliski Wschód i Azję Środkową, zimuje na południe od zasięgu letniego. W 2022 roku po raz stwierdzony w Polsce. Nie jest zagrożony wyginięciem.
Systematyka.
Jest to gatunek monotypowy. Opisano podgatunki "rufescens" (Azja Mniejsza) i "torquata" (wschodni Iran i Afganistan), ale nie są one obecnie uznawane jako zbyt mało odróżniające się od reszty populacji.
Morfologia.
Długość ciała 16–18 cm. Upierzenie brązowoszare, jaśniejszy brzuch z ciemną plamą na piersi; masywny dziób. Z wyglądu przypomina kalandrę szarą.
Zasięg występowania.
W sezonie lęgowym występuje od zachodnio-środkowej Turcji na wschód do Armenii, południowego Azerbejdżanu oraz zachodniego i południowego Iranu, ponadto na wschód od Morza Kaspijskiego do południowo-wschodniego Kazachstanu, Kirgistanu, północno-wschodniego Iranu i północnego Afganistanu; izolowane populacje w Libanie, północnym Izraelu, południowej Syrii i północnym Iraku. Zimuje w północno-wschodniej Afryce, północnej części Półwyspu Arabskiego oraz w południowej części Azji Środkowej i dalej na południowy wschód do północno-zachodnich Indii.
W Polsce po raz pierwszy zaobserwowano go 10 lutego 2022 roku w Przychojcu w woj. podkarpackim; Komisja Faunistyczna Sekcji Ornitologicznej Polskiego Towarzystwa Zoologicznego zaakceptowała to stwierdzenie i wciągnęła kalandrę dwuplamistą na "Listę awifauny krajowej".
Biotop.
Zamieszkuje suche, kamieniste półpustynne równiny oraz stoki gór (spotykany także na polach, zwykle na większej wysokości).
Rozród.
Sezon lęgowy trwa od końca marca/początku kwietnia do połowy sierpnia. Czasami w sezonie wyprowadza drugi lęg. Gniazdo jest umieszczone w zagłębieniu w ziemi, zwykle osłonięte kępą roślinności lub niewielkim krzewem. Stanowi je luźno zbudowana miseczka z trawy i korzonków, z drobniejszego materiału wewnątrz niż na zewnątrz, a w zewnętrznych ściankach mogą się znajdować kawałki papieru, szmat czy nawet zaschniętego łajna. Budową gniazda zajmuje się wyłącznie samica. W zniesieniu 3–6 jaj, zwykle 4 lub 5. Wysiaduje tylko samica, a okres inkubacji podawany jest różnie – 12–13 lub 14–15 dni. Młode opuszczają gniazdo po 9–12 dniach, ale zdolność do lotu uzyskują w wieku około 15–16 dni; rodzice karmią je do około 30 dni od wyklucia.
Status.
Międzynarodowa Unia Ochrony Przyrody (IUCN) uznaje kalandrę dwuplamistą za gatunek najmniejszej troski (LC – "Least Concern") nieprzerwanie od 1988 roku. Liczebność światowej populacji, wstępnie obliczona w oparciu o szacunki organizacji BirdLife International z 2015 roku, mieści się w przedziale 10–21 milionów dorosłych osobników. Ze względu na brak dowodów na spadki liczebności bądź istotne zagrożenia dla gatunku BirdLife International ocenia trend liczebności populacji jako prawdopodobnie stabilny.

</doc>
<doc id="5100704" url="https://pl.wikipedia.org/wiki?curid=5100704" title="Lekkoatletyka na Igrzyskach Panamerykańskich 1991">
Lekkoatletyka na Igrzyskach Panamerykańskich 1991

Lekkoatletyka na Igrzyskach Panamerykańskich 1991 – zawody lekkoatletyczne podczas igrzysk obu Ameryk odbywały się między 3 a 11 sierpnia na Estadio Panamericano w Hawanie.

</doc>
<doc id="5100707" url="https://pl.wikipedia.org/wiki?curid=5100707" title="Ustyurtia">
Ustyurtia

Ustyurtia – rodzaj motyli z podrzędu Glossata i nadrodziny Urodoidea. Jedyny z monotypowej rodziny Ustyurtiidae. Obejmuje dwa opisane gatunki, znane dotąd tylko z Kazachstanu. Zamieszkują pustynie i stepy. Gąsienice żerują na parolistach.
Taksonomia.
Rodzaj ten opisali po raz pierwszy w 2020 roku Lauri Kaila, Maria Heikkilä i Kari Nupponen, umieszczając go w nowej, monotypowej rodzinie Ustyurtiidae w obrębie nadrodziny Urodoidea, obejmującej jeszcze tylko rodzinę Urodidae. Autorzy zaliczyli do rodzaju dwa gatunki, opisane w tej samej publikacji:
Drugi z wymienionych wyznaczony został przez autorów gatunkiem typowym. Nazwa rodzajowa pochodzi od płaskowyżu Ustiurt w południowym Kazachstanie, gdzie znajduje się miejsce typowe gatunku typowego.
Morfologia.
Motyle o stosunkowo przysadzistym jak na przedstawicieli nadrodziny ciele. Głowa ma przylegające, blaszkowate łuski na czole, ciemieniu i potylicy, pozbawiona jest chetosemy i przyoczka. Aparat gębowy cechuje się uwstecznioną, krótką ssawką, drobnymi i jednoczłonowymi głaszczkami szczękowymi oraz krótkimi, trójczłonowymi, porośniętymi łuskami głaszczkami wargowymi. Czułki są mniej więcej tak długie jak przednie skrzydło, u samicy nitkowate, zaś u samca z rozszerzeniem u nasady biczyka. Przednie skrzydło osiąga od 6 do 8 mm długości i jest dość wąskie jak na Urodoidea. Wierzch skrzydła pokrywają pomieszane łuski brązowe i żółte lub białe. Użyłkowanie przedniego skrzydła wyróżnia się od tego u Urodidae brakiem komórki dodatkowej oraz umieszczeniem sektorów radialnych trzeciego i czwartego (Rs3 i Rs4) na szypułkach. Skrzydło tylne jest z wierzchu białe do jasnobrązowego, pozbawione pędzelka włosków na krawędzi kostalnej. Golenie przednich odnóży mają epifizy i pozbawione są ostróg, te środkowych odnóży mają po dwie ostrogi, a te odnóży tylnych po cztery ostrogi. Stopy mają kolce na spodniej stronie. Odwłok ma drugie sternum z apodemami pozbawionymi wyrostków przednio-bocznych. Samiec ma silnie zesklerotyzowaną kapsułę genitalną. Unkus jego jest silnie zesklerotyzowany, zakrzywiony, długi i całkowicie połączony stawowo z tak długim jak on tegmenem. Sakulus również dorównuje długością tegmenowi. Charakterystyczne są dla Ustyurtiidae również zespolone nasadowo i wskutek tego nieruchome walwy oraz winkulum przedłużone w długi i smukły sakus. Fallus jest długi, igłowaty i pozbawiony cierni, od strony brzuszno-bocznej otoczony jukstą. Genitalia samicy opisane zostały tylko u gatunku typowego. Mają one długie gonapofizy obu par oraz pozbawioną znamion torebkę kopulacyjną o eliptycznym korpusie, okrągłym ujściu i błoniastym przewodzie.
Występowanie i ekologia.
Rodzaj palearktyczny. Oba gatunki znane są tylko z południowej części Kazachstanu. Gatunek typowy poławiano na pustyni gipsowej, zaś "U. charynica" na skąpo porośniętym roślinnością kamienistym stepie. Owady dorosłe są aktywne od południa do późnego wieczora. Latają na krótkie odległości i blisko powierzchni gruntu. Gąsienice żerują od wczesnej wiosny na parolistach. Przepoczwarczają się najpóźniej w pierwszej połowie maja w oprzędzie skonstruowanym na roślinie żywicielskiej. Oprzęd ten ma kolor kremowy, kształt odwróconej łódki i siateczkowatą konstrukcję, przypominającą tą u Urodidae, jest jednak gęściej wypełniony przędzą, sztywniejszy i zaopatrzony w podłużne żeberka, dzięki czemu jego przód pęka na płaty w czasie opuszczania kokonu przez imago.

</doc>
<doc id="5100709" url="https://pl.wikipedia.org/wiki?curid=5100709" title="Ustyurtiidae">
Ustyurtiidae



</doc>
<doc id="5100710" url="https://pl.wikipedia.org/wiki?curid=5100710" title="Crystal Bradford">
Crystal Bradford

Crystal Erin Bradford (ur. 1 listopada 1993 w Detroit) – amerykańska koszykarka występująca na pozycjach rzucającej lub niskiej skrzydłowej, obecnie zawodniczka Enei AZS Poznań, a w okresie letnim Atlanty Dream w WNBA.
17 maja 2021 dołączyła do Enei AZS Poznań.

</doc>
<doc id="5100714" url="https://pl.wikipedia.org/wiki?curid=5100714" title="Michnowskoje">
Michnowskoje



</doc>
<doc id="5100715" url="https://pl.wikipedia.org/wiki?curid=5100715" title="Appiano">
Appiano



</doc>
<doc id="5100716" url="https://pl.wikipedia.org/wiki?curid=5100716" title="Opel Grandland X">
Opel Grandland X



</doc>
<doc id="5100724" url="https://pl.wikipedia.org/wiki?curid=5100724" title="Opakowanie transportowe">
Opakowanie transportowe

Opakowanie transportowe – opakowanie służące do transportu produktów w opakowaniach jednostkowych lub zbiorczych w celu zapobiegania uszkodzeniom produktów.

</doc>
<doc id="5100729" url="https://pl.wikipedia.org/wiki?curid=5100729" title="Ramón González">
Ramón González

Imię i nazwisko Ramón González nosili lub noszą m.in.:
Zob. też:

</doc>
<doc id="5100738" url="https://pl.wikipedia.org/wiki?curid=5100738" title="Brundlund">
Brundlund

Zamek Brundlund (duń. Brundlund slot, niem. Schloss Brundlund) – piętnastowieczny zamek znajdujący się w centrum miejscowości Aabenraa w Danii. Obecnie mieści się w nim muzeum sztuki. Wewnątrz zamku można podziwiać zmieniające się wystawy artystów Południowej Jutlandii, którzy przyczynili się do odnowy duńskiej sztuki. Niektórzy odcisnęli nawet swój ślad na europejskiej historii sztuki.
Historia.
Zamek Brundlund został zbudowany za czasów panowania królowej Małgorzaty I. W XVI wieku został przebudowany na pałac w stylu renesansowym. Był wielokrotnie rozbudowywany, ostatnio w latach 1805–1807, a w 1985 roku został całkowicie odrestaurowany. W 1998 roku został otwarty jako muzeum sztuki obejmujące sztukę duńską od XVIII wieku do współczesności. Muzeum Sztuki Zamku Brundlund posiada zbiory różnorodnych obrazów, rzeźb i grafik.
Układ zamku.
Zamek jest otoczony fosą. Brundlund charakteryzuje się pięknym ogrodem zamkowym, w którym znajduje się wiele rzeźb. Ogród pełni funkcję parku i mieści się tuż obok rzeki Mølleå, która ze względu na faunę (kaczki) jest bardzo popularna latem.
Budynek zamkowy składa się z prostopadłościennego korpusu, który z trzech stron jest otoczony basztami; w dwóch z nich mieszczą się salony, natomiast południowo-zachodnia baszta pełni funkcję wieży schodowej. Po wschodniej stronie budynku znajduje się przedbramie, które połączone jest od północy wałem z aleją na „stałym lądzie”; usytuowany jest tu jeden z najstarszych zachowanych młynów wodnych w Danii. Zamek nie posiada wielu dekoracji architektonicznych; jedynie fasady od strony ogrodu podkreśla prosta kolumnada z kolumnami w stylu doryckim.

</doc>
<doc id="5100742" url="https://pl.wikipedia.org/wiki?curid=5100742" title="Zbigniew Powęska">
Zbigniew Powęska

 Zbigniew Powęska (ur. 1965) – generał brygady Wojska Polskiego, były: Szef sztabu – Zastępca Komendanta Głównego Żandarmerii Wojskowej, Szef Sztabu - Zastępca Szefa Inspektoratu Wsparcia Sił Zbrojnych, Szef Zarządu Logistyki – P4 Sztabu Generalnego WP, 29 stycznia 2021 r. zakończył zawodową służbę wojskową i przeszedł do rezerwy.
Życiorys.
Zbigniew Powęska urodził się w 1965. Ukończył w 1980 Publiczną Szkołę Podstawową w Zarzeczu koło Niska. Absolwent Liceum Zawodowego w Stalowej Woli (1984). W 1984 podjął studia jako podchorąży w Wyższej Szkole Oficerskiej Wojsk Zmechanizowanych we Wrocławiu. W 1988 promowany na podporucznika. Służbę zawodową rozpoczął na stanowisku dowódcy plutonu zmechanizowanego w 1 pułku zmechanizowanym w Wesołej z 1 Dywizji Zmechanizowanej, następnie był dowódcą kompanii, szefem sztabu i dowódcą batalionu w tym pułku do roku 1994. 
W latach 1995–1997 studiował w Akademii Obrony Narodowej po ukończeniu której został skierowany do 1 Brygady Pancernej, gdzie objął funkcję szefa sekcji S-3, zastępcy szefa sztabu, następnie powierzono mu stanowisko szefa szkolenia – zastępcy dowódcy 1 BP. W 1998 został skierowany do służby w Komendzie Głównej Żandarmerii Wojskowej na stanowiska specjalisty, starszego specjalisty i szefa wydziału dowodzenia. W 2002 ukończył studia podyplomowe z zakresu mobilizacji i pokojowego uzupełnienia wojsk. W 2004 był wyznaczony na stanowisko szefa sztabu Mazowieckiego Oddziału Żandarmerii Wojskowej w Warszawie. W latach 2005–2007 pełnił służbę jako dowódca Oddziału Specjalnego Żandarmerii Wojskowej w Mińsku Mazowieckim. 6 sierpnia 2007 został szefem sztabu – zastępcą Komendanta Głównego Żandarmerii Wojskowej.
W 2013 ukończył Wyższe Studium Polityki Obronnej w Akademii Obrony Narodowej oraz w 2014 kurs z zakresu kierowania Terenowymi Organami Administracji Wojskowej szczebla Wojewódzkiego Sztabu Wojskowego w Akademii Obrony Narodowej. Od 1 kwietnia 2015 do 8 kwietnia 2016 pełnił obowiązki dyrektora Centrum Normalizacji, Jakości i Kodyfikacji. Na mocy decyzji Ministra Obrony Narodowej, 9 kwietnia 2016 został wyznaczony na stanowisko zastępcy szefa – szefa sztabu Inspektoratu Wsparcia Sił Zbrojnych. 2 maja 2019, w Dzień Flagi Rzeczypospolitej Polskiej, był awansowany na stopień generała brygady przez prezydenta Rzeczypospolitej Polskiej Andrzeja Dudę. 15 lipca 2019 minister obrony narodowej Mariusz Błaszczak wręczył mu nominację na stanowisko szefa Zarządu Logistyki – P4 Sztabu Generalnego WP. 29 stycznia 2021 w związku z zakończeniem zawodowej służby wojskowej został pożegnany przez szefa Sztabu Generalnego WP generała Rajmunda Andrzejczaka.
Ordery, odznaczenia i wyróżnienia.
i inne.
Linki zewnętrzne.
 

</doc>
<doc id="5100745" url="https://pl.wikipedia.org/wiki?curid=5100745" title="Albinas Bagdonas">
Albinas Bagdonas

Albinas Bagdonas (ur. 1941 we wsi Zobielija koło Szyłeli) – litewski psycholog i nauczyciel akademicki.
Życiorys.
Po maturze w 1960 roku studiował na Uniwersytecie Wileńskim (1960–1963). W latach 1963–1966 studiował na Moskiewskim Uniwersytece Państwowym. W latach 1966–1969 był aspirantem Instytutu biologii rozwoju imienia Nikołaja Kolcowa () w Moskwie. Od 1969 wykładał na Uniwersytecie Wileńskim, gdzie w 1974 został docentem, a w 2002 profesorem. Od 1989 roku był członkiem Litewskiej Partii Socjaldemokratycznej. W latach 1989–1992 był prezydentem Litewskiego Towarzystwa Psychologicznego ().

</doc>
<doc id="5100748" url="https://pl.wikipedia.org/wiki?curid=5100748" title="Ługa (rzeka)">
Ługa (rzeka)



</doc>
<doc id="5100751" url="https://pl.wikipedia.org/wiki?curid=5100751" title="Ługa (ujednoznacznienie)">
Ługa (ujednoznacznienie)



</doc>
<doc id="5100752" url="https://pl.wikipedia.org/wiki?curid=5100752" title="Józef Maria z Palermo">
Józef Maria z Palermo

Brat Józef Maria z Palermo, urodzony Vincenzo Diliberto (Palermo, 1 lutego 1864 - Sortino, 1 stycznia 1886), był włoskim zakonnikiem z Zakonu Braci Mniejszych Kapucynów (OFMCap), którego sprawa beatyfikacyjna i kanonizacyjna jest w toku. Uważany jest przez Kościół Katolicki za Sługę Bożego.
Biografia.
Urodził się w Palermo 1 lutego 1864 roku, syn Nicolò, inżyniera inżynierii lądowej, i Rosy, gospodyni domowej.. Pierwszą komunię przyjął w 1871 roku w wieku siedmiu lat w kościele Świętego Franciszka z Asyżu. Przedwczesna śmierć matki, gdy Wincenty miał zaledwie jedenaście lat, przyczyniła się do podkreślenia jego niespokojnego charakteru. Jego ojciec na próżno uciekał się do niektórych prestiżowych uczelni w mieście, z których z jednego, Instytut Randazzo, został ostatecznie wydalony za niewłaściwe postępowanie, oznaczony jako buntowniczy i niepoprawny duch. W wieku piętnastu lat, po podjęctej cierpliwie pracy wewnętrznej, dzięki przyjaźni i kierownictwu duchowemu, jakich doświadczył w kolegium San Rocco, Wincenty rozpoczął stopniową podróż „nawrócenia”. Dotychczasową apatię i figle zastąpił praktykami pobożności, których zwieńczeniem była częstotliwość sakramentów, a zwłaszcza adoracji Najświętszego Sakramentu, do tego stopnia, że ​​stał się wzorowym uczniem.
Wkrótce poczuł chęć podjęcia życia kapłańskiego, dlatego po uzyskaniu aprobaty ojcowskiej, 5 czerwca 1881 r. wstąpił do Seminarium Arcybiskupiego w Palermo, gdzie poprzedzała go sława „nawróconego”. W ciągu czterech lat jego pobytu w seminarium, miłość Wincentego do Eucharystii wzrosła do tego stopnia, że ​​poprzez odpowiednie ustawienie luster wymyślił możliwość oglądania tabernakulum z sali fizyki, by tym samym mieć możliwość zatrzymania się na modlitwie w ciągu dnia i nocy, uciekając przed ciekawskimi spojrzeniami. 31 sierpnia 1884 r. dwudziestoletni ówcześnie kleryk udał się, za radą swojego spowiednika i kierownika duchowego, na dwa miesiące w odosobnienie w samotności do klasztoru franciszkanów w Baida, wówczas niezamieszkanego, pragnąć wówczas rozeznać możliwość podjęcia życia zakonnego. Po powrocie z Baidy na skutek spotkania z młodym kapucynem, będącym świeżo po nowicjacie w klasztorze w Sortino, spotkanie to położyło kres jego wątpliwościom, i wybiera Zakon Braci Mniejszych Kapucynów.
Po początkowym oporze ze strony ojca, po uzyskaniu zgody, Wincenty w styczniu 1885 r. wyjechał z bratem Silvestro do Sortino. Przyjęty przez ministra prowincjalnego br. Eugenio Scamporlino, 14 lutego 1885 r. otrzymał habit nowicjusza kapucyńskiego i nowe imię: „brat Józef Maria z Palermo”, rozpoczynając tym samym rok próbny. W liście do ojca br. Józef nie krył „największej radości” z noszenia habitu i praktykowania wszystkich obrzędów wymaganych w nowicjacie kapucynów. Surowy styl życia wkrótce zderzył się ze zdrowiem młodego człowieka, który już w listopadzie 1885 roku doznał jednoznacznych objawów zapalenia płuc, które w krótkim czasie doprowadziło do jego śmierci.
Br. Józef Maria z Palermo zmarł w Sortino, w klasztorze-nowicjacie kapucynów, o godzinie 0:30 1 stycznia 1886 r..
Po śmierci.
Wiadomość o śmierci w opinii świętości młodego nowicjusza kapucyńskiego z Palermo szybko się rozeszła i wielu przybyło najpierw do klasztoru, a potem do kościoła, aby wyrazić swoją cześć do niego. Ciało br. Józef Maria pozostawało wystawione przez trzy dni. W niedzielę 3 stycznia 1886 r. czczonemu ciału towarzyszyli bracia, duchowieństwo i tłum na cmentarz miejski, a w poniedziałek 4 stycznia został pochowany w grobowcu kapucynów. Dopiero od 21 października 1928 r. doczesne szczątki nowicjusza cieszącego się opinią świętości spoczęły w kościele klasztoru kapucynów w Sortino, za zezwoleniem kompetentnej rzymskiej Kongregacji Obrzędów.
Proces beatyfikacyjny.
Wobec utrzymującej się opinii świętości młodego nowicjusza, br. Józef Maria z Palermo, w latach 1890-1908 odbył się proces informacyjny w diecezji Palermo i Syrakuz (diecezja narodzin i śmierci sługi Bożego), który zakończył się w 1913 r. Dnia 13 maja 1914 r. Papież Pius X udzielił "nulla osta" na rozpoczęcie sprawy w procesie apostolski, przeprowadzonym w latach 1914-1924. Po długim okresie zastoju, w 2001 roku Kongregacja Spraw Kanonizacyjnych wyznaczyła promotora opracowania "Positio super virtutibus". 3 marca 2013 r. na prośbę Kongregacji Spraw Kanonizacyjnych archidiecezja Syrakuz wszczęła uzupełniające dochodzenie w sprawie ciągłości kultu świętości sługi Bożego, które zakończyło się posiedzeniem Trybunału Diecezjalnego, w obecności arcybiskupa Salvatore Pappalardo, dani 10 maja 2016 r. W dniu 17 lutego 2017 r. Kongregacja Spraw Kanonizacyjnych wydała Dekret o prawnej ważności przeprowadzonego dochodzenia. Obecnym postulatorem sprawy jest kapucyn br. Vincenzo Criscuolo.

</doc>
<doc id="5100757" url="https://pl.wikipedia.org/wiki?curid=5100757" title="Honorowi obywatele Lublany">
Honorowi obywatele Lublany

Honorowi obywatele Ljubljany (słoweń. "Častni" "meščani mesta Ljubljana") – lista osób, którym rada miejska stolicy Słowenii, Lublany, przyznała tytuł honorowego obywatela tego miasta i umieściła ich nazwiska w Złotej Księdze Honorowych Obywateli (słoweń. "Zlata knjiga ljubljanskih častnih meščanov").
Historia.
Tytuł nadawany jest od 1809. Pierwszą osobą, której został on przyznany był Janez Nepomuk Rosmann (1774-1837), słoweński prawnik i polityk. Najwięcej tytułów pochodzi z okresu monarchii habsburskiej (69), potem z czasów niepodległej Słowenii (38) oraz Królestwa SHS/Jugosławii (12) i Socjalistycznej Federacyjnej Republiki Jugosławii (9).

</doc>
<doc id="5100758" url="https://pl.wikipedia.org/wiki?curid=5100758" title="Honorowi obywatele Ljubljany">
Honorowi obywatele Ljubljany



</doc>
<doc id="5100761" url="https://pl.wikipedia.org/wiki?curid=5100761" title="Clarence Williams">
Clarence Williams



</doc>
<doc id="5100762" url="https://pl.wikipedia.org/wiki?curid=5100762" title="Grafton (wieś)">
Grafton (wieś)



</doc>
<doc id="5100763" url="https://pl.wikipedia.org/wiki?curid=5100763" title="Grafton (miasto)">
Grafton (miasto)



</doc>
<doc id="5100764" url="https://pl.wikipedia.org/wiki?curid=5100764" title="Fredonia (Wisconsin)">
Fredonia (Wisconsin)



</doc>
<doc id="5100765" url="https://pl.wikipedia.org/wiki?curid=5100765" title="Fredonia (wieś)">
Fredonia (wieś)



</doc>
<doc id="5100766" url="https://pl.wikipedia.org/wiki?curid=5100766" title="Belgium (Wisconsin)">
Belgium (Wisconsin)



</doc>
<doc id="5100769" url="https://pl.wikipedia.org/wiki?curid=5100769" title="Belgium (hrabstwo Ozaukee)">
Belgium (hrabstwo Ozaukee)



</doc>
<doc id="5100770" url="https://pl.wikipedia.org/wiki?curid=5100770" title="Saukville (Wisconsin)">
Saukville (Wisconsin)



</doc>
<doc id="5100771" url="https://pl.wikipedia.org/wiki?curid=5100771" title="Saukville (hrabstwo Ozaukee)">
Saukville (hrabstwo Ozaukee)



</doc>
<doc id="5100772" url="https://pl.wikipedia.org/wiki?curid=5100772" title="Capability Maturity Model Integration">
Capability Maturity Model Integration



</doc>
<doc id="5100773" url="https://pl.wikipedia.org/wiki?curid=5100773" title="Cedarburg (Wisconsin)">
Cedarburg (Wisconsin)



</doc>
<doc id="5100774" url="https://pl.wikipedia.org/wiki?curid=5100774" title="Cedarburg (hrabstwo Ozaukee)">
Cedarburg (hrabstwo Ozaukee)



</doc>
<doc id="5100776" url="https://pl.wikipedia.org/wiki?curid=5100776" title="Port Washington (hrabstwo Ozaukee)">
Port Washington (hrabstwo Ozaukee)



</doc>
<doc id="5100777" url="https://pl.wikipedia.org/wiki?curid=5100777" title="Port Washington (Wisconsin)">
Port Washington (Wisconsin)



</doc>
<doc id="5100779" url="https://pl.wikipedia.org/wiki?curid=5100779" title="Cedarburg (city w stanie Wisconsin)">
Cedarburg (city w stanie Wisconsin)



</doc>
<doc id="5100780" url="https://pl.wikipedia.org/wiki?curid=5100780" title="Cedarburg (town w stanie Wisconsin)">
Cedarburg (town w stanie Wisconsin)



</doc>
<doc id="5100783" url="https://pl.wikipedia.org/wiki?curid=5100783" title="Międzynarodowa Rada ds. Testowania Oprogramowania">
Międzynarodowa Rada ds. Testowania Oprogramowania



</doc>
<doc id="5100784" url="https://pl.wikipedia.org/wiki?curid=5100784" title="ISTQB">
ISTQB



</doc>
<doc id="5100785" url="https://pl.wikipedia.org/wiki?curid=5100785" title="Stan zagrożenia (film)">
Stan zagrożenia (film)



</doc>
<doc id="5100789" url="https://pl.wikipedia.org/wiki?curid=5100789" title="Tamás Cseri">
Tamás Cseri

Tamás Cseri (ur. 15 stycznia 1988 w Győrze) – węgierski piłkarz występujący na pozycji pomocnika w węgierskim klubie Mezőkövesd oraz w reprezentacji Węgier. Wychowanek Ferencváros, w trakcie swojej kariery grał także w takich zespołach jak Mosonmagyaróvári TE, Győr, Pécsi, BKV Előre, Gyirmót oraz Kisvárda.

</doc>
<doc id="5100791" url="https://pl.wikipedia.org/wiki?curid=5100791" title="Ramón González (lekkoatleta)">
Ramón González (lekkoatleta)

Ramón González Silva (ur. 24 sierpnia 1966 w Pinar del Río) – kubański lekkoatleta, specjalista rzutu oszczepem, mistrz i dwukrotny wicemistrz igrzysk panamerykańskich.
Kariera sportowa.
21 maja 1983 w Hawanie, w wieku niespełna 17 lat, rzucił oszczepem (starego modelu) na odległość 87,90 m, ustanawiając rekord Kuby. Zdobył srebrny medal na igrzyskach panamerykańskich w 1983 w Caracas, przegrywając jedynie z Laslo Babitsem z Kanady, a wyprzedzając Portorykańczyka Amado Moralesa. Również na mistrzostwach Ameryki Środkowej i Karaibów w 1985 w Nassau zdobył srebrny medal.
Zwyciężył na igrzyskach Ameryki Środkowej i Karaibów w 1986 w Santiago de los Caballeros oraz na mistrzostwach ibero-amerykańskich w 1986 w Hawanie.
Ponownie zdobył srebrny medal na igrzyskach panamerykańskich w 1987 w Indianapolis, ulegając Duncanowi Atwoodowi ze Stanów Zjednoczonych, a wyprzedzając Juana de la Garzę z Meksyku. Zwyciężył na mistrzostwach ibero-amerykańskich w 1988 w Meksyku oraz na mistrzostwach Ameryki Środkowej i Karaibów w 1989 w San Juan. Zajął 5. miejsce w pucharze świata w 1989 w Barcelonie.
Zwyciężył na igrzyskach Ameryki Środkowej i Karaibów w 1990 w Meksyku. Zdobył złoty medal na igrzyskach panamerykańskich w 1991 w Hawanie, wyprzedzając Amerykanina Mike’a Barnetta i Kolumbijczyka Luisa Lucumíego. Odpadł w kwalifikacjach na mistrzostwach świata w 1991 w Tokio. Zwyciężył po raz trzeci na mistrzostwach ibero-amerykańskich w 1992 w Sewilli. Zdobył brązowy medal na mistrzostwach Ameryki Środkowej i Karaibów w 1995 w Gwatemali.
Oprócz rekordu Kuby starym modelem oszczepu był również dwukrotnym rekordzistą w rzucie oszczepem obecnym modelem, do wyniku 79,24 m, uzyskanego 20 czerwca 1987 w Atenach.

</doc>
<doc id="5100797" url="https://pl.wikipedia.org/wiki?curid=5100797" title="Mary Ann Frost Stearns Pratt">
Mary Ann Frost Stearns Pratt

Mary Ann Frost Stearns Pratt (ur. 14 stycznia 1809 w Groton, zm. 24 sierpnia 1891 w Pleasant Grove) – druga żona Parleya P. Pratta, jedna z postaci wczesnej historii ruchu świętych w dniach ostatnich (mormonów). 
Życiorys.
Urodziła się w Groton w stanie Vermont jako córka Aarona Frosta oraz Susanny Gray Bennett, jak również piąte z ich jedenaściorga dzieci. Około 1820 przeniosła się do Bethel w stanie Maine. Tam też, najprawdopodobniej w lutym 1832 poślubiła Nathana Stearnsa. Związek ten wszakże rychło dobiegł końca wraz ze śmiercią Nathana (25 sierpnia 1833). Owdowiała Mary zetknęła się z niedawno zorganizowanym Kościołem Jezusa Chrystusa Świętych w Dniach Ostatnich i ostatecznie została członkinią tej wspólnoty religijnej. Ochrzczona została przez Davida W. Pattena w sierpniu 1836. Przeniosła się następnie do Kirtland w stanie Ohio, gdzie pomieszkiwała wraz z Brighamem Youngiem (1836). Była częścią mormońskich ruchów migracyjnych w kolejnych latach. W lecie 1838 osiadła w zasiedlanym przez mormonów Far West w stanie Missouri. Na przełomie 1838 i 1839 przebywała, wraz ze swym mężem, w więzieniu w Richmond. Towarzyszyła mu również podczas podróży misyjnej na Wyspy Brytyjskie (1840–1842). Po powrocie do Stanów Zjednoczonych osiadła w Nauvoo, nowym centrum organizacyjnym mormonizmu. Wzięła udział w migracji świętych w dniach ostatnich na terytorium dzisiejszego Utah, z uwagi jednakże na jej kiepskie relacje z małżonkiem podróż Mary na zachód miała nieco odmienny przebieg. W lipcu 1850 powróciła do rodzinnego Bethel w Maine, pozostając niemniej członkinią Kościoła. Do doliny Wielkiego Jeziora Słonego dotarła w październiku 1852. W kolejnym roku osiadła w Pleasant Grove, mieszkając ze swą zamężną córką oraz dwójką dzieci, których doczekała się z Prattem. Pracowała jako położna. Zmarła we wspomnianym Pleasant Grove, spoczywa na cmentarzu w tym mieście.
14 maja 1837 poślubiła Parleya P. Pratta, z zawartych związków małżeńskich doczekała się łącznie pięciorga dzieci. Połączona wieczyście ze swoim mężem w obrzędzie pieczętowania, podczas jednej z pierwszych w historii Kościoła ceremonii tego typu, 23 czerwca 1843. W źródłach wszakże odnaleźć można sprzeczne dane na temat tej ceremonii. Wydaje się, że została ona unieważniona w lipcu tego samego roku przez Josepha Smitha, twórcę ruchu świętych w dniach ostatnich oraz prezydenta Kościoła. Przeprowadzający ją Hyrum Smith nie posiadał bowiem odpowiedniego upoważnienia. W powtórzonym obrzędzie została połączona dożywotnio ze swym małżonkiem, wieczyście natomiast z samym Josephem Smithem. Jego formuła została potwierdzona przy tym raz jeszcze w 1846, w niedawno ukończonej świątyni mormońskiej w Nauvoo. Jej związek z Prattem naznaczony był trudnościami wynikłymi z obowiązującej wówczas doktryny o małżeństwach poligamicznych. Zakończył się ostatecznie rozwodem wiosną 1853.
Włączona w skład Namaszczonego Kworum, utworzonego przez Josepha Smitha, twórcę ruchu świętych w dniach ostatnich oraz prezydenta Kościoła. Jako jedna z siedemnastu kobiet otrzymała drugie namaszczenie za życia Smitha, w obrzędzie zarezerwowanym wówczas dla mormońskich przywódców oraz dla niektórych z ich małżonek . Jako jedna z pierwszych kobiet w Nauvoo wzięła również udział w ceremonii obdarowania, choć w przypadku obu tych obrzędów źródła nie przekazują dat.

</doc>
<doc id="5100798" url="https://pl.wikipedia.org/wiki?curid=5100798" title="Milion lat przed naszą erą (film 1940)">
Milion lat przed naszą erą (film 1940)

Milion lat przed naszą erą (ang. "One Million B.C.") – amerykański film fantasy z 1940 roku wyprodukowany przez Hal Roach Studios i wydany przez United Artists.
W filmie występuje Victor Mature jako główny bohater w roli Tumaka, młodego jaskiniowca, który stara się zjednoczyć niecywilizowane Plemię Skały i pokojowe Plemię Muszli, Carole Landis w roli Loany, córki wodza Plemienia Muszli i wybranki Tumaka, oraz Lon Chaney Jr. w roli ojca Tumaka i przywódcy plemienia Skały. Nazwisko w materiałach promocyjnych Chaneya różnią się od tych z jego macierzystego studia Universal Pictures tym, że Hal Roach zdecydował się dodać „Jr.” zamiast promować go pod nazwiskiem ojca, prawdopodobnie dlatego, że Roach współreżyserował film ze swoim synem Halem Roachem Jr.
Film odniósł duży sukces i był nominowany do dwóch Oscarów za efekty specjalne i ścieżkę dźwiękową.
Produkcja.
Producent Hal Roach zatrudnił D.W. Griffitha do wyprodukowania tego filmu oraz "Myszy i ludzi", pisząc do niego: „Potrzebuję pomocy od strony produkcji, aby wybrać odpowiednich scenarzystów, obsadę itp. i ogólnie pomocy mi w nadzorowaniu tych obrazów”.
Griffith miał napisać scenariusz oparty na francuskiej powieści Eugene’a Roche’a.
Chociaż Griffith ostatecznie nie zgodził się z Roachem w sprawie produkcji i rozstał się, Roach później poświadczał, że niektóre sceny w ukończonym filmie zostały wyreżyserowane przez Griffitha. Dzięki temu film byłby ostateczną produkcją, w której Griffith był aktywnie zaangażowany. Ale członkowie obsady pamiętali, że Griffith reżyserował tylko sceny do pokazów testowych i testy kostiumów. Kiedy Roach reklamował film pod koniec 1939 roku, a Griffith był wymieniony jako producent, Griffith poprosił o usunięcie jego nazwiska.
Victor Mature właśnie zadebiutował w filmie "Córka gospodyni" Hala Roacha. Roach podpisał z nim siedmioletni kontrakt.
„Griffith wykonał wszystkie testy”, wspomina Mature. „Testował przez sześć miesięcy. Nie wiem, czego szukał. Lepiej by było, gdyby staruszek wyreżyserował obraz. Pewnego dnia po prostu go już nie było.” 
Film był nominowany do dwóch Oscarów: za najlepszą muzykę i najlepsze efekty specjalne (Roy Seawright, Elmer Raguse). „Dinozaury” i „prehistoryczne ssaki” widoczne w filmie to świnia w gumowym kombinezonie Triceratopsa, aktor w kostiumie allozaura, młody słoń ze sztucznymi kłami i futrem przypominającym mamuta włochatego, piżmowiec arktyczny, pancernik dziewięciopaskowy z naklejonymi rogami, młody aligator z przyklejonym na grzbiecie żaglem podobnym jak u Dimetrodona, legwan nosorogi, wąż, ostronos, waran, jaszczurka z rodziny "Anolis" i teju argentyński.
Dziedzictwo.
Ujęcia z tego filmu, a także liczne niewykorzystane sceny i wycinki trafiły do biblioteki materiałów filmowych. Materiał ten był następnie używany przez wiele firm przez lata przez producentów, którzy chcieli zaoszczędzić pieniądze na kosztownych ujęciach z efektami specjalnymi w filmach z dinozaurami. Nawet kilka westernów wykorzystało materiał filmowy przedstawiający osuwiska i wulkany z tego filmu. Z tego powodu materiał filmowy z tego filmu pojawił się w wielu filmach w latach czterdziestych, pięćdziesiątych i sześćdziesiątych XX wieku. Te filmy to "Tarzan’s Desert Mystery" (1943), jeden z rozdziałów serialu "Superman" (1948), "Atom Man vs." "Superman" (1950), "Two Lost Worlds" (1950), "The Lost Volcano" (1950; jeden z filmów z serii "Bomba, The Jungle Boy"), amerykańska wersja "Godzilla kontratakuje" znana jako "Gigantis the Fire Monster" (1959), "Jungle Manhunt" (1951; jeden z filmów z serii "Jungle Jim"), "Smoky Canyon" (1952), odcinek "The Schaefer Century Theatre" „Yesterday's World” (1952), "Untamed Women" (1952), "Przybysz z kosmosu" (1953), "The Lost Planet" (1953), "King Dinosaur" (1955), film krótkometrażowy Three Stooges "Space Ship Sappy" (1957), "Teenage Caveman" (1958), "She Demons" (1958), "Valley of the Dragons" (1961), "Journey to the Centre of Time" (1967), "Horror of the Blood Monsters" (1970; materiał filmowy został pokazany w kolorowym odcieniu), meksykańskie filmy "La isla de los dinosaurios" (1967), "Aventura al centro de la tierra" (1966) i "Los fantasmas burlones" (1964), "One Million AC / DC" (1970), "TerrorVision" i "Attack of the B Movie Monster" (1989). Technika wykorzystywania optycznie powiększonych jaszczurek i młodych krokodyli do reprezentowania dinozaurów została przez fanów nazwana „slurpasaur”.
W 1966 roku film został zremake’owany jako "Million lat przed naszą erą" (oryg. "One Million Years B.C.") z udziałem Johna Richardsona jako Tumaka i Raquel Welch jako Loany.
Film był oskarżony o okrucieństwa wobec zwierząt, w tym małego aligatora grającego Dimetrodona zmuszonego do walki z teju. Ten film spowodował, że Society for the Prevention of Cruelty to Animals zakazało wielu metod traktowania zwierząt, które miały miejsce podczas produkcji.
Film został poddany koloryzacji.

</doc>
<doc id="5100808" url="https://pl.wikipedia.org/wiki?curid=5100808" title="András Schäfer">
András Schäfer

András Schäfer (ur. 13 kwietnia 1999 w Szombathely) – węgierski piłkarz występujący na pozycji pomocnika w słowackim klubie DAC Dunajská Streda oraz w reprezentacji Węgier. Wychowanek Szombathelyi Haladás, w trakcie swojej kariery grał także w takich zespołach jak MTK Budapest, Genoa oraz Chievo.

</doc>
<doc id="5100810" url="https://pl.wikipedia.org/wiki?curid=5100810" title="Muzeum Izba Polska">
Muzeum Izba Polska

Muzeum Izba Polska () – duńskie muzeum upamiętniające i dokumentujące historię oraz warunki życia polskich pracowników sezonowych, mieszkających na duńskiej wyspie Lolland w latach 1893–1912.
Budynek został zaprojektowany przez duńskiego architekta Henrika C. Glahnsa w 1911 roku na zlecenie dworu Lungholm.
Muzeum znajduje się w miejscowości Taagerup w Danii, przy ulicy Højbygårdsvej 34. Ekspozycje można zobaczyć od 1 lipca 2021 r. do 31 sierpnia włącznie oraz w 42. tygodniu codziennie z wyjątkiem poniedziałków w godz. 14.00-16.00.
Historia.
Pracownicy sezonowi przyjeżdżali do Danii z ubogich środowisk polskiej Galicji na przełomie XIX i XX wieku i byli zatrudniani jako tania siła robocza, ze względu na szybki rozwój przemysłu cukrowniczego. Pracownicy zajmowali się pracą związaną z uprawą buraków cukrowych, od siewu aż po zbiór.
W tym okresie na wyspie Lolland istniało już 30 pracowniczych budynków. Budynki mieszkalne dla pracowników sezonowych na południu Danii nazywano „Polakkaserne” i były przeznaczone dla 30 robotników. Budowano je z dala od miejscowości, w celu ograniczenia kontaktów z miejscową ludnością.
W 1984 roku z inicjatywy Torstena Elsvora powstało w tym miejscu muzeum „Izba Polska”.

</doc>
<doc id="5100817" url="https://pl.wikipedia.org/wiki?curid=5100817" title="Justyna Zajdel-Całkowska">
Justyna Zajdel-Całkowska



</doc>
<doc id="5100821" url="https://pl.wikipedia.org/wiki?curid=5100821" title="Tour de Slovénie">
Tour de Slovénie



</doc>
<doc id="5100824" url="https://pl.wikipedia.org/wiki?curid=5100824" title="Eliza Douglas">
Eliza Douglas

Eliza Douglas (ur. 1984) – amerykańska artystka malarka mieszka i pracuje we Frankfurcie nad Menem i w Nowym Jorku.
Edukacja.
Douglas dorastała w West Village w Nowym Jorku. Skończyła wydział filmowy na Bard College, w latach 2015–2017 była też studentką Städelschule we Frankfurcie nad Menem, gdzie studiowała w pracowni Willem de Rooij.
Kariera artystyczna.
Douglas pracuje jako artystka multimedialna i modelka. Rozpoczęła pracę jako artystka malarka już w czasie studiów w Städelschule. Jej malarstwo charakteryzuje się połączeniem realizmu, abstrakcji i poczucia humoru. W niektórych pracach zatrudnia innych malarzy do wykonania technicznych detali swoich prac.
Artystka współpracowała m.in. z Anne Imhof, czy z Puppies Puppies. W jej realizacjach widać inspiracje twórczością takich artystek jak Monika Baer czy Maria Lassnig.
Prace Douglas były eksponowane w Museum Folkwang w Essen, Schinkel Pavillon w Berlinie, a także w Jewish Museum w Nowym Jorku
Douglas pracowała także jako modelka dla firmy Balenciaga i Vetements.
Performance.
Eliza Douglas jest najbardziej znana ze współpracy z niemiecką artystką . Douglas współtworzyła muzykę oraz występowała w performansie Imhof "FAUST" pokazanym w pawilonie niemieckim na 57 Biennale Sztuki w Wenecji, który zdobył główną nagrodę Złotego Lwa w 2017 roku. Imhof i Douglas tworzą też razem obrazy. Douglas występowała następnie w performansie Imhof "Sex", w 2019 w Tate Modern i w Art Institute of Chicago.
Życie prywatne.
Douglas jest prawnuczką Dorothy Wolff Douglas, profesor ekonomii na Smith College, której dedykowała swoje prace: "Shadow and Light" i "Blood and Bones" pokazane w Jewish Museum w Nowym Jorku

</doc>
<doc id="5100827" url="https://pl.wikipedia.org/wiki?curid=5100827" title="Arnoštova Leštírna">
Arnoštova Leštírna

Arnoštova Leštírna – pozostałości szlifierni (polerowni) szkła płaskiego znajdujące się na Szumawie w Czechach, w dolinie Huťskiego potoku, na zachodnich stokach Huťskiego vrchu (701 m n.p.m.), w kraju pilzneńskim, na terenach dawnej osady Stará Knížecí Huť. Jest to jedyna tego typu pamiątka na terenie Czech.
Historia.
Obiekt zawdzięcza nazwę właścicielowi lokalnego majątku, Arnoštowi Malovecowi, który w latach 40. XIX wieku założył również szlifiernię. Początkowo napędzana była kołem wodnym, a po 1910 zasilano ją energią elektryczną z turbiny wodnej. W okolicach działało wówczas ponad dziesięć hut szkła, które do produkcji energii wykorzystywały wodę z lokalnych strumieni. Zakład zburzono po wysiedleniu Niemców sudeckich w okresie po II wojnie światowej (znajdował się w strefie nadgranicznej). Pozostałości odkryto i odsłonięto w 2013. Do dziś zachowały się maszyny do polerowania szkła z dobrze zachowaną maszynownią, które administracja Obszaru Chronionego Krajobrazu Szumawa oraz Lasy Republiki Czeskiej zabezpieczyły i pokryły drewnianą konstrukcją z dachem, celem uchronienia przed opadami atmosferycznymi.
Obiekt został odkryty przez miejscowego historyka amatora, który zauważył część metalowego wyposażenia na poziomie gruntu. Po odkopaniu maszyny polerskiej, uczestniczący w oczyszczaniu obiektu historycy zauważyli otwór, który sugerował, że pod urządzeniami może znajdować się kolejna kondygnacja. Po dostaniu się do niej odnaleziono oryginalne maszyny, które można było uruchomić (ze względu na izolację urządzenia pozostały w bardzo dobrym stanie). Dolne piętro nie jest udostępniane do zwiedzania ze względów bezpieczeństwa. W okolicy widoczne są pozostałości budynków zakładowych. 
Turystyka.
Przy szlifierni przebiegają:

</doc>
<doc id="5100829" url="https://pl.wikipedia.org/wiki?curid=5100829" title="Zakład polerski Arnošta">
Zakład polerski Arnošta



</doc>
<doc id="5100831" url="https://pl.wikipedia.org/wiki?curid=5100831" title="Dirka po Sloveniji 2021">
Dirka po Sloveniji 2021

Dirka po Sloveniji 2021, znany również jako Tour of Slovenia 2021 – 27. edycja wyścigu kolarskiego Dirka po Sloveniji, która odby;a się w dniach od 9 do 13 czerwca 2021 na liczącej ponad 803 kilometry trasie z miasta Ptuj do miejscowości Novo Mesto. Wyścig kategorii 2.Pro był częścią UCI ProSeries 2021.

</doc>
<doc id="5100833" url="https://pl.wikipedia.org/wiki?curid=5100833" title="Tour of Slovenia 2021">
Tour of Slovenia 2021



</doc>
<doc id="5100838" url="https://pl.wikipedia.org/wiki?curid=5100838" title="Noureddine El Moutataouia">
Noureddine El Moutataouia

Noureddine El Moutataouia (ur. 28 września 1997) – marokański piłkarz występujący na pozycji pomocnika w Wydadzie Fez.
Kariera klubowa.
1 sierpnia 2019 dołączył do Renaissance Zemamra. W Zemamrze zadebiutował 31 sierpnia 2019 w meczu Pucharu Maroka przeciwko Rai Casablanca (2:3). Łącznie rozegrał w tym klubie 26 meczów (24 ligowe), nie strzelił żadnej bramki.
1 sierpnia 2021 roku trafił do Wydadu Fez.
Statystyki.
Klubowe.
"Stan na 20 grudnia 2021"

</doc>
<doc id="5100840" url="https://pl.wikipedia.org/wiki?curid=5100840" title="Christchurch (Nowa Zelandia)">
Christchurch (Nowa Zelandia)



</doc>
<doc id="5100843" url="https://pl.wikipedia.org/wiki?curid=5100843" title="Walter D'Arcy Cresswell">
Walter D'Arcy Cresswell



</doc>
<doc id="5100847" url="https://pl.wikipedia.org/wiki?curid=5100847" title="Hania (film)">
Hania (film)



</doc>
<doc id="5100855" url="https://pl.wikipedia.org/wiki?curid=5100855" title="Baloise Belgium Tour 2021">
Baloise Belgium Tour 2021

Baloise Belgium Tour 2021 – 90. edycja wyścigu kolarskiego Baloise Belgium Tour, która odbyła się w dniach od 9 do 13 czerwca 2021 na liczącej ponad 692 kilometry trasie z Beveren do Beringen. Wyścig kategorii 2.Pro był częścią UCI ProSeries 2021.

</doc>
<doc id="5100856" url="https://pl.wikipedia.org/wiki?curid=5100856" title="Drapacz Chmur (Katowice)">
Drapacz Chmur (Katowice)



</doc>
<doc id="5100858" url="https://pl.wikipedia.org/wiki?curid=5100858" title="Drapacz chmur (film)">
Drapacz chmur (film)



</doc>
<doc id="5100860" url="https://pl.wikipedia.org/wiki?curid=5100860" title="IML">
IML



</doc>
<doc id="5100866" url="https://pl.wikipedia.org/wiki?curid=5100866" title="Wolskie Pięciochatki">
Wolskie Pięciochatki

Wolskie Pięciochatki – zespół pięciu domów znajdujących się w Warszawie przy ulicy Ignacego Prądzyńskiego pod numerami 23, 23A, 23B, 23C i 23D wybudowanych w latach 1923–1924. Według warszawskiego Miejskiego Systemu Informacji znajdują się na obszarze Czyste (Wola).
Budowę osiedla mieszkaniowego dla kolejarzy zaprojektowano na terenach należących do kolei w okolicach ówczesnej granicy Warszawy i późniejszej stacji Warszawa Zachodnia. Zaprojektował je Aleksander Raniecki. Inwestorem był Związek Zawodowy Kolejarzy. Osiedle było przeznaczone dla robotników, więc mieszkania miały być tanie, ale zespół domów przypomina układ zespołu pałacowego, a architektura domów nawiązuje do barokowych polskich dworów. Trzy domy rozmieszczone są wokół skweru, a dwa kolejne rozłożone są na skrzydłach osiedla. Najdłuższy jest dom mający dwie klatki schodowe, leżący pod adresem Prądzyńskiego 23b. Spina on całe założenie. Wyróżnia się lekko zarysowanym ryzalitem i zwieńczony jest trójkątnym równobocznym szczytem z owalnym oknem pośrodku. Jest ozdobiony opaskami uszakowymi, zwieńczeniami, łukami, profilowaniem parapetów itp. Domy pod numerami Prądzyńskiego 23a i 23c są wykończone skromniej, a najmniejsze są dwa skrajne domy parterowe z mieszkalnymi poddaszami.
Wszystkie domy osiedla wpisano do gminnej ewidencji zabytków 24 lipca 2012 pod numerami WOL20365, WOL20366, WOL20367, WOL20368 i WOL20369, a całe osiedle, opisane jako pięć budynków i teren posesji z układem komunikacyjnym i zielenią (skwer) pod nazwą "osiedle mieszkaniowe pracowników PKP „Wolskie Pięciochatki”" z numerem A-1412 do rejestru zabytków nieruchomych 22 marca 2018. Jego identyfikator INSPIRE to PL.1.9.ZIPOZ.NID_N_14_UU.39382.

</doc>
<doc id="5100867" url="https://pl.wikipedia.org/wiki?curid=5100867" title="Miasta Salwadoru">
Miasta Salwadoru



</doc>
<doc id="5100868" url="https://pl.wikipedia.org/wiki?curid=5100868" title="Wolskie pięciochatki">
Wolskie pięciochatki



</doc>
<doc id="5100878" url="https://pl.wikipedia.org/wiki?curid=5100878" title="Irvin Yalom">
Irvin Yalom

Irvin David Yalom (ur. 13 czerwca 1931 w Waszyngtonie) – amerykański lekarz psychiatra i psychoterapeuta, profesor psychiatrii na Uniwersytecie Stanforda, jeden z głównych przedstawicieli terapii egzystencjalnej.
Życiorys.
Urodził się w rodzinie rosyjskich Żydów, którzy przybyli do USA po I wojnie światowej i prowadzili sklepik spożywczy w ubogiej dzielnicy Waszyngtonu. W 1952 uzyskał licencjat na George Washington University, a w 1956 stopień doktora medycyny w Szkole Medycznej Uniwersytetu Bostońskiego. W 1962 rozpoczął pracę na Uniwersytecie Stanforda, gdzie w 1973 został profesorem psychiatrii. W 1994 przeszedł na emeryturę.
Rozpoczął karierę pisarską w 1970. Jest jednym z pionierów psychoterapii grupowej.
Był żonaty z Marilyn Yalom (1932–2019), specjalistką w zakresie gender studies, pisarką, wykładowczynią Uniwersytetu Stanforda. Mieli czworo dzieci (Victor Yalom, Reid Yalom, Eve Yalom i Ben Yalom).

</doc>
<doc id="5100879" url="https://pl.wikipedia.org/wiki?curid=5100879" title="Marcel Sieberg">
Marcel Sieberg

Marcel Sieberg (ur. 30 kwietnia 1982 w Castrop-Rauxel) – niemiecki kolarz szosowy. Olimpijczyk (2012).
Po sezonie 2021 zakończył karierę sportową.
Osiągnięcia.
Opracowano na podstawie:

</doc>
<doc id="5100901" url="https://pl.wikipedia.org/wiki?curid=5100901" title="Cerkiew Przemienienia Pańskiego w Mokrem">
Cerkiew Przemienienia Pańskiego w Mokrem

Cerkiew Przemienienia Pańskiego w Mokrem – murowana parafialna cerkiew greckokatolicka, zbudowana w 1992, znajdująca się w Mokrem.
Historia obiektu.
W 1921 Mokre liczyło 564 mieszkańców w tym 532 pochodzenia łemkowskiego wyznania greckokatolickiego. W 1947 znaczna część z nich została wysiedlona oprócz zatrudnionych na kopalni, w leśnictwie i na kolei. Wielu wysiedlonych wróciło po 1956. W latach 1991–92 wybudowano pierwszą w Mokrem świątynię, cerkiew greckokatolicką pw. Przemienienia Pańskiego, którą poświęcono 20 sierpnia 1992 jako cerkiew parafialną. W latach 2005–2006 przeprowadzono remont świątyni i dzwonnicy. Polichromię wykonał Marek Fabian.
Architektura i wyposażenie.
Budowla murowana, otynkowana. 
Wewnątrz znajduje się trójsferyczny ikonostas z 1900 pochodzący ze wsi Stubienko przekazany parafii w depozyt przez Dział Sztuki Cerkiewnej Muzeum-Zamku w Łańcucie. Wnętrze bogato polichromowane z motywami roślinnymi (owocującej winorośli właściwej, lilii białej, akantu i róży Rosa występującej m.in. w formie płaskorzeźby na żyrandolu).
Wokół cerkwi.
Obok świątyni znajduje się murowana dzwonnica, nakryta czterospadowym dachem zwieńczonym kopułą. 

</doc>
<doc id="5100907" url="https://pl.wikipedia.org/wiki?curid=5100907" title="Pedro Castillo">
Pedro Castillo

José Pedro Castillo Terrones (ur. 19 października 1969 w Puña, Region Cajamarca) – peruwiański nauczyciel i polityk, od 28 lipca 2021 do 7 grudnia 2022 prezydent Peru. 
7 grudnia 2022 roku, na godziny przed tym, jak Kongres Peru miał głosować nad trzecim wnioskiem o impeachment przeciwko niemu, Castillo ogłosił natychmiastową narodową godzinę policyjną, rozwiązanie Kongresu i powołanie "„rządu wyjątkowego stanu wyjątkowego”". Próba rozwiązania została potępiona jako pucz przez Rzecznika Praw Obywatelskich Peru, a Castillo został usunięty z urzędu.
Wkrótce po jego ogłoszeniu większość gabinetu Castillo podała się do dymisji.
Castillo został poddany procedurze impeachmentu i usunięty z prezydentury przez Kongres Peru jeszcze w dniu 7 grudnia. Impeachment przeszedł większością 101 za przy 6 głosach przeciw na 130 głosów. Były prezydent planował uciec z kraju, ale został zatrzymany i aresztowany przez policję krajową.

</doc>
<doc id="5100910" url="https://pl.wikipedia.org/wiki?curid=5100910" title="Muzeum Izba Polska (Polakkaserne) w Taagerup">
Muzeum Izba Polska (Polakkaserne) w Taagerup



</doc>
<doc id="5100911" url="https://pl.wikipedia.org/wiki?curid=5100911" title="Ambasada Zjednoczonych Emiratów Arabskich w Tbilisi">
Ambasada Zjednoczonych Emiratów Arabskich w Tbilisi

Ambasada Zjednoczonych Emiratów Arabskich w Tbilisi – misja dyplomatyczna Zjednoczonych Emiratów Arabskich w Gruzji. Siedzibą placówki jest hotel The Biltmore przy al. Rustawelego.
Historia.
Zjednoczone Emiraty Arabskie nawiązały stosunki dyplomatyczne z Gruzją 20 października 1992.

</doc>
<doc id="5100917" url="https://pl.wikipedia.org/wiki?curid=5100917" title="Ambasada Zjednoczonych Emiratów Arabskich w Gruzji">
Ambasada Zjednoczonych Emiratów Arabskich w Gruzji



</doc>
<doc id="5100921" url="https://pl.wikipedia.org/wiki?curid=5100921" title="Janis Papanikolau">
Janis Papanikolau

Janis Papanikolau (; ur. 18 listopada 1998 w Atenach) – grecki piłkarz występujący na pozycji pomocnika w polskim klubie Raków Częstochowa. Wychowanek AEK-u, w swojej karierze grał także w takich zespołach jak FC Platanias oraz Panionios GSS. Były młodzieżowy reprezentant Grecji.
Kariera klubowa.
Platanias.
23 kwietnia 2017 oficjalnie zadebiutował w barwach drużyny w przegranym 3:1 meczu u siebie przeciwko PAOK-owi. 5 listopada 2017 zdobył swojego pierwszego gola w zawodowej karierze w przegranym 5:1 meczu na wyjeździe przeciwko Olympiakosowi.
Panionios.
11 czerwca 2019 Panionios oficjalnie ogłosił przejście Papanikolau do klubu na zasadzie wolnego transferu. 
Raków Częstochowa.
11 sierpnia 2020 Papanikolau dołączył do Rakowa Częstochowa. W listopadzie 2020 doznał kontuzji barku.

</doc>
<doc id="5100924" url="https://pl.wikipedia.org/wiki?curid=5100924" title="Kościół św. Jana Apostoła w Mogilnie">
Kościół św. Jana Apostoła w Mogilnie

Kościół świętego Jana Apostoła w Mogilnie – rzymskokatolicki kościół parafialny należący do parafii pod tym samym wezwaniem (dekanat mogileński archidiecezji gnieźnieńskiej).
Kościół jest częścią dawnego opactwa benedyktynów. Położony jest na półwyspie przy Jeziorze Mogileńskim. W 2. połowie XIII wieku świątynia została przebudowana w stylu późnoromańskim, przy częściowym użyciu cegieł. W XIV wieku kościół został nakryty gotyckim sklepieniem, natomiast podczas przebudowy w XVIII wieku zostały wprowadzone cechy stylu barokowego, które zachowały się do dnia dzisiejszego. Budowla jest trzynawowa o trójprzęsłowym korpusie z wydzielonym, nieco szerszym od nawy prezbiterium zamkniętym węższą apsydą oraz szerszą od korpusu dwuwieżową fasadą zachodnią. Nawa główna i prezbiterium nakryte są sklepieniami gwiaździstymi, natomiast nawy boczne nakrywa bardzo rzadko spotykane sklepienie kryształowe. We wnętrzu znajduje się ołtarz w stylu rokokowym z 2. poł. XVIII wieku, ozdobiony obrazem Matki Bożej Śnieżnej – namalowanym w warsztacie wielkopolskim w XVII wieku. W łuku tęczowym są umieszczone dwa barokowo-klasycystyczne ołtarze z XVIII wieku. W tym samym czasie powstały: ambona oraz stalle ozdobione nowymi figurami opatów mogileńskich. W łuku tęczowym znajduje się secesyjna polichromia z 1913 roku – wykonana przez wielkopolskiego artystę Wiktora Gosienieckiego. Pod chórem muzycznym jest umieszczona seria malowideł ściennych z 1814 roku, przedstawiających legendarne dzieje klasztoru w Mogilnie z XI wieku. Obok znajdują się fragmenty polichromii z XVI wieku, odkryte w ostatnich latach. Do dużej kruchty są dobudowane dwie kaplice: północna – Matki Bożej Bolesnej i św. Ojca Pio oraz południowa – Serca Jezusowego. Pod świątynią są umieszczone 3 krypty.

</doc>
<doc id="5100934" url="https://pl.wikipedia.org/wiki?curid=5100934" title="Max Laeuger">
Max Laeuger

Josef Maximilian „Max” Laeuger (ur. 30 września 1864 w Lörrach, zm. 12 grudnia 1952 tamże) – niemiecki architekt i ceramik, brązowy medalista Olimpijskiego Konkursu Sztuki i Literatury 1928 w dziedzinie architektury. Znany głównie z działalności ceramicznej. 
Życiorys.
W latach 1881–1884 studiował malarstwo i wystrój wnętrz w Szkole Sztuk Dekoracyjnych w Karlsruhe, w której uczył z przerwami w latach 1884–1898. W 1891 roku wyjechał do Włoch, po czym udał się do Francji na prywatne studia malarskie w Académie Julian (1891–1892). W 1905 roku odbył podróż do Rzymu i Afryki Północnej. W 1912 roku studiował ceramikę mauretańską w Hiszpanii. Był jednym z najważniejszych przedstawicieli niemieckiej sceny secesyjnej, a także jednym ze współzałożycieli Deutscher Werkbund (1907). Profesor rysunku i dekoracji wnętrz na Uniwersytecie Technicznym w Karlsruhe (1894–1933). Zajmował się również architekturą krajobrazu, urbanistą i konstruktorem mostów.
Jego pierwsze kontakty z ceramiką datuje się na rok 1885 – odwiedził wówczas fabrykę pieców Mayer w Karlsruhe oraz warsztat garncarski w Kandern. W latach 1897–1914 kierował warsztatem garncarskim w ostatnim z wymienionych miast, gdzie powstały jego liczne prace (m.in. wazy, dzbanki, ceramiczne płaskorzeźby). Charakteryzowała je technika zdobienia grubą warstwą emaliowaną. Najczęściej używał prostych motywów rustykalnych, przedstawiających ozdobne kwiaty i liście w naturalnej kolorystyce. Jego dzieła można było nabyć m.in. w Maison de l'Art Nouveau. W 1916 roku przejął zakłady Staatlichen Majolika Manufaktur de Karlsruhe (założył tam własne warsztaty ceramiczne, jednak zostały zniszczone w 1944 roku). W latach 1921–1929 współpracował z jednym z tamtejszych warsztatów ceramicznych. Od 1935 do 1936 roku produkował ceramikę budowlaną dla Reichssportfeld w Berlinie. W latach 1937–1939 wydał trzy tomy historii sztuki. W 1948 roku został członkiem Bawarskiej Akademii Sztuk Pięknych.
W 1900 i 1904 roku otrzymał złote medale na Wystawach Światowych, organizowanych odpowiednio w Paryżu i Saint Louis (drugie wyróżnienie otrzymał za projekt urbanistyczny niemieckiej dzielnicy). W 1939 roku otrzymał honorowe obywatelstwo Lörrach. W 1944 roku wyróżniony Medalem Goethego dla sztuki – jednym z najwyższych odznaczeń przyznawanych artystom we współczesnych Niemczech. Za jedno ze swoich dzieł ceramicznych wyróżniony Grand Prix IX Triennali w Mediolanie (1951).
W 1928 roku otrzymał brązowy medal w Olimpijskim Konkursie Sztuki i Literatury w kategorii projektów architektonicznych za projekt parku miejskiego dla Hamburga z roku 1908 (). Park został otwarty w 1914 roku, jednak nie był pełnym odwzorowaniem projektu Laeugera. Finalny plan wyszedł od Fritza Schumachera, zaś część ogrodniczą utworzył Otto Linne. W tym samym konkursie startował w rzeźbiarstwie w konkurencji płaskorzeźb i medalionów – jego majolika z wizerunkiem kobiet na koniach nie zdobyła żadnego wyróżnienia (znajduje się ona w zbiorach Badisches Landesmuseum w Karlsruhe). Swoje inne dzieła ceramiczne zgłosił również do Olimpijskiego Konkursu Sztuki i Literatury 1932 – jego miska ceramiczna i relief wypukły nie zdobyły nagród.

</doc>
<doc id="5100936" url="https://pl.wikipedia.org/wiki?curid=5100936" title="Muzem Sztuki w Tønder">
Muzem Sztuki w Tønder

Muzeum Sztuki w Tønder jest częścią kompleksu budynków Museum Sønderjylland Tønder, który obejmuje również Historię Kultury Tønder i Wieżę Ciśnień. Znajduje się ono w mieście Tønder w Danii, w regionie Dania Południowa, w południowo-zachodniej Jutlandii. Muzeum prowadzone jest przez Muzeum Sønderjylland, mieści się w oddzielnym budynku wystawienniczym z wejściem przez budynek bramy przy placu Wegnera (Wegners Plads). Muzeum otwarto w 1972 roku jako Sønderjyllands Kunstmuseum, gdzie zostało oddzielone od ówczesnego Muzeum Tønder.
Oprócz stałej kolekcji dzieł głównie nowszych artystów duńskich, muzeum regularnie organizuje specjalne wystawy o różnych tematach.
Wśród artystów reprezentowanych w muzeum są:

</doc>
<doc id="5100940" url="https://pl.wikipedia.org/wiki?curid=5100940" title="Katedra w Nicei">
Katedra w Nicei

Katedra w Nicei (właściwie bazylika katedralna pw. Najświętszej Marii Panny i św. Reparaty, fr. "Basilique-Cathédrale Sainte-Marie et Sainte-Réparate de Nice") – rzymskokatolicka bazylika katedralna znajdująca się w najstarszej części francuskiego miasta Nicea.
Historia.
W 1060 roku do Nicei przybyły relikwie świętej Reparaty. W celu ich przechowania na miejscu obecnej świątyni w 1075 roku wzniesiono kaplicę. Większą budowlę wzniesiono około 1200 roku, a tę w 1590 podniesiono do rangi katedry. W latach 1650-1685 trwała przebudowa kościoła, dzięki czemu ten zyskał barokowy wygląd. Remont został zlecony przez biskupa Didiera Palletisa Jean-André Guibertowi. Świątynię po remoncie konsekrowano w 1699. W latach 1731-1757 dobudowano dzwonnicę, a w 1830 częściowo przebudowano fasadę katedry.
Architektura.
Świątynia pierwotnie gotycka, obecnie okryta barokowymi oraz, na fasadzie, eklektycznymi ornamentami. Fasada jest podzielona na cztery części oddzielone od siebie pilastrami. Przyziemie środkowej części jest okryte w większości seledynowym tynkiem, z którego wybija się portal główny. Rama portalu obłożona jest czarnym marmurem, na który nałożone są dwie, białe kolumny dźwigające gzyms. W obu dolnych, bocznych częściach znajdują się figury świętych. W górnej części fasady pilastry się zwężają. W środkowym fragmencie znajduje się okno, a w dwóch bocznych, podobnie jak w dolnych częściach, figury świętych. Całość zwieńczona jest neorenesansowym naczółkiem.
Wnętrze katedry podzielone jest na trzy nawy, do których z obu stron dobudowany jest rząd kaplic bocznych. Korpus nawowy kończy transept. Nad skrzyżowaniem naw znajduje się kopuła. Prezbiterium, ponownie jak korpus nawowy, składa się z trzech naw oraz kaplic bocznych. 

</doc>
<doc id="5100942" url="https://pl.wikipedia.org/wiki?curid=5100942" title="Fudan University">
Fudan University

 () – uczelnia publiczna zlokalizowana w Szanghaju w Chinach. Została założona w 1905 roku.

</doc>
<doc id="5100944" url="https://pl.wikipedia.org/wiki?curid=5100944" title="Uniwersytet Fudan">
Uniwersytet Fudan



</doc>
<doc id="5100948" url="https://pl.wikipedia.org/wiki?curid=5100948" title="Jan Jabłoński (polityk)">
Jan Jabłoński (polityk)

Jan Jabłoński (ur. 20 marca 1919 w Piotrkowie Trybunalskim, zm. 11 listopada 1999 w Białymstoku) – polski działacz komunistyczny i partyjny, poseł na Sejm PRL I kadencji, I sekretarz Komitetów Wojewódzkich PZPR w Szczecinie i Białymstoku.
Życiorys.
Syn Józefa i Małgorzaty, z zawodu hutnik szkła. W młodości należał do Komunistycznego Związku Młodzieży Polski. W latach 1945–1947 zasiadał w Krajowej Radzie Narodowej z rekomendacji Związku Walki Młodych. Od 1945 członek Polskiej Partii Robotnicznej, następnie od grudnia 1948 Polskiej Zjednoczonej Partii Robotniczej. Delegat na I i II Kongres PPR, Kongres Zjednoczeniowy oraz II Kongres PZPR. W ramach Polskiej Partii Robotniczej był I sekretarzem Komitetu Miejskiego w Piotrkowie Trybunalskim (1945), a także członkiem Komitetu Wojewódzkiego w Łodzi i Komitetu Łódzkiego. Zajmował też stanowisko szefa wojewódzkiego oddziału Związku Walki Młodych w Piotrkowie Trybunalskim i Łodzi oraz w mieście Łodzi.
Od 1 listopada 1951 do 1 maja 1953 (lub od 21 września 1951 do 29 listopada 1952) pozostawał I sekretarzem Komitetu Wojewódzkiego PZPR w Szczecinie. Później związany z Komitetem Łódzkim PZPR, gdzie został członkiem egzekutywy (1952–1955) i sekretarzem (od 29 listopada 1952 do 9 września 1955). Od 12 września 1955 do 31 października 1956 I sekretarz KW PZPR w Białymstoku, złożył dymisję na fali odwilży październikowej (przyjęto ją dopiero za drugim razem). Od 1954 zastępca członka Komitetu Centralnego partii (wg innych źródeł członek Komitetu Centralnego). W latach 1952–1956 zasiadał w Sejmie PRL z okręgu Stargard Szczeciński.
Pochowano go na Cmentarzu Miejskim w Białymstoku przy ul. Wysockiego.
Odznaczenia.
W grudniu 1983 wyróżniony Pamiątkowym Medalem z okazji 40 rocznicy powstania Krajowej Rady Narodowej.

</doc>
<doc id="5100951" url="https://pl.wikipedia.org/wiki?curid=5100951" title="Ambasada RP w Bernie">
Ambasada RP w Bernie



</doc>
<doc id="5100956" url="https://pl.wikipedia.org/wiki?curid=5100956" title="Katwina">
Katwina

Katwina (; ) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy.

</doc>
<doc id="5100962" url="https://pl.wikipedia.org/wiki?curid=5100962" title="Pałac Senacki">
Pałac Senacki

Pałac Senacki () – wystawny budynek na obszarze moskiewskiego Kremla, zaprojektowany przez rosyjskiego architekta Matwieja Kazakowa i wybudowany w latach 1776–1787. Został zamówiony przez carycę Katarzynę II w charakterystycznym dla tamtych czasów stylu klasycystycznym. W czasach carskich Pałac Senacki odgrywał drugorzędną rolę jako budynek rządowy, ale po rewolucji październikowej stał się główną siedzibą rządu radzieckiego, a obecnie jest roboczą rezydencją prezydenta Rosji.
Historia.
XVIII–XIX wiek.
Budowę Pałacu Senackiego rozpoczęto w 1776 roku na polecenie Katarzyny II. Początkowo budynek był przeznaczony na spotkania szlachty guberni moskiewskiej, ale po podziale Senatu na wydziały w pałacu umieszczono wszystkie, z wyjątkiem wydziałów sądownictwa i praw szlachty, które zostały przeniesione do Petersburga. Aby wygospodarować przestrzeń potrzebną pod budowę, od książąt Trubieckiego i Bariatinskiego wykupiono ich dziedzińce Kremla, a dziedzińce klasztorne zostały zniszczone. Wybrane miejsce miało trójkątny kształt i nie było dogodne dla prac budowlanych: znajdowało się pomiędzy murem Kremla, budynkiem Arsenału i monasterem Czudowskim. Z dwóch przedstawionych projektów – Karla Blanka i Matwieja Kazakowa – wybrano projekt tego drugiego, a Blank został wyznaczony na konsultanta budowlanego.
Po remoncie w 1856 roku w budynku rozlokowały się lokalne organy samorządowe: Sąd Okręgowy, Trybunał Sprawiedliwości, Kancelaria Mieżewaja i inne instytucje, a pałac stał się gmachem moskiewskich instytucji sądowniczych. Kopułę budowli zwieńczono symbolem carskiej sprawiedliwości – filarem z koroną królewską i napisem „Prawo”.
XX–XXI wiek.
W marcu 1918 roku Włodzimierz Lenin przeniósł się do Pałacu Senackiego, gdzie zamieszkał na drugim piętrze w kwaterze byłego prokuratora carskiego. Obok niego urządzono pomieszczenia Biura Politycznego i Rady Komisarzy Ludowych. Łączna powierzchnia mieszkań Lenina w Pałacu Senackim wyniosła 560 m². W 1955 roku w dawnym biurze Lenina utworzono muzeum: „Biuro i mieszkanie W. I. Lenina na Kremlu”. Muzeum przylegało do siedziby Rządu ZSRR i składało się z ponad 40 tysięcy eksponatów. W 1994 roku na polecenie Rządu Federacji Rosyjskiej w związku z odbudową gmachu Senatu i umieszczeniem w nim rezydencji prezydenta Rosji zbiory zostały przekazane do Państwowego Muzeum Historycznego – Rezerwatu „Gorki Leninskije”.
Po zorganizowaniu rządu sowieckiego w 1918 roku w miejscu słupa z koroną zainstalowano maszt z flagą RFSRR, później flagą ZSRR. W budynku mieściła się Rada Komisarzy Ludowych i Wszechrosyjski Centralny Komitet Wykonawczy. W dawnej Sali Katarzyny, która w czasach sowieckich otrzymała nazwę Swierdłowskiej, przyznawano nagrody państwowe, na przykład Nagrodę Leninowską, zbierały się tam sesje plenarne KC KPZR, znajdowała się tam także stała sala posiedzeń Biura Politycznego KPZR.
W 1932 roku Józef Stalin przejął pięciopokojowe mieszkanie na parterze. Rok później budynek po raz pierwszy przebudowano, zmieniając wnętrza: ściany obłożono dębowymi panelami, zamontowano nowe drzwi. Nad mieszkaniem Stalina znajdował się jego gabinet osobisty i Sektor Specjalny KC WKP (b). Zaufany sekretarz Stalina, generał dywizji Aleksandr Poskriobyszew i jego zastępca L.A. Łoginow pracowali po prawej stronie od sali przyjęć.
Podczas II wojny światowej w pałacu mieścił się Państwowy Komitet Obrony ZSRR, aparat Prezydium Rady Najwyższej ZSRR i Rada Komisarzy Ludowych. Po śmierci Stalina w 1953 roku Nikita Chruszczow urządził swój gabinet na drugim piętrze pałacu, zajmował on 100 m². W 1972 roku w budynku mieściły się biura Sekretarza Generalnego KC KPZR i pracowników Wydziału Generalnego KC KPZR, pokój rekreacyjny, małe biuro, sala przyjęć, Sala Orzechowa, sala posiedzeń Biura Politycznego, archiwum i grupa Sektora Specjalnego Departamentu Generalnego KC KPZR. W 1985 roku do pałacu przeniósł się Michaił Gorbaczow, dla którego urządzono nowe mieszkania na drugim piętrze.
25 grudnia 1991 roku miejsce flagi sowieckiej na kopule zajęła flaga rosyjska, którą później zastąpił sztandar prezydencki. Odnowę budynku rozpoczęto w tym samym roku. Sala Katarzyny i Sala Owalna zachowały swój historyczny wygląd, pozostałe zostały przebudowane zgodnie z pierwotnym stylem Matwieja Kazakowa. W wyniku prac konserwatorskich w latach 1994–1996 w holach odtworzono dawne płaskorzeźby, gzymsy, fryz i kapitele.
Obecnie Pałac Senacki jest roboczą rezydencją prezydenta Rosji.
Cechy architektoniczne.
Pałac Senacki stał się największym zrealizowanym projektem Matwieja Kazakowa. Zgodnie z planem architekta budynek miał symbolizować ideały obywatelskie, praworządność i sprawiedliwość. Znalazł ich ucieleśnienie w klasycznych formach antyku. Tłumaczy to lakonizm budynku, za pomocą którego Kazakow chciał wzmocnić wyrazistość architektoniczną placu Czerwonego jako głównego placu Moskwy.
Pałac Senacki to dwukondygnacyjny budynek wzniesiony na planie trójkąta równoramiennego. Jego obwód zewnętrzny wynosi 450 metrów, wewnętrzny 360. Zewnętrzne elewacje budynku mają trzy ryzality, zaznaczone doryckimi pilastrami. Pierwsze i piwniczne kondygnacje są rustykowane, co nadaje budynkowi cech monumentalności i jedności bryły. Narożniki budowli ścięto i zaakcentowano ryzalitami, w projektowaniu których wykorzystano motyw łuków triumfalnych powtarzający się w centrum wszystkich trzech fasad. Od strony Placu Senackiego na dziedziniec prowadzi sklepione przejście poprzedzone czterokolumnowym portykiem jońskim z frontonem. Pałac wieńczy zielona kopuła w formie półkuli, pod którą znajduje się Sala Katarzyny.
Z zewnątrz na szczycie kopuły do 1812 roku znajdowała się rzeźbiarska grupa jeździecka przedstawiająca św. Jerzego Zwycięzcę. W czasie okupacji Moskwy, z rozkazu Napoleona, pomnik został usunięty i wywieziony do Francji.
Wnętrza.
Rezydencja prezydencka składa się z dwóch części: roboczej i reprezentacyjnej. Część robocza obejmuje biura robocze i reprezentacyjne, salę obrad Rady Prezydenckiej, bibliotekę oraz pomieszczenia Rady Bezpieczeństwa. Część reprezentacyjna to uroczysta amfilada sal, w których odbywają się spotkania międzynarodowe i wizyty dyplomatyczne. Wszystkie pomieszczenia rozmieszczone są wzdłuż zewnętrznych fasad i połączone korytarzami biegnącymi wzdłuż obwodu dziedzińców.
Gabinet Prezydenta, utrzymany w biało-zielonej kolorystyce, mieści się w Sali Owalnej. Odbywają się tam spotkania i rozmowy na szczeblu krajowym, wręczane są nagrody państwowe. Salę zdobi malachitowy kominek, ozdobiony lustrem z zegarem z brązu i kandelabrami na kominku oraz cztery wysokie rzeźby: Piotra I, Katarzyny II, Mikołaja I i Aleksandra II. Kryształowe żyrandole w holu wykonane są według rysunków Kazakowa.
W pogłębieniu dziedzińca znajduje się główny ośrodek kompozycyjny budowli – Kopuła Senatu, czyli Sala Katarzyny. Jest to jedna z największych okrągłych hal w Moskwie: jej średnica wynosi 25 metrów, a wysokość 27 metrów. Wcześniej była przeznaczona na spotkania szlachty. Sala jest ozdobiona 24 kolumnami z białego marmuru korynckiego i płaskorzeźbami w stylu antycznym. Ściany między oknami kopuły wypełnione są gipsowymi medalionami z płaskorzeźbionymi wizerunkami rosyjskich książąt i carów, wykonanymi na podstawie marmurowych oryginałów przez rzeźbiarza Fiedota Szubina, które od połowy XIX wieku zdobią budynek Arsenału. W filarach między kolumnami zainstalowano osiemnaście panneau Gawriiła Zamarajewa, odnoszących się do tematów wierszy Gawriła Dierżawina i Nikołaja Lwowa. Odzwierciedlają one działalność państwową Katarzyny II, gloryfikują rządy prawa, sprawiedliwość i edukację. Ozdobne listwy wykonali tacy artyści, jak I. Just, Arnoldi i inni. Sklepienie kopuły ozdobione jest kasetonami, które nadają mu głębi. Do holu prowadzą schody Szochińskie, ozdobione marmurem i granitem. Ich podstawę zdobią dwie lampy podłogowe, a przęsła rzeźby bogini sprawiedliwości Temidy.
Roboczy gabinet prezydenta zaprojektowano w stylu klasycystycznym z okrągłą rotundą ozdobioną żyrandolem z brązu. Obok znajduje się „niebieski pokój” z białymi i złotymi meblami. Salę Audiencyjną utrzymaną w jasnych kolorach ze złoceniami zdobią portrety rosyjskich carów, marmur i kominek o klasycznych formach. Amfiladę pokoi reprezentacyjnych uzupełnia Sala Bankietowa, zaprojektowana w jasnożółtych i niebieskich odcieniach. Zainstalowane w niej meble powstały według zachowanych rysunków z XVIII wieku.
Sala Kominkowa i Salon służą do spotkań oraz oficjalnego podpisywania dokumentów rządowych. W Jadalni odbywają się nieformalne śniadania i kolacje, a także robocze spotkania prezydenta Rosji z przywódcami innych państw. Biblioteka Prezydencka znajduje się na drugim piętrze północno-wschodniej części budynku. Regały zawierają encyklopedie, informatory i akty prawne. W tym pokoju znajduje się oryginalny egzemplarz Konstytucji Federacji Rosyjskiej, na którym prezydenci składają przysięgę, obejmując urząd.

</doc>
<doc id="5100964" url="https://pl.wikipedia.org/wiki?curid=5100964" title="Australian Museum">
Australian Museum



</doc>
<doc id="5100965" url="https://pl.wikipedia.org/wiki?curid=5100965" title="Mistrzostwa Polski w pływaniu w płetwach 2021">
Mistrzostwa Polski w pływaniu w płetwach 2021

Mistrzostwa Polski w pływaniu w płetwach 2021 – zawody pływania w płetwach, które odbyły się w dniach od 5 do 6 czerwca 2021 roku w Gliwicach. Wszystkie konkurencje zostały przeprowadzone na 50 metrowej pływalni „Olimpijczyk” w Gliwicach.

</doc>
<doc id="5100971" url="https://pl.wikipedia.org/wiki?curid=5100971" title="Fantazja (rejon szarkowszczyński)">
Fantazja (rejon szarkowszczyński)

Fantazja – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Stefanpol, a od 1926 roku w gminie Hermanowicze.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Wierni należeli do parafii prawosławnej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Stefanpolue.

</doc>
<doc id="5100973" url="https://pl.wikipedia.org/wiki?curid=5100973" title="Gare de Margaux">
Gare de Margaux

Gare de Margaux – przystanek kolejowy w Margaux, w departamencie Żyronda, w regionie Nowa Akwitania, we Francji.
Jest przystankiem Société nationale des chemins de fer français (SNCF). Obsługiwany jest przez pociągi TER Aquitaine. 
Położenie.
Znajduje się na 24,355 km linii Ravezies – Pointe-de-Grave, na wysokości 16 m n.p.m., między stacjami Macau i Moulis - Listrac. Od tych dwóch stacji oddzielają go odpowiednio obecnie nieczynne stacje "Labarde" i "Soussans".
Historia.
Stacja została oddana do użytku w tym samym czasie, co pierwsza część linii Médoc, w 1868 roku. Kolej dotarła do Verdon dopiero w 1875 roku.
W 2019, według szacunków SNCF, roczna frekwencja stacji wyniosła 38 867 podróżnych.
Obsługa podróżnych.
Infrastruktura.
Dworzec SNCF, posiada budynek pasażerski, z kasami biletowymi, czynny od poniedziałku do piątku, nieczynne w soboty, niedziele i święta.
Przejście w poziomie szyn umożliwia przejście torów w celu uzyskania dostępu do peronów.
Znajduje się tu parking dla rowerów oraz dla pojazdów.
Połączenia.
Margaux jest obsługiwane przez pociągi TER Nouvelle-Aquitaine, które kursują między Bordeaux-Saint-Jean i Lesparre. Poza Lesparre niektóre pociągi kursują do lub z Verdon, a nawet z La Pointe-de-Grave w lipcu i sierpniu.

</doc>
<doc id="5100980" url="https://pl.wikipedia.org/wiki?curid=5100980" title="Kościół Wniebowzięcia Najświętszej Maryi Panny w Mġarr">
Kościół Wniebowzięcia Najświętszej Maryi Panny w Mġarr

Kościół parafialny Wniebowzięcia Najświętszej Maryi Panny (, ) – rzymskokatolicki kościół parafialny w Mġarr na Malcie, poświęcony Wniebowzięciu Matki Bożej. Został wzniesiony w latach 1912–1946 na miejscu wcześniejszego kościoła, który istniał od około 1400. Budynek ma dużą kopułę zbudowaną na planie elipsy; mówi się, że ten kształt został wybrany ze względu na jego podobieństwo do jajka, aby zachęcić mieszkańców do sprzedaży jaj w celu zebrania funduszy na budowę kopuły.
Historia.
Mały kościół pod wezwaniem Wniebowzięcia Najświętszej Maryi Panny został wzniesiony w Mġarr około 1400, a około 1600 został odrestaurowany. Miejscowość należała do parafii Mosta do 12 października 1898, kiedy stała się samodzielną parafią. Kościół stał się zatem kościołem parafialnym, ale mieszkańcy chcieli na jego miejscu wybudować nowy, większy kościół. Proboszcz Girolamo Chetcuti zorganizował akcję zbierania funduszy i kupił grunt.
Kamień węgielny położono 2 czerwca 1912. Nowy kościół zbudowano wokół starego, który został rozebrany w 1918. W projektowanie i budowę świątyni zaangażowanych było kilku kamieniarzy i mistrzów budowlanych. Wstępne plany sporządził Ġammri Camilleri, który wraz z budowniczym Indri Deguarą nadzorował również zadaszenie zakrystii i niektórych kaplic. Ċensu Galea nadzorował początkowe etapy budowy, a plany kopuły sporządzili Ġiomaria Camilleri i Ġanni A. Cilia. Camilleri nadzorował budowę kopuły. Mieszkańcy Mġarr przyczynili się do budowy kościoła, zapewniając siłę roboczą oraz sprzedając jajka, owoce i zwierzęta gospodarskie aby zebrać fundusze.
Kiedy budynek był jeszcze w budowie, jego część została tymczasowo zadaszona, aby umożliwić odprawianie mszy świętych w środku. W latach 1933–35 staraniem proboszcza Edgara Salomone kilka budynków zostało wywłaszczonych przez rząd i rozebrane, aby zrobić miejsce dla placu przed kościołem. 1 września 1935 na dzwonnicach zainstalowano dwa dzwony. Prawie ukończony kościół został 13 sierpnia 1939 pobłogosławiony przez proboszcza Girolamo Chetcutiego, ale wkrótce potem budowa została wstrzymana z powodu wybuchu II wojny światowej. Projekt latarni na kopule oraz górne poziomy dzwonnic zaprojektował Ġużè Damato, a ich budowę rozpoczęto 25 lutego 1946. Budowę świątyni ukończono jeszcze w tym samym roku.
Architektura.
Kościół ma klasycystyczną konstrukcję, która jest podobna do Rotundy w Moście, a która z kolei jest oparta na Panteonie w Rzymie. Jednak w odróżnieniu od okrągłej kopuły kościoła w Moście, kopuła kościoła w Mġarr jest eliptyczna, a ten niezwykły kształt przypominający jajko został podobno wybrany, aby zachęcić mieszkańców do sprzedaży jaj w celu sfinansowania jej budowy.
Kościół ma dwie dzwonnice i dużą kopułę pomalowaną na srebrno, a ta ostatnia dominuje w panoramie wioski. We wnętrzu kościoła o wymiarach ok. 26 m x 26 m znajduje się siedem ołtarzy.
Dzieła sztuki.
Obraz tytularny "Wniebowzięcie", namalowany przez Lazzaro Pisaniego przeniesiony został ze starego kościoła. W świątyni znajdują się również obrazy Ramiro Calì: "Matka Boża Różańcowa", "Święty Józef", "Święty Franciszek", "Matka Boża Nadziei", "Chrystus Ukrzyżowany" i "Święty Joachim", oraz "Święci patronowie Malty" Guido Calì.
Tytułowa figura Wniebowzięcia Najświętszej Maryi Panny została zakupiona w Paryżu, a inne figury znajdujące się w kościele zostały zakupione w Rzymie lub Lecce we Włoszech. W kościele znajdują się również rzeźby wykonane przez gozitańskiego rzeźbiarza Wistina Camilleriego. 

</doc>
<doc id="5100982" url="https://pl.wikipedia.org/wiki?curid=5100982" title="Mizunodeild w piłce siatkowej mężczyzn (2020/2021)">
Mizunodeild w piłce siatkowej mężczyzn (2020/2021)

Mizunodeild 2020/2021 – 52. sezon rozgrywek o mistrzostwo Islandii w piłce siatkowej zorganizowany przez Islandzki Związek Piłki Siatkowej ("Blaksamband Íslands", BLÍ). Zainaugurowany został 19 września 2020 roku i trwał do 26 maja 2021 roku.
W Mizunodeild uczestniczyło 9 drużyn. Ze względu na fakt, że w sezonie 2020/2021 zrezygnowano z organizacji 1. deild, do Mizunodeild dołączyły trzy kluby z drugiej klasy rozgrywkowej, tj. , oraz .
Rozgrywki składały się z dwóch faz: fazy zasadniczej wyłaniającej mistrza ligowego oraz fazy play-off stanowiącej mistrzostwa Islandii. W fazie zasadniczej drużyny miały rozegrać między sobą po dwa spotkania systemem kołowym, jednak ze względu na problemy terminarzowe związane z pandemią COVID-19 część meczów została odwołana, a o miejscu w tabeli i mistrzostwie ligowym decydowała średnia liczba punktów zdobyta na mecz. Mistrzem ligowym został , który w tabeli uplasował się przed klubami i .
Faza play-off składała się z 1/8 finału, ćwierćfinałów, półfinałów i finałów. We wszystkich rundach oprócz finałów rywalizacja w parach toczyła się w formie dwumeczów, w finałach natomiast zespoły grały do dwóch zwycięstw.
Po raz pierwszy mistrzem Islandii został , który w finałach fazy play-off pokonał .
W sezonie 2020/2021 żaden islandzki klub nie występował w europejskich pucharach.
System rozgrywek.
Rozgrywki o mistrzostwo Islandii w sezonie 2020/2021 składają się z fazy zasadniczej i fazy play-off.
Faza zasadnicza.
W fazie zasadniczej 9 drużyn rozgrywa między sobą po dwa spotkania systemem kołowym (mecz u siebie i rewanż na wyjeździe). Drużyna, która po rozegraniu wszystkich spotkań zajmie pierwsze miejsce w tabeli zostaje mistrzem ligowym ("deildarmeistar").
Wszystkie drużyny uzyskują awans do fazy play-off, z tym że siedem najlepszych rozpoczyna rywalizację od ćwierćfinałów, natomiast te z miejsc 8-9 grają w 1/8 finału.
Faza play-off.
Faza play-off składa się z 1/8 finału, ćwierćfinałów, półfinałów i finałów.
1/8 finału
W 1/8 finału uczestniczą drużyny, które w fazie zasadniczej zajęły miejsca 8-9. Grają one dwumecz. Gospodarzem pierwszego spotkania jest zespół, który w fazie zasadniczej zajął niższe miejsce. Jeżeli drużyny wygrały po jednym spotkaniu, rozgrywany jest tzw. złoty set grany do 15 punktów z dwoma punktami przewagi jednej z drużyn.
Ćwierćfinały
W ćwierćfinałach uczestniczą: 7 najlepszych drużyn fazy zasadniczej oraz zwycięzca w parze 1/8 finału. Pary ćwierćfinałowe tworzone są według klucza:
Rywalizacja odbywa się w formie dwumeczów. Gospodarzem pierwszego spotkania w ramach pary jest zespół, który w fazie zasadniczej zajął niższe miejsce. Jeżeli drużyny wygrały po jednym spotkaniu, rozgrywany jest tzw. złoty set grany do 15 punktów z dwoma punktami przewagi jednej z drużyn.
Półfinały
W półfinałach grają zwycięzcy w parach ćwierćfinałowych. Pary półfinałowe tworzone są według klucza:
Rywalizacja odbywa się w formie dwumeczów. Gospodarzem pierwszego spotkania w ramach pary jest zespół, który w fazie zasadniczej zajął niższe miejsce. Jeżeli drużyny wygrały po jednym spotkaniu, rozgrywany jest tzw. złoty set grany do 15 punktów z dwoma punktami przewagi jednej z drużyn.
Finały
W serii finałowej decydującej o mistrzostwie Islandii uczestniczą zwycięzcy w parach półfinałowych. Rywalizacja toczy się do dwóch zwycięstw ze zmianą gospodarza po każdym meczu. Gospodarzem pierwszego spotkania jest zespół, który w fazie zasadniczej zajął wyższe miejsce.
Drużyny uczestniczące.
Uwagi:

</doc>
<doc id="5100984" url="https://pl.wikipedia.org/wiki?curid=5100984" title="Podział terytorialny Rosji">
Podział terytorialny Rosji



</doc>
<doc id="5100988" url="https://pl.wikipedia.org/wiki?curid=5100988" title="Dyskografia The Weeknd">
Dyskografia The Weeknd



</doc>
<doc id="5100993" url="https://pl.wikipedia.org/wiki?curid=5100993" title="Sjælør (stacja kolejowa)">
Sjælør (stacja kolejowa)

Sjælør () – stacja kolejowa w Kopenhadze, w Regionie Stołecznym, w Danii. Znajduje się w dzielnicy Valby, na linii Køge Bugt-banen i jest częścią systemu szybkiej kolei S-tog, na której zatrzymują się pociągi linii A i E.
Liczba podróżnych.
Według "Wschodniego Spisu Powszechnego", rozwój liczby odjazdów dziennie koleją S kształtował się następująco:

</doc>
<doc id="5100994" url="https://pl.wikipedia.org/wiki?curid=5100994" title="Mads Lauritsen">
Mads Lauritsen

Mads Lauritsen (ur. 14 kwietnia 1993) – duński piłkarz występujący na pozycji obrońcy w duńskim klubie Viborg FF.
Kariera klubowa.
Viborg FF.
W 2008 roku dołączył do akademii Viborg FF. Zadebiutował 12 sierpnia 2011 w meczu 1. division przeciwko Vendsyssel FF (4:0). W 2012 roku został na stałe przesunięty do pierwszej drużyny. W sezonie 2012/13 jego zespół zajął pierwsze miejsce w tabeli i awansował do najwyższej ligi.
Thisted FC.
15 lipca 2013 podpisał kontrakt z klubem Thisted FC. Zadebiutował 1 września 2015 w meczu Pucharu Danii przeciwko SønderjyskE Fodbold (1:2), w którym zdobył swoją pierwszą bramkę. W 2. division zadebiutował 5 sierpnia 2016 w meczu przeciwko Aarhus Fremad (1:2). Pierwszą bramkę w lidze zdobył 29 kwietnia 2017 w meczu przeciwko BK Marienlyst (4:0). W sezonie 2016/17 jego drużyna zdobyła mistrzostwo 2. division i awansowała do wyższej ligi. W 1. division zadebiutował 30 lipca 2017 w meczu przeciwko Viborg FF (2:1). Pierwszą bramkę w lidze zdobył 27 sierpnia 2017 w meczu przeciwko Brabrand IF (2:2).
Vejle BK.
30 sierpnia 2017 przeszedł do drużyny Vejle BK. Zadebiutował 10 września 2017 w meczu 1. division przeciwko Vendsyssel FF (1:1). Pierwszą bramkę zdobył 15 kwietnia 2018 w meczu ligowym przeciwko Vendsyssel FF (1:2). W sezonie 2017/18 jego zespół zajął pierwsze miejsce w tabeli i awansował do najwyższej ligi. W Superligaen zadebiutował 13 lipca 2018 w meczu przeciwko Hobro IK (3:1). W sezonie 2018/19 po porażce w barażach o utrzymanie z Hobro IK (0:1) i (0:2), jego drużyna spadła do niższej ligi. W sezonie 2019/20 jego zespół zajął pierwsze miejsce w tabeli i awansował do Superligaen.
Viborg FF.
25 sierpnia 2020 został wysłany na wypożyczenie do zespołu Viborg FF. Zadebiutował 1 września 2020 w meczu Pucharu Danii przeciwko MorsØ FC (0:9), w którym zdobył swoją pierwszą bramkę. W lidze zadebiutował 10 września 2020 w meczu przeciwko Hobro IK (1:1). Pierwszą bramkę w lidze zdobył 13 marca 2021 w meczu przeciwko Esbjerg fB (2:0). W sezonie 2020/21 jego zespół zajął pierwsze miejsce w tabeli i awansował do Superligaen.
W lutym 2021 klub ogłosił, że Lauritsen zostanie wykupiony z Vejle i podpisze z nim kontrakt do lata 2022 roku.

</doc>
<doc id="5100998" url="https://pl.wikipedia.org/wiki?curid=5100998" title="Kościół św. Rozalii w Serafinowie">
Kościół św. Rozalii w Serafinowie

Kościół świętej Rozalii w Serafinowie – rzymskokatolicki kościół filialny należący do parafii Najświętszej Maryi Panny Wniebowziętej w Mokronosie (dekanat Koźmin diecezji kaliskiej).
Jest to świątynia wzniesiona w latach 1707–08. Wybudowano ją ze składek parafian z Mokronosa w intencji opieki po epidemii morowego powietrza. Remontowana była w latach 1884 i 1902 r. Natomiast, w latach 1964–65 został podwyższony dach nawy i wnętrze zostało poddane konserwacji. Budowla została odnowiona w 1983 i 1990 roku.
Kościół został zbudowany z drewna, posiada konstrukcję zrębową i składa się z jednej nawy. Budowla jest orientowana. Jej prezbiterium jest mniejsze w stosunku do nawy, zamknięte jest trójbocznie, z boku znajduje się zakrystia. Świątynię nakrywa dach dwukalenicowy, pokryty dachówką, na dachu jest umieszczona skromna wieżyczka na sygnaturkę, z namiotowym daszkiem i chorągiewką z datą budowy świątyni. Wnętrze nakryte jest pozornym sklepieniem kolebkowym w prezbiterium oraz płaskim stropem w nawie. Belka tęczowa jest ozdobiona barokowo-ludowym krucyfiksem z końca XVIII wieku. Chór muzyczny z balustradą jest ozdobiony ludowymi obrazami z aniołami namalowanymi na początku XIX wieku. Ołtarz główny w stylu barokowym pochodzi z 1 połowy XVIII wieku, natomiast dwa ołtarze boczne w stylu manierystycznym powstały w XVIII wieku. Manierystyczna polichromowana ambona została wykonana w 1 połowie XVIII wieku. Drzwi wejściowe z zamkiem i okuciami pochodzą z 1 połowy XVIII wieku.

</doc>
<doc id="5101000" url="https://pl.wikipedia.org/wiki?curid=5101000" title="One Tree Island">
One Tree Island

One Tree Island – niewielka piaszczysta wyspa koralowa (część One Tree Reef) położona w południowej części Wielkiej Rafy Koralowej, w Capricorn and Bunker Group, niecałe 100 km na północny wschód od Gladstone. Znajduje się w granicach Parku Narodowego Capricornia Cays. Zajmuje powierzchnię blisko 5,5 ha. Część okolicznych wysp zostało uznanych przez BirdLife International za ostoję ptaków IBA. Od 1974 wyspą zarządza University of Sydney, wymagana jest zgoda na pobyt, w tym prowadzenie badań. W One Tree Island Research Station (OTIRS) może zostać zakwaterowane najwyżej 28 osób.
Lokalizacja.
One Tree Island wchodzi w skład Capricorn and Bunker Group w południowej części Wielkiej Rafy Koralowej. Oddalona jest o około 92–100 km od Gladstone na wybrzeżu Queensland. Leży blisko 19– 20 km na południowy wschód od Heron Island. 
Ochrona i administracja.
One Tree Island położona jest w Parku Narodowym Capricornia Cays. Razem z wyspami Wreck, Hoskyn i Fairfax znajduje się w wydzielonej strefie parku, Special Management Area, gdzie zabroniona jest turystyka i rekreacja. Dostęp do terenu rafy przyznawany jest jedynie w związku z działalnością naukową dopuszczaną przez Nature Conservation Act. Wyspa stanowi ostoję dzikiej przyrody na mocy Fauna Conservation Act z 1952. Podobnie jak na Heron Island, na One Tree Island znajduje się stacja badawcza należąca do University of Sydney. Muzeum Australijskie przejęło wyspę w dzierżawę (a od kilku lat prowadziło badania na jej terenie) na okres 1969–1971 za sprawą Franka Talbota, ówczesnego dyrektora muzeum. W 1971 rozpoczęto budowę stacji. Działa od 1976 roku, jednak University of Sydney zarządza terenem wyspy już od 1974. 
Ukształtowanie terenu.
One Tree Reef, gdzie znajduje się wyspa, w najszerszych miejscach mierzy około 4,7 na 2,7 km (według innego, nowszego źródła – 3,5 na 5,5 km). Zajmuje powierzchnię 14 km². Obejmuje trzy laguny, w których rozsiane są rafy kępkowe (ang. "patch reefs"). Dwie z nich znajdują się około 0,3 m nad średnim poziomem morza podczas odpływu. Na One Tree Island dopłynąć można jedynie podczas 30 minut, kiedy poziom wody w trakcie przypływu jest najwyższy. Wyróżnić można co najmniej 6 nasypów powstałych z okruchów z niszczenia rafy. Nazwane są, kolejno: First, Second, Third, Long i Wreck Banks; ostatni nie ma nazwy, okala częściowo lagunę numer 3. Na nasypach nie ma roślinności. Są budowane lub wymywane przez prądy i fale.
One Tree Island usytuowana jest w południowo-wschodniej części rafy. Jej powierzchnia jest podawana różnie: około 4 ha (na stronie University of Sydney), między 3 a 4 ha (według pierwszego przekrojowego artykułu o wyspie, szczególnie jej ornitofaunie, z 1979) oraz około 5,55 ha (według artykułu z 1984, na który powołano się jednak w rządowej publikacji z 2012). Jej kształt przyrównano do szerokiego bumerangu. Leży po nawietrznej stronie rafy, odwrotnie niż okoliczne wyspy koralowe. Mierzy blisko 250 m w najdłuższym miejscu i 150 m w najszerszym. Najwyższy punkt położony jest 2 m n.p.m., przyjmując za punkt odniesienia poziom w trakcie przypływu.
Flora i fauna.
Według stanu wiedzy z 1984, z 5,55 ha blisko 3,81 ha (68,9%) pokrywała roślinność. Większość wyspy porastają niskie krzewy "Wedelia biflora". Na obrzeżach rozrzucone jest kilka skupisk drzew "Pisonia grandis" i "Heliotropium argeteum". Blisko środka wyspy rosną skupione pandany ("Pandanus"). Płytki basen pływowy otaczają niskie sukulenty "Sesuvium portulacastrum". W raporcie z 2012 wymieniono 28 gatunków roślin stwierdzonych na One Tree Island (od pospolitych po bardzo rzadkie), z czego 8 to obce gatunki. Z formacji roślinnych największą powierzchnię zajmuje ta złożona z "W. biflora" i "Abutilon albescens", drugą i trzecią w kolejności – z "Canavalia rosea" oraz drzew "Pisonia".
One Tree Reef jest objęta monitoringiem w ramach AIMS Long-term Monitoring Program (LTMP) i Marine Monitoring Program (MMP). W drugiej połowie 2020 koralowce twarde, czyli wytwarzające szkielet w procesie kalcyfikacji, zajmowały 55,7% powierzchni rafy, koralowce miękkie natomiast – 5%. Średnie wyniki uzyskiwane podczas kontroli w latach 90. XX wieku, pierwszej oraz drugiej dekady XX wieku wynosiły odpowiednio 23%, 63% i 66%. Większość koralowców należy do rodziny Acroporidae (z rzędu korali madreporowych, Scleractinia). Podczas kontroli w podanych przedziałach czasowych na One Tree Reef stwierdzano średnio 29, 60 i 49 gatunków ryb (ogółem między 17 a 66), a w 2020 – 49.
Według planu zagospodarowania Parku Narodowego Capricornia Cays na One Tree Island gniazdują ptaki morskie należące do najwyżej 8 gatunków. K. Hulsman (1979) wymienił ich jednak 10. Część gniazduje tu nieregularnie. Pierwsze dokładniejsze badania nad ptakami lęgowymi wyspy rozpoczęły się w 1968. Należą do nich: czapla czczona ("Egretta sacra"), ostrygojad australijski ("Haematopus fuliginosus"), mewa czerwonodzioba ("Chroicocephalus novaehollandiae"), rybitwy: rybitwa różowa ("Sterna dougallii"), równikowa ("Sterna sumatrana"), czarnogrzbieta ("Onychoprion fuscatus"), brunatnogrzbieta ("O. anaethetus"), złotodzioba ("Thalasseus bergii") i bengalska ("T. bengalensis") oraz rybołówka atolowa ("Anous minutus"). Pierwsze pomyślne lęgi rybołówki stwierdzono w 1978.
Badania naukowe.
Wyspa została odkryta 10 stycznia 1843 w trakcie podróży HMS „Fly”, której celem było zbadanie wysp i raf Wielkiej Rafy Koralowej oraz Cieśniny Torresa. Nazwę One Tree Island nadał Joseph Beete Jukes. Musiał zobaczyć tylko jedno drzewo, prawdopodobnie po przejściu cyklonu. 
Pierwsza przyrodnicza wyprawa dotarła do wyspy w latach 20. XX wieku. Właściwe badania rozpoczęły się w 1965, kiedy to wyprawie przewodził Frank Talbot, dyrektor Muzeum Australijskiego. Skupione były na ekologii ryb zamieszkujących tropikalną rafę, zainteresowanie którą trwa do dziś. W 1975 wyspę przejął University of Sydney. Rok później zaczęła działać stacja badawcza, Opublikowano wyniki ponad 300 badań dotyczących Wielkiej Rafy Koralowej, a skupionych na One Tree Island. Ich głównymi tematami są zmiany klimatu i blaknięcie raf koralowych, eutrofizacja w systemach raf koralowych, przemiany chemiczne węglanu wapnia, procesy geologiczne (w tym sedymentacja) oraz ekologia organizmów rafowych. 
Stacja badawcza OTIRS może pomieścić – zależnie od źródła – 28 lub 35 osób (pierwsza wartość podana jest obecnie, to jest w 2021, na stronie uniwersytetu) zakwaterowanych w dwóch budynkach. Zapewnia możliwość pracy w dowolnych warunkach pogodowych. Jest samowystarczalna w zakresie zaopatrzenia w energię elektryczną dzięki fotoogniwom. W 2009 trwała znacząca rozbudowa instalacji fotowoltaicznej. Pierwotnie stację zasilała turbina wiatrowa. Wykorzystywana jest woda deszczowa, co umożliwia zachowanie higieny przebywających na niej osób w podstawowym zakresie. Nieczystości są unieszkodliwiane przez trzy toalety kompostujące; za odpady odpowiadają użytkownicy stacji, jako że znajduje się na terenie parku narodowego. Transport odbywa się drogą morską, częściowo przez Heron Island, lub poprzez wodnosamolot.

</doc>
<doc id="5101001" url="https://pl.wikipedia.org/wiki?curid=5101001" title="Republiki w Federacji Rosyjskiej">
Republiki w Federacji Rosyjskiej



</doc>
<doc id="5101003" url="https://pl.wikipedia.org/wiki?curid=5101003" title="Zimnica (stacja kolejowa)">
Zimnica (stacja kolejowa)

Zimnica () – stacja kolejowa w miejscowości Zimnica, w obwodzie Jamboł, w Bułgarii. Znajduje się na linii Sofia – Warna i Płowdiw – Zimnica. Ruch pociągów na stacji jest intensywny, ponieważ linie łączą ważne ośrodki przemysłowe i miasta regionalne.

</doc>
<doc id="5101005" url="https://pl.wikipedia.org/wiki?curid=5101005" title="Mistrzostwa Polski w pływaniu w płetwach 2020">
Mistrzostwa Polski w pływaniu w płetwach 2020

Mistrzostwa Polski w pływaniu w płetwach 2020 – zawody pływania w płetwach, które odbyły się ze względu na pandemie koronawirusa w trybie korenspondencyjnym na 5 różnych pływalniach w Polsce (Kościerzyna, Chodzież, Olecko, Gdańsk oraz Jastrzębie-Zdrój). Wszystkie pływalnie miały długość 25 metrów. Zawodnicy brali udział na zorganizowanych w swoim rejonie zawodach, a następnie wyniki były zbierane z każdych zawodów i zostały ogłoszone oficjalne wyniki Mistrzostw Polski.

</doc>
<doc id="5101020" url="https://pl.wikipedia.org/wiki?curid=5101020" title="Kronika Wydarzeń Bieżących">
Kronika Wydarzeń Bieżących

Kronika bieżących wydarzeń () – radziecki biuletyn informacyjny o represjach politycznych w ZSRR, wydawany przez grupę obrońców praw człowieka w drugim obiegu. Pierwszą redaktorką była poetka i tłumaczka Natalia Gorbaniewska. Wśród współpracowników "Kroniki" byli również m.in. Siergiej Kowalow, Anatolij Jakobson, Tatiana Wielikanowa, Aleksandr Ławut, Piotr Jakir, Wiktor Krasin i Tatiana Chodorowicz. Biuletyn uzyskiwał informacje do publikacji w sposób prosty i efektywny, rodzący się w znacznej mierze żywiołowo. 

</doc>
<doc id="5101022" url="https://pl.wikipedia.org/wiki?curid=5101022" title="Mistrzostwa Ameryki U-20 w Piłce Ręcznej Kobiet 2012">
Mistrzostwa Ameryki U-20 w Piłce Ręcznej Kobiet 2012

Mistrzostwa Ameryki U-20 w Piłce Ręcznej Kobiet 2012 – dziewiąte mistrzostwa Ameryki U-20 w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej złożonej z zawodniczek do lat dwudziestu żeńskiej reprezentacji narodowej w Ameryce. Odbył się w dniach 15–19 marca 2012 roku w Santo Domingo. Tytułu zdobytego w 2010 roku broniła reprezentacja Argentyny.
Mistrzostwa były jednocześnie eliminacjami do MŚ 2012 i rywalizowało w nich osiem drużyn podzielonych w pierwszej fazie na dwie czterozespołowe grupy. Triumf odniosły Brazylijki pokonując niespodziewane finalistki z Urugwaju, brąz zdobyły zaś Argentynki. Medaliści zawodów uzyskali awans na mistrzostwa świata.

</doc>
<doc id="5101023" url="https://pl.wikipedia.org/wiki?curid=5101023" title="Kronika bieżących wydarzeń">
Kronika bieżących wydarzeń



</doc>
<doc id="5101024" url="https://pl.wikipedia.org/wiki?curid=5101024" title="Konsulat Generalny RP w Łucku">
Konsulat Generalny RP w Łucku



</doc>
<doc id="5101027" url="https://pl.wikipedia.org/wiki?curid=5101027" title="Ameriprise Financial Center">
Ameriprise Financial Center

Ameriprise Financial Center – wieżowiec w Minneapolis, o wysokości 152 metrów. Jego budowa zaczęła się w 1997 roku, a skończyła się w 2000 roku. Ma 31 pięter. Siedziba firmy Ameriprise Financial. Jest to dziewiąty co do wielkości budynek w Minneapolis. Budynek pełni funkcję biura.

</doc>
<doc id="5101028" url="https://pl.wikipedia.org/wiki?curid=5101028" title="Ariano">
Ariano



</doc>
<doc id="5101029" url="https://pl.wikipedia.org/wiki?curid=5101029" title="Horbuny (rejon głębocki)">
Horbuny (rejon głębocki)

Horbuny – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie głębockim, w sielsowiecie Zalesie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania prawosławnego i zadeklarowały białoruską przynależność narodową. Były tu 2 budynki mieszkalne. W 1931 w 3 domach zamieszkiwało 22 osoby.
Wierni należeli do parafii prawosławnej w Szkuncikach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5101032" url="https://pl.wikipedia.org/wiki?curid=5101032" title="Odznaką honorową PTTK">
Odznaką honorową PTTK



</doc>
<doc id="5101033" url="https://pl.wikipedia.org/wiki?curid=5101033" title="Za Zasługi w Rozwoju Województwa Poznańskiego">
Za Zasługi w Rozwoju Województwa Poznańskiego



</doc>
<doc id="5101035" url="https://pl.wikipedia.org/wiki?curid=5101035" title="Universitas Islam Malang">
Universitas Islam Malang

 – indonezyjska uczelnia prywatna w mieście Malang (prowincja Jawa Wschodnia). Została założona w 1981 roku.
Wydziały.
Źródło:.

</doc>
<doc id="5101036" url="https://pl.wikipedia.org/wiki?curid=5101036" title="Iann dior">
Iann dior



</doc>
<doc id="5101037" url="https://pl.wikipedia.org/wiki?curid=5101037" title="Małyńsk (stacja kolejowa)">
Małyńsk (stacja kolejowa)

Małyńsk (, ) – stacja kolejowa w miejscowości Małyńsk, w rejonie rówieńskim, w obwodzie rówieńskim, na Ukrainie. Położona jest na linii Równe – Baranowicze – Wilno.
Stacja istniała przed II wojną światową.

</doc>
<doc id="5101039" url="https://pl.wikipedia.org/wiki?curid=5101039" title="Żyrosław z Potoka">
Żyrosław z Potoka

Żyrosław z Potoka herbu Prus i herbu Pilawa – legendarny rycerz, pierwszy posiadacz herbu Pilawa.
Biografia.
Według legend, rycerz Żyrosław z Potoka w 1166 r. miał brać udział w wyprawie księcia Bolesława Kędzierzawego przeciwko Prusom. W decydującej bitwie Prusowie przypuścili trzy ataki na skrzydło, którym dowodził Żyrosław. Odważny rycerz obronił się przed ich dwoma atakami, a podczas trzeciego przebił się przez środek wojska nieprzyjacielskiego, następnie zwalił z konia i zabił ich wodza w pojedynku pod Piławą.
Kazimierz Sprawiedliwy, następca Bolesława, jak tylko na tronie polskim osiadł, obdarował Żyrosława herbem nawiązującym nazwą do wydarzenia bitwy: dwie całe poprzeczki – symbolizujące dwa odparte ataki, i jedną złamaną – wspomnienie triumfalnego zakończenia bitwy. Żyrosław był pierwszym posiadaczem herbu Pilawa.
Według Hipolita Stupnickiego, Kazimierz Sprawiedliwy nagradzając czyny Żyrosława przemienił półtora krzyża z jego ówczesnego herbu Prus na półtrzeciakrzyż. Tym samym dając narodziny herbowi Pilawa.Około 1200 roku, Żyrosław przekazał swojemu synowi Aleksandrowi, liczne włości. Ten zaś podzielił je na kilku synów, którzy mieli przybrać nazwisko od dziedziczonych dóbr, stając się protoplastami nowych rodzin. Według heraldyka Kaspra Niesieckiego, jego syn mógł być protoplastą Tworowskich z Tworowa, Stanisławskich ze Stanisławic, Borowskich z Borowy i Słostowskich ze Słostowy. Szymon Okolski natomiast twierdzi, że Aleksander miał ośmiu synów, należeli do nich chociażby: Janusz z Moskorzewa (Moskorzewscy z Moskorzewa, potem Kamienieccy z Kamieńca) i Sulisław z Potoka (Potoccy z Potoka).
Życie prywatne.
Żyrosław miał syna o imieniu Aleksander.

</doc>
<doc id="5101040" url="https://pl.wikipedia.org/wiki?curid=5101040" title="Jarynówka (przystanek kolejowy)">
Jarynówka (przystanek kolejowy)

Jarynówka (, ) – przystanek kolejowy w miejscowości Jarynówka, w rejonie rówieńskim, w obwodzie rówieńskim, na Ukrainie. Położony jest na linii Równe – Baranowicze – Wilno.

</doc>
<doc id="5101043" url="https://pl.wikipedia.org/wiki?curid=5101043" title="Leonard Rose">
Leonard Rose

Leonard Joseph Rose (ur. 27 lipca 1918 w Waszyngtonie, zm. 16 listopada 1984 White Plains w stanie Nowy Jork) – amerykański wiolonczelista.
Życiorys.
Urodził się w rodzinie emigrantów pochodzących z Kijowa. Lekcje gry na wiolonczeli początkowo pobierał u ojca, następnie u Waltera Grossmana w Miami Conservatory oraz Franka Millera w Nowym Jorku. W latach 1934–1938 był uczniem Felixa Salmonda w Curtis Institute of Music w Filadelfii. Pełnił funkcję pierwszego wiolonczelisty NBC Symphony Orchestra (1938–1939) i Cleveland Orchestra (1939–1943). Od 1943 do 1951 roku był pierwszym wiolonczelistą New York Philharmonic. 
Był wykładowcą Juilliard School of Music (1947–1951 i 1962–1984) oraz Curtis Institute of Music (1951–1962). Do jego uczniów należeli Stephen Kates, Lynn Harrell i Yo-Yo Ma. Jako wiolonczelista występował i nagrywał wraz z m.in. Glennem Gouldem, Garym Graffmanem, Isaaciem Sternem i Eugene Istominem. Był pierwszym wykonawcą "Koncertu wiolonczelowego" Petera Mennina (1956) i dedykowanego mu "A Song of Orpheus" Williama Schumana (1962).

</doc>
<doc id="5101046" url="https://pl.wikipedia.org/wiki?curid=5101046" title="Dávid Sigér">
Dávid Sigér

Dávid Miklós Sigér (ur. 30 listopada 1990 w Debreczynie) – węgierski piłkarz grający na pozycji pomocnika w węgierskim klubie Ferencvárosi TC oraz reprezentacji Węgier. Uczestnik Mistrzostw Europy 2020.

</doc>
<doc id="5101047" url="https://pl.wikipedia.org/wiki?curid=5101047" title="Piotr Jakir">
Piotr Jakir

Piotr Ionowicz Jakir (; ur. 20 stycznia 1923 w Kijowie, zm. 14 listopada 1982 w Moskwie) – radziecki dysydent, historyk z wykształcenia.
Życiorys.
Był synem wysokiego dowódcy wojskowego Iony Jakira. Ostatnie lata dzieciństwa i pierwsze lata dorosłego życia Piotr Jakir spędził w więzieniu. Współpracował z biuletynem „Kronika Wydarzeń Bieżących”. Wiosną 1969 roku razem z Wiktorem Krasinem odegrał główną rolę w tworzeniu Grupy Inicjatywnej na rzecz Obrony Praw Człowieka w ZSRR. Prześladowany latami przez system sowiecki Jakir był bliski załamania psychicznego i popadł w nałóg alkoholizmu. Zmarł w wieku 59 lat, a przyczyną przedwczesnej śmierci był zaawansowany alkoholizm.

</doc>
<doc id="5101050" url="https://pl.wikipedia.org/wiki?curid=5101050" title="Mokwin (stacja kolejowa)">
Mokwin (stacja kolejowa)

Mokwin (, ) – stacja kolejowa w miejscowości Mokwin, w rejonie rówieńskim, w obwodzie rówieńskim, na Ukrainie. Położona jest na linii Równe – Baranowicze – Wilno.
Stacja powstała w XIX w. na drodze żelaznej wileńsko-rówieńskiej pomiędzy stacjami Kostopol a Stepań i początkowo nosiła nazwę "Wołcza". W okresie międzywojennym stacja nazywała się już "Mokwin".

</doc>
<doc id="5101054" url="https://pl.wikipedia.org/wiki?curid=5101054" title="Twierdza Chittaur">
Twierdza Chittaur



</doc>
<doc id="5101055" url="https://pl.wikipedia.org/wiki?curid=5101055" title="Endre Botka">
Endre Botka

Endre Botka (ur. 25 sierpnia 1994 w Budapeszcie) – węgierski piłkarz grający na pozycji obrońcy w węgierskim klubie Ferencvárosi TC oraz reprezentacji Węgier. Uczestnik Mistrzostw Europy 2020.

</doc>
<doc id="5101056" url="https://pl.wikipedia.org/wiki?curid=5101056" title="Marcin Kamieniecki (syn Klemensa z Moskarzewa)">
Marcin Kamieniecki (syn Klemensa z Moskarzewa)



</doc>
<doc id="5101067" url="https://pl.wikipedia.org/wiki?curid=5101067" title="Szabolcs Schön">
Szabolcs Schön

Szabolcs Gergő Schön (ur. 27 października 2000 w Budapeszcie) – węgierski piłkarz grający na pozycji skrzydłowego w amerykańskim klubie FC Dallas oraz reprezentacji Węgier. Uczestnik Mistrzostw Europy 2020.

</doc>
<doc id="5101068" url="https://pl.wikipedia.org/wiki?curid=5101068" title="Wilhelm Fryderyk Zachert">
Wilhelm Fryderyk Zachert

Wilhelm Fryderyk Zachert (ur. w 1799 w Międzyrzeczu, zm. 29 października 1885 w Berlinie) – fabrykant, baron.
W 1816 r. Wilhelm przeniósł się z Międzyrzecza do Warszawy, gdzie odbywał praktykę kupiecką u wuja – Jana Fryderyka Zacherta, z którego inicjatywy przeniósł się w późniejszym okresie do Zgierza i rozpoczął pracę w jego fabryce. Wilhelm pracował w niej jako kupiec – jego praca polegała na kupowaniu wełny oraz zlecaniu produkcji tkaczom. Zasięg jego działalności obejmował Zgierz, Łódź, Aleksandrów Łódzki, Konstantynów Łódzki, Ozorków, Skierniewice. W 1826 r. uruchomił własną tkalnię sukna. W 1831 r. po powstaniu listopadowym Zachert znalazł się w trudnej sytuacji ze względu na wysokie bariery celne nałożone na wwożone do Rosji tkaniny, w związku z czym przeniósł część swojej produkcji poza granice Królestwa Polskiego – do Supraśla, w którym otrzymał folwark w bezterminową dzierżawę od rządu. Uruchomił w nim w 1834 r. manufakturę, nabył 1700 ha gruntów, a także ponad 200 budynków klasztornych oraz Pałac Opatów i sprowadził około 200 pracowników ze Zgierza wraz z ich rodzinami, dla których wybudował domy tkackie, a także przeniósł do Supraśla maszyny ze Zgierza, a w ich miejsce sprowadził nowe.
W 1837 r. był pierwszym zgierskim fabrykantem, który wprowadził w swojej fabryce maszynę parową, na tym polu był również jednym z pionierów w swoim okręgu. W 1840 r. za zasługi dla rozwoju przemysłu otrzymał tytuł szlachecki (herb Rudnicki). W 1870 r. nadano mu tytuł barona imperium.
Zachert pełnił funkcję przewodniczącego rady miejskiej, marszałka sejmiku powiatu zgierskiego, a w 1829 r. został radcą w Izbie Handlowej i Rękodzielniczej Województwa Mazowieckiego. Został odznaczony orderami: św. Stanisława, św. Włodzimierza i św. Anny. Ponadto otrzymał złoty medal w 1828 r. na wystawie przemysłowej w Warszawie. W 1876 r. zaproszono go na wystawę przemysłową do Filadelfii, lecz nie wiadomo czy udało mu się otrzymać zgodę na wyjazd i na nią wyjechać.
Zachert posiadał nieruchomości w Supraślu – zakupiony w 1866 r. folwark, ponadto posiadał nieruchomości w Zgierzu, a także folwarki i wsie, w tym m.in. Zegrzany, Zegrzanki, Krzywie, Rudunki i Stępowizna.
Życie prywatne.
Jego żoną była Józefina – 46 lat młodsza kuzynka. Zmarł bezdzietnie. Pochowany został na cmentarzu ewangelickim w Supraślu.

</doc>
<doc id="5101069" url="https://pl.wikipedia.org/wiki?curid=5101069" title="Słostowscy herbu Pilawa">
Słostowscy herbu Pilawa

Słostowscy herbu Pilawa – polski ród szlachecki z województwa sieradzkiego, ziemi przemyskiej i ciechanowskiej.
Historia.
Z tego rodu znany jest Erazm z Słostowa, który w 1453 roku był podsędekiem ciechanowskim oraz ksiądz, Jan Słostowski, który stał się dziedzicem ogromnego majątku, należącego do swego bezpotomnego stryja Arianina, jednakże, ponieważ wstąpił do zakonu jezuitów - majątek mu nie przysługiwał.

</doc>
<doc id="5101070" url="https://pl.wikipedia.org/wiki?curid=5101070" title="Piasków (przystanek kolejowy)">
Piasków (przystanek kolejowy)

Piasków (, ) – przystanek kolejowy w miejscowości Piasków, w rejonie rówieńskim, w obwodzie rówieńskim, na Ukrainie. Położony jest na linii Równe – Baranowicze – Wilno.

</doc>
<doc id="5101072" url="https://pl.wikipedia.org/wiki?curid=5101072" title="Barbara Maćkowiak">
Barbara Maćkowiak

Ruta Barbara Maćkowiak z domu Mandelbaum (ur. 30 sierpnia 1932 w Pińsku, zm. 3 czerwca 2021 we Wrocławiu) – polska metrolożka, inżynier elektronik, menedżerka, doktor nauk technicznych.
Życiorys.
Po wejściu Sowietów do Pińska, jej ojciec został aresztowany i wysłany do łagru. W 1940 Barbara została razem z matką zesłana do północnego Kazachstanu, gdzie przez sześć lat uczęszczała do miejscowej szkoły. W 1946 wraz z rodzicami wróciła do Polski, początkowo do Wrocławia, a następnie osiedli w Legnicy. W 1951 zdała maturę w tamtejszym liceum ogólnokształcącym. W szkole średniej uczęszczała na pozalekcyjne zajęcia z angielskiego prowadzone przez byłego żołnierza Armii Andersa. W 1957 ukończyła studia na Wydziale Łączności Politechniki Wrocławskiej.
Po studiach pracowała we wrocławskim oddziale Instytutu Łączności jako specjalistka radiotechniki nadawczej. W 1959 została jedną z pierwszych osób zatrudnionych we Wrocławskich Zakładach Elektronicznych ELWRO. Początkowo była konstruktorką, a od 1961 kierowniczką Działu Przyrządów Elektronicznych, na czele którego stała do 1973. Stworzyła od podstaw Dział Przyrządów Pomiarowych. Odpowiadała za wyposażenie w elektroniczną aparaturę kontrolno-pomiarową dla potrzeb biur konstrukcyjnych oraz konstrukcję i wykonanie specjalistycznych przyrządów niezbędnych w procesie technologicznym produkcji wyrobów finalnych, np. zautomatyzowanych testerów technologicznych potrzebnych do produkcji komputerów ODRA i RIAD (Odra 1003, Odra 1204, Odra 1304, Odra 1305, R-32 i R-34). Brała też udział w konstrukcji urządzeń pomiarowo-kontrolnych. Zajmowała się także negocjowaniem cen i zakupem sprzętu od zagranicznych firm oraz zdobyć dewizy. W karierze znacząco pomagała jej biegła znajomość języka angielskiego. W 1964 wstąpiła do Polskiej Zjednoczonej Partii Robotniczej.
W 1971 na podstawie pracy "System metrologiczny w przedsiębiorstwie przemysłowym" otrzymała stopień doktora nauk technicznych w zakresie metrologii w Instytucie Metrologii Elektrycznej Politechniki Wrocławskiej. W 1973 ze względu na negatywną opinię Służby Bezpieczeństwa Maćkowiak zabroniono wyjazdów zagranicznych. Odeszła z ELWRO i została kierowniczką Zakładu Prognozowania i Współpracy z Zagranicą (odpowiadała za kontakty z instytucjami z państw RWPG)"", a w 1977 w Zakładzie Systemów Pilotowych i Sekretarz Naukową w Instytucie Komputerowych Systemów Automatyki i Pomiarów (IKSAiP). Umożliwiono jej ponownie wyjazdy na Zachód. Wystąpiła z PZPR po wprowadzeniu stanu wojennego w 1981. Pod koniec lat 80. prowadziła zespół pracujący nad komputerem osobistym Elwro 801AT. Zaczęła wówczas chorować na depresję"". W 1991 przeszła na emeryturę. Kontynuowała jednak pracę w wydzielonym z ELWRO Zakładzie Elektroniki TEL-EKO jako główna specjalistka do spraw marketingu i współpracy z zagranicą. Pracowała tam do 1998, tj. do likwidacji przedsiębiorstwa"".
Jedna z bohaterek książki "Cyfrodziewczyny. Pionierki polskiej informatyki".
Współautorka monografii poświęconej zakładom ELWRO pt. "Polskie komputery rodziły się w ELWRO we Wrocławiu. Rola Wrocławskich Zakładów Elektronicznych ELWRO w rozwoju informatyki w Polsce" wydanej w 2017 roku przez Archiwum Państwowe we Wrocławiu.
Córka lekarza Jakuba i Miny Mandelbaumów. Matka Małgorzaty. Pochowana na Cmentarzu Grabiszyńskim we Wrocławiu.

</doc>
<doc id="5101074" url="https://pl.wikipedia.org/wiki?curid=5101074" title="Bendegúz Bolla">
Bendegúz Bolla

Bendegúz Bence Bolla (ur. 22 listopada 1999 w Székesfehérvárze) – węgierski piłkarz grający na pozycji obrońcy w węgierskim klubie MOL Fehérvár FC oraz reprezentacji Węgier. Uczestnik Mistrzostw Europy 2020.

</doc>
<doc id="5101076" url="https://pl.wikipedia.org/wiki?curid=5101076" title="Pocztowa Agencja Usług Finansowych">
Pocztowa Agencja Usług Finansowych



</doc>
<doc id="5101078" url="https://pl.wikipedia.org/wiki?curid=5101078" title="Zatoka Milne’a">
Zatoka Milne’a



</doc>
<doc id="5101080" url="https://pl.wikipedia.org/wiki?curid=5101080" title="Niepokalane Poczęcie (obraz Francisca Goi)">
Niepokalane Poczęcie (obraz Francisca Goi)

Niepokalane Poczęcie (hiszp. "Inmaculada Concepción") – obraz olejny hiszpańskiego malarza Francisca Goi znajdujący się w kolekcji Prado w Madrycie. Prawdopodobnie jest to szkic do zaginionego w czasie hiszpańskiej wojny o niepodległość wielkoformatowego obrazu ołtarzowego z kościoła w Salamance.
Okoliczności powstania.
Temat Niepokalanego Poczęcia był bardzo popularny w Hiszpanii w XVIII wieku, ponieważ Karol III ogłosił Matkę Bożą Niepokalaną patronką Hiszpanii i ustanowił order pod jej wezwaniem. W 1783, dzięki wstawiennictwu polityka i mecenasa Gaspara Melchora de Jovellanosa, Goya otrzymał zamówienie na namalowanie grupy czterech obrazów do kaplicy w Szkole Matki Bożej Niepokalanej Zakonu Kalatrawy ("Colegio de la Inmaculada de la Orden de Calatrava") w Salamance. Rektor szkoły postanowił wymienić ozdobne barokowe rzeźby, zaprojektowane kilkadziesiąt lat wcześniej przez architekta Joaquina de Churriguerrę, na surowe, kamienne nastawy ołtarzowe z obrazami. Projekt ołtarzy powierzył Pedrowi Arnalowi, dyrektorowi katedry architektury w Królewskiej Akademii Sztuk Pięknych św. Ferdynanda.
Wykonane przez Goyę dzieła przedstawiały: "Misterium Niepokalanego Poczęcia" (którego czci przysięgali bronić rycerze Orderu Kalatrawy, przeznaczone do głównego ołtarza), "Świętego Rajmunda z Fitero w rycerskiej zbroi w Kalatrawie", "Świętego Benedykta niszczącego bożki" i "Świętego Bernarda obejmującego krzyż". Wszystkie cztery obrazy zaginęły lub zostały zniszczone podczas hiszpańskiej wojny o niepodległość, prawdopodobnie w okresie zbliżonym do bitwy pod Salamanką w 1812. Krótko przed otwarciem kościoła dla kultu, w lipcu 1790, sporządzono opis jego wnętrza zawierający przegląd ram architektonicznych, w których mieściły się dzieła Goi. Jedynymi oryginalnymi elementami, jakie zachowały się do dziś, są cztery korynckie kolumny w głównym ołtarzu, wśród których znajdowało się "Niepokalane Poczęcie".
W liście z 10 października 1784 Goya informował, że płótna zostały skończone. Główny obraz mierzył „trzynaście stóp wysokości i połowę mniejszą szerokość” (3,64 × 1,82 m) i przedstawiał „tajemnicę poczęcia Najświętszej Maryi Panny na tronie z aniołami w chwale Ojca Przedwiecznego”. Niewielkich rozmiarów obraz z kolekcji Prado odpowiada temu opisowi i jest uważany za szkic przygotowawczy, który Goya przedstawił Radzie Zakonów Wojskowych do zatwierdzenia, zanim rozpoczął pracę nad ostatecznym obrazem.
Za obrazy Goya otrzymał 32 tys. reali "de vellón", w postaci akcji Banku San Carlos. Jovellanos wyraził satysfakcję z pracy Goi i szybkości wykonania zlecenia. Szkic znajdował się w jego posiadaniu, możliwe, że otrzymał go od malarza w dowód wdzięczności.
Atrybucja.
Atrybucja tej pracy nie jest akceptowana przez wszystkich ekspertów w dziedzinie twórczości malarza. 14 stycznia 1892, w momencie włączenia dzieła do zbiorów Muzeum Prado uważano je za oryginalny obraz Goi. Potwierdza to towarzyszący mu raport sekretarza generalnego Królewskiej Akademii Sztuk Pięknych św. Ferdynanda. Pomimo tego przychylnego raportu obraz pozostawał zapomniany w muzealnym magazynie. Dopiero w 1977 ówczesny dyrektor instytucji, Xavier de Salas, potwierdził jego autorstwo, przedstawiając poparte dokumentacją dowody, które powiązały dzieło z pozycją z kolekcji Jovellanosa. Na odwrocie obrazu, na krośnie malarskim znajduje się inskrypcja z drugiej połowy XIX wieku, naniesiona przez właścicielkę Eulalię Garcíę, o treści: „Oryginał Goi pochodzi z Galerii Jego Ekscelencji Pana Gaspara Jovellanosa / Podarował mi Pan Acisclo Fernández Vallín, który był nauczycielem mojego syna Felipe”. Wzmianka o tej pracy (wskazująca, że jest to szkic) pojawia się także w korespondencji Jovellanosa, co popiera tę identyfikację. Według Salasa jedynym prawdopodobnym wyjaśnieniem zapomnienia obrazu w magazynie jest to, że dyrekcja muzeum zlekceważyła atrybucję dzieła. Tego typu obraz był z pewnością drugorzędny dla zbiorów, mający znaczenie zasadniczo dokumentalne i historyczne. Po publikacji Salasa obraz stał się częścią stałej ekspozycji Prado; w katalogu muzeum pojawia się po raz pierwszy w 1985.
Pojawiły się też argumenty przeciwko atrybucji Salasa. Inskrypcja została naniesiona przez byłą właścicielkę, zainteresowaną sprzedażą obrazu do muzeum, dlatego nie można z pewnością uznać jej treści za prawdziwą. Ponadto wymieniony na niej poprzedni właściciel matematyk Acisclo Fernández Vallín był malarzem amatorem. W 1848 wykonał kopię "Portret Gaspara Melchora de Jovellanosa" pędzla Goi. Ostateczne dzieło, do którego powstał ten szkic, nie jest znane. Ponadto styl nie odpowiada innym szkicom malarza o podobnym temacie, jak np. "Objawienie Matki Bożej z Pilar świętemu Jakubowi", gdzie rysunek jest bardziej szkicowy i wykonany za pomocą szybkich pociągnięć pędzla, w porównaniu z dokładniejszym i bardziej wykończonym "Niepokalanym Poczęciu".
Opis obrazu.
Maryja ma na sobie białą suknię – symbol czystości oraz niebieski płaszcz – symbol wieczności, stoi na półksiężycu i kuli ziemskiej otoczonej chmurami. Depcze węża trzymającego w paszczy jabłko – symbol władzy nad grzechem. Niepokalanej towarzyszą niosące lilie aniołki z kolorowymi szarfami kłębiącymi się w powietrzu. Są to tradycyjne elementy barokowej ikonografii Niepokalanej. Jednak Goya interpretuje postać dziewicy zgodnie z zasadami neoklasycyzmu, dopasowując ubiór do ciała w naturalny sposób, zamiast przedstawić szaty sztucznie unoszące się i spowijające postać. Maryja ma spuszczony wzrok i ręce złożone w modlitwie na wysokości piersi, jej twarz wyraża spokój i pogodę ducha. Nad nią widać rozmytą postać Boga Ojca otoczonego aniołami, z symbolem Trójcy nad głową, rozkładającego ramiona w geście opieki i błogosławieństwa. Postaci są skąpane w złotym świetle charakterystycznym dla nadprzyrodzonego zjawiska. Postać Maryi jest lekko obrócona w lewo i dość statyczna, brak typowego zgięcia nogi jak na obrazach Murilla. Z drugiej strony otaczające ją postaci aniołów i Boga Ojca tworzą wrażenie ruchu. Maryja znajduje się w centrum harmonijnie skonstruowanej kompozycji, jej smukła sylwetka wyznacza pionową oś, którą podkreślają podłużne linie fałd tuniki. Efekt głębi jest wzmocniony przez ukośny układ sylwetki Boga Ojca. Możliwe, że Goya inspirował się modelem kompozycyjnym Antona Raphaela Megsa. Przezroczyste warstwy farby wykonane lekkimi pociągnięciem pędzla i o efekcie zbliżonym do akwareli przywołują styl Giaquinta.
Proweniencja.
Pierwszym właścicielem obrazu był najprawdopodobniej polityk Gaspar Melchor de Jovellanos, który otrzymał go od Goi przed sierpniem 1800 i włączył do kolekcji małych obrazów i rycin w swoim pałacu w Gijón. Następnie obraz odziedziczył jego siostrzeniec Baltasar Cienfuegos, który posiadał obraz w latach 1811–1827. Prawdopodobnie od jego spadkobierców obraz otrzymał dyrektor Królewskiego Instytutu Jovellanosa Alonso Fernández Vallín, a następnie jego syn Acisclo Melchor Fernández Vallín y Bustillo, który jest wspomniany na inskrypcji na krośnie malarskim, na odwrocie obrazu. Podarowany Eulalii Garcíi Riverze, od której obraz kupiło Ministerstwo Rozwoju dla Muzeum Prado 10 listopada 1891, za cenę 3000 peset.

</doc>
<doc id="5101082" url="https://pl.wikipedia.org/wiki?curid=5101082" title="Kościół Narodzenia Najświętszej Maryi Panny „tal-Ħerba” w Birkirkarze">
Kościół Narodzenia Najświętszej Maryi Panny „tal-Ħerba” w Birkirkarze

Kościół Narodzenia Najświętszej Maryi Panny, powszechnie nazywany Sanktuarium Matki Bożej „tal-Ħerba” () – rzymskokatolicki kościół pod wezwaniem Narodzenia Najświętszej Maryi Panny w Birkirkarze na Malcie. Został zbudowany w różnych etapach od początku XVII wieku do lat 20. XX wieku na miejscu wcześniejszego kościoła, który istniał już przed 1575.
Historia.
Pierwsza wzmianka o kościele na miejscu dzisiejszego sanktuarium znajduje się w raporcie Pietro Dusiny z 1575, w którym stwierdził, że cieszył się on pewnym oddaniem. W 1610 został zastąpiony nowym kościołem. W 1615 biskup Baldassare Cagliares złożył wizytę duszpasterską w różnych kościołach w Birkirkarze, w tym w jednym poświęconym "Wniebowzięciu Najświętszej Maryi Panny", który był określany jako „tal-Ħerba” (co oznacza "z ruin" po maltańsku). Pochodzenie tej nazwy jest niejasne, a zdyskredytowana teoria głosiła, że było to zniekształcenie „tal-Ħarba” (co oznacza „ucieczkę”) w odniesieniu do uciekających wojsk osmańskich po Wielkim Oblężeniu Malty w 1565. Mogło być również tak, że kościół był znany jako „tal-Ħerba”, ponieważ był już stary na początku XVII wieku lub, że otrzymał swoją nazwę od zrujnowanego stanu otoczenia w czasie jego budowy.
Zgodnie z tradycją, pewnego razu kaleki mężczyzna, który chodził o kulach usłyszał dzwonek kościoła i został cudownie uzdrowiony po wejściu do niego. Ten rzekomy cud doprowadził wśród mieszkańców Malty do zwiększonego nabożeństwa do Matki Bożej „Tal-Ħerba”, a kościół podobno przyciągał również wiernych z Sycylii, Włoch kontynentalnych, Anglii, Francji i Hiszpanii. Przed 1640 kościół stał się zbyt mały, aby zaspokoić te potrzeby. Około 1644 przed pierwotnym budynkiem zbudowano nowy kościół pod wezwaniem Narodzenia Matki Bożej. Z czasem ten pierwszy stracił na znaczeniu i koło 1673 nie był już wykorzystywany do kultu. Jakiś czas później został przebudowany na zakrystię dla nowego kościoła.
W 1774 roku stary kościół został zburzony i zastąpiony przez nowy, w stylu rokoko. Został on poświęcony przez biskupa Vincenzo Labiniego 23 marca 1783. Między końcem XVIII a początkiem XX wieku różni papieże, w tym Klemens XIV, Pius VI, Pius IX, Leon XIII oraz Pius X, a także biskup Labini, Gaetano Pace Forno i Pietro Pace przyznawali kościołowi odpusty. Portyk i dzwonnica kościoła zostały dobudowane w 1797.
W 1923 sanktuarium zostało powiększone do obecnego kształtu, oraz dobudowano mu kopułę. Zachowano dzwonnicę, portyk, kaplicę boczną, zakrystię i oratorium z istniejącego kościoła i od tego momentu prawie żadne pozostałości kościoła z 1610 nie istnieją. To powiększenie było oficjalnie dziełem architekta Edwina Vassallo, chociaż uważa się, że w rzeczywistości projekty zostały wykonane przez jego ojca Andreę Vassallo, który przypisał je swojemu synowi, ponieważ nie mógł wykonywać prywatnych zleceń ze względu na jego stanowisko jako architekta rządowego.
W 1955 wybudowano salę, w której znalazły się ofiary "ex-voto", a w latach 90. przeprowadzono pewne prace restauracyjne. Kościół podlega jurysdykcji parafii św. Heleny w Birkirkarze. 
Architektura.
Kościół zbudowany na planie krzyża ma kopułę i pojedynczą dzwonnicę. Przed fasadą kościoła znajduje się długi plac przykościelny "parvis". Do portyku zwieńczonego figurą Matki Boskiej prowadzą schody. Nad wejściem do kościoła, na tle okrągłego okna znajduje się krucyfiks.
Oprócz nawy i ołtarza w prezbiterium kościół posiada boczną kaplicę oraz zakrystię.
Dzieła sztuki.
Obraz w ołtarzu głównym przedstawia Matkę Boską wraz ze św. Janem Chrzcicielem, aniołem stróżem i duszami w czyśćcu. Został on namalowany pomiędzy 1668 a 1679, i zastąpił wcześniejszy obraz, który obecnie znajduje się w bocznej kaplicy sanktuarium. Obraz koronował biskup Pietro Pace 7 sierpnia 1910.
W kościele znajduje się również wiele innych dzieł sztuki, w tym obrazy w bocznych ołtarzach i freski na kopule i sklepieniu. Przedstawiają one sceny z życia Matki Boskiej, a namalował je artysta Ġużeppi Briffa w latach 1926–1959.
W kościele znajduje się również około 500 "ex-voto" w formie obrazów i innych darów, które są przechowywane w specjalnej sali. Jest to największa kolekcja "ex-voto" na Malcie, obejmująca ponad 180 obrazów o tematyce morskiej. Niektóre z dawnych wotów w Tal-Ħerba mają duże znaczenie historyczne: przykładem jest obraz z 1740, który jest najstarszym znanym przedstawieniem oraz obraz z 1840 przedstawiający załogę statku zmasakrowanego przez pigmejów w Afryce Zachodniej. 
Ochrona dóbr kulturowych.
Budynek jest umieszczony w National Inventory of the Cultural Property of the Maltese Islands pod numerem 00278.

</doc>
<doc id="5101083" url="https://pl.wikipedia.org/wiki?curid=5101083" title="Vienna life">
Vienna life



</doc>
<doc id="5101084" url="https://pl.wikipedia.org/wiki?curid=5101084" title="Sanktuarium Matki Bożej „tal-Ħerba”">
Sanktuarium Matki Bożej „tal-Ħerba”



</doc>
<doc id="5101091" url="https://pl.wikipedia.org/wiki?curid=5101091" title="Grzegorz Wojciechowski (działacz komunistyczny)">
Grzegorz Wojciechowski (działacz komunistyczny)

Grzegorz Cyprian Wojciechowski (ur. 18 grudnia 1898 w Warszawie, zm. 8 grudnia 1982) – polski działacz partyjny i komunistyczny, I sekretarz Komitetu Wojewódzkiego PPR w Lublinie, I sekretarz Komitetów Wojewódzkich PZPR w Lublinie, Łodzi i Białymstoku, przewodniczący Prezydium WRN w Warszawie, poseł na Sejm PRL I kadencji. Budowniczy Polski Ludowej.
Życiorys.
Syn Antoniego i Felicji, z zawodu stolarz. Od 1924 należał do Komunistycznego Związku Młodzieży Polski, a od 1929 do 1939 do Komunistycznej Partii Polski. W latach 30. w ramach KPP działał m.in. jako sekretarz w dzielnicy Warszawa-Wola, z powodu tej działalności aresztowano go i więziono. Od 1942 należał do Gwardii Ludowej i Armii Ludowej. W okresie konspiracji zasiadał też w tajnej Wojewódzkiej Radzie Narodowej w Warszawie.
Od 1942 członek Polskiej Partii Robotnicznej, następnie od grudnia 1948 Polskiej Zjednoczonej Partii Robotniczej. W czasie wojny aktywny w strukturach PPR w Warszawie i Włochach. Po II wojnie światowej działał jako kierownik Wydziału Personalnego, członek egzekutywy oraz II sekretarz w Warszawskim Komitecie Wojewódzkim PPR, był też sekretarzem Komitetu Powiatowego w Warszawie. Następnie od października 1947 do 4 września 1949 zajmował stanowisko I sekretarza Komitetów Wojewódzkich PPR i PZPR w Lublinie (odszedł m.in. wskutek konfliktu z Arturem Jastrzębskim). Był ponadto I sekretarzem Komitetów Wojewódzkich PZPR w Łodzi (od 8 kwietnia do 11 lipca 1949) oraz Białymstoku (od 18 kwietnia 1951 do 6 grudnia 1952). W okresie od 29 grudnia 1952 do 20 grudnia 1954 przewodniczący Prezydium Wojewódzkiej Rady Narodowej w Warszawie. W ramach Komitetu Centralnego zasiadał w Centralnej Komisji Rewizyjnej i Centralnej Komisji Kontroli Partyjnej, został również członkiem Warszawskiego Komitetu Wojewódzkiego PZPR. Był działaczem Frontu Jedności Narodu oraz dyrektorem Departamentu Kadr w Ministerstwie Transportu Drogowego i Lotniczego. Ponadto od 1952 do 1956 zasiadał w Sejmie I kadencji z okręgu Ełk.
Odznaczony Orderem Budowniczych Polski Ludowej (1972).

</doc>
<doc id="5101093" url="https://pl.wikipedia.org/wiki?curid=5101093" title="Pablo Castro">
Pablo Castro

Pablo Nascimento Castro (ur. 21 czerwca 1991 w São Luís) – brazylijski piłkarz grający na pozycji obrońcy w Brazylijskim klubie Flamengo.

</doc>
<doc id="5101099" url="https://pl.wikipedia.org/wiki?curid=5101099" title="Stanisław Magkiejew">
Stanisław Magkiejew

Stanisław Albiertowicz Magkiejew (, ur. 27 marca 1997 we Władykaukazie) – rosyjski piłkarz grający na pozycji pomocnika w rosyjskim klubie Lokomotiw Moskwa.

</doc>
<doc id="5101100" url="https://pl.wikipedia.org/wiki?curid=5101100" title="Carmagnole">
Carmagnole



</doc>
<doc id="5101102" url="https://pl.wikipedia.org/wiki?curid=5101102" title="Laksmi Pamuntjak">
Laksmi Pamuntjak

Laksmi Pamuntjak (ur. 22 grudnia 1971 w Dżakarcie) – indonezyjska pisarka, poetka i eseistka.
Jest autorką zbiorów poezji, powieści i przekładów. Jej pierwsza powieść pt. "Amba" stała się bestsellerem i przyniosła pisarce nagrodę Liberaturpreis 2016.
Jej druga powieść "Aruna dan Lidahnya" znalazła się w finale nagrody literackiej Khatulistiwa. W lutym 2018 r. została wydana w przekładzie na język angielski.

</doc>
<doc id="5101103" url="https://pl.wikipedia.org/wiki?curid=5101103" title="Witold Leśniak">
Witold Leśniak

Witold Maciej Leśniak (ur. 1969) – polski urzędnik, konsul generalny w Stambule (od 2021). 
Życiorys.
Witold Leśniak ukończył studia historyczne na Uniwersytecie Wrocławskim (1994). Przebywał na stypendium na Freie Universität w Berlinie. Pracował m.in. w Fundacji Krzyżowa, Polskim Instytucie Spraw Międzynarodowych, jako kierownik Biura Promocji i Informacji UWr (ok. 2007) oraz we wrocławskim oddziale Instytutu Pamięci Narodowej (2016). Od 2001 przebywał na stanowiskach konsularnych na placówkach dyplomatycznych w Berlinie (2001–2006), Kairze (ok. 2008), Stambule (2009–2015), Ankarze (2017–2021). Od 20 maja 2021 konsul generalny RP w Stambule. 

</doc>
<doc id="5101105" url="https://pl.wikipedia.org/wiki?curid=5101105" title="Shōichi Hirose">
Shōichi Hirose

 – japoński aktor. Znany z ról King Konga i Króla Ghidory w serii filmów o Godzilli.
Życiorys.
W 1942 roku brał udział w Bitwie koło wschodnich Wysp Salomona. Z tego powodu otrzymał przydomek w późniejszych latach.
W 1950 roku rozpoczął pracę w wytwórni Tōhō, gdzie odgrywał drobne epizody. W związku z popularnością gatunku kaijū-eiga był zainteresowany zagraniem potwora w jednym z takich filmów. Okazja ta nadarzyła się w 1962 roku, kiedy Eiji Tsuburaya zaproponował mu rolę King Konga w powstającym "King Kongu kontra Godzilli". Tsuburaya nakazał Hirose udać się do zoo i studiować tam zachowanie goryli, celem lepszego odegrania roli potwora. W późniejszych latach Hirose przyznał się, że nigdy nie poszedł do zoo i okłamał wtedy Tsuburayę, mówiąc że podczas rzekomej wizyty wyniósł duże doświadczenie. Mimo entuzjazmu pracy z ekipą od efektów specjalnych, miał trudności z graniem King Konga, gdyż przez zaszyty zamek błyskawiczny od kostiumu (celem ukrycia go) był zmuszony tkwić w nim przez długi czas: „Pot lał się ze mnie i dostawał się nawet do oczu. Po wyjściu [z kostiumu] byłem cały blady”.
Następną rolą w filmie typu kaijū był Król Ghidora w "Ghidorze – Trójgłowym potworze" w 1964 roku, którą otrzymał po tym jak grający go wcześniej Haruya Sakamoto zrezygnował z powodu zbyt ciężkiego kostiumu. Rok później powtórzył tę rolę w "Inwazji potworów". Jednakowo reżyserzy efektów specjalnych filmów – Kōichi Kawakita i Teruyoshi Nakano, wówczas asystenci operatora efektów specjalnych, byli zdania że Ghidorę w "Ghidorze – Trójgłowym potworze" zagrał Kōji Uruki, który grał tam także Rodana. Kawakita był zdania, że Hirose nie mógł zagrać Ghidory ze względu na swój niski wzrost.
Hirose był pierwszym wyborem Eijiego Tsuburayi do roli Sandy w "Pojedynku potworów" z 1966 roku, jednak odmówił, preferując rolę, którą zaproponowano mu w innym filmie, gdzie mógł pokazać swoją twarz.
W 1971 roku podczas kryzysu finansowego dotykającego japoński, wszyscy aktorzy zakontraktowani z Tōhō zostali zrestrukturyzowani, a Hirose pozostał w studiu jako pracownik sceniczny, gdzie pracował do lat 90. XX wieku. Jednak w tym samym czasie cierpiał na przepuklinę krążka międzykręgowego i został przyjęty do Tokyo Labor Disaster Hospital w Tokio. Zmarł wkrótce po kilku latach przebywania w domu starców, jednak dokładna data śmierci nie jest znana.

</doc>
<doc id="5101106" url="https://pl.wikipedia.org/wiki?curid=5101106" title="Daniił Kulikow">
Daniił Kulikow

Daniił Michajłowicz Kulikow (, ur. 24 czerwca 1998 we Rieutowie) – rosyjski piłkarz grający na pozycji pomocnika w rosyjskim klubie Lokomotiw Moskwa.

</doc>
<doc id="5101122" url="https://pl.wikipedia.org/wiki?curid=5101122" title="Jan Gomoliński">
Jan Gomoliński



</doc>
<doc id="5101124" url="https://pl.wikipedia.org/wiki?curid=5101124" title="Aleksander Lipski">
Aleksander Lipski



</doc>
<doc id="5101130" url="https://pl.wikipedia.org/wiki?curid=5101130" title="Cynodictis">
Cynodictis

†"Cynodictis" – rodzaj wymarłego ssaka z rodziny amficjonów (Amphicyonidae).
Systematyka i ewolucja.
Rodzaj "Cynodictis" został nazwany i opisany przez Auguste’a Bravarda i Auguste’a Pomela w 1850 roku. Uznano go za przodka „psów”, które miały się podzielić na nowoczesne linie psowatych i ich krewnych. Wyewoluował 40 mln lat temu z kunopodobnych zwierząt jak np. "Miacis".
Okres istnienia.
"Cynodictis" występował na terenach Eurazji od późnego eocenu do wczesnego oligocenu, ok. 37–28 mln lat temu.
Cechy charakterystyczne.
Ssak małej wielkości; mierzył 60 cm, a w kłębie osiągał 30 cm. Posiadał spiczastą kufę i smukłe ciało z gładką sierścią.
Żył na terenach trawiastych, żywiąc się głównie na gryzoniami czy jaszczurkami i również padliną. "Cynodictis" kopał nory, co gwarantowało mu schronienie przed innymi większymi drapieżnikami.
Gatunki.
Do rodzaju należą następujące gatunki:
"Cynodictis" w kulturze.
"Cynodictis" pojawił się w filmie dokumentalnym "Wędrówki z bestiami", kiedy to samica broniła swe młode przed "Indricotherium".

</doc>
<doc id="5101132" url="https://pl.wikipedia.org/wiki?curid=5101132" title="Peter Mennin">
Peter Mennin

Peter Mennin, właśc. Peter Mennini (ur. 17 maja 1923 w Erie w stanie Pensylwania, zm. 17 czerwca 1983 w Nowym Jorku) – amerykański kompozytor.
Życiorys.
Urodził się w rodzinie włoskich imigrantów. Muzyki początkowo uczył się u Tito Spampaniego. W 1940 roku podjął studia w Oberlin Conservatory of Music u Normanda Lockwooda, jednak w 1942 roku musiał przerwać edukację z powodu powołania do United States Air Force. Po demobilizacji w 1943 roku kontynuował naukę u Howarda Hansona i Bernarda Rogersa w Eastman School of Music w Rochester, gdzie w 1947 roku uzyskał tytuł doktora. Dwukrotny laureat stypendium Fundacji Pamięci Johna Simona Guggenheima (1948 i 1956).
W latach 1947–1958 uczył kompozycji w Juilliard School of Music w Nowym Jorku. W 1958 roku objął funkcję dyrektora Peabody Conservatory of Music w Baltimore. Od 1962 do 1983 roku piastował funkcję rektora Juilliard School of Music, za swojej kadencji doprowadzając do utworzenia na tej uczelni Theater Center (1968) i American Opera Center (1970), a także zainicjowania festiwalu muzyki współczesnej. Od 1965 roku był członkiem National Institute of Arts and Letters.
Tworzył muzykę o charakterze akademickim, utrzymaną w idiomie neoklasycznym.

</doc>
<doc id="5101134" url="https://pl.wikipedia.org/wiki?curid=5101134" title="Gary Graffman">
Gary Graffman

Gary Graffman (ur. 14 października 1928 w Nowym Jorku) – amerykański pianista.
Życiorys.
W latach 1938–1946 uczył się u Isabelle Vengerovej w Curtis Institute of Music w Filadelfii. Zadebiutował publicznie jako pianista w 1947 roku, wykonując "II koncert fortepianowy" Siergieja Rachmaninowa wraz z Philadelphia Orchestra pod batutą Eugene’a Ormandy’ego. Od 1947 do 1948 roku przebywał na stypendium na Columbia University. W 1948 roku dał swój pierwszy recital w Carnegie Hall w Nowym Jorku. W 1949 roku wygrał konkurs im. Edgara Leventritta, rok później jako stypendysta programu Fulbrighta wyjechał do Europy. Po powrocie do Stanów Zjednoczonych w 1951 roku odbył swoje pierwsze krajowe tournée. Uzupełniał też swoje studia u Vladimira Horowitza i Rudolfa Serkina. W kolejnych latach koncertował w Ameryce Południowej (1955), Europie (1956), Azji i Australii (1958) oraz Południowej Afryce (1961), występując m.in. z Cleveland Orchestra pod batutą George’a Szella i New York Philharmonic pod batutą Leonarda Bernsteina. Karierę zmuszony był ograniczyć w 1979 roku z powodu urazu palca prawej dłoni, od tego czasu specjalizował się w wykonawstwie utworów fortepianowych na lewą rękę.
W jego repertuarze znajdowały się utwory m.in. Beethovena, Brahmsa, Chopina, Czajkowskiego, Rachmaninowa i Prokofjewa. Dokonał licznych nagrań płytowych. Występował wspólnie m.in. z Juilliard Quartet, Leonardem Rose’em i Henrykiem Szeryngiem. Dokonał prapremierowych wykonań "IV koncertu fortepianowego" Neda Rorema z Curtis Institute of Music Symphony Orchestra pod batutą André Previna (1993) i "Gaea" Williama Bolcoma z Baltimore Symphony Orchestra pod batutą Davida Zinmana (1996).
Pełnił funkcję kierownika artystycznego (od 1986), dyrektora (od 1989) i prezydenta (od 1995) Curtis Institute of Music. Opublikował swoje wspomnienia pt. "I Really Should Be Practicing" (Garden City 1981).

</doc>
<doc id="5101136" url="https://pl.wikipedia.org/wiki?curid=5101136" title="Krzysztof Renik">
Krzysztof Renik

Krzysztof Renik – polski dziennikarz, pisarz, teatrolog, publicysta. Od 2007 r. pierwszy korespondent Polskiego Radia w New Delhi. Odbył studia na Uniwersytecie Warszawskim (filologia polska i antropologia kulturowa) oraz w Kerala Kalamandalam, uczelni artystycznej w południowych Indiach kształcącej artystów indyjskiego teatru. W Indiach i w krajach Azji Południowej i Południowo-Wschodniej (Afganistan, Pakistan, Nepal, Birma, Tajlandia, Malezja, Indonezja, Laos) przebywał od 1977 roku. Autor m.in. kilku książek o indyjskich sztukach widowiskowych oraz dwóch książek o odrodzeniu życia religijnego w krajach byłego Związku Radzieckiego. W swoim dorobku dziennikarsko-publicystycznym ma kilkaset artykułów i reportaży w periodykach polskich i zagranicznych, w tym m.in. w tygodnikach „Tygodnik Powszechny”, „Polityka”, „Wprost” oraz w kwartalniku Znad Wilii. W jego twórczości znajdują się również filmy dokumentalne o indyjskich i tybetańskich tradycjach widowiskowych. Dziennikarz Polskiego Radia od 1992 roku, w tym przez blisko cztery miesiące 2004 roku korespondent wojenny w Iraku. Korespondent Polskiego Radia w Indiach i Azji Południowej (2007-2011). W Redakcji Publicystyki Międzynarodowej Polskiego Radia był m.in. współprowadzącym autorskiej audycji „Więcej świata” i „Świat w Jedynce”. Autor audycji radiowej „Kwadrans bez muzyki”, twórca magazynu Polskiego Radia o byłych Kresach II Rzeczypospolitej i ich mieszkańcach pt. „Świat Kresów”. W 2009 r. został laureatem nagrody Polskiego Radia – „Złoty Mikrofon” za mistrzowski warsztat, rzetelność dziennikarską i pasję w przybliżaniu problemów współczesnego świata. W wileńskim Radio „Znad Wilii” UAB „Znad Wilii radijo stotis” prowadzi audycję „Niezwykłe Pasje – Niezwykłych Ludzi”.

</doc>
<doc id="5101144" url="https://pl.wikipedia.org/wiki?curid=5101144" title="Savannasaurus">
Savannasaurus

Savannasaurus – rodzaj wymarłego dinozaura, australijskiego kredowego zauropoda z kladu Titanosauria.
Skamieniałości znaleziono na północnym wschodzie Australii, w Queensland. Znajdujące się tam skały tworzą formację Winton. Powstały w kredzie późnej, w cenomanie i wczesnym turonie. Odkrycia dokonano na farmie owiec Belmont. Znalezione szczątki pochodziły od dwóch różnych dinozaurów z grupy zauropodów. Jednego z nich zidentyfikowano jako okaz "Diamantinasaurus", rodzaju Titanosauria znanego już wcześniej z Winton ze skał powstałych być może w albie, z innej farmy owiec (Elderslie). Drugi okaz należał do nieznanego jeszcze zwierzęcia.
Autorzy opisali go jako tytanozaura o szerokim ciele, podając 5 autapomorfii:
Skatalogowano go jako AODF 660 i obrano holotypem nowego rodzaju dinozaura. Stephen F. Poropat, Philip D. Mannion, Paul Upchurch, Scott A. Hocknull, Benjamin P. Kear, Martin Kundrát, Travis R. Tischler, Trish Sloan, George H. K. Sinapius, Judy A. Elliott i David A. Elliott opisali go w 2016 w pracy zatytułowanej "New Australian sauropods shed light on Cretaceous dinosaur palaeobiogeography" ("Nowe australijskie zauropody rzucają światło na paleobiogeografię kredowych dinozaurów") opublikowanej w czasopiśmie "Scientific Reports". Nowy rodzaj nazwali "Savannasaurus". Pierwszy człon nazwy rodzajowej pochodzi z języka hiszpańskiego w odmianie taino, autorzy podają odniesienie do "zavana" czy "savanna", a więc do sawanny, formacji roślinnej porastającej tereny znalezienia pozostałości holotypu. Drugi człon nazwy, "saurus", pochodzi od greckiego σαῦρος (sauros) oznaczającego jaszczura, podobnie jak w nazwach innych dinozaurów np. "Diamantinasaurus". W obrębie rodzaju wskazano gatunek "Savannasaurus elliottorum". Jego epitet gatunkowy upamiętnia rodzinę Elliottów – jak piszą kreatorzy – "za jej nieustanny wkład w australijską paleontologię".
Badanie kości pozwoliło zaliczyć zwierzę do Titanosauria w obrębie zauropodów. Ta grupa wielkich dinozaurów dzieli się na dwie główne linie: diplodokokształtne i Macronaria. Ta ostatnia obejmuje grupę Titanosauriformes, która z kolei obejmuje brachiozaura i Titanosauria, a więc zaliczają się do niej brachiozaury, euhelop i Titanosauria, przy czym te dwa ostatnie tworzą razem klad Somphospondyli. Titanosauria definiuje się jako Titanosauriformes bliższe saltazaurowi niż brachiozaurowi czy euhelopowi. Grupa ta łączy Saltasauridae, Nemegtosauridae i "Malawisaurus". Dokładniejsze umiejscowienie pozycji nowego rodzaju na drzewie rodowym tytanozaurów umożliwiła analiza filogenetyczna. Na przedstawionym w pracy opisującej rodzaj kladogramie "Savannasaurus" tworzy klad z mniejszym kladem "Diamantinasaurus" + nienazwany jeszcze okaz AODF 836.

</doc>
<doc id="5101146" url="https://pl.wikipedia.org/wiki?curid=5101146" title="Alfred (miasto)">
Alfred (miasto)



</doc>
<doc id="5101152" url="https://pl.wikipedia.org/wiki?curid=5101152" title="Aleksandr Andriejew">
Aleksandr Andriejew



</doc>
<doc id="5101156" url="https://pl.wikipedia.org/wiki?curid=5101156" title="Hans von Tschammer und Osten">
Hans von Tschammer und Osten

Hans von Tschammer und Osten (ur. 25 października 1887 w Dreźnie, zm. 25 marca 1943 w Berlinie) – niemiecki żołnierz, lider SA oraz, deputowany do Reichstagu z ramienia NSDAP z okręgu 10 – Magdeburg w latach 1932–1942, działacz sportowy, sędzia sportowy.
Hans von Tschammer und Osten po przejęciu w Niemczech władzy przez nazistów w 1933 roku został sekretarzem stanu w Ministerstwie Spraw Wewnętrznych Rzeszy oraz "Reichssportführerem" – osobą odpowiedzialną za rozwój sportu w III Rzeszy. Wkrótce przekształcił kierowaną przez siebie jednostkę w rządowy organ – Stowarzyszenie Rzeszy Niemieckiej ds. Ćwiczeń Fizycznych (DRL). W 1937 roku została przemianowana w Narodowosocjalistyczny Związek Rzeszy Niemieckiej ds. Ćwiczeń Fizycznych. Sprawował tę funkcję do swojej śmierci w 1943 roku. Lubił nazistowskie festiwale sportowe, których był nawet organizatorem. Pojawiał się jako widz w białym garniturze podczas masowych pokazów nazistowskich widowisk.
W 1935–1943 rozgrywki Pucharu Niemiec w piłce nożnej nosiły imię Tschammera – "Tschammerpokal" (Puchar Tschammera). Po wznowieniu rozgrywek w 1953 roku zmieniono nazwę na "DFB-Pokal", jednak wiele innowacyjnych ulepszeń dotyczących organizacji wydarzeń sportowych, wprowadzonych pod kierownictwem Tschammera, takich jak m.in.: sztafeta olimpijska, jest używanych do dziś.
Życiorys.
Hans von Tschammer und Osten urodził się w rodzinie ziemiańskiej. Po ukończeniu edukacji w szkole wyższej zgłosił się jako ochotnik do Armii Cesarstwa Niemieckiego do walki na froncie podczas I wojny światowej. W czasach Republiki Weimarskiej, 1929 roku wstąpił do SA, zostając "Gruppenführerem" – liderem grupy, awansując w 1931 roku na pułkownika.
Von Tschammer został wkrótce komisarzem "Komitetu Rzeszy Niemieckiej ds. Ćwiczeń Fizycznych" (DRA), gdzie kierował „Komisją Rzeszy Niemieckiej ds. Ćwiczeń Fizycznych”, a po dojściu w 1933 roku Adolfa Hitlera rozwiązał jednostkę i wkrótce przekształcił kierowaną przez siebie jednostkę w rządowy organ – Stowarzyszenie Rzeszy Niemieckiej ds. Ćwiczeń Fizycznych (DRL). 19 lipca 1933 roku został "Reichssportführerem" – osobą odpowiedzialną za rozwój sportu w III Rzeszy. Ta funkcja obejmowała również kierownictwo nad DOSB (Niemiecki Komitet Olimpijski). Celem Tschammera było wykorzystanie sportu „w celu poprawy morali i produktywności niemieckich pracowników”. Umiejętności sportowe stały się kryterium ukończenia szkoły, a także niezbędnymi kwalifikacjami do wykonywania niektórych zawodów i przyjmowania na uniwersytety, a także zahartowanie sportowego ducha każdego Niemca oraz sprawienie, by obywatele III Rzeszy poczuli się częścią celu narodowego, zgodnie z ideałami „ojca ćwiczeń fizycznych” – Friedricha Ludwiga Jahna, który wiązał hartowanie własnego ciała ze zdrowym duchem i propagował ideę silnych, zjednoczonych Niemiec, a także zademonstrowanie wyższości fizycznej Aryjczyków.
W 1934 roku z inicjatywy von Tschmmera Arno Breitmeyer i osobisty fotograf Adolfa Hitlera – Heinrich Hoffmann stworzyli opublikowany przez wydawnictwo Niemieckiego Funduszu Pomocy Sportowej, będącą wówczas jedną z filii Stowarzyszenia Rzeszy Niemieckiej ds. Ćwiczeń Fizycznych (DRL), dwutomowy (planowano 4 tomy) nazistowski reportaż pt. "Sport und Staat", zawierający wiele zdjęć oraz informacji o różnych organizacjach nazistowskich, takich jak m.in.: SA, NSKK, BDM, Hitlerjugend. W 1935 roku z inicjatywy von Tschmmera odbyła się pierwsza edycja Pucharu Niemiec w piłce nożnej, który za jego kadencji nosiło jego imię – "Tschammerpokal" (Puchar Tschammera), a pierwszym triumfatorem rozgrywek został FC Nürnberg, który 8 grudnia 1935 roku w finale rozegranym na Rheinstadion w Düsseldorfie wygrał 2:0 z Schalke Gelsenkirchen.
W 1936 roku za kadencji von Tschammera w III Rzeszy odbyły się dwie najważniejsze imprezy sportowe: zimowe igrzyska olimpijskie w Garmisch-Partenkirchen (organizację powierzył Karlowi Ritterowi von Haltowi – mianowanemu przewodniczącemu Komitetu Organizacyjnego) oraz letnie igrzyska olimpijskie w Berlinie, podczas których wraz z Carlem Diemem – byłym sekretarzem w "Komitecie Rzeszy Niemieckiej ds. Ćwiczeń Fizycznych" (DRA), odegrał ważną w organizacji tej imprezy. Wkrótce był obwiniany przez historyków za egzekwowanie zakazu udziału nie-Aryjczyków w niemieckiej reprezentacji olimpijskiej, co zostało potępione na arenie międzynarodowej jako naruszenie olimpijskiego kodeksu etycznego. Jednak wątpliwe jest, aby Tschammer tę dezycję miał podjąć samodzielnie.
Mimo odegrania ważnej roli podczas letnich igrzysk olimpijskich 1936 oraz w świecie sportu w tamtych czasach, von Tschammer nigdy nie został członkiem MKOl-u, o czym marzył. W 1937 roku zamiast von Tschammera, Karl Ritter von Halt został wybrany na członka Komitetu Wykonawczego MKOl-u. Wkrótce von Tschammer również zaczął tracić wpływy w NSDAP mimo bycia z najważniejszych osób tej partii. Przygotowania wojenne, które zostały rozpoczęte 1 września 1939 roku, w dużym stopniu mogłyby mieć bardzo negatywny wpływ na rozwój sportu w III Rzeszy na rzecz militaryzmu.
Śmierć.
Hans von Tschammer und Osten zmarł na zapalenie płuc 25 marca 1943 roku w Berlinie. Majątek, który po sobie zostawił, był znikomy dla człowieka na jego stanowisku. Następcą von Tschammera na stanowisku "Reichssportführera" został zastąpiony przez Arno Breitmeyera.

</doc>
<doc id="5101162" url="https://pl.wikipedia.org/wiki?curid=5101162" title="Bibliognozja">
Bibliognozja



</doc>
<doc id="5101167" url="https://pl.wikipedia.org/wiki?curid=5101167" title="Kingisepp">
Kingisepp



</doc>
<doc id="5101177" url="https://pl.wikipedia.org/wiki?curid=5101177" title="Njaju Jenny Malik">
Njaju Jenny Malik

Njaju Jenny Malik Tomi Hardjatno (ur. 23 października 1954 w Dżakarcie) – indonezyjska rusycystka, profesor językoznawstwa rosyjskiego na Uniwersytecie Indonezyjskim.
Studiowała rusycystykę na Uniwersytecie Indonezyjskim (licencjat 1979 r.). W 1989 r. ukończyła studia magisterskie z antropolingwistyki. W 1998 r. uzyskała na tejże uczelni doktorat z językoznawstwa rosyjskiego. Swoją rozprawę poświęciła tematyce języka reklamy w Rosji.
Jest autorką książek: "Karakteristik Bahasa Iklan Rusia" (1999) i "Makna Bahasa Iklan Rusia" (2000). Opracowała także słownik rosyjsko-indonezyjski, będący najkompletniejszym tego typu dziełem leksykograficznym.
W latach 2005–2007 była tłumaczką prezydenta Republiki Indonezji.
W 2003 r. otrzymała odznaczenie Satyalancana, przyznane przez indonezyjskie ministerstwo edukacji narodowej. W 2014 r. została odznaczona orderem Satyalancana Dwidya Sistha.
Jest wokalistką formacji The Professor Band, składającej się z wykładowców Uniwersytetu Indonezyjskiego.

</doc>
<doc id="5101179" url="https://pl.wikipedia.org/wiki?curid=5101179" title="Kościół św. Bonawentury z Bagnoregio w Pakości">
Kościół św. Bonawentury z Bagnoregio w Pakości

Kościół świętego Bonawentury z Bagnoregio w Pakości – rzymskokatolicki kościół parafialny należący do parafii pod tym samym wezwaniem (dekanat barciński archidiecezji gnieźnieńskiej).
Obecny kościół został wzniesiony w 1631 roku. Jest to budowla poklasztorna wybudowana przez oo. reformatów na starych murach zamku. Świątynia została konsekrowana przez biskupa Andrzeja Gembickiego w 1637 roku. Kościół został rozbudowany w latach 1763-1769. Świątynia reprezentuje styl barokowy, z kolei wnętrze nosi cechy stylu rokokowego. Do zabytków kościoła należą: ołtarze, figura z drzewa lipowego (z XVII wieku), obraz malarza Bartłomieja Strobla „Matka Boża z Dzieciątkiem Jezus adorowana przez św. Bonawenturę i św. Ludwika de Valois” (z 1647 roku), barokowy krucyfiks (z XVII wieku), monstrancja (z XVIII wieku), kielichy (z XVI i XVII wieku), barokowo-renesansowy relikwiarz Krzyża Świętego (z XVII wieku), pacyfikały (z XVII i XVIII wieku), ornaty (z XVIII wieku), mosiężny kociołek na wodę (z XVIII wieku).

</doc>
<doc id="5101183" url="https://pl.wikipedia.org/wiki?curid=5101183" title="Wojny i noce">
Wojny i noce

Wojny i noce – trzeci studyjny album Darii Zawiałow, który ukazał się 11 czerwca 2021 roku.
Płytę promowały cztery single: „Kaonashi”, „Za krótki sen”, „Żółta taksówka” oraz „Wojny i noce”. W dzień przed premierą płyty odbył się odsłuch płyty na antenie radia RMF FM. Album zadebiutował na 2 miejscu listy OLiS i na 1 miejscu listy OLiS dla albumów winylowych.
Nagrania osiągnęły status platynowej płyty sprzedając się w nakładzie ponad 30 tys. egzemplarzy.
Tego samego dnia co album CD ukazał się winyl „Wojny i noce”.
Single.
„Kaonashi” – pierwszy singiel, który został wydany 15 stycznia 2021. Do utworu zrealizowano teledysk w reżyserii Daniela Jaroszka i porusza problem przemocy domowej. Utwór dotarł do 4 miejsca listy AirPlay i osiągnął status złotej płyty.
„Za krótki sen” – drugi singel z płyty nagrany w duecie z Dawidem Podsiadło. Wydany 8 kwietnia 2021. Do piosenki powstał także klip w reżyserii Tadeusza Śliwy. Utwór stał się dużym przebojem i dotarł pięciokrotnie do 1 miejsca POPlisty RMF FM i zadebiutował na 1 miejscu Szczecińskiej Listy Przebojów. Utwór dotarł również do 7 miejsca listy AirPlay i osiągnął status złotej płyty.
„Żółta taksówka” – singel promo, który został wydany 14 maja 2021. Piosenka była emitowana tylko w niekomercyjnych stacjach radiowych. Do utworu nie zrealizowano teledysku.
„Wojny i noce” – trzeci singel z płyty, który został wydany 10 czerwca 2021, na dzień przed premierą płyty. Do utworu zrealizowano teledysk w wersji anime, którego reżyserem jest Tomek Miazga. Swoją premierę miał także tego samego dnia na antenie radia RMF FM.
„Metropolis” – czwarty singel z płyty, który został wydany 17 listopada 2021. Swoją premierę miał na antenie radia RMF FM, gdzie przyznała, że do utworu nie ma w planach realizowania teledysku.

</doc>
<doc id="5101187" url="https://pl.wikipedia.org/wiki?curid=5101187" title="Franciszek Kopeczny">
Franciszek Kopeczny

Franciszek Kopeczny (ur. 19 maja 1875 w Dobrej, zm. 6 września 1971) – pułkownik piechoty Wojska Polskiego.
Życiorys.
Urodził się 19 maja 1875 w Dobrej, w ówczesnym powiecie limanowskim Królestwa Galicji i Lodomerii. Ukończył cztery klasy szkoły realnej w Krakowie, a następnie Szkołę Kadetów Piechoty w Łobzowie.
Jesienią 1893 rozpoczął zawodową służbę w cesarskiej i królewskiej Armii. Został wcielony do Czeskiego Pułku Piechoty Nr 92 w Terezinie. Od 1 listopada 1894 do maja 1895 był przydzielony z macierzystego pułku do Bośniacko-Hercegowińskiego Pułku Piechoty Nr 4 w Wiedniu. Następnie pełnił służbę w 2. batalionie Czeskiego Pułku Piechoty Nr 92, który był detaszowany w Czarnogórze na stanowiskach: dowódcy fortu, oficera gospodarczego szpitala wojskowego w Hercegu Novim (wł. "Castelnuovo") oraz oficera sztabu twierdzy i portu wojennego w Kotorze (wł. "Cattaro"). 1 marca 1900 został przydzielony z macierzystego pułku do Korpusu Żandarmerii dla Bośni i Hercegowiny na stanowisko komendanta plutonu w Derventa. W następnym roku został przeniesiony na stanowisko komendanta plutonu w Goražde, a w 1903 komendanta plutonu w Trebinje. W 1907 został przeniesiony do Bośniacko-Hercegowińskiego Pułku Piechoty Nr 3 w Budapeszcie, dwa lata później do Węgierskiego Pułku Piechoty Nr 39 w miejscowości Brod nad Sawą, a w 1912 do Węgierskiego (slawońskiego) Pułku Piechoty Nr 78 w Osijeku. W szeregach tego oddziału wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach (1912–1913), a następnie walczył podczas I wojny światowej. 21 lipca 1915 dostał się do rosyjskiej niewoli. Przebywał w Łukojanowie, w ówczesnej guberni niżnonowogrodzkiej. W marcu 1918 wrócił z niewoli. W czasie służby w c. i k. Armii awansował na kolejne stopnie: kadeta-zastępcy oficera (ze starszeństwem z 1 września 1893), porucznika (1 maja 1895), nadporucznika (1 listopada 1898) i kapitana (1 maja 1909).
Od 20 stycznia 1919 został przydzielony do pełnomocnika wojskowego Państwa Polskiego w Wiedniu. 7 maja 1919 został formalnie przyjęty do Wojska Polskiego z byłej armii austriacko-węgierskiej z zatwierdzeniem posiadanego stopnia podpułkownika ze starszeństwem z 1 maja 1918. 11 czerwca 1920 jako oficer Naczelnego Dowództwa Wojska Polskiego został zatwierdzony z dniem 1 kwietnia 1920 w stopniu podpułkownika, w piechocie, w grupie oficerów byłej armii austro-węgierskiej.
27 listopada 1920 został przyjęty do Żandarmerii Wojskowej, a 16 grudnia tego roku mianowany dowódcą 1 Dywizjonu Żandarmerii w Warszawie. 3 maja 1922 został zweryfikowany w stopniu pułkownika ze starszeństwem z 1 czerwca 1919 i 3. lokatą w korpusie oficerów żandarmerii. 2 października 1923 został przydzielony z Centralnej Szkoły Żandarmerii w Grudziądzu do 1 Dywizjonu Żandarmerii na stanowisko dowódcy dywizjonu. W lipcu 1926 został przeniesiony z korpusu oficerów żandarmerii do korpusu oficerów piechoty, wcielony do 59 Pułku Piechoty w Inowrocławiu z równoczesnym przydziałem do Powiatowej Komendy Uzupełnień Inowrocław na stanowisko komendanta. We wrześniu tego roku został przeniesiony służbowo do PKU Warszawa Miasto III na okres 6 miesięcy. Z dniem 1 marca 1927 został mu udzielony dwumiesięczny urlop z zachowaniem uposażenia, a z dniem 30 kwietnia tego roku został przeniesiony w stan spoczynku. Mieszkał w Warszawie. W 1934, jako oficer stanu spoczynku pozostawał w ewidencji PKU Warszawa Miasto III. Posiadał przydział do Oficerskiej Kadry Okręgowej Nr I. Był wówczas „przewidziany do użycia w czasie wojny”.
Zmarł 6 września 1971. Spoczywa razem z żoną Stanisławą z Ostrowskich (1885–1970) na Cmentarzu Komunalnym w Bochni przy ul. Orackiej (sektor III-3-13).

</doc>
<doc id="5101188" url="https://pl.wikipedia.org/wiki?curid=5101188" title="92 Pułk Piechoty Austro-Węgier">
92 Pułk Piechoty Austro-Węgier



</doc>
<doc id="5101191" url="https://pl.wikipedia.org/wiki?curid=5101191" title="Zaćmienie Słońca z 10 czerwca 2021">
Zaćmienie Słońca z 10 czerwca 2021

Zaćmienie Słońca z dnia 10 czerwca 2021 – zaćmienie obrączkowe, widoczne w północnej Kanadzie, północno-zachodniej Grenlandii (w tym w miejscowości Qaanaaq), na Morzu Arktycznym (w tym na biegunie północnym) i w Czukockim Okręgu Autonomicznym w Rosji, a ponadto jako zaćmienie częściowe w północno-wschodnich Stanach Zjednoczonych, północno-wschodniej Kanadzie, na północnym Atlantyku, w prawie całej Europie (z wyjątkiem Bałkanów i południowych Włoch), na Syberii, w Mongolii oraz w regionie Sinciang w Chinach.
Zaćmienie miało swoje maksimum nad Cieśniną Naresa, faza centralna trwała tam 3 minuty i 51 sekund, a przesłonięciu uległo 89,02% tarczy Słońca.
W Polsce było to płytkie zaćmienie częściowe. Najlepsze warunki do obserwacji były w województwie pomorskim, gdzie przesłonięciu uległo ok. 15% tarczy Słońca. Najgorsze warunki były w województwie podkarpackim, gdzie przesłonięciu uległo ok. 5% tarczy Słońca. 

</doc>
<doc id="5101193" url="https://pl.wikipedia.org/wiki?curid=5101193" title="Arturo Barrios">
Arturo Barrios

Arturo Barrios Flores (ur. 12 grudnia 1963 w Meksyku) – meksykański lekkoatleta, długodystansowiec, dwukrotny mistrz igrzysk panamerykańskich, były rekordzista świata.
Odnosił sukcesy już jako junior. Zdobył złote medale w biegu na 1500 metrów, biegu na 5000 metrów i biegu na 10 000 metrów na mistrzostwach Ameryki Środkowej i Karaibów juniorów w 1980 w Nassau. Zwyciężył w biegu na 5000 metrów i zdobył brązowy medal biegu na 2000 metrów z przeszkodami na mistrzostwach panamerykańskich juniorów w 1980 w Greater Sudbury.
Zwyciężył w biegu na 5000 metrów na igrzyskach panamerykańskich w 1987 w Indianapolis, wyprzedzając Adauto Dominguesa z Brazylii i Omara Aguilara z Chile. Zajął 4. miejsce w biegu na 10 000 metrów na mistrzostwach świata w 1987 w Rzymie. Zwyciężył w biegu na 5000 metrów na mistrzostwach ibero–amerykańskich w 1988 w Meksyku. Zajął 5. miejsce w biegu na 10 000 metrów i odpadł w eliminacjach biegu na 5000 metrów na igrzyskach olimpijskich w 1988 w Seulu.
18 sierpnia 1989 podczas mitingu ISTAF w Berlinie ustanowił rekord świata w biegu na 10 000 metrów czasem 27:08,23. Rekord ten przetrwał do 1993, kiedy to poprawił go Richard Chelimo. Zwyciężył w biegach na 1500 metrów i na 5000 metrów na igrzyskach Ameryki Środkowej i Karaibów w 1990 w Meksyku. 30 marca 1991 w La Flèche ustanowił rekordy świata w biegu na 20 000 metrów (czasem 56:55,6) i w biegu godzinnym (odległością 21 101 m). Oba te rekordy poprawił Haile Gebrselassie w 2007.
Ponownie zwyciężył w biegu na 5000 metrów na igrzyskach panamerykańskich w 1991 w Hawanie, przed swym rodakiem Ignacio Fragoso i Argentyńczykiem Antonio Silio. Zajął 5. miejsce w biegu na 10 000 metrów na igrzyskach olimpijskich w 1992 w Barcelonie oraz 2. miejsce w biegu na 5000 metrów w zawodach pucharu świata w 1992 w Hawanie.
W 1993 i 1994 zajął 3. miejsce w Maratonie Nowojorskim.
Rekordy życiowe.
Jest rekordzistą Meksyku na następujących dystansach (stan na czerwiec 2021):
Pozostałe rekordy życiowe:

</doc>
<doc id="5101194" url="https://pl.wikipedia.org/wiki?curid=5101194" title="Chicago – Live">
Chicago – Live



</doc>
<doc id="5101197" url="https://pl.wikipedia.org/wiki?curid=5101197" title="Szymon Koziatek">
Szymon Koziatek

 Szymon Koziatek (ur. 1970 w Kromołowie) – generał brygady Wojska Polskiego, były dowódca 6 Brygady Powietrznodesantowej, od 2019 szef Zarządu Planowania i Programowania Rozwoju Sił Zbrojnych w Sztabie Generalnym Wojska Polskiego, od 2022 dowódca 12 Dywizji Zmechanizowanej.
Życiorys.
Szymon Koziatek jest rodowitym kromołowianinem, tutaj się urodził, wychował, chodził do szkoły. W 1989 podjął studia w Wyższej Szkole Oficerskiej Wojsk Zmechanizowanych we Wrocławiu. W 1993 jako prymus promowany na podporucznika, następnie został skierowany do Bielska-Białej, gdzie objął funkcję dowódcy plutonu szturmowego i dowódcy kompanii szturmowej w 18 batalionie desantowo-szturmowym z 6 Brygady Desantowo-Szturmowej. W 1996 ukończył kurs instruktorów spadochronowych, uzyskując uprawnienia instruktora. 
W 1999, w drodze wyróżnienia, został skierowany na studia w Akademii Obrony Narodowej, po ukończeniu których objął w 2001 stanowisko szefa logistyki 25 batalionu dowodzenia z 25 Brygady Kawalerii Powietrznej. Następnie został wyznaczony na oficera operacyjnego w dowództwie 25 BKPow., szefa sztabu 7 batalionu kawalerii powietrznej, szefa sekcji operacyjnej tej brygady i dowódcy 7 batalionu kawalerii powietrznej. Od 18 lipca do 1 lutego 2005 był w ramach III zmiany Polskiego Kontyngentu Wojskowego w Iraku, na stanowisku szefa sztabu Samodzielnej Grupy Powietrzno-Szturmowej, a od 26 lipca 2005 do 2007 w ramach PKW Irak był dowódcą grupy manewrowej. W 2007 powierzono mu stanowisko szefa szkolenia 25 BKPow.
W 2009 ukończył studia podyplomowe w AON na kierunku międzynarodowe stosunki wojskowe. W 2010 skierowany został do Dowództwa Operacyjnego Sił Zbrojnych, gdzie pełnił służbę na stanowisku szefa oddziału, a od 2013 był szefem centrum i szefa połączonego centrum operacyjnego w DOSZ, gdzie był do 30 września 2016. W trakcie służby w DORSZ został skierowany na Podyplomowe Studia Polityki Obronnej w Szkole Sił Zbrojnych w Kanadzie (ang. "Royal Military College of Canada") w mieście Kingston, w prowincji Ontario. W 2016 po ukończeniu tych studiów objął stanowisko zastępcy szefa Zarządu Planowania i Programowania Rozwoju Sił Zbrojnych (P5) w Sztabie Generalnym WP.
11 listopada 2017 za zasługi dla obronności kraju został odznaczony przez prezydenta RP Srebrnym Krzyżem Zasługi. 1 marca 2018 został awansowany na stopień generała brygady. Akt mianowania odebrał z rąk prezydenta Rzeczypospolitej Polskiej Andrzeja Dudy w trakcie obchodów Narodowego Dnia Pamięci „Żołnierzy Wyklętych”. Z dniem 2 lipca 2018 objął stanowisko dowódcy 6 Brygady Powietrznodesantowej, którą między innymi przygotował do pełnienia dyżuru w ramach Grupy Bojowej Unii Europejskiej państw Grupy V4, zostając jednocześnie dowódcą tej grupy bojowej. 18 listopada 2019 w obecności sekretarza stanu w Ministerstwie Obrony Narodowej Marka Łapińskiego oraz I zastępcy Dowódcy Generalnego RSZ gen. dyw. pil. Jana Śliwki przekazał obowiązki dowódcy 6 Brygady Powietrznodesantowej. 
19 listopada 2019 został skierowany do Warszawy, gdzie objął funkcję szefa Zarządu Planowania i Programowania Rozwoju Sił Zbrojnych (P5) w Sztabie Generalnym Wojska Polskiego. Z dniem 1 października 2022 minister obrony narodowej Mariusz Błaszczak wyznaczył go na dowódcę 12 Dywizji Zmechanizowanej.
Instruktor spadochronowy klasy mistrzowskiej, wykonał ponad 500 skoków ze spadochronem. Pasjonat kolarstwa amatorskiego, uczestnik maratonów szosowych na kilkusetkilometrowych dystansach, w tym Puchar Polski w Szosowych Maratonach Rowerowych, który zdobywając kilkakrotnie odniósł zwycięstwo open w całym cyklu.
Ordery, odznaczenia i wyróżnienia.
i inne.

</doc>
<doc id="5101198" url="https://pl.wikipedia.org/wiki?curid=5101198" title="Munetaka Aoki">
Munetaka Aoki

 – japoński aktor. Zagrał Sanosuke Sagarę w adaptacji filmowej mangi "Rurōni Kenshin". Jest żonaty z japońską aktorką i modelką Yūką.

</doc>
<doc id="5101200" url="https://pl.wikipedia.org/wiki?curid=5101200" title="Chicago Live '83">
Chicago Live '83



</doc>
<doc id="5101201" url="https://pl.wikipedia.org/wiki?curid=5101201" title="Kościół Wniebowzięcia Najświętszej Maryi Panny w Baszkowie">
Kościół Wniebowzięcia Najświętszej Maryi Panny w Baszkowie

Kościół Wniebowzięcia Najświętszej Maryi Panny w Baszkowie – rzymskokatolicki kościół parafialny należący do parafii pod tym samym wezwaniem (dekanat Zduny diecezji kaliskiej).
Jest to budowla w stylu klasycystycznym wzniesiona w 1829 roku. Ufundowana została przez Mikołaja Mielżyńskiego, ówczesnego dziedzica Baszkowa. Do zabytków świątyni należą: ołtarz główny z dużym krucyfiksem (z XVII wieku) a także z rzeźbami patronów Polski: św. Stanisława Biskupa Męczennika i św. Wojciecha, wykonanymi w 1919 roku przez Marcina Rożka.

</doc>
<doc id="5101202" url="https://pl.wikipedia.org/wiki?curid=5101202" title="Peter Meyer">
Peter Meyer

Peter Meyer (ur. 18 lutego 1940 w Düsseldorfie) – niemiecki piłkarz grający na pozycji napastnika, reprezentant kraju.
Kariera piłkarska.
Wczesna kariera.
Peter Mayer karierę piłkarską rozpoczął w juniorach Wersten 04, a następnie reprezentował barwy juniorów TuRU Düsseldorf. W 1960 roku podpisał profesjonalny kontrakt z Fortuną Düsseldorf. W sezonie 1961/1962 dotarł do finału Pucharu Niemiec, w którym 29 sierpnia 1962 roku na Niedersachsenstadion w Hanowerze "Flingeranerzy" przegrali 2:1 po dogrywce z FC Nürnberg. W sezonie 1964/1965 w rozgrywkach Regionalligi zachodniej z 24 golami został ex aequo wraz z Berndem Ruppem królem strzelców Regionalligi zachodniej, natomiast w sezonie 1965/1966 po wygraniu Regionalligi zachodniej awansował z klubem do rundy finałowej, a awans do Bundesligi, w której po zdobyciu dwóch goli w wygranym 5:1 w decydującym meczu z Kickers Offenbach, Fortuna Düsseldorf wygrała z 8 punktami Grupę 1 i tym samym awansowała do Bundesligi, jednak po roku gry, zajmując w sezonie 1966/1967 (Meyer rozegrał 25 meczów, w których zdobył 8 goli) 17. miejsce klub spadł do Regionalligi zachodniej, a Meyer nie otrzymał oferty przedłużenia umowy i tym samym opuścił klub, w których rozegrał 174 mecze, w których zdobył 119 goli, dzięki czemu jest najlepszym strzelcem w historii klubu.
Borussia Mönchengladbach.
Meyer po sezonie 1966/1967 uzgodnił wstępne warunki umowy z MSV Duisburg, jednak Meyer ostatecznie podpisał kontrakt z Borussią Mönchengladbach po tym, jak wizytę w warsztacie samochodowym, w którym pracował, złożył zawodnik drużyny "Źrebaków" – Günter Netzer, który przekonał go do dołączenia do drużyny "Źrebaków". Debiut zaliczył 19 sierpnia 1967 roku w wygranym 4:3 meczu wyjazdowym z Schalke Gelsenkirchen, w którym Meyer zdobył hat tricka, a łącznie w rundzie jesiennej sezonu 1967/1968 zdobył 19 goli.
Świetny sezon w wykonaniu Meyera przerwała kontuzja, której doznał w styczniu 1968 roku podczas meczu treningowego w Duisburgu (złamanie kości piszczelowej i strzałkowej po zderzeniu z bramkarzem "Źrebaków" – Volkerem Dannerem, po której nigdy w pełni nie wyzdrowiał i wymagał drugiej operacji po zbyt szybkim powrocie do treningu po tym incydencie.
W drużyną "Źrebaków" dwukrotnie zajął 3. miejsce w Bundeslidze (1968, 1969 – Meyer nie rozegrał żadnego meczu). Na boisko powrócił 23 sierpnia 1969 roku w wygranym 2:1 meczu domowym z Bayernem Monachium, jednak w 46. minucie został zmieniony przez Wernera Kaisera i był to jego ostatni mecz w Bundeslidze. Po sezonie 1969/1970, w którym "Źrebaki" zdobyły mistrzostwo Niemiec, opuścił klub.
Ostatnie lata.
Peter Meyer po opuszczeniu Borussii Mönchengladbach przeszedł do występującego w Verbandslidze okręgu Dolny Ren VfL Benrath, a następnie został zawodnikiem Viktorii 02, po czym zakończył piłkarską karierę.
Łącznie w Bundeslidze rozegrał 44 mecze, w których zdobył 27 goli.
Kariera reprezentacyjna.
Peter Meyer w 1967 roku został powołany przez selekcjonera reprezentacji RFN – Helmuta Schöna do drużyny "Die Mannschaft". Swój jedyny mecz w reprezentacji RFN rozegrał 17 grudnia 1967 roku na Stadiumi Kombëtar „Qemal Stafa” w Tiranie w decydującym meczu eliminacyjnym mistrzostw Europy 1968 z reprezentacją Albanii, który zakończył się bezbramkowym remisem, w wyniku którego reprezentacja RFN nie zakwalifikowała się na turniej turniej finałowy we Włoszech, jest potocznie nazywany tzw. "Hańbą Tirany".

</doc>
<doc id="5101205" url="https://pl.wikipedia.org/wiki?curid=5101205" title="Koncert '97 (album Jacka Kaczmarskiego)">
Koncert '97 (album Jacka Kaczmarskiego)



</doc>
<doc id="5101206" url="https://pl.wikipedia.org/wiki?curid=5101206" title="Koncert ’97">
Koncert ’97



</doc>
<doc id="5101211" url="https://pl.wikipedia.org/wiki?curid=5101211" title="Jasna Góra (Obniżenie Górnej Warty)">
Jasna Góra (Obniżenie Górnej Warty)



</doc>
<doc id="5101222" url="https://pl.wikipedia.org/wiki?curid=5101222" title="Daniel Siebert">
Daniel Siebert

Daniel Siebert (ur. 4 maja 1984 roku w Berlinie Zachodnim) – niemiecki sędzia piłkarski. Od 2015 roku sędzia międzynarodowy.
Siebert znalazł się na liście 19 sędziów Mistrzostw Europy 2020.

</doc>
<doc id="5101223" url="https://pl.wikipedia.org/wiki?curid=5101223" title="Jauréguiberry">
Jauréguiberry



</doc>
<doc id="5101224" url="https://pl.wikipedia.org/wiki?curid=5101224" title="Jaureguiberry (okręt)">
Jaureguiberry (okręt)



</doc>
<doc id="5101225" url="https://pl.wikipedia.org/wiki?curid=5101225" title="Jaureguiberry">
Jaureguiberry



</doc>
<doc id="5101226" url="https://pl.wikipedia.org/wiki?curid=5101226" title="Jaureguiberry (1893)">
Jaureguiberry (1893)



</doc>
<doc id="5101227" url="https://pl.wikipedia.org/wiki?curid=5101227" title="Charles Martel">
Charles Martel



</doc>
<doc id="5101228" url="https://pl.wikipedia.org/wiki?curid=5101228" title="Massena (okręt)">
Massena (okręt)



</doc>
<doc id="5101229" url="https://pl.wikipedia.org/wiki?curid=5101229" title="Massena (1895)">
Massena (1895)



</doc>
<doc id="5101233" url="https://pl.wikipedia.org/wiki?curid=5101233" title="Artur Soares Dias">
Artur Soares Dias

Artur Manuel Ribeiro Soares Dias (ur. 14 lipca 1979 roku w Vila Nova de Gaia) – portugalski sędzia piłkarski. Od 2010 roku sędzia międzynarodowy.
Soares Dias znalazł się na liście 19 sędziów Mistrzostw Europy 2020.

</doc>
<doc id="5101235" url="https://pl.wikipedia.org/wiki?curid=5101235" title="Puchar Holandii w piłce siatkowej mężczyzn (2020/2021)">
Puchar Holandii w piłce siatkowej mężczyzn (2020/2021)

Puchar Holandii w piłce siatkowej mężczyzn 2020/2021 (oficjalnie: Nationale Beker Heren 2020/2021) – 48. sezon rozgrywek o siatkarski Puchar Holandii zorganizowany przez Holenderski Związek Piłki Siatkowej ("Nederlandse Volleybalbond"). Zainaugurowany został 2 kwietnia 2021 roku.
Pierwotnie rozgrywki miały składać się z rund wstępnych, w których uczestniczyłyby drużyny z niższych lig oraz fazy finałowej, jednak ze względu na problemy terminarzowe związane z pandemią COVID-19 rundy wstępne zostały anulowane. Ostatecznie w Pucharze Holandii udział brały wyłącznie zespoły z Eredivisie, a rozgrywki składały się z ćwierćfinałów, półfinałów i finału.
Finał odbył się 18 kwietnia 2021 roku w Topsporthal Alfa-College w Groningen. Po raz trzeci Puchar Holandii zdobył klub , który w finale pokonał zespół .
System rozgrywek.
Ze względu na pandemię COVID-19 i problemy terminarzowe w sezonie 2020/2021 w Pucharze Holandii uczestniczy wyłącznie osiem najlepszych drużyn fazy zasadniczej Eredivisie, z tym że niezależnie od zajętego miejsca w rozgrywkach nie bierze udziału młodzieżowa drużyna . Rozgrywki składają się z ćwierćfinałów, półfinałów i finału. We wszystkich rundach rywalizacja toczy się w systemie pucharowym, a o awansie decyduje jedno spotkanie.
Pary ćwierćfinałowe tworzone są na podstawie miejsc zajętych przez poszczególne drużyny w fazie zasadniczej według klucza:
W pierwszym półfinale rywalizują ze sobą zwycięzca z ćwierćfinałowej pary 1 ze zwycięzcą z ćwierćfinałowej pary 4, natomiast w drugim – dwie pozostałe drużyny.
Gospodarzami spotkań ćwierćfinałowych i półfinałowych są zespoły, które w fazie zasadniczej Eredivisie zajęły niższe miejsce.
Rozgrywki.
1. runda.
Ze względu na zmianę systemu rozgrywek mecze 1. rundy zostały anulowane.

</doc>
<doc id="5101238" url="https://pl.wikipedia.org/wiki?curid=5101238" title="Anthony Taylor">
Anthony Taylor

Anthony Taylor (ur. 20 października 1978 roku w Manchesterze) – angielski sędzia piłkarski. Od 2013 roku sędzia międzynarodowy.
Taylor znalazł się na liście 19 sędziów Mistrzostw Europy 2020.

</doc>
<doc id="5101240" url="https://pl.wikipedia.org/wiki?curid=5101240" title="Diane Alexis Whipple">
Diane Alexis Whipple

Diane Alexis Whipple (ur. 21 stycznia 1968, zm. 26 stycznia 2001) – zawodniczka lacrosse oraz trenerka na uczelni w Stanach Zjednoczonych, śmiertelna ofiara brutalnego ataku psów. Proces w tej sprawie był medialny i stał się przedmiotem opracowań prawniczych.
Życiorys.
Diane Whipple urodziła się w Princeton w stanie New Jersey. Wychowywała się w Manhasset w stanie Nowy Jork na Long Island. Tam też uczyła się w szkole średniej. Przez większość życia była wychowywana głównie przez dziadków. Od najmłodszych lat była utalentowaną sportowczynią. W czasie nauki w szkole średniej, a później w Penn State, dwukrotnie była członkinią drużyny U.S. Women's Lacrosse World Cup.
Później Whipple przeniosła się do San Francisco i w 1996 zakwalifikowała się do drużyny olimpijskiej USA w biegu na 800 m. Nie wzięła jednak udziału w próbach olimpijskich . Zamiast tego została trenerką lacrosse w Saint Mary's College of California w Moraga w Kalifornii
W chwili śmierci Whipple mieszkała w Pacific Heights w San Francisco z partnerką Sharon Smith.
Atak na Whipple i śmierć.
W dniu 26 stycznia 2001, podczas powrotu do domu z zakupami spożywczymi, będąc w korytarzu jej budynku mieszkalnego, Whipple została zaatakowana przez dwa psy. Osoba je wyprowadzająca, adwokatka Marjorie Fran Knoller, wyprowadzała psy z mieszkania, które dzieliła z mężem, również adwokatem, Robertem Edwardem Noelem. Psy wymknęły się spod jej kontroli i zaatakowały przechodzącą akurat obok Whipple.
Właściciel psów, Paul Schneider, był wysoko postawionym członkiem gangu więziennego Aryan Brotherhood, który odsiadywał wyrok dożywocia w więzieniu stanowym Pelican Bay. Schneider i jego kolega z celi, Dale Bretches, próbowali założyć w więzieniu nielegalną firmę zajmującą się walkami psów Presa Canario. Początkowo poprosili znajomą Janet Coumbs i hodowcę Hard Times Kennel o wychowanie odpowiednich psów podczas ich pobytu w więzieniu. Wbrew radom Kolbera Coumbs trzymała psy na łańcuchu w odległym zakątku farmy, co spowodowało, że stały się jeszcze bardziej agresywne. Po tym jak Coumbs wypadł z łask Schneidera, adwokaci Noel i Knoller zgodzili się przejąć psy. Zapoznali się ze Schneiderem podczas pracy jako prawnicy więźniów. Kilka dni przed okaleczeniem Whipple adoptowali Schneidera (wówczas 38-letniego). Psy rasy Presa Canario były duże – Bane, większy, ważył 140 funtów (64 kg), Hera była mniejsza.
Tuż przed atakiem Knoller zabierał psy na dach. Bane i prawdopodobnie Hera (jej rola w okaleczeniu nigdy nie została ostatecznie ustalona) zaatakowały Whipple w korytarzu. Kobieta doznała łącznie 77 ran na każdej części ciała z wyjątkiem skóry głowy i stóp. Sąsiad, który usłyszał krzyki Whipple, zadzwonił pod numer 911. Kobieta zmarła kilka godzin później w San Francisco General Hospital w wyniku "utraty krwi z powodu licznych urazów (rany po ugryzieniu przez psa)".
Bane został poddany eutanazji natychmiast po ataku. Hera została przejęta przez innych właścicieli, a w styczniu 2002 poddana eutanazji.
W nabożeństwie żałobnym Whipple w St. Mary's College, które odbyło się w czwartek 1 lutego 2001, wzięło udział ponad 400 osób.
Postępowanie sądowe.
W marcu 2001 ława przysięgłych wystosowała oskarżenia. Knoller została oskarżona o morderstwo drugiego stopnia i nieumyślne spowodowanie śmierci, Noel o nieumyślne spowodowanie śmierci.
Na rozprawie Knoller twierdziła, że próbowała bronić Whipple'a podczas ataku, jednak świadkowie zeznali, że Knoller i Noel wielokrotnie odmawiali kontroli nad psami. Profesjonalna wyprowadzaczka psów zeznała, że po tym, jak powiedziała Noelowi, aby założył kaganiec na psy, ten kazał jej się "zamknąć" i ją zwyzywał. Ostatecznie ława przysięgłych uznała zarówno Noela, jak i Knoller za winnych nieumyślnego zabójstwa i posiadania złośliwego zwierzęcia, które spowodowało śmierć człowieka, a Knoller za winną morderstwa drugiego stopnia. Wyrok opierał się na argumencie, że oskarżeni wiedzieli, iż psy są agresywne w stosunku do innych ludzi i nie podjęli wystarczających środków ostrożności. To, czy rzeczywiście szkolili psy do ataku i walki, pozostało niejasne.
Mimo że ława przysięgłych uznała Knoller winną morderstwa drugiego stopnia, sędzia procesowy James Warren pzowolił na nowy proces. Sędzia uważał, że by wyrok był zasadny, należało udowodnić, że Knoller działała z premedytacją i wiedziała, że zabranie psa na spacer wiązało się z dużym prawdopodobieństwem spowodowania śmierci człowieka. Ostatecznie Knoller 15 lipca 2002 została skazana na 4 lata więzienia za nieumyślne zabójstwo mniejszej wagi.
Po skazaniu Knoller i Noela w 2002 stanowe stowarzyszenie prawne zawiesiło ich licencje na wykonywanie zawodu. Knoller zrezygnowała z adwokatury w styczniu 2007. Noel został pozbawiony prawa wykonywania zawodu w lutym 2002, a 14 września 2003 został zwolniony z więzienia. Zmarł w 2018.
W maju 2005 stanowy sąd apelacyjny uchylił decyzję o nowym procesie o morderstwo drugiego stopnia dla Knoller. Sąd apelacyjny orzekł, że złośliwe morderstwo nie wymagało wiedzy o wysokim prawdopodobieństwie śmierci, raczej jedynie świadomego lekceważenia poważnych obrażeń ciała ofiary. Sąd apelacyjny zwrócił sprawę do sądu niższej instancji, aby ponownie rozpatrzył wniosek Knoller o nowy proces. Knoller odwołała się od decyzji sądu apelacyjnego do Sądu Najwyższego Kalifornii.
W dniu 1 czerwca 2007 Sąd Najwyższy Kalifornii odrzucił decyzję Sądu Apelacyjnego i orzekł, że dorozumiane morderstwo ze złośliwością wymagało dowodu, że oskarżona działała ze "świadomym lekceważeniem" niebezpieczeństwa dla życia ludzkiego. Sąd uznał, że standard sądu próbnego dla morderstwa ze złośliwością (który wymagał wysokiego prawdopodobieństwa śmierci) był zbyt surowy, a standard sądu apelacyjnego (który wymagał tylko poważnych obrażeń ciała, a nie niebezpieczeństwa dla życia ludzkiego) był zbyt szeroki. Sąd Najwyższy przekazał sprawę sądowi procesowemu do ponownego rozważenia, czy pozwolić na utrzymanie wyroku skazującego za morderstwo drugiego stopnia w świetle tego nowego rozumowania. Sąd Najwyższy w San Francisco przywrócił wyrok skazujący za morderstwo drugiego stopnia, a 22 września 2008 sąd skazał Knoller na 15 lat do dożywocia.
Knoller odwołała się od decyzji sądu. W dniu 23 sierpnia 2010 Sąd Apelacyjny Pierwszego Dystryktu jednogłośnie podtrzymał wyrok skazujący Knoller, stwierdzając, że działała ona ze świadomym lekceważeniem życia ludzkiego, gdy pies zerwał się ze smyczy i zabił Whipple'a. Sąd Najwyższy Kalifornii odmówił rozpatrzenia odwołania od tej decyzji. Knoller odbywa karę w Valley State Prison for Women w Chowchilla.
7 lutego 2019 komisarze kalifornijscy odrzucili pierwszy wniosek Knoller o zwolnienie warunkowe. Będzie mogła ponownie ubiegać się o zwolnienie warunkowe w 2022.
Partnerce Whipple, Sharon Smith, udało się pozwać Knollera i Noela o 1 500 000 dolarów odszkodowania cywilnego. Sąd Najwyższy w San Francisco orzekł w lipcu 2001, że Smith była uprawniona do wniesienia pozwu jako partnerka Whipple na podstawie Klauzuli Równej Ochrony, wbrew argumentowi obrony, że partnerka tej samej płci i nie związana małżeństwem z ofiarą nie ma prawa tak uczynić. Smith przekazała część pieniędzy Saint Mary's College of California, aby sfinansować kobiecą drużynę lacrosse.

</doc>
<doc id="5101242" url="https://pl.wikipedia.org/wiki?curid=5101242" title="Slavko Vinčić">
Slavko Vinčić

Slavko Vinčić (ur. 25 listopada 1979 roku w Mariborze) – słoweński sędzia piłkarski. Od 2010 roku sędzia międzynarodowy.
Vinčić znalazł się na liście 19 sędziów Mistrzostw Europy 2020.

</doc>
<doc id="5101246" url="https://pl.wikipedia.org/wiki?curid=5101246" title="Leif Hartwig">
Leif Hartwig

Leif Hartwig (ur. 9 listopada 1942 w Odense) – duński piłkarz grający na pozycji obrońcy, reprezentant kraju. Zawodnik B 1909 Odense.
Kariera piłkarska.
Leif Hartwig przez całą karierę piłkarską reprezentował barwy B 1909 Odense, w którym grał w latach 1961–1970. W I dywizji duńskiej rozegrał 88 meczów, natomiast w II dywizji duńskiej rozegrał 23 mecze oraz zdobył mistrzostwo Danii 1964, Puchar Danii 1961/1962, a także dwukrotnie awansował do I dywizji duńskiej (1967, 1970).
Kariera reprezentacyjna.
Leif Hartwig w latach 1964–1966 rozegrał 17 meczów w reprezentacji Danii. Debiut zaliczył 11 października 1964 roku na Idrætspark w Kopenhadze w wygranym 2:0 meczu z reprezentacją Norwegii w ramach mistrzostw nordyckich 1964-1967 (wicemistrzostwo), a ostatni mecz rozegrał 30 listopada 1966 roku na Stadionie De Kuip w Rotterdamie w przegranym 2:0 meczu eliminacyjnym mistrzostw Europy 1968 z reprezentacją Holandii.

</doc>
<doc id="5101253" url="https://pl.wikipedia.org/wiki?curid=5101253" title="Nancy Roman">
Nancy Roman

Nancy Grace Roman (ur. 16 maja 1925 w Nashville, zm. 25 grudnia 2018 w Germantown w stanie Maryland) – amerykańska astronom. Absolwentka Wydziału Astronomii i Astrofizyki Uniwersytetu Chicagowskiego. Wniosła istotny wkład w charakterystykę i klasyfikację gwiazd. Dyrektorka Działu Astronomii w NASA. Nazywana „matką teleskopu Hubble’a” ze względu na jej fundamentalną rolę w tworzeniu i rozwoju Kosmicznego Teleskopu Hubble’a. Pracowała jako wykładowca, była też zdecydowaną zwolenniczką dużej roli kobiet w nauce.
W uznaniu jej wkładu w dziedzinie astronomii jej imieniem został nazwany jeden z teleskopów kosmicznych oraz asteroida. W 2017 firma Lego wprowadziła do sprzedaży zestaw klocków, w którym uwiecznionio m.in. Nancy Roman.

</doc>
<doc id="5101256" url="https://pl.wikipedia.org/wiki?curid=5101256" title="Kafenol">
Kafenol



</doc>
<doc id="5101260" url="https://pl.wikipedia.org/wiki?curid=5101260" title="Shah Azizur Rahman">
Shah Azizur Rahman

Shah Azizur Rahman (; ur. 23 listopada 1925 w Kusztiji, zm. 1 września 1989 w Dhace) – bangladeski prawnik i polityk, premier Bangladeszu w okresie 15 kwietnia 1979 – 24 marca 1982.
Życiorys.
Ukończył studia z języka angielskiego i literatury anglojęzycznej na Uniwersytecie w Kalkucie oraz studia prawnicze na Uniwersytecie w Dhace. Udzielał się politycznie od czasów studenckich, m.in. działał w ruchu na rzecz utworzenia Pakistanu. Był przeciwnikiem ruchu na rzecz statusu języka bengalskiego. W 1962 bez powodzenia ubiegał się o mandat w Zgromadzeniu Narodowym Pakistanu, ostatecznie został wybrany do Zgromadzenia trzy lata później. W 1964 przystąpił do Ligi Awami, z której został wykluczony w 1970 za działania sprzeczne z dyscypliną partyjną. W tym samym roku bez powodzenia kandydował w wyborach do Zgromadzenia Narodowego. Był jednym z obrońców w sprawie .
W 1971, gdy ludność Pakistanu Wschodniego podjęła zbrojną walkę o niepodległość prowincji, Shah Azizur Rahman był przewodniczącym delegacji Pakistanu na sesję Zgromadzenia Ogólnego Organizacji Narodów Zjednoczonych, gdzie sprzeciwiał się secesji kraju. Po wyzwoleniu został aresztowany, wyszedł na wolność w 1973 dzięki amnestii.
W 1978 prezydent Ziaur Rahman mianował go ministrem pracy i przemysłu. Shah Aziz został też wiceprzewodniczącym Nacjonalistycznej Partii Bangladeszu. W 1979 został wybrany do Zgromadzenia Narodowego. Po śmierci premiera Mashiura Rahmana w tym samym roku, prezydent mianował jego następcą Shaha Aziza, który otrzymał również tekę ministra oświaty. Rząd Shaha Aziza został obalony w 1982 przez przewrót wojskowy gen. Hossaina Mohammada Ershada. 
Władał językami bengalskim, angielskim, urdu, perskim i arabskim.

</doc>
<doc id="5101261" url="https://pl.wikipedia.org/wiki?curid=5101261" title="Korkać">
Korkać

Korkać (; ) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy.

</doc>
<doc id="5101262" url="https://pl.wikipedia.org/wiki?curid=5101262" title="Majszczyna">
Majszczyna

Majszczyna (; ) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy.

</doc>
<doc id="5101264" url="https://pl.wikipedia.org/wiki?curid=5101264" title="Stadion Narodowy Dennis Martínez">
Stadion Narodowy Dennis Martínez



</doc>
<doc id="5101266" url="https://pl.wikipedia.org/wiki?curid=5101266" title="Małoje Zapatoczcza">
Małoje Zapatoczcza

Małoje Zapatoczcza (; ; pol. hist. Zapotocze) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy. Położona jest nad Arlanką, w pobliżu jej ujścia do Druci.
Do 1917 położone było w Rosji, w guberni mohylewskiej, w powiecie bychowskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5101268" url="https://pl.wikipedia.org/wiki?curid=5101268" title="Międzynarodowy Dzień Edukacji">
Międzynarodowy Dzień Edukacji

Międzynarodowy Dzień Edukacji to coroczny międzynarodowy dzień do przestrzegania, odbywający się 24 stycznia i poświęcony edukacji. Trzeciego grudnia 2018 roku Zgromadzenie Ogólne ONZ przyjęło rezolucję ogłaszającą 24 stycznia Międzynarodowym Dniem Edukacji, dla uczczenia roli edukacji w niesieniu światowego pokoju i zrównoważonego rozwoju.
Historia.
W dniu 30 listopada 2018 r. UNESCO, UNICEF i UN Women wraz ze Stałymi Misjami Irlandii, Nigerii, Singapuru i Państwa Katar zorganizowały spotkanie poboczne w celu stworzenia świadomości i zwiększenia impulsu dla przyjęcia rezolucji nr A/RES/73/25.
Dnia 3.12.2018 Zgromadzenie Ogólne ONZ przyjęło Rezolucja|Rezolucję nr A/RES/73/25, która ustanawia dzień 24 stycznia międzynarodowym dniem edukacji.
Pierwszy Międzynarodowy Dzień Edukacji odbył się 24.01.2019 roku w siedzibie Organizacji Narodów Zjednoczonych w Nowym Jorku w ramach wydarzenia współorganizowanego przez UNESCO oraz Stałe Misje Irlandii, Nigerii, Norwegii, Republiki Singapuru i Państwa Katar. Tematem tego dnia było „Edukacja: kluczowy czynnik inkluzji i wzmocnienia społecznego” (ang. “Education: A Key Driver for Inclusion and Empowerment”).
Drugi Międzynarodowy dzień edukacji był obchodzony pod hasłem: „Uczenie się dla ludzi, planety, dobrobytu i pokoju” (ang. „Learning for people, planet, prosperity and peace”). Oficjalne uroczystości odbywały się od 13:45 24 stycznia 2020 do 18:55 25 stycznia 2020.
Trzeci Międzynarodowy Dzień Edukacji odbył się pod tytułem „Odbudowy i przywrócenia do życia edukacji dla pokolenia COVID-19” (ang. „Recover and Revitalize Education for the COVID-19 Generation”).
Na dzień 25 stycznia (poniedziałek) zostało zorganizowane spotkanie na platformie video chatu „Zoom”. Uroczystości były podzielone na trzy działy tematyczne: bohaterowie uczenia się, innowacje i finansowanie. Zostało zorganizowane przez UNESCO w Paryżu, biuro Organizacji w Nowym Jorku, Sekretariat ONZ, Globalne Partnerstwo na rzecz Edukacji oraz Centrum Studiów Interdyscyplinarnych (CRI) i partnerzy zrzeszeni w Globalnej Koalicji na rzecz Edukacji. Można było po rejestracji dołączyć do spotkania.

</doc>
<doc id="5101273" url="https://pl.wikipedia.org/wiki?curid=5101273" title="Arlanka (dopływ Druci)">
Arlanka (dopływ Druci)

Arlanka (; ) – rzeka na Białorusi, w obwodzie mohylewskim. Lewy dopływ Druci. Należy do zlewiska Morza Czarnego dorzecza Dniepru.
Przebieg.
Jej źródła znajdują się w pobliżu wsi Biarozauka. Na całym odcinku rzeka przepływa przez rejon mohylewski. Od wsi Stary Sinin Arlanka jest skanalizowana na długości 17,4 km, z wyjątkiem końcowego odcinka przed ujściem, liczącego 1,3 km. Uchodzi do Druci poniżej wsi Małoje Zapatoczcza.

</doc>
<doc id="5101276" url="https://pl.wikipedia.org/wiki?curid=5101276" title="Mikałajeuka (rejon mohylewski)">
Mikałajeuka (rejon mohylewski)

Mikałajeuka (; ) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy.

</doc>
<doc id="5101281" url="https://pl.wikipedia.org/wiki?curid=5101281" title="Atanazy Miączyński">
Atanazy Miączyński



</doc>
<doc id="5101288" url="https://pl.wikipedia.org/wiki?curid=5101288" title="Lokator (urzędnik)">
Lokator (urzędnik)



</doc>
<doc id="5101289" url="https://pl.wikipedia.org/wiki?curid=5101289" title="Bernard Rogers">
Bernard Rogers

Bernard Rogers (ur. 4 lutego 1893 w Nowym Jorku, zm. 24 maja 1968 w Rochester) – amerykański kompozytor.
Życiorys.
W wieku 12 lat rozpoczął naukę gry na fortepianie. Mając 15 lat przerwał edukację i podjął pracę w budownictwie, studiował też architekturę na Columbia University. Jednocześnie pobierał lekcje teorii muzyki u Hansa van der Berga, kompozycji u Arthura Farwella oraz harmonii i kontrapunktu u Ernesta Blocha. Później podjął studia u Percy’ego Goetschiusa w Intitute of Musical Art w Nowym Jorku. Jako laureat stypendium Fundacji Pamięci Johna Simona Guggenheima przebywał w latach 1927–1929 w Europie, odbywając studia u Nadii Boulanger w Paryżu i Franka Bridge’a w Londynie. Był wykładowcą Cleveland Institute of Music (1922–1923), Hartt School of Music (1926–1927) i Eastman School of Music (1929–1967), gdzie od 1938 roku kierował wydziałem kompozycji. W 1947 roku został członkiem National Institute of Arts and Letters.
Był autorem podręcznika "The Art of Orchestration" (Nowy Jork 1951). Jego uczniami byli William Bergsma, David Leo Diamond, Gail Kubik, Peter Mennin, Burrill Phillips i Gardner Read.

</doc>
<doc id="5101298" url="https://pl.wikipedia.org/wiki?curid=5101298" title="Hans Siemensmeyer">
Hans Siemensmeyer

Hans Siemensmeyer (ur. 23 września 1940 w Oberhausen) – niemiecki piłkarz grający na pozycji pomocnika lub napastnika, reprezentant kraju, trener.
Wychowanek SV Osterfeld 06. Reprezentował barwy SuS 21 Oberhausen, Rot-Weiß Oberhausen, Hannoveru 96 (278 meczów/72 gole w Bundeslidze – rekord strzelecki Dolnej Saksonii, 22 mecze/5 goli w Pucharze Niemiec, 14 meczów/7 goli w Pucharze Miast Targowych) oraz TSV Havelse. Uważany za najlepszego zawodnika w historii Hannoveru 96. Natomiast w karierze trenerskiej był grającym trenerem TSV Havelse oraz drużyn juniorskich i seniorskiego Hannoveru 96.
Kariera piłkarska.
Hans Siemensmeyer jest z wykształcenia elektrykiem. Karierę piłkarską rozpoczął w 1948 roku juniorach SV Osterfeld 06, gdzie początkowo był środkowym napastnikiem. Następnie rozpoczął profesjonalną karierę w SuS 21 Oberhausen, po czym przeniósł się do Rot-Weiß Oberhausen, w którym w latach 1960–1963 grał w rozgrywkach Oberligi zachodniej, a po zmianie w 1963 roku systemu rozgrywek w latach 1963–1965 w Regionallidze zachodniej.
W 1965 roku został zawodnikiem występującego w Bundeslidze Hannoveru 96, w którym grał aż do spadku klubu z krajowej elity w sezonie 1973/1974. Najlepsze sezony w barwach "Czerwonych" rozegrał w sezonie 1966/1967 oraz w sezonie 1970/1971, w których z klubem zajmował odpowiednio 9. i 10. miejsce. 1 stycznia 1974 roku podjął pracę w niepełnym wymiarze godzin jako pracownik zakładów komunalnych w Hanowerze.
Następnie został zawodnikiem występującego w Regionallidze północnej TSV Havelse, w którym w 1975 roku zakończył piłkarską karierę.
Kariera trenerska.
Hans Siemensmeyer jeszcze w trakcie kariery piłkarskiej rozpoczął karierę trenerską. W latach 1974–1984 trenował występującego w Regionallidze północnej TSV Havelse, w którym występował sporadycznie jako zawodnik. Potem wrócił do Hannoveru 96, w którym w latach 1984–1988 z sukcesami trenował drużyny juniorskie, a od września 1988 roku do 21 marca 1989 roku trenował seniorską drużynę "Czerwonych".
Kariera reprezentacyjna.
Hans Siemensmeyer w 1967 roku został powołany przez selekcjonera reprezentacji RFN – Helmuta Schöna do drużyny "Die Mannschaft", w której rozegrał 3 mecze. Debiut zaliczył 27 września 1967 roku na Stadionie Olimpijskim w Berlinie Zachodnim w wygranym 5:1 meczu towarzyskim z reprezentacją Francji, w którym w 47. i 58. minucie (na 2:0, 3:0) zdobył swoje jedyne 2 gole dla drużyny "Die Mannschaft", natomiast swój ostatnim mecz rozegrał 22 listopada 1967 roku na Stadionie 23 sierpniaw Bukareszcie w przegranym 0:1 meczu towarzyskim z reprezentacją Rumunii.
Mistrzostwa świata 2006.
Hans Siemensmeyer za swoje zasługi sportowe dla Hannoveru 96 został mianowany oficjalnym ambasadorem komitetu organizacyjnego mistrzostw świata 2006 w Niemczech jako reprezentant Hanoweru jako jeden z 12 honorowych mistrzów sportu reprezentujących swoje miasto na imprezach promocyjnych turnieju.

</doc>
<doc id="5101300" url="https://pl.wikipedia.org/wiki?curid=5101300" title="Józef Faruga">
Józef Faruga

Józef Faruga ps. „Granat”, „Ferdek”, „Kwiatek” (ur. 26 kwietnia 1922 w Bestwince, zm. 12 kwietnia 1991) – polski działacz partyjny i komunistyczny, oficer Gwardii Ludowej i Armii Ludowej, w latach 1949–1950 I sekretarz Komitetu Wojewódzkiego PZPR w Białymstoku, w latach 1950–1951 przewodniczący Głównego Komitetu Kultury Fizycznej.
Życiorys.
Syn Antoniego i Katarzyny, uczył się w gimnazjum w Bestwince oraz w Centralnej Szkole Partyjnej PPR/PZPR (1948–1949). Podczas okupacji zaangażowany w konspirację, organizował podsłuchy radiowe i współpracował z biuletynem Stowarzyszenia Przyjaciół ZSRR. Od czerwca 1943 działał w Gwardii Ludowej pod pseudnomimem „Granat”, został w nim dowódcą okręgu Bielsko w ramach Obwodu V Śląskiego. Po jej przekształceniu w Armię Ludową od sierpnia 1944 do stycznia 1945 był komendantem Obwodu V (śląskiego), który wcześniej utracił łączność z dowództwem (nadal kierował też okręgiem Bielsko). W 1944 został członkiem konspiracyjnej Powiatowej Rady Narodowej w Bielsku. Od 1945 organizował w miejscu zamieszkania m.in. organy bezpieczeństwa i Milicję Obywatelską.
Od 1942 członek Polskiej Partii Robotnicznej, następnie od grudnia 1948 Polskiej Zjednoczonej Partii Robotniczej. W ramach PPR był kolejno sekretarzem organizacyjnym Komitetu Miejskiego w Bielsku (1945–1946), II sekretarzem Komitetu Wojewódzkiego w Białymstoku (1946), instruktorem w Wydziale Organizacyjnym Komitetu Centralnego (1946–1947) oraz sekretarzem Komitetu Powiatowego w Chrzanowie (1947–1948). Od sierpnia 1948 do września 1949 instruktor w Komitecie Centralnym PZPR. Następnie od 1949 do 1950 zajmował stanowisko I sekretarza Komitetu Wojewódzkiego PZPR w Białymstoku (według innych danych był sekretarzem). W latach 1950–1951 przewodniczący Głównego Komitetu Kultury Fizycznej, w tym samym okresie był sekretarzem Zarządu Głównego Związku Młodzieży Polskiej.
Został pochowany na cmentarzu wojskowym na Powązkach (kw. D35-1-7).

</doc>
<doc id="5101302" url="https://pl.wikipedia.org/wiki?curid=5101302" title="Gail Kubik">
Gail Kubik

Gail Thompson Kubik (ur. 5 września 1914 w South Coffeyville w stanie Oklahoma, zm. 20 lipca 1984 w Claremont w stanie Kalifornia) – amerykański kompozytor.
Życiorys.
W latach 1930–1934 kształcił się w Eastman School of Music w Rochester, gdzie jego nauczycielami byli Samuel Belov (skrzypce), Bernard Rogers (kompozycja) i Allen Irvine McHose (teoria). Od 1935 do 1936 roku uczył się u Leo Sowerby’ego (skrzypce i kompozycja) w konserwatorium w Chicago, a od 1937 do 1938 roku u Waltera Pistona (kompozycja) na Harvard University. Konsultował się też z Nadią Boulanger. Od 1940 do 1942 roku był doradcą rozgłośni radiowej NBC, a od 1942 do 1943 roku dyrektorem muzycznym sekcji filmowej Office of War Information. W latach 1943–1946 zatrudniony był jako kompozytor i dyrygent w United States Air Force Motion Picture Unit. Od 1970 do 1980 roku był wykładowcą i kompozytorem rezydentem Scripps College w Claremont w Kalifornii.
Dwukrotny laureat stypendium Fundacji Pamięci Johna Simona Guggenheima (1944 i 1965). W 1952 roku otrzymał Nagrodę Pulitzera w dziedzinie muzyki za utwór "Symphonie concertante".
Twórczość.
Muzyka Kubika cechuje się wyrazistą melodyką i uproszczoną fakturą. W swoich kompozycjach stosował formuły rytmiczne typowe dla neoklasycyzmu i jazzu. Stworzył wiele utworów na potrzeby radia, filmu i telewizji.

</doc>
<doc id="5101304" url="https://pl.wikipedia.org/wiki?curid=5101304" title="Phoenix First Assembly of God">
Phoenix First Assembly of God



</doc>
<doc id="5101306" url="https://pl.wikipedia.org/wiki?curid=5101306" title="Cerkiew św. Paraskewy w Węgierce">
Cerkiew św. Paraskewy w Węgierce

Cerkiew św. Paraskewy w Węgierce – filialna cerkiew greckokatolicka, zbudowana w latach 1885–90, znajdująca się w Węgierce.
Po 1947 cerkiew nieużytkowana, potem przejęta i użytkowana przez Kościół rzymskokatolicki. Od 1986 po wybudowaniu nowego kościoła pełni funkcję kaplicy pogrzebowej.
Świątynię wpisano w 2008 do rejestru zabytków.
Historia obiektu.
Cerkiew wzniesiono w latach 1885–90, gdy wieś należała do Dzieduszyckich. Remontowana w 1969 i pozbawiona wtedy zwieńczenia w kształcie hełmu baniastego.
Budowla murowana, z węższym i niższym od nawy prezbiterium, zamkniętym trójbocznie. Od północy dobudowana zakrystia.
 

</doc>
<doc id="5101308" url="https://pl.wikipedia.org/wiki?curid=5101308" title="Arquà">
Arquà



</doc>
<doc id="5101309" url="https://pl.wikipedia.org/wiki?curid=5101309" title="Newsjacking">
Newsjacking

Newsjacking – czyli „wykorzystywanie bieżących informacji ze świata w komunikacji marki”. Przez wielu badaczy określany również jako Real Time Marketing. Obejmuje spontaniczne działania marketingowe, które powstają w wyniku reakcji na niezaplanowane wydarzenia. Jej rodzimym miejscem są media społecznościowe, które umożliwiają tworzenie działań reklamowych w czasie rzeczywistym. Jest narzędziem content marketingu.
Newsjacking to tworzenie angażujących, kreatywnych treści, które mają przyciągnąć i utrzymać uwagę odbiorcy, a w konsekwencji skłonić do zakupu dobra. Najczęściej tworzone maksymalnie kilka godzin po wydarzeniu i publikowane w mediach społecznościowych, które dają twórcom więcej możliwości reklamowych. Należy jednak zaznaczyć, że media społecznościowe są jedynie narzędziem, a działanie w czasie rzeczywistym sposobem myślenia. 
Do przekazów w czasie rzeczywistym chętnie wybierane są wydarzenia sportowe, ze sceny politycznej, kulturowe czy społeczne. Równie często jako odniesienia do newsjackingu wybiera się wykorzenia związane z osobami publicznymi, virale internetowe czy memy. Pod żadnym pozorem nie wolno wykorzystywać do celów marketingowych wydarzeń tragicznych ani narażać dobrego imienia osób. Niewłaściwie użyty newsjacking może bardzo niekorzystnie wpłynąć na wizerunek firmy.
Zalety.
Do głównych zalet strategii zalicza się przed wszystkim dbanie o dobry wizerunek marki. Tworząc przekazy w czasie rzeczywistym firma bezpośrednio zaznacza, że interesuje się wydarzeniami ze świata (rzeczywistego i wirtualnego), które jej konsumenci mogą uważać za insertujące. Dodatkowo przekazy komentujące inne wydarzenia wyróżniają się na tle innych, mają mniejszy współczynnik komercyjny, ponieważ nie jest to bezpośrednie zachęcenie do kupna towaru czy usługi. Przekazy tego typu są dużo przychylniej odbierane przez użytkowników internetu, co w konsekwencji wpływa na wzrost skłonności do udostępniania i komentowania takiego postu. Działania rea time marketingowe mają zdolność do wirusowego rozprzestrzeniania (stania się viralem, czyli treścią marketingu wirusowego). Przedkłada się to przede wszystkim na uzyskaną przez markę sprzedaż. „Wygrywają tylko ci, którzy są na bieżąco”, bo pozytywna interakcja z odbiorcami produktu, może zdecydowanie bardziej się opłacić, niż tworzenie czasochłonnych, tradycyjnych kampanii reklamowych.
Wzrost popularności strategii.
Za punkt zwrotny w historii newsjacking i wzrost popularności strategii uważa się reklamę Oreo, która została opublikowana podczas finałów SuperBowl w 2013 roku. Marka wykorzystała awarię prądu do stworzenia komunikatu w czasie rzeczywistym. Oreo dostrzegło potencjał reklamowy sytuacji i opublikowało reklamę, która była komentarzem do wydarzenia. Grafika opatrzona hasłem reklamowym "“You can still dunk in the dark”" miała ona ponad 16 tysięcy retweetów i 400 mln impresji. Od tego momentu wydarzenia w czasie rzeczywistym zaczęto wykorzystywać niemal na masowa skalę do tworzenia reklam. Aktualnie wiele marek wykorzystuje strategię newsjacking do kreatywnej promocji swojego asortymentu. 

</doc>
<doc id="5101311" url="https://pl.wikipedia.org/wiki?curid=5101311" title="Harry Thomas Carew Hunt">
Harry Thomas Carew Hunt



</doc>
<doc id="5101312" url="https://pl.wikipedia.org/wiki?curid=5101312" title="Arca (ujednoznacznienie)">
Arca (ujednoznacznienie)



</doc>
<doc id="5101313" url="https://pl.wikipedia.org/wiki?curid=5101313" title="Ortopedia i traumatologia narządu ruchu">
Ortopedia i traumatologia narządu ruchu

Ortopedia i traumatologia narządu ruchu – specjalizacja lekarska zajmująca się diagnostyką, leczeniem i profilaktyką chorób, uszkodzeń, urazów i zmian pourazowych, a także wad wrodzonych i nabytych narządu ruchu. W Polsce konsultantem krajowym ortopedii i traumatologii narządu ruchu od 16 czerwca 2019 jest prof. dr hab. n. med. Jarosław Czubak.

</doc>
<doc id="5101316" url="https://pl.wikipedia.org/wiki?curid=5101316" title="Karl Goldmark">
Karl Goldmark



</doc>
<doc id="5101324" url="https://pl.wikipedia.org/wiki?curid=5101324" title="Heinrich Wilhelm Ernst">
Heinrich Wilhelm Ernst

Heinrich Wilhelm Ernst (ur. 6 maja 1814 w Brnie, zm. 8 października 1865 w Nicei) – niemiecki kompozytor i skrzypek.
Życiorys.
Po raz pierwszy wystąpił publicznie jako skrzypek w wieku 9 lat. Uczył się w Wiedniu u Josepha Böhma, Josepha Maysedera oraz Ignaza von Seyfrieda. W 1830 roku odbył tournée koncertowe po krajach niemieckich, od 1832 do 1838 roku przebywał w Paryżu. W kolejnych latach koncertował m.in. w Holandii, Anglii, Węgrzech, Polsce i Rosji. W 1855 roku osiadł na stałe w Londynie, gdzie grał w kwartecie z Josephem Joachimem, Henrykiem Wieniawskim i Alfredo Piattim. W 1859 roku ze względu na postępującą gruźlicę zakończył karierę skrzypka, ostatnie lata życia spędził w Nicei.
Uchodził za jednego największych wirtuozów skrzypiec okresu romantyzmu. Wykonał partię skrzypiec w "Haroldzie w Italii" Hectora Berlioza pod batutą kompozytora podczas występów w Brukseli (1842), Petersburgu (1847) i Londynie (1855). Skomponował liczne wirtuozowskie utwory na skrzypce, m.in. "Concerto pathétique fis-moll", "Concertino D-dur", "Deux nocturnes", "Elégie", "Polonaise de concert", a także 2 kwartety smyczkowe ("B-dur" i "As-dur").

</doc>
<doc id="5101330" url="https://pl.wikipedia.org/wiki?curid=5101330" title="Enzymatyczna terapia zastępcza">
Enzymatyczna terapia zastępcza

Enzymatyczna terapia zastępcza (ERT) to leczenie polegające na zastąpieniu niedoboru określonego enzymu w organizmie. Zwykle odbywa się to poprzez podanie pacjentowi dożylnego wlewu (kroplówki) roztworu zawierającego enzym.
ERT jest obecnie dostępna dla niektórych lizosomalnych chorób spichrzeniowych: choroby Gauchera, choroby Fabry'ego, MPS I, MPS II (zespół Huntera), MPS VI i choroby Pompego. ERT nie koryguje defektu genetycznego będącego źródłem choroby, ale jedynie zwiększa stężenie enzymu, którego brakuje pacjentowi. ERT stosuje się również w leczeniu pacjentów z ciężkim złożonym niedoborem odporności (SCID) wynikającym z niedoboru deaminazy adenozynowej (ADA-SCID).

</doc>
<doc id="5101331" url="https://pl.wikipedia.org/wiki?curid=5101331" title="Parafia św. Piotra i Pawła w Krosinie">
Parafia św. Piotra i Pawła w Krosinie



</doc>
<doc id="5101332" url="https://pl.wikipedia.org/wiki?curid=5101332" title="Parafia św. Katarzyny w Ostrem Bardzie">
Parafia św. Katarzyny w Ostrem Bardzie



</doc>
<doc id="5101334" url="https://pl.wikipedia.org/wiki?curid=5101334" title="Anas Serrhat">
Anas Serrhat

Anas Serrhat (ur. 1 listopada 1996) – marokański piłkarz występujący na pozycji pomocnika w klubie Wydad Casablanca.
Kariera klubowa.
1 sierpnia 2019 dołączył do Renaissance Zemamra. W Zemamrze zadebiutował 31 sierpnia 2019 w meczu Pucharu Maroka przeciwko Rai Casablanca (2:3). Łącznie rozegrał 25 meczów (24 ligowe) i raz asystował.
7 listopada 2020 za kwotę 92 tysięcy euro przeniósł się do Wydadu Casablanca. Debiut zaliczył 9 grudnia 2020 w meczu przeciwko Difaâ El Jadida (0:1). Do 10 czerwca 2021 zagrał w 9 meczach (5 ligowych).
Statystyki.
Klubowe.
"Stan na 10 czerwca 2021"

</doc>
<doc id="5101339" url="https://pl.wikipedia.org/wiki?curid=5101339" title="Krzysztof Hipsz">
Krzysztof Hipsz

Krzysztof Hipsz (ur. 12 stycznia 1953 w Warszawie) – polski dziennikarz, publicysta.
Życiorys.
Ukończył Instytut Profilaktyki Społecznej i Resocjalizacji na Uniwersytecie Warszawskim w 1976. Już w trakcie studiów zaczął publikować swoje pierwsze artykuły poświęcone muzyce rozrywkowej. W tym czasie był także szefem programowym klubu studenckiego „UBAB”. Po studiach został redaktorem w tygodniku Na Przełaj. Pisał recenzje płytowe, relacje z festiwali w Sopocie, Opolu, z koncertów jazzowych (m.in. Jazz Jamboree, Złota Tarka, Rawa Blues) i rockowych (Jarocin, Jesień z Bluesem, Rockowisko), przeprowadzał wywiady z popularnymi muzykami i wokalistami, redagował rubrykę Muzykorama. Jego artykuły zamieszczały również tygodnik Razem, Walka Młodych i miesięcznik Jazz. Współpracował z Rozgłośnią Harcerską, Rzeczpospolitą (recenzje z festiwali opolskich i Jazz Jamboree) i tygodnikiem Szpilki, gdzie współtworzył z Lechem Terpiłowskim „Szoł biznes po polsku”. W latach 1980–1982 prowadził w TVP1 autorski program Klub Czarnego Krążka. Z reżyserem Krzysztofem Riege był współtwórcą dwóch programów telewizyjnych (emitowanych w Interwizji) prezentujących najpopularniejsze gwiazdy polskiej muzyki pop lat 90. Był częstym gościem w nocnym programie „Jedynki” Programu I Polskiego Radia. Wraz z Markiem Wiernikiem i Markiem Gaszyńskim pełnił rolę eksperta w Wielkiej Grze (1980–1981). Jego odautorskie komentarze umieścili na okładkach swoich płyt m.in. Mech, Kat, Anna Faber, Wanda Kwietniewska. 
W radio Tok FM wspólnie z Krzysztofem Grzybowskim prowadził dwugodzinny program na żywo poświęcony polskiej i światowej kinematografii (1996–1998). Był jurorem Festiwalu Tarnowskiej Nagrody Filmowej (1999). W latach 2006–2009 jako redaktor naczelny miesięcznika Cinema wielokrotnie relacjonował wydarzenia z Festiwalu Filmowego w Cannes. Przeprowadził tam wywiady z wielkimi postaciami światowego filmu, takimi jak John Malkovich, Izabella Scorupco czy Sharon Stone. 
Poza muzyką i filmem Krzysztof Hipsz pasjonował się motoryzacją, co zaowocowało w latach 1982–1986 cyklem reportaży z samochodowych Rajdów Polski publikowanych w tygodniku Moto Express. Był założycielem i pierwszym redaktorem naczelnym miesięcznika Świat Motocykli. Współorganizował redakcję miesięcznika Golf&amp;Life, gdzie jako zastępca redaktora naczelnego prowadził dział motoryzacyjny. Kierował redakcjami pism motoryzacyjnych Speed i HighSpeed. W 2010 zacząć wydawać własny tytuł X–cross dedykowany sportom motocyklowym off road.

</doc>
<doc id="5101340" url="https://pl.wikipedia.org/wiki?curid=5101340" title="Parafia św. Wojciecha w Wyszewie">
Parafia św. Wojciecha w Wyszewie



</doc>
<doc id="5101342" url="https://pl.wikipedia.org/wiki?curid=5101342" title="Alfredo Piatti">
Alfredo Piatti

Alfredo Carlo Piatti (ur. 8 stycznia 1822 w Bergamo, zm. 18 lipca 1901 w Crocette di Mozzo) – włoski wiolonczelista i kompozytor.
Życiorys.
Początkowo uczył się u ojca, skrzypka Antonio Piattiego, oraz wuja, wiolonczelisty Gaetano Zenettiego. Po raz pierwszy wystąpił publicznie jako wiolonczelista w wieku 8 lat. Od 1832 do 1837 roku studiował w konserwatorium w Mediolanie u Vincenzo Merighiego. Po 1838 roku odbył tournée koncertowe po Europie, występując m.in. we Francji i Niemczech. W 1843 roku w Monachium wystąpił w duecie z Franzem Lisztem. Od 1844 do 1845 roku występował w Londynie, gdzie w 1846 roku osiadł na stałe, działając jako wiolonczelista-wirtuoz i udzielając lekcji prywatnie oraz w Royal Academy of Music. W latach 1846–1849 był koncertmistrzem opery włoskiej w Londynie. Między 1859 a 1898 rokiem występował w ramach Popular Concerts, grając w kwartecie z takimi artystami jak Henryk Wieniawski, Joseph Joachim i Louis Ries. Był pierwszym wykonawcą "Koncertu wiolonczelowego" Arthura Sullivana (1866). W 1898 roku wrócił do Włoch.
W jego posiadaniu znajdowała się wiolonczela Antonio Stradivariego „The Piatti” z 1720 roku. Pozostawił po sobie kolekcję zbiorów muzycznych, przechowywaną w Istituto Musicale w Bergamo. Napisał podręcznik do gry na wiolonczeli (Londyn 1878).
Twórczość.
Należał do największych wirtuozów wiolonczeli w XIX wieku, Liszt nazywał go „Paganinim wiolonczeli”. Był jednym z ostatnich artystów grających na wiolonczeli bez nóżki. Jego gra charakteryzowała się perfekcyjną intonacją, śpiewnym dźwiękiem i techniką łączącą w sobie dorobek włoskich mistrzów barokowych z dokonaniami szkoły niemieckiej.
Skomponował m.in. 2 koncerty wiolonczelowe (1874, 1877), "Concertino" na wiolonczelę i orkiestrę (1863), 6 sonat na wiolonczelę i fortepian, 12 kaprysów na wiolonczelę. Opracował także aranżacje mniej znanych utworów twórców XVIII-wiecznych.

</doc>
<doc id="5101345" url="https://pl.wikipedia.org/wiki?curid=5101345" title="Giuseppe Maria z Palermo">
Giuseppe Maria z Palermo



</doc>
<doc id="5101347" url="https://pl.wikipedia.org/wiki?curid=5101347" title="Lej na Łączkach">
Lej na Łączkach

Lej na Łączkach – jaskinia w dolnej części Doliny Będkowskiej na Wyżynie Krakowsko-Częstochowskiej. Znajduje się w Łączkach Kobylańskich będących częścią wsi Kobylany w województwie małopolskim, w powiecie krakowskim, w gminie Zabierzów.
Opis jaskini.
Jaskinia znajdowała się na lewym zboczu Doliny Będkowskiej, kilkadziesiąt metrów powyżej Rusnej Skały (Ruskiej Skały), w porośniętym lasem wzniesieniu Kobylskie Góry. Miała rozwinięcie pionowe, została jednak całkowicie zasypana i obecnie jest to tylko rozpadlina z trzech stron ograniczona skałkami i wapiennym gruzem. We wschodniej części znajduje się metrowa wnęka z filarkiem skalnym zasklepiona gruzem scementowanym osadem z wyschniętego mleka wapiennego. Dno rozpadliny wypełnia wapienny gruz, liście i gałęzie drzew.
Jaskinia powstała w późnojurajskich wapieniach skalistych na rozpadlinie o głębokości 2,8 m i długości do 6 m.
Historia poznania i dokumentacji.
Lej jaskini zlokalizowali w latach 70. XX wieku członkowie Krakowskiego Klubu Turystyki Jaskiniowej po usunięciu 2 metrowej grubości warstwy rumoszu skalnego. W latach 1995–1996 Paweł Ostrowski i Mirosław Wiśniewski odgruzowali jaskinię do głębokości 7,5 m. Oni też opracowali jej opis i plan. Głębsze jej partie były zablokowane dużymi głazami, ponadto istniało niebezpieczeństwo obsunięcia się ścian. W późniejszym okresie jaskinia z powrotem uległa zagruzowaniu.
W wapiennych skałach wzniesienia Kobylskich Gór jest jeszcze kilka innych jaskiń: Jaskinia na Łączkach, Jaskinia na Łączkach Górna, Schronisko nad Jaskinią na Łączkach.

</doc>
<doc id="5101352" url="https://pl.wikipedia.org/wiki?curid=5101352" title="Karl Höllenreiner">
Karl Höllenreiner

Karl Höllenreiner (ur. w 1914 w Fürth, zm. w 1984) – niemiecki handlarz tekstyliami podchodzenia romskiego, który jako jedyny przeżył eksperymenty dr. Wilhelma Beiglböcka związane z uzdatnianiem wody morskiej.
Biografia.
Aresztowany przez gestapo 29 maja 1944 roku za złamanie ustaw norymberskich (jako potomek Romów ożenił się z Niemką). Więziony początkowo w KL Auschwitz, następnie w KL Buchenwald i KL Dachau, gdzie stał się ofiarą eksperymentów wojskowych oraz wykonywanych bez znieczulenia biopsji wątroby. 
Po wojnie podczas procesu lekarzy w Norymberdze próbował zaatakować nożem dr. Beiglböcka, za co został skazany na 90 dni więzienia. Tego samego dnia został zwolniony za kaucją dzięki wstawiennictwu dr. Leopolda Alexandera, ówczesnego biegłego medycznego prokuratury.

</doc>
<doc id="5101353" url="https://pl.wikipedia.org/wiki?curid=5101353" title="Franz Xaver Neruda">
Franz Xaver Neruda

Franz Xaver Neruda, (ur. 3 grudnia 1843 w Brnie, zm. 20 marca 1915 w Kopenhadze) – wiolonczelista i kompozytor pochodzenia morawskiego.
Życiorys.
Początkowo uczył się gry na skrzypcach u swojego ojca, później zdecydował się jednak poświęcić grze na wiolonczeli. Pobierał lekcje u Březiny w Brnie oraz u Adriena-François Servaisa w Warszawie. W 1861 roku wraz z siostrami Wilmą i Marią wyjechał w uwieńczoną sukcesem podróż koncertową po Skandynawii i zdecydował się na osiedlenie w Kopenhadze, gdzie w latach 1864–1876 był członkiem królewskiej orkiestry dworskiej. W 1868 roku założył własny kwartet smyczkowy oraz towarzystwo muzyki kameralnej (Kammermusikforeningen). Od 1876 do 1879 roku przebywał z koncertami w Wielkiej Brytanii. Po powrocie do Kopenhagi prowadził w latach 1879–1889 własny kwartet smyczkowy, następnie od 1889 do 1891 przebywał w Petersburgu, gdzie uczył gry na wiolonczeli w tamtejszym konserwatorium. Od 1891 do 1915 roku pełnił funkcję dyrektora Musikforeningen w Kopenhadze.
Skomponował 5 koncertów wiolonczelowych, oraz szereg utworów kameralnych (w tym 2 sekstety, kwintet i 4 kwartety smyczkowe), pieśni, utwory fortepianowe oraz na wiolonczelę i fortepian.

</doc>
<doc id="5101357" url="https://pl.wikipedia.org/wiki?curid=5101357" title="Pierre-Luc Périchon">
Pierre-Luc Périchon

Pierre-Luc Périchon (ur. 4 stycznia 1987 w Bourg-en-Bresse) – francuski kolarz szosowy i torowy.
Périchon jest wielokrotnym medalistą mistrzostw Francji w kolarstwie torowym.
Osiągnięcia.
Kolarstwo szosowe.
Opracowano na podstawie:

</doc>
<doc id="5101358" url="https://pl.wikipedia.org/wiki?curid=5101358" title="Iván García (kolarz)">
Iván García (kolarz)



</doc>
<doc id="5101363" url="https://pl.wikipedia.org/wiki?curid=5101363" title="Robert Pietryszyn">
Robert Pietryszyn

Robert Pietryszyn (ur. 7 czerwca 1979 w Prudniku) – polski polityk, przedsiębiorca, menedżer, w 2016 prezes grupy kapitałowej Grupa Lotos.
Życiorys.
Urodził się w Prudniku. Ukończył technikum budowlane w Raciborzu. Następnie studiował na wydziale prawa, administracji i ekonomii Uniwersytetu Wrocławskiego, gdzie poznał Adama Hofmana. Ukończył studia podyplomowe Master of Business Administration oraz Menedżerskie Studia Podyplomowe z zarządzania firmą na Akademii Ekonomicznej im. Oskara Langego we Wrocławiu. Był jednym z szefów obecnego Forum Młodych PiS w Opolu.
Karierę zawodową rozpoczął w 2002 jako pełnomocnik zarządu spółki Kronn. W latach 2004–2006 zajmował się bankowością inwestycyjną w spółce Profescapital. W 2006 roku został również radnym Rady Miejskiej Miasta Wrocławia, gdzie należał do Klubu Radnych Rafała Dutkiewicza. Z pełnienia funkcji zrezygnował w trakcie trwania kadencji.
Od sierpnia 2006 do marca 2008 pełnił funkcję prezesa klubu piłkarskiego Zagłębie Lubin, z którym zdobył mistrzostwo Polski sezonu 2006/2007 oraz Superpuchar Ekstraklasy 2007. Z jego inicjatywy w latach 2007–2010 zbudowany został Stadion Zagłębia Lubin. Został mianowany Działaczem Roku 2007 w ramach Plebiscytu Piłki Nożnej organizowanego przez tygodnik "Piłka Nożna". Do 2016 roku pełnił funkcję prezesa spółki Wrocław 2012, do której należał wrocławski Stadion Miejski. 
W grudniu 2015 dołączył do rady nadzorczej spółki Grupy Lotos. Od stycznia 2016 pełnił funkcję jej przewodniczącego, a także był członkiem zarządu PZU. Od 13 maja 2016 do 9 listopada 2016 był prezesem zarządu grupy, po odwołaniu z tej funkcji Pawła Olechnowicza. 
W 2017 został partnerem spółki prawa handlowego R4S zajmującą się usługami z zakresu public relations, która w 2020 podjęła działalność także na Węgrzech. 
Od grudnia 2022 członek , a od marca 2023 przewodniczący rady nadzorczej banku PKO BP. 

</doc>
<doc id="5101364" url="https://pl.wikipedia.org/wiki?curid=5101364" title="Dariusz Gawroński">
Dariusz Gawroński

Dariusz Gawroński (ur. 9 lipca 1969 w Częstochowie) – polski artysta fotograf, nauczyciel, podróżnik. Członek rzeczywisty, członek Zarządu Jurajskiego Fotoklubu Częstochowa. Kurator "Fotoklubu Norwid".
Życiorys.
Jest absolwentem IX Liceum Ogólnokształcącego im. Cypriana Kamila Norwida w Częstochowie. Związany z częstochowskim środowiskiem fotograficznym – mieszka, pracuje, tworzy w Częstochowie. Z fotografią artystyczną związany od początku XXI wieku. Pracuje jako nauczyciel w IX Liceum Ogólnokształcącym im. Cypriana Kamila Norwida w Częstochowie, gdzie opiekuje się szkolnym "Fotoklubem Norwid". Jest członkiem rzeczywistym Jurajskiego Fotoklubu Częstochowa – stowarzyszenia będącego członkiem zbiorowym Fotoklubu Rzeczypospolitej Polskiej Stowarzyszenia Twórców, w którym aktualnie pełni funkcję członka Komisji Rewizyjnej. Miejsce szczególne w jego twórczości zajmuje fotografia dokumentalna, fotografia kreacyjna, fotografia pejzażowa, fotografia portretowa. 
Dariusz Gawroński jest autorem i współautorem wielu wystaw fotograficznych; indywidualnych, zbiorowych, pokonkursowych – w Polsce i za granicą. Bierze aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. Jego fotografie prezentowane w wielu krajach Europy i świata został nagrodzone między innymi w Bośni i Hercegowinie, Bułgarii, Chinach, Macedonii, Polsce, Rumunii, Serbii. 
Jest laureatem (m.in.) wyróżnienia Międzynarodowej Federacji Sztuki Fotograficznej FIAP w Międzynarodowym Salonie "Martwa natura w fotografii" (Polska), złotego medalu w II Międzynarodowym Konkursie Fotograficznym w Shenzhen (Chiny), Nagrody Salonu w Międzynarodowym Salonie Fotografii „Tylko Jedno Zdjęcie" (Polska), nagrody III Międzynarodowego Konkursu Fotograficznego "Bucovina Mileniul" (Rumunia), II nagrody w Ogólnopolskim Konkursie Fotograficznym Portret w Trzciance (Polska), nagrody specjalnej, nagrody przewodniczącego jury oraz brązowego medalu Międzynarodowej Federacji Sztuki Fotograficznej FIAP w cyklicznym Międzynarodowym Niekonwencjonalnym Konkursie Fotograficznym Foto Odlot w Rzeszowie, organizowanym pod patronatem FIAP oraz Fotoklubu Rzeczypospolitej Polskiej Stowarzyszenia Twórców. 
W 2021 za wybitne osiągnięcia na niwie dydaktycznej, wychowawczej oraz opiekuńczej – został laureatem Nagrody Prezydenta Miasta Częstochowy. 

</doc>
<doc id="5101365" url="https://pl.wikipedia.org/wiki?curid=5101365" title="Okap Będkowicki">
Okap Będkowicki

Okap Będkowicki – schronisko w dolnej części Doliny Będkowskiej na Wyżynie Krakowsko-Częstochowskiej. Znajduje się we wsi Będkowice w województwie małopolskim, w powiecie krakowskim, w gminie Wielka Wieś.
Opis jaskini.
Obiekt znajduje się w górnej części lewego zbocza Wąwozu Będkowickiego, w niewielkiej odległości od dobrze widocznego ze ścieżki prowadzącej dnem tego wąwozu dużego otworu Groty Będkowickiej. Trójkątny otwór Okapu Będkowickiego znajduje się na bardzo stromym zboczu, wyżej niż Grota Będkowicka i jest dużo mniejszy, ale ze ścieżki jest widoczny. Za otworem stromo opada w dół niska szczelina. Jest sucha, w pełni widna i są w niej grzybki naciekowe. Na ścianach otworu rozwijają się glony, mchy i paprocie (m.in. zanokcica skalna i murowa). Ze zwierząt obserwowano muchówki, kosarze, pająki i ślimaki, a w namulisku znaleziono kości drobnych zwierząt.
Otwór schroniska znaleźli J. Nowak i J. Nowak w sierpniu 2011 r. Oni też go zmierzyli. Plan wykonał J. Nowak.
W skałach Wąwozu Będkowickiego jest kilka jaskiń: Grota Będkowicka, Komin Będkowicki, Schronisko nad Bramą Będkowską, Schronisko w Bramie Będkowskiej, Tunel Będkowicki, Tunel nad Bramą Będkowską, Tunel za Iglicą w Wąwozie za Bramą Będkowską. 

</doc>
<doc id="5101367" url="https://pl.wikipedia.org/wiki?curid=5101367" title="Ignacio Fragoso">
Ignacio Fragoso

Ignacio Fragoso Galindo (ur. 6 lutego 1968 w Meksyku) – meksykański lekkoatleta, długodystansowiec, medalista igrzysk panamerykańskich i olimpijczyk.
Odnosił sukcesy już jako junior. Zdobył złote medale w biegu na 1500 metrów i w biegu na 5000 metrów na mistrzostwach Ameryki Środkowej i Karaibów juniorów w 1986 w Meksyku. Zdobył srebrny medal w biegu na 5000 metrów na mistrzostwach panamerykańskich juniorów w 1986 w Winter Park. Odpadł w eliminacjach tej konkurencji na mistrzostwach świata juniorów w 1986 w Atenach.
Zdobył srebrny medal w biegu na 5000 metrów na mistrzostwach Ameryki Środkowej i Karaibów w 1989 w San Juan. Zajął 8. miejsce w tej konkurencji w zawodach pucharu świata w 1989 w Barcelonie.
Na igrzyskach panamerykańskich w 1991 w Hawanie zdobył srebrny medal w biegu na 5000 metrów, przegrywając jedynie ze swym rodakiem Arturo Barriosem, a wyprzedzając Argentyńczyka Antonio Silio, a także zajął 6. miejsce w biegu na 1500 metrów. Odpadł w eliminacjach tej konkurencji na igrzyskach olimpijskich w 1992 w Barcelonie.
Rekord życiowy Fragoso w biegu na 5000 metrów wynosi 13:22,11 (ustanowiony 17 kwietnia 1992.

</doc>
<doc id="5101370" url="https://pl.wikipedia.org/wiki?curid=5101370" title="Kazimierz Wójcik (narciarz)">
Kazimierz Wójcik (narciarz)

Kazimierz Wójcik (ur. 12 października 1931 w Szczawnicy, zm. 10 listopada 1985 w Nowym Sączu) – polski narciarz, mistrz Polski, brązowy medalista Zimowej Uniwersjady w 1960.
Kariera sportowa.
W 1950 ukończył Liceum Ogólnokształcące im. Stefana Żeromskiego w Krościenku nad Dunajcem, w 1960 studia w Wyższej Szkole Wychowania Fizycznego w Krakowie.
Był zawodnikiem AZS Kraków i AZS Zakopane.
W 1956 zdobył srebrny medal akademickich mistrzostw świata (UIE) w sztafecie 4 x 10 km (z Władysławem Markiem, Wilhelmem Szparą i Kazimierzem Zelkiem). Podczas akademickich mistrzostw świata w 1957 (FISU) wywalczył złoty medal w sztafecie 4 x 10 km (z Władysławem Markiem, Szymonem Krasickim i Włodzimierzem Dadejem) i srebrny w biegu na 15 km W 1960 zdobył brązowy medal zimowej uniwersjady (z Władysławem Markiem, Szymonem Krasickim i Kazimierzem Augustynkiem).
W 1954 został mistrzem Polski w sztafecie 4 x 10 km. W 1957 zdobył brązowy medal mistrzostw Polski w biegu na 50 km, w 1958 brązowe medale mistrzostw Polski w biegu na 50 km i w sztafecie 4 x 10 km.
Pracował jako przewodniczący Powiatowej Komisji Kultury Fizycznej w Żywcu, w latach 70. był naczelnikiem miasta Szczawnica-Krościenko, w latach 1981-1983 prezesem klubu Pieniny Szczawnica.
Został odznaczony Złotym Krzyżem Zasługi.

</doc>
<doc id="5101377" url="https://pl.wikipedia.org/wiki?curid=5101377" title="Anita Dimitriu">
Anita Dimitriu

Anita Dimitriu, gr. Αννίτα Δημητρίου (ur. 18 października 1985 w Truli) – cypryjska polityk i działaczka samorządowa, posłanka do Izby Reprezentantów, od 2021 jej przewodnicząca.
Życiorys.
Ukończyła nauki społeczne i polityczne na Uniwersytecie Cypryjskim. Uzyskała magisterium ze stosunków międzynarodowych i europeistyki na University of Kent. Była prezenterką programu informacyjnego w telewizji Capital TV, pracowała też na uczelni UCLan Cyprus, gdzie zajmowała się sprawami public relations.
Zaangażowała się w działalność polityczną w ramach Zgromadzenia Demokratycznego (DISY). Od 2012 była radną rodzinnej miejscowości, a od 2014 zarządzała finansami partii w dystrykcie Larnaka. W 2016 po raz pierwszy uzyskała mandat deputowanej do Izby Reprezentantów. Zajmowała stanowisko rzecznika ubiegającego się w 2018 o prezydencką reelekcję Nikosa Anastasiadisa, a w 2020 objęła funkcję wiceprzewodniczącej DISY. W wyborach w 2021 z powodzeniem ubiegała się o poselską reelekcję. W czerwcu 2021 została wybrana (jako pierwsza kobieta w historii) na stanowisko przewodniczącego cypryjskiego parlamentu.
W 2021 odznaczona Krzyżem Wielkim Orderu Zasługi Rzeczypospolitej Polskiej.

</doc>
<doc id="5101379" url="https://pl.wikipedia.org/wiki?curid=5101379" title="Barnabás Peák">
Barnabás Peák

Barnabás Peák (ur. 29 listopada 1998 w Budapeszcie) – węgierski kolarz szosowy.
Osiągnięcia.
Opracowano na podstawie:

</doc>
<doc id="5101382" url="https://pl.wikipedia.org/wiki?curid=5101382" title="Adam Krawutzcky">
Adam Krawutzcky

Adam Krawutzcky (ur. 2 marca 1842 w Prudniku, zm. 18 stycznia 1907) – niemiecki profesor, teolog katolicki.
Życiorys.
Uczęszczał do gimnazjum w Nysie. Studiował teologię we Wrocławiu i Monachium, gdzie uzyskał doktorat w 1865. Po święceniach kapłańskich w 1865 został kapelanem w Kątach Wrocławskich i w kościele św. Michała Archanioła we Wrocławiu. W 1885 został profesorem nadzwyczajnym we Wrocławiu, a w 1888 profesorem zwyczajnym teologii moralnej.

</doc>
<doc id="5101385" url="https://pl.wikipedia.org/wiki?curid=5101385" title="Godło ZSRR">
Godło ZSRR



</doc>
<doc id="5101391" url="https://pl.wikipedia.org/wiki?curid=5101391" title="Kościół Wniebowzięcia Najświętszej Maryi Panny w Żebbuġ">
Kościół Wniebowzięcia Najświętszej Maryi Panny w Żebbuġ



</doc>
<doc id="5101408" url="https://pl.wikipedia.org/wiki?curid=5101408" title="Carl Johan Johanson">
Carl Johan Johanson

Carl Johan Johanson (ur. 14 listopada 1858 w Östra Thorsås, zm. 26 czerwca 1888 w Uppsali) – szwedzki botanik i mykolog.
Życiorys i praca naukowa.
W 1886 uzyskał doktorat na Uniwersytecie w Uppsali, gdzie później został profesorem. Jest autorem dziesięciu artykułów w "Botaniska Notiser" oraz w publikacjach Królewskiej Szwedzkiej Akademii Nauk. W wieku 30 lat utonął podczas próby ratowania kogoś.
Nie należy go mylić z Carlem Jahannem Johansonem, uczniem Eliasa Magnusa Friesa, współautorem z tym ostatnim pracy zatytułowanej "Monographia Mycenarum Sueciae", opublikowanej w Uppsali w 1842 roku.
W naukowych nazwach utworzonych przez niego taksonów dodawane jest jego nazwisko.

</doc>
<doc id="5101409" url="https://pl.wikipedia.org/wiki?curid=5101409" title="Dragomir (okręg Bacău)">
Dragomir (okręg Bacău)

Dragomir – wieś w Rumunii, w okręgu Bacău, w gminie Berzunți. W 2011 roku liczyła 1764 mieszkańców.

</doc>
<doc id="5101410" url="https://pl.wikipedia.org/wiki?curid=5101410" title="Tibor Serly">
Tibor Serly

Tibor Serly (ur. 25 listopada 1901 w Losonc, zm. 8 października 1978 w Londynie) – amerykański kompozytor pochodzenia węgierskiego.
Życiorys.
W 1905 roku wyemigrował wraz z rodziną do Stanów Zjednoczonych, w 1911 roku otrzymał amerykańskie obywatelstwo. Muzyki początkowo uczył się u ojca, Lajosa, ucznia Ferenca Liszta i założyciela teatru węgierskiego w Nowym Jorku. W latach 1922–1925 studiował w Akademii Muzycznej w Budapeszcie, gdzie jego nauczycielami byli Zoltán Kodály (kompozycja), Jenő Hubay (skrzypce) i Leó Weiner (instrumentacja), studia ukończył z najwyższą notą. Po powrocie do Stanów Zjednoczonych był altowiolistą Cincinnati Symphony Orchestra (1926–1927), Philadelphia Orchestra (1928–1935) i NBC Symphony Orchestra (1937–1938). Po 1938 roku poświęcił się pracy pedagogicznej i komponowaniu. 
Był bliskim przyjacielem Béli Bartóka. Po śmierci kompozytora w 1945 roku dokończył 17 ostatnich taktów jego "III Koncertu fortepianowego", a także dokonał na podstawie szkiców rekonstrukcji "Koncertu na altówkę".
Twórczość.
Opracował własny multimodalny system chromatyczny, oparty na stałym podziale skali chromatycznej na dwa oddzielne segmenty. Nadał mu nazwę "Modus lascivus". Począwszy od końca lat 40. XX wieku, niektóre z utworów kompozytora zostały napisane w tej właśnie technice.
Był autorem prac " A Second Look at Harmony" (1965), "Modus Lascivus: The Road to Enharmonicism" (1976) i "The Rhetoric of Melody" (wraz z Normanem Newtonem, 1978).

</doc>
<doc id="5101412" url="https://pl.wikipedia.org/wiki?curid=5101412" title="Bârsănești (gmina)">
Bârsănești (gmina)

Bârsănești – gmina w Rumunii, w okręgu Bacău. Obejmuje miejscowości Albele, Bârsănești, Brătești i Caraclău. W 2011 roku liczyła 4527 mieszkańców.

</doc>
<doc id="5101414" url="https://pl.wikipedia.org/wiki?curid=5101414" title="Beaucoup Fish">
Beaucoup Fish

Beaucoup Fish – piąty album studyjny zespołu Underworld, wydany 1 marca 1999 roku jako CD oraz jako podwójny LP.
Doszedł do 3. miejsca na liście UK Albums Chart i do 1. na UK Independent Albums. Uzyskal certyfikat Złotej Płyty w Belgii, Holandii i Wielkiej Brytanii.
Album.
Charakterystyka.
Rejestrowanie materiału na nowy album zespół rozpoczął w 1998 roku. W połowie nagrywania udał się na tournée, w czasie którego prezentował na żywo nowy materiał, zmieniając niektóre utwory. Później, po powrocie do studia, muzycy przesłuchali ponownie taśmy dokonując ostatecznej korekty nagrań.
Karl Hyde stwierdził, iż zespół w pracę nad albumem włożył więcej wysiłku, niż kiedykolwiek przedtem:
Kontrakt nagraniowy zespół podpisał z wytwórnią Junior Boy’s Own.
Piąty studyjny album Underworld ukazał się na rynku po dużym sukcesie „Born Slippy. Nuxx”, kultowego utworu z filmu "Trainspotting". Był najbardziej oczekiwanym albumem zespołu. Towarzyszyły mu entuzjastyczne recenzje. Pięć z zawartych na nim utworów ukazało się jako single: „Push Upstairs”, „Jumbo”, „King of Snake”, „Bruce Lee” oraz ulubiony przez fanów „Moaner”, który wcześniej pojawił się w filmie "Batman i Robin". Do dziś (2017) album pozostaje najbardziej udanym albumem studyjnym Underworld, z ponad milionem sprzedanych egzemplarzy. 25 sierpnia 2017 ukazała się na rynku zremasterowana, poszerzona wersja albumu. Projekt graficzny okładki zrealizował zespół Tomato.
Na "Beaucoup Fish" zespół kontynuuje swoją indywidualną ścieżkę muzyczną, czerpiąc z dorobku takich twórców muzyki elektronicznej jak: Kraftwerk (pulsujący, hipnotyczny „Winjer”), Giorgia Morodera („King Of Snake”), Yello („Jumbo”) czy This Mortal Coil (minimalistyczna ballada „Skym”). Z kolei epicki, otwierający album „Cups” przywołuje na myśl jazzowy vocoder Herbiego Hancocka z lat 70., z miłym, zniekształconym wokalem.
Lista utworów.
CD.
Lista według Discogs:
LP.
Lista według Discogs:
A:
B:
C:
D:
4CD Super Deluxe Edition (2017).
Lista według Discogs:
Remastered Album
Unreleased And Rarities
Remixes – Part 1
Remixes – Part 2
Odbiór.
Opinie krytyków.
Oryginalny album.
Album otrzymal ogólnie korzystne recenzje na podstawie 20 recenzji krytycznych.
Zdaniem Brenta DiCrescenzo z magazynu Pitchfork "Beaucoup Fish" to „mieszanka ambientowych, syntetycznych symfonii i dudniącego cyfrowego funku w proporcji pół na pół z domieszką rock and rolla. "Beaucoup Fish" odnosi największy sukces, kiedy naśladuje rock. W przeciwieństwie do innych grup techno, Underworld opiera się w dużej mierze na wokalu”. Jego zdaniem album nie robi wrażenia w dzień i na trzeźwo. Jest albumem „głęboko agorafobicznym, który domaga się atmosfery oświetlonych neonami ulic miasta. Underworld są po prostu fajni i seksowni. Są tak niewytłumaczalnie uzależniający jak moda, i tak samo niewytłumaczalnie jednorazowi. Ale czy to właśnie nie jest to, co sprawia, że ich lubimy?” – pyta na koniec.
Według Johna Mulveya z NME „piękno "Beaucoup Fish" polega na tym, że to, co niesamowicie mądre, wydaje się być najprostszą i najwyższą muzyką, jaką można sobie wyobrazić”. W porównaniu poprzednim albumem, "Second Toughest In The Infants" z 1996 roku, "Beaucoup Fish" „jest czystszy i mniej zagracony”. Poza trzeszczącym, breakbeatowym 'Bruce Lee' i 'Skym' (jedyny słaby punkt albumu) "Beaucoup Fish" to jego zdaniem „czysty, płynny flow, spięty bitami trance-techno, które nawiązują do klasycznego house z Detroit i wczesnych singli zespołu, takich jak 'Cowgirl' i 'Spikee'. W 'Shudder/King Of Snake' słyszalne są wpływy Giorgia Morodera ('I Feel Love'). Z kolei 'Moaner' jest niemal przytłaczający: mroczny, długi i coraz mocniej wyrywający się do kulminacji za kulminacją, z Karlem Hyde’em bawiącym się w skojarzenia słowne na temat miast i chłopców. "Beaucoup Fish" to futurystyczna płyta, która brzmi orzeźwiająco staroświecko”.
Według Gavina Millera z Drowned in Sound "Beaucoup Fish" „jest prawie podzielony na trzy części (techno, ambient, wolna amerykanka) i sprawia wrażenie prog-rockowego concept albumu: początek to techno jakim jest pulsujący 'Cups', następnie senny, rytmiczny 'Jumbo', po nim bezlitosny 'Push Upstairs' i kolejno: radosny, festiwalowy 'King Of Snake', potulny 'Winjer', melancholijny 'Skym', osobliwy 'Bruce Lee' i masywny 'Kittens', dalej 'Push Downstairs', kokieteryjny 'Something Like A Mama' i na zakończenie 'Moaner' – imprezowa atrakcja w tempie 1000 uderzeń na minutę. "Beaucoup Fish" „to jak unowocześniony "Autobahn" w wykonaniu unowocześnionego Kraftwerk – refleksja nad banalnością i pięknem współczesnego życia, zsyntetyzowana w albumie techno…”.
Nieco odmienne zdanie wyraził John Bush z AllMusic. Według niego "Beaucoup Fish" to „płyta rozczarowująca w porównaniu z poprzednimi albumami zespołu”, jednak dobrze dokumentująca jego talent w łączeniu niezrozumiałych piosenek w ramach techno i sprawianiu, że „obie te rzeczy brzmią doskonale”. Członkowie zespołu skupili się na odchodzących w przeszłość gatunkach acid-house i trance. Plusem albumu jest „nieskazitelna produkcja”.
4CD Super Deluxe Edition (2017).
Dodatki na rozszerzonej, czteropłytowej edycji to głównie alternatywne ujęcia i remiksy DJ-skie. Zdaniem Philipa Sherburne’a z magazynu Pitchfork te ostatnie „interesują głównie kolekcjonerów. O ile nie jesteś pracującym DJ-em drum 'n' bassowym, prawdopodobnie nie potrzebujesz zarówno wokalnego miksu, jak i instrumentalnej przeróbki "Bruce Lee" w wykonaniu DJ Hype &amp; DJ Zinc. Alternatywne ujęcia nie są dużo bardziej istotne, ale oferują intrygujące spojrzenie na dowolną liczbę możliwych albumów, którymi mógłby się stać "Beaucoup Fish"”.
Na remiksy zwraca również uwagę Mike Schiller z PopMatters. Oba zawierające je dyski nazywa „bajecznie ociężałymi” dając jako przykład licznie powtarzane wersje: 6 „King of Snake” i 5 „Bruce Lee”, zajmujące w sumie ponad połowę czasu trwania obu dysków. Za wyróżniające się utwory uważa „Cups” w wersji Salt City Orchestra oraz „King of Snake” w wersji Fatboy Slim. Natomiast oceniając album "Beaucup Fish" uważa, że dzięki swojemu zróżnicowaniu zachowuje on nadal świeżość.
Według Chrisa Todda z The Line of Best Fit: „dodatkowe płyty CD to głównie wariacje oryginalnych utworów lub remiksy autorstwa Salt City Orchestra, bogów techno Dave’a Clarke'a i Adama Beyera, którzy wyróżniają się w swojej pracy remiksowej, ale te dodatkowe płyty CD nie pozwolą wam dowiedzieć się czegoś nowego o oryginalnej wersji. "Beaucoup Fish" to mocny album, ale brakuje mu precyzji i skupienia, jak na poprzednich dwóch płytach. Jednakże stał się jedynym albumem Underworld w pierwszej trójce na brytyjskiej liście przebojów, i słuchając go teraz, łatwo jest zrozumieć dlaczego. Po odejściu Darrena Emersona z zespołu krótko po wydaniu płyty, Hyde wraz z Rickiem Smithem wydali trzy nierówne albumy jako duet”.
„Ta reedycja zawiera trzy całe dyski z dodatkami, z których drugi jest szczególnie warty uwagi, ponieważ zawiera niepublikowane nagrania z sesji nagraniowych” – uważa Simon Tucker z Louder Than War uzasadniając: „„Nifter” ukazuje zespół wkraczający na terytorium Depeche Mode, podczas gdy „King of Snake” w remiksie Garage Mix jest wspaniały i nie ustępuje ostatecznie wydanej wersji. Dysk trzeci i czwarty zawiera całą masę remiksów, wśród których wyróżniają się wersje „Bruce Lee” autorstwa DJ Hype’a i DJ Zinc’a, którym udało się zmienić oryginał w coś, co ekscytuje i wzbogaca”.

</doc>
<doc id="5101415" url="https://pl.wikipedia.org/wiki?curid=5101415" title="Bârsănești (okręg Bacău)">
Bârsănești (okręg Bacău)

Bârsănești – wieś w Rumunii, w okręgu Bacău, w gminie Bârsănești. W 2011 roku liczyła 1693 mieszkańców.

</doc>
<doc id="5101416" url="https://pl.wikipedia.org/wiki?curid=5101416" title="Albele">
Albele

Albele – wieś w Rumunii, w okręgu Bacău, w gminie Bârsănești. W 2011 roku liczyła 615 mieszkańców.

</doc>
<doc id="5101418" url="https://pl.wikipedia.org/wiki?curid=5101418" title="Brătești (okręg Bacău)">
Brătești (okręg Bacău)

Brătești – wieś w Rumunii, w okręgu Bacău, w gminie Bârsănești. W 2011 roku liczyła 1124 mieszkańców.

</doc>
<doc id="5101420" url="https://pl.wikipedia.org/wiki?curid=5101420" title="Caraclău">
Caraclău

Caraclău – wieś w Rumunii, w okręgu Bacău, w gminie Bârsănești. W 2011 roku liczyła 1095 mieszkańców.

</doc>
<doc id="5101421" url="https://pl.wikipedia.org/wiki?curid=5101421" title="Blăgești (gmina w okręgu Bacău)">
Blăgești (gmina w okręgu Bacău)

Blăgești – gmina w Rumunii, w okręgu Bacău. Obejmuje miejscowości Blăgești, Buda, Poiana Negustorului, Țârdenii Mari i Valea lui Ion. W 2011 roku liczyła 7080 mieszkańców.

</doc>
<doc id="5101422" url="https://pl.wikipedia.org/wiki?curid=5101422" title="Blăgești (okręg Bacău)">
Blăgești (okręg Bacău)

Blăgești – wieś w Rumunii, w okręgu Bacău, w gminie Blăgești. W 2011 roku liczyła 2284 mieszkańców.

</doc>
<doc id="5101423" url="https://pl.wikipedia.org/wiki?curid=5101423" title="Buda (gmina Blăgești)">
Buda (gmina Blăgești)

Buda – wieś w Rumunii, w okręgu Bacău, w gminie Blăgești. W 2011 roku liczyła 1801 mieszkańców.

</doc>
<doc id="5101425" url="https://pl.wikipedia.org/wiki?curid=5101425" title="Poiana Negustorului">
Poiana Negustorului

Poiana Negustorului – wieś w Rumunii, w okręgu Bacău, w gminie Blăgești. W 2011 roku liczyła 875 mieszkańców.

</doc>
<doc id="5101426" url="https://pl.wikipedia.org/wiki?curid=5101426" title="Țârdenii Mari">
Țârdenii Mari

Țârdenii Mari – wieś w Rumunii, w okręgu Bacău, w gminie Blăgești. W 2011 roku liczyła 714 mieszkańców.

</doc>
<doc id="5101427" url="https://pl.wikipedia.org/wiki?curid=5101427" title="Valea lui Ion">
Valea lui Ion

Valea lui Ion – wieś w Rumunii, w okręgu Bacău, w gminie Blăgești. W 2011 roku liczyła 1406 mieszkańców.

</doc>
<doc id="5101431" url="https://pl.wikipedia.org/wiki?curid=5101431" title="Bogdănești (gmina w okręgu Bacău)">
Bogdănești (gmina w okręgu Bacău)

Bogdănești – gmina w Rumunii, w okręgu Bacău. Obejmuje miejscowości Bogdănești i Filipești. W 2011 roku liczyła 2550 mieszkańców.

</doc>
<doc id="5101432" url="https://pl.wikipedia.org/wiki?curid=5101432" title="Ihumenowo">
Ihumenowo

Ihumenowo – dawny folwark, obecnie część wsi Paszki na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów wieś i dobra w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku własność hrabiny Przeździeckiej.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 31 osób, 2 były wyznania rzymskokatolickiego a 29 prawosławnego. Jednocześnie 9 mieszkańców zadeklarowało polską a 22 białoruską przynależność narodową. Były tu 4 budynki mieszkalne. W 1931 w 1 domu zamieszkiwało 11 osób.
Wierni należeli do parafii prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5101434" url="https://pl.wikipedia.org/wiki?curid=5101434" title="Bogdănești (okręg Bacău)">
Bogdănești (okręg Bacău)

Bogdănești – wieś w Rumunii, w okręgu Bacău, w gminie Bogdănești. W 2011 roku liczyła 1949 mieszkańców.

</doc>
<doc id="5101435" url="https://pl.wikipedia.org/wiki?curid=5101435" title="Filipești (gmina Bogdănești)">
Filipești (gmina Bogdănești)

Filipești – wieś w Rumunii, w okręgu Bacău, w gminie Bogdănești. W 2011 roku liczyła 601 mieszkańców.

</doc>
<doc id="5101446" url="https://pl.wikipedia.org/wiki?curid=5101446" title="Szukamy Stajenki (album Z. Łapińskiego i J. Kaczmarskiego)">
Szukamy Stajenki (album Z. Łapińskiego i J. Kaczmarskiego)



</doc>
<doc id="5101460" url="https://pl.wikipedia.org/wiki?curid=5101460" title="Staw pod pałacem SGGW">
Staw pod pałacem SGGW

Staw pod pałacem SGGW – staw w Warszawie, w dzielnicy Wilanów.
Położenie i charakterystyka.
Staw leży po lewej stronie Wisły, w stołecznej dzielnicy Wilanów, na obszarze MSI Błonia Wilanowskie, u podnóża skarpy warszawskiej i pałacu Krasińskich, na terenie należącym do Szkoły Głównej Gospodarstwa Wiejskiego. Znajduje się na obszarze zlewni Potoku Służewieckiego, w pobliżu Rowu Wolica. W otoczeniu znajduje się park dolny zespołu pałacowo-parkowego Rozkosz z fontanną, a także schody i taras.
Staw położony jest na terenie rezerwatu przyrody Skarpa Ursynowska o łącznej powierzchni 20,8037 ha oraz na terenie Warszawskiego Obszaru Chronionego Krajobrazu. Występują tu przedstawiciele gatunków płazów: ropucha szara, żaba trawna, rzekotka drzewna, traszka zwyczajna i kumak nizinny, a wśród roślin: trzcina pospolita, mozga trzcinowata, pałka szerokolistna, wiązówka błotna i rzęsa drobna.
W 2016 roku zakończyła się przebudowa terenu skarpy pod pałacem. Objęła ona między innymi staw, który został odkrzaczony i powiększony. Dodatkowo teren został ogrodzony i oddzielony od reszty rezerwatu.
Zgodnie z „Programem Ochrony Środowiska dla m. st. Warszawy na lata 2009–2012 z uwzględnieniem perspektywy do 2016 r.” staw położony jest na terasie nadzalewowej. Powierzchnia przed przebudową wynosiła 0,0216 ha, a po jej przeprowadzeniu wynosi około 0,146 ha. Staw jest bezodpływowy. Zasilany jest okresowo wodami podziemnymi. Według numerycznego modelu terenu udostępnionego przez Geoportal lustro wody znajduje się na wysokości 89,2 m n.p.m. Identyfikator MPHP to 130936224.

</doc>
<doc id="5101473" url="https://pl.wikipedia.org/wiki?curid=5101473" title="Dzielnica Wyborska">
Dzielnica Wyborska

Dzielnica Wyborska, Strona Wyborska (ros. Выборгская сторона – "Wyborgskaja storona") – historyczna dzielnica w północno-wschodniej części Petersburga, położona na prawym brzegu Newy.
Położenie i nazwa.
Dzielnica Wyborska bierze swoją nazwę od miasta Wyborga i historycznej drogi w jego kierunku, która pokrywa się z przebiegiem Bolszego Sampsonijewskiego Prospektu, Prospektu Engelsa i Szosy Wyborskiej. W XVIII w. funkcjonowała także pod nazwą Dzielnicy Finlandzkiej. Od północnego zachodu jej historyczną granicą była Czarna Rzeczka, od wschodu – osada Bolszaja Ochta, włączona następnie w granice Petersburga. Północną granicę Dzielnicy Wyborskiej wyznacza linia kolejowa w kierunku Siestroriecka oraz ulica Noworossijskaja. W XX w. do Dzielnicy Wyborskiej zaczęto zaliczać również niektóre osiedla wzniesione na północny zachód od dawnej granicy dzielnicy.
Dzielnica Wyborska była do rewolucji lutowej jedną z oficjalnych części składowych Petersburga. Po reformie administracyjnej miasta przeprowadzonej ostatecznie w 1936 r. określanie jej mianem dzielnicy ma wymiar wyłącznie historyczny, gdyż jej obszar znalazł się na terenie rejonów wyborskiego, krasnogwardiejskiego (od 1946 r. – kalinińskiego) i częściowo żdanowskiego (nast. nadmorskiego).
Historia.
W 1717 r. na prawym brzegu Newy znajdowało się jedynie 350 budynków; ta część Petersburga rozwijała się znacznie wolnej, niż centralne kwartały nowo utworzonego miasta. Rozwojowi dzielnicy sprzyjało otwarcie w 1717 r. Generalnego Szpitala Piechoty, w sąsiedztwie którego powstały słobody dla osób pracujących w wojskowej lecznicy. Następnie nad Czarną Rzeczką powstała słoboda, w której żyli pracownicy manufaktur oraz niżsi urzędnicy Kancelarii Spraw Miejskich. Kolejną znaczącą budowlę na prawym brzegu Newy zbudowano w latach 1728–1740, gdy na cześć zwycięstwa w bitwie pod Połtawą wzniesiono przy trakcie wiodącym do Wyborga, na miejscu drewnianej cerkwi z 1709 r., sobór św. Sampsona. Do końca XVIII i na pocz. XIX w. zabudowano brzegi Newy i Wielkiej Newki. W Dzielnicy Wyborskiej powstały pierwsze warsztaty zbrojeniowe (artyleryjskie) oraz magazyny z żywnością. W latach 1798–1803 w Dzielnicy Wyborskiej zbudowano kompleks Wojskowej Akademii Chirurgicznej (następnie przemianowanej na Wojskową Akademię Medyczną), w 1820 r. na terenie dzielnicy powstały budynki Michajłowskiej Akademii Artylerii, zaś w latach 30. – koszary Pułku Litewskiego, następnie oddane Moskiewskiemu Pułkowi Lejbgwardii. W 1870 r. oddano do użytku położony w dzielnicy Dworzec Fiński. W latach 1875–1879 wzniesiony został Most Litiejny, który połączył Dzielnicę Wyborską z Prospektem Litiejnym i dalej z centralną częścią Petersburga.
Dzielnica Wyborska już w połowie XIX w. była zamieszkiwana głównie przez miejską biedotę. W II połowie tegoż stulecia stała się – obok części Dzielnicy Petersburskiej, części Wyspy Wasylewskiej i Dzielnicy Narwskiej - jednym z obszarów, na których koncentrował się zlokalizowany w Petersburgu przemysł. Powstały tam fabryki Nobla, Erikssona, Baranowskiego, Lessnera, Manufaktura Wyborska, zakłady zbrojeniowe Nowy Arsenał (wzniesione w latach 1844–1849) im. Piotra Wielkiego, a także przemysł lekki. W końcu XIX w. w dzielnicy pracowało ok. 100 tys. robotników, a więc 1/3 wszystkich petersburskich robotników. W dzielnicy działalność rewolucyjną i propagandową prowadzili narodnicy, następnie narodowolcy, pierwsi rosyjscy marksiści, a następnie mienszewicy i bolszewicy. W 1902 r. wyborski rejon Socjaldemokratycznej Partii Robotniczej Rosji był najsilniejszy z działających w rosyjskiej stolicy struktur partyjnych. Zakłady w Dzielnicy Wyborskiej strajkowały podczas rewolucji 1905 r., robotnicy z tej części Petersburga brali również udział w politycznych strajkach w latach 1912–1914 i 1915–1916. Podczas rewolucji lutowej robotnicy z dzielnicy oraz zrewoltowani żołnierze uwolnili więźniów z więzienia Kriesty, położonego na prawym brzegu Newy. W lipcu 1917 r. w domu bractwa cerkiewnego przy soborze św. Sampsona rozpoczął się VI zjazd partii bolszewickiej, zaś podczas rewolucji październikowej miejscowe oddziały Czerwonej Gwardii brały aktywny udział w przewrocie.
W latach 1920–1930 dzielnica była rozbudowywana o nowe osiedla przeznaczone dla robotników (Batienińskie, Baburińskie, Gorodok tiekstilszczikow). Dawne prywatne fabryki na terenie dzielnicy, znacjonalizowane po rewolucji, kontynuowały działalność jako zakłady państwowe. W 1927 r. oddano do użytku Wyborski Dom Kultury, w 1934 r. urządzono Park Wyborski. Po II wojnie światowej kontynuowano rozbudowę dzielnicy. Nowe obiekty mieszkalne wzniesiono przy Prospekcie Marksa (Bolszym Sampsonijewskim), całkowicie zreorganizowano przestrzeń wokół Placu Lenina przed Dworcem Fińskim (również sam budynek dworca zastąpiono w 1960 r. nowym), w 1954 r. oddano do użytku Leninowską salę koncertową. Prawy brzeg Newy został również połączony mostami Grenadierów i Kantemirowskim, przerzuconymi przez Wielką Newkę, z Wyspą Aptekarską, uzyskując tym samym łatwiejszy dostęp również do pozostałych wysp historycznej Dzielnicy Piotrogrodzkiej. latach 60. XX wieku wzniesiono szereg nowych zakładów przemysłowych w północnej części dzielnicy. Już po 2000 r. między Nabrzeżem Pirogowskim a Bolszym Sampsonijewskim Prospektem wzniesiono nowe budynki biurowe i centra handlowe.

</doc>
<doc id="5101501" url="https://pl.wikipedia.org/wiki?curid=5101501" title="Stanisław Rychlik">
Stanisław Rychlik

Stanisław Rychlik (ur. 27 kwietnia 1930 w Łasku, zm. 25 września 2014) – polski działacz partyjny i państwowy, ekonomista, w latach 1971–1973 przewodniczący prezydium Wojewódzkiej Rady Narodowej w Szczecinie.
Życiorys.
Syn Franciszka i Stanisławy. W latach 1947–1948 członek Organizacji Młodzieży Towarzystwa Uniwersytetu Robotniczego. Z wykształcenia ekonomista, absolwent Politechniki Szczecińskiej. Od 1953 do 1955 kierownik wydziału studenckiego w Związku Młodzieży Polskiej w Szczecinie.
W 1949 wstąpił do Polskiej Zjednoczonej Partii Robotniczej. Od 1955 instruktor i zastępca kierownika Wydziału Oświaty Komitetu Wojewódzkiego PZPR w Szczecinie, następnie od 1958 do 1959 I sekretarz Komitetu Uczelnianego na Politechnice Szczecińskiej. W latach 1959–1963 sekretarz Komitetu Miejskiego PZPR w Szczecinie, w latach 1965–1971 powrócił do KW jako sekretarz ds. ekonomicznych. Następnie od 1971 do 1973 przewodniczący Prezydium Wojewódzkiej Rady Narodowej w Szczecinie. Od 1982 do 1984 I sekretarz Podstawowej Organizacji Partyjnej PZPR przy Głównym Urzędzie Statystycznym.
Został pochowany na Cmentarzu Komunalnym Południowym w Antoninowie koło Warszawy.

</doc>
<doc id="5101519" url="https://pl.wikipedia.org/wiki?curid=5101519" title="Feiz Shamsin">
Feiz Shamsin

Feiz Bilal Shamsin (, ur. 12 lipca 1992 w Trypolisie) – libański piłkarz grający na pozycji skrzydłowego. Były reprezentant Libanu.
Kariera klubowa.
Wychowanek Hamburgera SV. W sezonie 2008/2009 zaliczył 20 występów dla HSV w Bundeslidze U-17 i strzelił dwa gole. W następnym sezonie grał w Bundeslidze U-19, notując cztery występy.
W sezonie 2010/2011, przeniósł się do lokalnego rywala FC St. Pauli. Został zgłoszony do rozgrywek młodzieżowych oraz zespołu rezerw. 20 kwietnia 2011, w 18. kolejce Oberligi, zagrał swój pierwszy mecz seniorski, kiedy to wszedł na boisko w przerwie, zmieniając na boisku Fousseniego Alassaniego w domowym meczu z Eintrachtem Norderstedt (3:1). Łącznie rozegrał 3 mecze, a rezerwy FC St. Pauli awansowały do Regionalligi.
Z początkiem sezonu 2011/2012 Shamsin przeniósł się do drugiej drużyny Hannoveru 96. Zanotował jedynie 6 występów, dlatego po sezonie rozstał się z klubem.
Na początku września 2012 podpisał kontrakt z Al Egtmaaey SC, występującym w libańskiej Premier League. W nowym klubie zadebiutował 29 września 2012, w 1. kolejce sezonu 2012/2013, kiedy to wyszedł w wyjściowym składzie na mecz wyjazdowy z Al Ahed (1:2). W tym samym meczu, w 57. minucie, zdobył debiutanckiego gola w seniorskiej piłce. W ciągu całego sezonu strzelił jedenaście bramek w 20 meczach, co sprawiło, że był najlepszym strzelcem zespołu i czwartym najlepszym strzelcem w lidze.
Dobry sezon Shamsina, zwrócił na niego uwagę europejskich klubów. 8 września 2013 podpisał kontrakt z rumuńskim pierwszoligowcem Pandurii Târgu Jiu. Pierwszy mecz dla nowego klubu, rozegrał 25 września 2013, w domowym, wygranym 4:0 meczu Pucharu Rumunii, przeciwko Farulowi Konstanca. W tym samym meczu zanotował hat tricka. W lidze zadebiutował 28 września 2013, wychodząc w podstawowym składzie na domowy, przegrany 1:2 mecz 9. kolejki przeciwko Gaz Metan Mediaș. W klubie z Târgu Jiu spędził dwa sezony.
Przez kilka miesięcy od rozstania z Pandurii pozostawał wolnym zawodnikiem. 13 października 2015 wrócił do Al Egtmaaey SC. W lipcu 2016 przeniósł się do lokalnych rywali, klubu Tripoli SC.
26 stycznia 2018 dołączył do omańskiego Saham Club, w którym występował przez 9 miesięcy.
W październiku 2018 przeniósł się na cztery miesiące do Chennai City występującego w I-League, jednak nie wystąpił w żadnym meczu.
W lutym 2019, dołączył do libańskiego Nejmeh SC. W sezonie 2019/2020 zaliczył 2 występy dla klubu, w których zdobył 2 bramki. 19 lutego 2020 rozwiązał kontrakt z klubem, ze względu na zawieszenie rozgrywek przez libańską federację piłkarską.
6 marca 2020 został piłkarzem Bruk-Betu Termaliki Nieciecza.
Kariera reprezentacyjna.
W październiku 2012 Shamsin po raz pierwszy został powołany przez niemieckiego trenera Theo Bückera do libańskiej reprezentacji. 16 października 2012 zadebiutował w reprezentacji narodowej w towarzyskim spotkaniu z Jemenem (2:1), kiedy wszedł do gry w przerwie i strzelił zwycięskiego gola na 2:1 w 62. minucie. 
Życie prywatne.
Urodził się w libańskim Trypolisie. W wieku ośmiu lat rodzina Feiza Shamsina wyemigrowała z Libanu do Niemiec. Dorastał w Hamburgu, w dzielnicy Schnelsen, w północnej części miasta. W marcu 2010, w wieku siedemnastu lat, otrzymał obywatelstwo niemieckie. Mówi płynnie po arabsku i niemiecku.

</doc>
<doc id="5101525" url="https://pl.wikipedia.org/wiki?curid=5101525" title="Mitsubishi F-X">
Mitsubishi F-X

Mitsubishi F-X (F-3) – projekt japońskiego myśliwca wielozadaniowego, który ma zastąpić używane w Japońskich Powietrznych Siłach Samoobrony samoloty Mitsubishi F-2. Nowa konstrukcja ma zostać wybudowana w technologii obniżonej skuteczna powierzchni odbicia radiolokacyjnego.
Historia.
24 czerwca 2016 roku japońskie Ministerstwo Obrony ogłosiło zapytanie ofertowe dotyczące pozyskania nowego samolotu, oznaczonego wstępnie jako F-3 a mającego w przyszłości zastąpić maszyny Mitsubishi F-2. Plany przewidują zakup około 100 nowych samolotów, które znalazłyby się w linii do 2030 roku. Wstępnie zakładano, iż F-3 może być samolotem zaprojektowanym i zbudowanym od podstaw, zarówno samodzielnie przez rodzimy przemysł jak i we współpracy międzynarodowej. Nie wykluczano również zakupu istniejącej już, zaawansowanej konstrukcji np. Lockheed Martin F-35 Lightning II. Dziewiczy lot Mitsubishi X-2, udowodnił, iż dwie pierwsze opcje również są jak najbardziej realne i w zasięgu możliwości japońskiego przemysłu obronnego. 30 października 2020 roku, japoński rząd podpisał umowę z firmą Mitsubishi Heavy Industries (MHI). Na jej podstawie, MHI rozpocznie prace badawczo-rozwojowe, które mają doprowadzić do budowy nowego samolotu myśliwskiego. Zdecydowano się na opcję, w której rodzimy przemysł nawiąże współprace z wybranym do końca 2020 roku zagranicznym partnerem. Plany zakładają pozyskanie przynajmniej jednego zagranicznego kooperanta. Będąc poinformowanym o japońskich planach, wstępną chęć nawiązania współpracy w ramach projektu F-X, wyraziły amerykańskie firmy Boeing, Lockheed Martin i Northrop Grumman. Swój akces do programu zgłosił również brytyjskie koncerny BAE Systems i producent silników Rolls-Royce Holdings. Docelowo, Japonia będzie chciała dokonać pełnego zakupu zagranicznych technologii użytych do budowy nowego samolotu i ich implementacji przez rodzimy przemysł zbrojeniowy. Podpisanie kontraktu z MHI, potencjalnie pozwoli firmie, odrobić straty jakie poniosła z powodu zamrożenia w październiku 2020 roku projektu rozwoju i budowy regionalnego samolotu pasażerskiego Mitsubishi SpaceJet.

</doc>
<doc id="5101551" url="https://pl.wikipedia.org/wiki?curid=5101551" title="Drewnica czernica">
Drewnica czernica

Drewnica czernica ("Lithophane consocia") – gatunek motyla z rodziny sówkowatych. Zamieszkuje Europę i Daleki Wschód Azji. Gąsienice żerują na drzewach liściastych, najchętniej na olszach.
Taksonomia.
Gatunek ten opisany został po raz pierwszy w 1792 roku przez Moritza Balthasara Borkhausena pod nazwą "Phalaena (Noctua) consocia". Jako miejsce typowe autor wskazał Frankfurt. W jego obrębie wyróżnia się dwa podgatunki:
Ten drugi opisany został w 1889 roku przez Ludwiga C.F. Graesera jako odmiana pod nazwą "Xylina ingrica" var. "grisea". Jako miejsce typowe wskazano Błagowieszczeńsk.
Morfologia.
Motyl ten osiąga od 43 do 48 mm rozpiętości skrzydeł. Ma stosunkowo dużą głowę z dobrze wykształconą ssawką, dużymi oczami złożonymi i dość szerokim czołem porośniętym włosowatymi łuskami. Wierzch tułowia porastają włosowate i łopatowate łuski, spiętrzające się na przedzie w podłużny czub. Skrzydło przednie jest długie i wąskie, długości od 19 do 21 mm. Tło jego jest szaroczarne. W nasadowej części skrzydła między jego przednią krawędzią a pręgą nasadową rozciąga się zielonkawobiałe rozjaśnienie. Ubarwienie plamki okrągłej i nerkowatej jest znacznie jaśniejsze niż tła skrzydła. Brzeg zewnętrzny skrzydła jest w sposób wyraźny ciemno obrzeżony. Duże i lekko na zewnętrznym brzegu powycinane skrzydło tylne ma żółtawoszarą stronę spodnią. Włoskowate łuski na odwłoku tworzą ciemno zabarwioną, wyraźnie odstającą kępkę. Ubarwienie podgatunku "L. c. grisea" jest ogólnie ciemniejsze niż nominatywnego.
Ubarwienie gąsienicy przed ostatnią wylinką jest żółtozielone z podłużnymi białymi paskami oraz białym nakrapianiem. Gąsienica stadium ostatniego może być szarozielona w czarne i białe plamki lub fioletowa w plamki czarne i białożółte.
Ekologia i występowanie.
Owad ten zasiedla lasy liściaste i mieszane, także w górach, przy czym preferuje olsy. Owady dorosłe pojawiają się w sierpniu lub wrześniu i pozostają aktywne do późnej jesieni. Są stadium zimującym. Wybudzają się wczesną wiosną i przeżywają do maja. Żerowanie gąsienic odbywa się od maja do lipca. Są foliofagami preferującymi olsze, ale żerującymi też na leszczynach i brzozach. Prowadzą skryty tryb życia. Żerują przebywając na spodnie stronie liści. Przepoczwarczają się w słabej konstrukcji kokonie na powierzchni gleby lub pod nią.
Gatunek palearktyczny o dysjunktywnym zasięgu. Podgatunek nominatywny w Europie znany jest z Wielkiej Brytanii, Francji, Niemiec, Szwajcarii, Liechtensteinu, Austrii, Włoch, Danii, Szwecji, Norwegii, Finlandii Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Mołdawii oraz europejskiej części Rosji. W Polsce jest spotykany bardzo rzadko, w górach i na północnym wschodzie kraju. Na „Czerwonej liście gatunków zagrożonych Republiki Czeskiej” umieszczony został ze statusem gatunku narażonego na wymarcie (VU). Podgatunek "L. c. grisea" zamieszkuje południowo-wschodnią Syberię, Rosyjski Daleki Wschód, Koreę i Japonię.

</doc>
<doc id="5101553" url="https://pl.wikipedia.org/wiki?curid=5101553" title="Lithophane consocia">
Lithophane consocia



</doc>
<doc id="5101554" url="https://pl.wikipedia.org/wiki?curid=5101554" title="Graptolitha ingrica">
Graptolitha ingrica



</doc>
<doc id="5101556" url="https://pl.wikipedia.org/wiki?curid=5101556" title="Władysław Gurowski">
Władysław Gurowski



</doc>
<doc id="5101561" url="https://pl.wikipedia.org/wiki?curid=5101561" title="Gaetano Castrovilli">
Gaetano Castrovilli

Gaetano Castrovilli (ur. 17 lutego 1997 w Minervino Murge) – włoski piłkarz występujący na pozycji pomocnika we włoskim klubie Fiorentina oraz w reprezentacji Włoch. Wychowanek Minervino, w trakcie swojej kariery grał także w takich klubach, jak Bari oraz Cremonese.
Statystyki Kariery.
Klubowe.
"Stan na 16 kwietnia 2022"
Reprezentacyjna.
"Stan na 8 września 2021"

</doc>
<doc id="5101564" url="https://pl.wikipedia.org/wiki?curid=5101564" title="Brusturoasa (gmina)">
Brusturoasa (gmina)

Brustoara – gmina w Rumunii, w okręgu Bacău. Obejmuje miejscowości Brusturoasa, Buruieniș, Buruienișu de Sus, Camenca, Cuchiniș i Hângănești. W 2011 roku liczyła 3138 mieszkańców.

</doc>
<doc id="5101568" url="https://pl.wikipedia.org/wiki?curid=5101568" title="Brusturoasa">
Brusturoasa

Brusturoasa – wieś w Rumunii, w okręgu Bacău, w gminie Brusturoasa. W 2011 roku liczyła 1175 mieszkańców.

</doc>
<doc id="5101569" url="https://pl.wikipedia.org/wiki?curid=5101569" title="Buruieniș">
Buruieniș

Buruieniș – wieś w Rumunii, w okręgu Bacău, w gminie Brusturoasa. W 2011 roku liczyła 206 mieszkańców.

</doc>
<doc id="5101570" url="https://pl.wikipedia.org/wiki?curid=5101570" title="Buruienișu de Sus">
Buruienișu de Sus

Buruienișu de Sus – wieś w Rumunii, w okręgu Bacău, w gminie Brusturoasa. W 2011 roku liczyła 113 mieszkańców.

</doc>
<doc id="5101572" url="https://pl.wikipedia.org/wiki?curid=5101572" title="Camenca (okręg Bacău)">
Camenca (okręg Bacău)

Camenca – wieś w Rumunii, w okręgu Bacău, w gminie Brusturoasa. W 2011 roku liczyła 893 mieszkańców.

</doc>
<doc id="5101573" url="https://pl.wikipedia.org/wiki?curid=5101573" title="Cuchiniș (okręg Bacău)">
Cuchiniș (okręg Bacău)

Cuchiniș – wieś w Rumunii, w okręgu Bacău, w gminie Brusturoasa. W 2011 roku liczyła 328 mieszkańców.

</doc>
<doc id="5101574" url="https://pl.wikipedia.org/wiki?curid=5101574" title="Hângănești">
Hângănești

Hângănești – wieś w Rumunii, w okręgu Bacău, w gminie Brusturoasa. W 2011 roku liczyła 423 mieszkańców.

</doc>
<doc id="5101575" url="https://pl.wikipedia.org/wiki?curid=5101575" title="Buciumi (gmina w okręgu Bacău)">
Buciumi (gmina w okręgu Bacău)

Buciumi – gmina w Rumunii, w okręgu Bacău. Obejmuje miejscowości Buciumi i Răcăuți. W 2011 roku liczyła 2984 mieszkańców.

</doc>
<doc id="5101576" url="https://pl.wikipedia.org/wiki?curid=5101576" title="Granny">
Granny

Granny – gra komputerowa z gatunku survival horror wyprodukowana i wydana przez studio DVloper. Ukazała się w 2018 roku na platformę Windows.
Rozgrywka.
Zadaniem gracza jest ucieczka z domu, w którym został zamknięty przez "Babcię". Gracz ma pięć dni na ucieczkę za pomocą przedmiotów porozrzucanych po domu. Gracz ma dwie opcje ucieczki: za pomocą głównych drzwi lub przy pomocy samochodu, który znajduje się w garażu. Szósty dzień można zdobyć, gdy ułożymy puzzle, które są porozrzucane po domu. Gracz może otwierać różne drzwi, szafy, szuflady itp. Gracz może również uśpić chwilowo "Babcię" za pomocą kuszy (ang. "crossbow") lub strzelby (ang. "shotgun"). Gracz ma możliwość oślepienia "Babci" za pomocą gazu pieprzowego (ang". pepper spray"). "Babcia" ma bardzo dobry słuch, więc usłyszy skrzypiące podłogi i wszystko, co upadnie na podłogę. Gdy "Babcia" zauważy gracza, zacznie go ścigać (prędkość jest zależna od wybranego poziomu gry).
Kontynuacje.
7 września 2019 została wydana kontynuacja gry zatytułowana "Granny: Chapter Two" na urządzenia z systemem Android i iOS, a na Microsoft Windows 30 grudnia tego samego roku.
3 czerwca 2021 wydano kolejny sequel zatytułowany "Granny 3".

</doc>
<doc id="5101578" url="https://pl.wikipedia.org/wiki?curid=5101578" title="Gordon Jacob">
Gordon Jacob

Gordon Percival Septimus Jacob (ur. 5 lipca 1895 w Londynie, zm. 8 czerwca 1984 w Saffron Walden) – brytyjski kompozytor i pedagog.
Życiorys.
Początkowo kształcił się w Dulwich College, następnie studiował w Royal College of Music w Londynie u Charlesa Villiersa Stanforda, Herberta Howellsa i Charlesa Wooda. W 1935 roku uzyskał tytuł doktora muzyki. W latach 1926–1966 był wykładowcą Royal College of Music. Do jego uczniów należeli m.in. Malcolm Arnold, Imogen Holst, Elizabeth Maconchy i Bernard Stevens. Przez wiele lat dyrygował Royal Amateur Orchestral Society, prowadził koncerty orkiestry Royal College of Music, zajmował się też edytorstwem i publicystyką muzyczną. Komandor Orderu Imperium Brytyjskiego (1968).
Był autorem prac "Orchestral Technique: A Manual for Students" (Londyn 1931, 3. wydanie 1983), "How to Read a Score" (Londyn 1944), "The Composer and His Art" (Londyn 1954), "The Elements of Orchestration" (Londyn 1962).

</doc>
<doc id="5101581" url="https://pl.wikipedia.org/wiki?curid=5101581" title="Buciumi (okręg Bacău)">
Buciumi (okręg Bacău)

Buciumi – wieś w Rumunii, w okręgu Bacău, w gminie Buciumi. W 2011 roku liczyła 1438 mieszkańców.

</doc>
<doc id="5101583" url="https://pl.wikipedia.org/wiki?curid=5101583" title="Răcăuți">
Răcăuți

Răcăuți – wieś w Rumunii, w okręgu Bacău, w gminie Buciumi. W 2011 roku liczyła 1546 mieszkańców.

</doc>
<doc id="5101584" url="https://pl.wikipedia.org/wiki?curid=5101584" title="Buhoci (gmina)">
Buhoci (gmina)

Buhoci – gmina w Rumunii, w okręgu Bacău. Obejmuje miejscowości Bijghir, Buhocel, Buhoci, Coteni i Dospinești. W 2011 roku liczyła 4119 mieszkańców.

</doc>
<doc id="5101585" url="https://pl.wikipedia.org/wiki?curid=5101585" title="Buhoci">
Buhoci

Buhoci – wieś w Rumunii, w okręgu Bacău, w gminie Buhoci. W 2011 roku liczyła 1255 mieszkańców.

</doc>
<doc id="5101586" url="https://pl.wikipedia.org/wiki?curid=5101586" title="Bijghir">
Bijghir

Bijghir – wieś w Rumunii, w okręgu Bacău, w gminie Buhoci. W 2011 roku liczyła 1952 mieszkańców.

</doc>
<doc id="5101587" url="https://pl.wikipedia.org/wiki?curid=5101587" title="Buhocel">
Buhocel

Buhocel – wieś w Rumunii, w okręgu Bacău, w gminie Buhoci. W 2011 roku liczyła 234 mieszkańców.

</doc>
<doc id="5101588" url="https://pl.wikipedia.org/wiki?curid=5101588" title="Coteni (okręg Bacău)">
Coteni (okręg Bacău)

Coteni – wieś w Rumunii, w okręgu Bacău, w gminie Buhoci. W 2011 roku liczyła 494 mieszkańców.

</doc>
<doc id="5101589" url="https://pl.wikipedia.org/wiki?curid=5101589" title="Dospinești (okręg Bacău)">
Dospinești (okręg Bacău)

Dospinești – wieś w Rumunii, w okręgu Bacău, w gminie Buhoci. W 2011 roku liczyła 184 mieszkańców.

</doc>
<doc id="5101590" url="https://pl.wikipedia.org/wiki?curid=5101590" title="Cașin (gmina)">
Cașin (gmina)

Cașin – gmina w Rumunii, w okręgu Bacău. Obejmuje miejscowości Cașin i Curița. W 2011 roku liczyła 3387 mieszkańców.

</doc>
<doc id="5101591" url="https://pl.wikipedia.org/wiki?curid=5101591" title="Cașin (okręg Bacău)">
Cașin (okręg Bacău)

Cașin – wieś w Rumunii, w okręgu Bacău, w gminie Cașin. W 2011 roku liczyła 2662 mieszkańców.

</doc>
<doc id="5101593" url="https://pl.wikipedia.org/wiki?curid=5101593" title="Stanisław Fedorowski (oficer)">
Stanisław Fedorowski (oficer)

Stanisław Józef Fedorowski (ur. 6 marca 1896 w Jarosławiu, zm. 8 marca 1948 w Rypinie) – major kawalerii Wojska Polskiego.
Życiorys.
Urodził się 6 marca 1896 w Jarosławiu, w rodzinie Wojciecha. W latach 1914-1917 walczył w szeregach 2 pułku ułanów Legionów Polskich.
15 września 1919 został przeniesiony z 2 pułku szwoleżerów do Wojskowej Straży Granicznej. Później został przeniesiony do 8 pułku ułanów w Krakowie i 12 kwietnia 1927 mianowany rotmistrzem ze starszeństwem z 1 stycznia 1927 i 25. lokatą w korpusie oficerów kawalerii. Na stopień majora został mianowany ze starszeństwem z 19 marca 1937 i 5. lokatą w korpusie oficerów kawalerii. W latach 1937–1939 pełnił służbę na stanowisku komendanta Rejonu Przysposobienia Wojskowego Konnego 6 Dywizji Piechoty w Krakowie. W czasie kampanii wrześniowej 1939 walczył na stanowisku kwatermistrza 10 pułku ułanów i dostał się do niemieckiej niewoli. Przebywał w Oflagu VII A Murnau. Po uwolnieniu z niewoli wrócił do kraju i został zarejestrowany w jednej z rejonowych komend uzupełnień. Razem żoną Hanną ze Zdziarskich zamieszkał w Rypinie u Jana Zaniewskiego, prowadzącego aptekę (żona majora i żona aptekarza były siostrami). Zmarł 8 marca 1948 w Rypinie i został pochowany na miejscowym cmentarzu.

</doc>
<doc id="5101594" url="https://pl.wikipedia.org/wiki?curid=5101594" title="Curița">
Curița

Curița – wieś w Rumunii, w okręgu Bacău, w gminie Cașin. W 2011 roku liczyła 725 mieszkańców.

</doc>
<doc id="5101600" url="https://pl.wikipedia.org/wiki?curid=5101600" title="Collegium Humanum – Szkoła Główna Menedżerska w Warszawie">
Collegium Humanum – Szkoła Główna Menedżerska w Warszawie



</doc>
<doc id="5101617" url="https://pl.wikipedia.org/wiki?curid=5101617" title="Ja’akow Sinaj">
Ja’akow Sinaj



</doc>
<doc id="5101621" url="https://pl.wikipedia.org/wiki?curid=5101621" title="Marian Pisz">
Marian Pisz

Marian Ignacy Pisz (ur. 2 lutego 1887 w Krakowie, zm. ?) – major piechoty Wojska Polskiego.
Życiorys.
Urodził się 2 lutego 1887 w Krakowie, w rodzinie Andrzeja i Marianny z Bilów.
W czasie I wojny światowej walczył w szeregach cesarskiej i królewskiej Armii. Jego oddziałem macierzystym był Pułk Piechoty Nr 89 (11. kompania). Na stopień chorążego rezerwy został mianowany ze starszeństwem z 4 sierpnia 1914. 25 stycznia 1915 ranny dostał się do niewoli. Z niewoli wrócił 30 kwietnia 1918.
30 stycznia 1919 został przyjęty do Wojska Polskiego z byłej armii austro-węgierskiej, z zatwierdzeniem posiadanego stopnia podporucznika ze starszeństwem z 1 lipca 1917 i przydzielony z dniem 16 stycznia 1919 do Żandarmerii Polowej. 27 sierpnia 1920 został zatwierdzony z dniem 1 kwietnia 1920 w stopniu rotmistrza, w żandarmerii, w grupie oficerów byłej armii austriacko-węgierskiej. Pełnił wówczas służbę w Dywizjonie Żandarmerii Wojskowej Nr 4 w Łodzi. 1 czerwca 1921 pełnił służbę w 4 Dywizjonie Żandarmerii w Łodzi.
3 maja 1922 został zweryfikowany w stopniu majora ze starszeństwem z 1 czerwca 1919 i 15. lokatą w korpusie oficerów żandarmerii, a jego oddziałem macierzystym był nadal 4 Dywizjon Żandarmerii. W 1923 pełnił służbę w 4 Dywizjonie Żandarmerii w Łodzi na stanowisku zastępcy dowódcy dywizjonu. 31 lipca 1926 został przeniesiony służbowo do Powiatowej Komendy Uzupełnień Łódź Miasto na okres 4 miesięcy. W styczniu 1927 przedłużono mu przeniesienie służbowe o kolejne 2 miesiące. W kwietniu tego roku został przydzielony do Powiatowej Komendy Uzupełnień Łódź Powiat na stanowisko komendanta. W październiku 1927 został przeniesiony z korpusu oficerów żandarmerii do korpusu oficerów piechoty, w stopniu majora ze starszeństwem z 1 czerwca 1919 i 269,3 lokatą, przydzielony do kadry oficerów piechoty z pozostawieniem na zajmowanym stanowisku w PKU Łódź Powiat. W lutym 1929 został zwolniony ze stanowiska i oddany do dyspozycji dowódcy Okręgu Korpusu Nr IV. Z dniem 31 sierpnia tego roku został przeniesiony w stan spoczynku. W 1934 pozostawał w ewidencji Powiatowej Komendy Uzupełnień Łódź Miasto II. Posiadał przydział do Oficerskiej Kadry Okręgowej Nr IV. Był wówczas „przewidziany do użycia w czasie wojny”.
30 sierpnia 1939 został powołany do czynnej służby i wyznaczony na stanowisko komendanta placu w Kutnie. 3 października 1939 w Annopolu dostał się do niemieckiej niewoli. Przebywał w Oflagu II B Arnswalde (numer jeńca 206). W 1945, po uwolnieniu z niewoli, przebywał krótko we Włoszech, a następnie wrócił do kraju.
18 lutego 1922 w Łodzi zawarł związek małżeński z Ireną Stanisławą Przedpełską, córką Antoniego Dionizego, urzędnika bankowego i Ireny z Głowackich. Rozwiedzeni prawomocnym wyrokiem Sądu Wojewódzkiego w Łodzi z 26 czerwca 1951.

</doc>
<doc id="5101622" url="https://pl.wikipedia.org/wiki?curid=5101622" title="Lekkoatletyka na Igrzyskach Panamerykańskich 1995">
Lekkoatletyka na Igrzyskach Panamerykańskich 1995

Lekkoatletyka na Igrzyskach Panamerykańskich 1995 – zawody lekkoatletyczne podczas igrzysk obu Ameryk odbywały się między 17 a 25 marca w Mar del Plata. Po raz pierwszy kobiety rywalizowały w trójskoku i rzucie młotem, a także w biegu na 5000 metrów, który zastąpił bieg na 3000 metrów

</doc>
<doc id="5101625" url="https://pl.wikipedia.org/wiki?curid=5101625" title="Imieni Morozowa">
Imieni Morozowa



</doc>
<doc id="5101631" url="https://pl.wikipedia.org/wiki?curid=5101631" title="Lądowisko Polanica Zdrój-SCM">
Lądowisko Polanica Zdrój-SCM



</doc>
<doc id="5101637" url="https://pl.wikipedia.org/wiki?curid=5101637" title="Strusowie herbu Jastrzębiec">
Strusowie herbu Jastrzębiec



</doc>
<doc id="5101641" url="https://pl.wikipedia.org/wiki?curid=5101641" title="Zuzanna Lipiec">
Zuzanna Lipiec

Zuzanna Lipiec-Gąsiorek (ur. 11 sierpnia 1970) – polska aktorka filmowa, telewizyjna, teatralna i dubbingowa. W 1995 roku ukończyła Państwową Wyższą Szkołę Teatralną w Krakowie, lecz dyplom uzyskała rok później.
W latach 1996–2014 współpracowała z Teatrem Polskim w Warszawie, a następnie z Naszym Teatrem i Teatrem Fijewskich.
Jej mężem jest aktor Maciej Gąsiorek.

</doc>
<doc id="5101647" url="https://pl.wikipedia.org/wiki?curid=5101647" title="Strusowie - szlachta w Ziemi Drohickiej">
Strusowie - szlachta w Ziemi Drohickiej



</doc>
<doc id="5101649" url="https://pl.wikipedia.org/wiki?curid=5101649" title="Szukamy Stajenki">
Szukamy Stajenki



</doc>
<doc id="5101651" url="https://pl.wikipedia.org/wiki?curid=5101651" title="Didier Noblot">
Didier Noblot

Didier Fernand Gabriel Noblot (ur. 16 września 1965 w Bar-sur-Aube) – francuski duchowny katolicki, biskup Saint-Flour od 2021.
Życiorys.
Święcenia kapłańskie otrzymał 17 maja 1992 i został inkardynowany do diecezji Troyes. Pracował głównie jako duszpasterz parafialny, był też m.in. diecezjalnym delegatem ds. kleryków, a także dyrektorem pomocniczym przy krajowym wydziale ds. ewangelizacji młodzieży.
11 czerwca 2021 papież Franciszek mianował go ordynariuszem diecezji Saint-Flour. Sakry udzielił mu 12 września 2021 metropolita Clermont – arcybiskup François Kalist.

</doc>
<doc id="5101652" url="https://pl.wikipedia.org/wiki?curid=5101652" title="Vincenzo Viva">
Vincenzo Viva

Vincenzo Viva (ur. 24 sierpnia 1970 we Frankfurcie nad Menem) – włoski duchowny katolicki, biskup Albano od 2021.
Życiorys.
Święcenia kapłańskie otrzymał 10 lipca 1997 i został inkardynowany do diecezji Nardò-Gallipoli. Był m.in. wicerektorem i ojcem duchownym w diecezjalnym seminarium, delegatem biskupim ds. dziewic konsekrowanych, wykładowcą rzymskiej Akademii Alfonsjańskiej oraz rektorem Kolegium Urbanianum "De Propaganda Fide".
11 czerwca 2021 papież Franciszek mianował go ordynariuszem diecezji Albano. Sakry udzielił mu 8 września 2021 kardynał Marcello Semeraro.

</doc>
<doc id="5101653" url="https://pl.wikipedia.org/wiki?curid=5101653" title="Gerard Nash">
Gerard Nash

Gerard Nash (ur. 27 lutego 1959 w Tulla) – irlandzki duchowny rzymskokatolicki, biskup Ferns od 2021.
Życiorys.
Prezbiterat.
Święcenia kapłańskie otrzymał 15 czerwca 1991 i został inkardynowany do diecezji Killaloe. Był m.in. kapelanem diecezjalnego ośrodka dla powołań, sekretarzem kurii diecezjalnej oraz dyrektorem wydziału ds. rozwoju duszpasterskiego.
Episkopat.
11 czerwca 2021 papież Franciszek mianował go ordynariuszem diecezji Ferns. Sakry udzielił mu 5 września 2021 arcybiskup Dermot Farrell.

</doc>
<doc id="5101658" url="https://pl.wikipedia.org/wiki?curid=5101658" title="Germán Medina Acosta">
Germán Medina Acosta

Germán Medina Acosta (ur. 25 lutego 1958 w Bogocie) – kolumbijski duchowny katolicki, biskup pomocniczy Bogoty od 2021.
Życiorys.
Prezbiterat.
Święcenia kapłańskie otrzymał 11 czerwca 1983 i został inkardynowany do archidiecezji Bogota. Pracował głównie jako duszpasterz parafialny, był także m.in. diecezjalnym duszpasterzem młodzieży, wychowawcą i rektorem seminarium, wikariuszem biskupim dla Wikariatu "San Pedro" oraz wikariuszem generalnym archidiecezji.
Episkopat.
11 czerwca 2021 papież Franciszek mianował go biskupem pomocniczym archidiecezji Bogota ze stolicą tytularną "Aradi". Sakry udzielił mu 14 sierpnia 2021 arcybiskup Luis José Rueda Aparicio.

</doc>
<doc id="5101664" url="https://pl.wikipedia.org/wiki?curid=5101664" title="Jakub Skurtys">
Jakub Skurtys

Jakub Skurtys, właśc. Jakub Skurtys-Idczak (ur. 1989) – krytyk i historyk literatury, doktor literaturoznawstwa, specjalizujący się w poezji najnowszej i literaturze XX wieku.
Pracuje na Wydziale Filologicznym Uniwersytetu Wrocławskiego. W pracy naukowej zajmuje się głównie polską awangardą i neoawangardą, odczytywaną przy użyciu współczesnych metodologii politycznych i kulturowych (studia nad codziennością, ekokrytyka, studia somatyczne, teorie wspólnotowości w literaturze i filozofii). Zajmuje się też koncepcją ekonomii symbolicznych (wyobraźnia ekonomiczna) i jej zastosowaniem do studiów nad polityczną reorientacją literatury nowoczesnej (tematowi temu poświęcił rozprawę doktorską o twórczości Adama Ważyka).
Jako krytyk stara się towarzyszyć zwłaszcza rocznikom 80. i 90. Uprawia polityczną i społecznie ukierunkowaną lekturę poezji najnowszej, zachowując jednak specyfikę narzędzi literaturoznawczych i broniąc pojęcia autonomii literatury.
Teksty naukowe publikował m.in. w „Śląskich Studiach Polonistycznych”, „Pamiętniku Literackim”, „Przestrzeniach Teorii”, „Czytaniu Literatury”, „Forum Poetyki” i „Wielogłosie”.
Recenzje i szkice publikuje regularnie na łamach różnych czasopism: „Odra”, „artPapier”, „Mały Format”, „Wizje” i „Kontent”. Publikował też w „Opcjach”, „Nowej Dekadzie Krakowskiej”, „Wyspie”, „FA-arcie”, „Akcencie”, „Ricie Baum”, „Wakacie” i wielu innych.
W latach 2010-12 współpracował z „LITERą. Dodatkiem Literackim do Nagrody Gdynia”, a w 2013–2014 z „Ritą Baum” oraz z Fundacją na Rzecz Kultury i Edukacji im. Tymoteusza Karpowicza. Od 2017–2019 prowadził w „Małym Formacie” autorski cykl „Krytyka negatywna”, który poświęcał krytycznej rozprawie ze współczesną poezją. W tym piśmie tym publikuje też coroczne podsumowania roku w poezji.
Autor książek krytycznoliterackich "Wspólny mianownik" (Wrocław 2020, nominacja do Nagrody Literackiej Gdynia w kategorii esej) oraz "Wiersz… i cała reszta" (Kraków 2021), współredaktor tomu szkiców o poezji najnowszej "Tajne bankiety" (Poznań 2014). Jeden z autorów posłowia do wierszy zebranych Roberta Rybickiego "Podręcznik naukowy dla onironautów" (Stronie Śląskie 2017, wraz z D. Kujawą i M. Glosowitz) i współautor wyboru wierszy Jarosława Markiewicza "Aaa!..." (Warszawa 2020, wraz z D. Kujawą i R. Wawrzyńczykiem). Autor przedmowy do II wydania rozprawy filozoficznej Andrzeja Falkiewicza „Jeden i liczba mnoga” (Wrocław 2016) oraz wyboru wierszy Agnieszki Wolny-Hamkało "Zerwane rozmowy. 105 wierszy na inne okazje" (Wrocław 2020).
Dwukrotny stypendysta MNiSW, wyróżniony w programie stypendialnym Prezydenta Miasta Wrocławia.
W roku 2015 był nominowany w zespole do wrocławskiej nagrody WARTO w kategorii literatura za współorganizację Mikrofestiwalu, a rok później za powołanie i współredagowanie Magazynu Literatury i Badań nad Codziennością „Przerzutnia”. Od 2020 juror tejże nagrody w kategorii literatura.

</doc>
<doc id="5101667" url="https://pl.wikipedia.org/wiki?curid=5101667" title="Puchar Słowacji w piłce siatkowej mężczyzn (2020/2021)">
Puchar Słowacji w piłce siatkowej mężczyzn (2020/2021)

Puchar Słowacji w piłce siatkowej mężczyzn 2020/2021 (słow. Slovenský pohár vo volejbale mužov 2020/2021) – 23. sezon rozgrywek o siatkarski Puchar Słowacji zorganizowany przez Słowacki Związek Piłki Siatkowej ("Slovenská Volejbalová Federácia", SVF), jednocześnie druga edycja turnieju o Trofeum Štefana Pipy ("Trofej Štefana Pipu"). Zainaugurowany został 9 stycznia 2021 roku.
W rozgrywkach o Puchar Słowacji uczestniczyło osiem drużyn z Extraligi. Rozgrywki składały się z ćwierćfinałów, półfinałów oraz finału. We wszystkich rundach rywalizacja toczyła się systemem pucharowym, a o awansie decydowało jedno spotkanie.
Finał rozegrany został 14 kwietnia 2021 roku w miejskiej hali sportowej w Nitrze. Po raz czwarty Puchar Słowacji zdobył klub , który w finale pokonał zespół . MVP finału wybrany został Ľuboš Macko, natomiast najlepszym zawodnikiem drużyny przegranej – Michal Petráš.
System rozgrywek.
W Pucharze Słowacji w sezonie 2020/2021 uczestniczy osiem drużyn grających w Extralidze. Rozgrywki składają się z ćwierćfinałów, półfinałów i finału. Przed ćwierćfinałami i półfinałami odbywa się losowanie, które wyłania pary meczowe. We wszystkich rundach rywalizacja toczy się systemem pucharowym, a o awansie decyduje jedno spotkanie.

</doc>
<doc id="5101669" url="https://pl.wikipedia.org/wiki?curid=5101669" title="Pabianice Północ">
Pabianice Północ

Pabianice Północ – projektowany przystanek kolejowy w Pabianicach, w województwie łódzkim, w Polsce zaplanowany do oddania w 2023 r.

</doc>
<doc id="5101673" url="https://pl.wikipedia.org/wiki?curid=5101673" title="Patryk Szwaradzki">
Patryk Szwaradzki

Patryk Szwaradzki (ur. 27 czerwca 1995 w Olsztynie) – polski siatkarz, grający na pozycji atakującego.
Sukcesy klubowe.
Mistrzostwo I ligi: 

</doc>
<doc id="5101674" url="https://pl.wikipedia.org/wiki?curid=5101674" title="Sant'Anna">
Sant'Anna



</doc>
<doc id="5101676" url="https://pl.wikipedia.org/wiki?curid=5101676" title="Yael Deckelbaum">
Yael Deckelbaum



</doc>
<doc id="5101679" url="https://pl.wikipedia.org/wiki?curid=5101679" title="Schizofrenia pełzająca">
Schizofrenia pełzająca

Schizofrenia pełzająca ( lub "малопрогредиентная шизофрения") – forma schizofrenii, postulowana jako odrębna jednostka chorobowa w rosyjskich klasyfikacjach zaburzeń psychicznych.
Powstanie koncepcji schizofrenii pełzającej.
Radziecka teoria schizofrenii pełzającej budzi w całym świecie cywilizowanym olbrzymią wrogość i nienawiść dziennikarzy, którzy widzą w tej teorii coś w rodzaju "szkodliwej sekty", zajmującej się wyłącznie represjonowaniem dysydentów. Proklamując się przeciwnikami totalitaryzmu, polscy dziennikarze oskarżają twórców teorii schizofrenii pełzającej o zupełnie bezzasadny wymysł nieistniejącej formy schizofrenii i przypisują radzieckim psychiatrom sofistyczne pojęcie schizofrenii bezobjawowej.
Moskiewska szkoła psychiatryczna nigdy nie stwarzała teorii schizofrenii, która istnieje bez objawów klinicznych. Rosyjskie podręczniki i przewodniki po psychiatrii wykazują z zupełną jasnością, że w nauce o schizofrenii pełzającej nie ma nic podobnego do "sekciarstwa" w sensie jakiejś zamkniętej w sobie, skostniałej nauki, powstałej na uboczu od głównych szlaków rozwoju psychiatrii światowej. Przeciwnie, teoria schizofrenii pełzającej dała odpowiedź na pytania, które postawiły już czołowe szkoły psychiatryczne w Europie, Stanach Zjednoczonych, Japonii i innych krajach. Teoria ta powstała jako prosty i bezpośredni dalszy ciąg nauki najwybitniejszych przedstawicieli psychiatrii, którzy na długo przed rozpowszechnieniem koncepcji "dementia praecox" Emila Kraepelina odkryli istnienie psychoz endogennych, mających bardzo powolny przebieg i stosunkowo pomyślne rokowanie. Badania nad „łagodnymi” () formami schizofrenii zapoczątkował Eugen Bleuler, który wyodrębnił ("schizophrenia latens s. mitis"). Później opisy zaburzeń, odpowiadających pojęciu schizofrenii pełzającej, pojawiały się w literaturze psychiatrycznej pod różnymi nazwami. Najbardziej znanymi wśród nich są: „łagodna schizofrenia” (Arthur Kronfeld, 1928), "abortive schizophrenia" (W. Mayer), schizofrenia pseudonerwicowa (Paul Hoch et al., 1949, 1959, 1963; Harold Kaplan i Benjamin Sadock, 1994), "borderline schizophrenia" i in.. W 1941 roku Gregory Zilboorg opisał zaburzenie, które określił terminem "schizofrenia ambulatoryjna” (), uważając to zaburzenie za łagodną postać schizofrenii.
Ale kliniczne obserwacje i wnioski autorów zagranicznych to nie jedyne źródło teoretyczne, z którego czerpała radziecka teoria schizofrenii pełzającej. Opierała się ta teoria również na tradycjach rodzimych badań psychiatrycznych, do których Anatolij Smulewicz zalicza prace Lwa Rozensztejna (1933), Borisa Fridmana (1933), (1934), Gruni Suchariewej (1959), Olega Kierbikowa (1971), (1963) i in.. W oparciu o te koncepcje Andriej Snieżniewski i jego koledzy opracowali klasyfikację schizofrenii, gdzie schizofrenia pełzająca występuje jako samodzielna jednostka chorobowa. Zdaniem Lary Rzesnitzek, podstawę radzieckiej teorii schizofrenii pełzającej stanowi pojęcie schizofrenii utajonej w pracach Eugena Bleulera. W rosyjskiej wersji ICD-10 rozpatruje się zaburzenia, odpowiadające różnym wariantom schizofrenii pełzającej, poza rubryką „Schizofrenia” (F20) w odrębnej rubryce „Zaburzenia schizotypowe” (F21).
Objawy i przebieg.
Według rosyjskiej klasyfikacji zaburzeń psychicznych wyróżnia się 2 podstawowe warianty schizofrenii pełzającej:
Obie jednostki diagnostyczne obecne są w rosyjskiej wersji ICD-10, gdzie mają kody F21.3 (schizofrenia pseudonerwicowa) i F21.4 (schizofrenia pseudopsychopatyczna).
Nadużycie.
Za czasów ZSRR diagnoza "schizofrenia pełzająca", określona w polskich publikacjach jako schizofrenia bezobjawowa, służyła jako narzędzie do zwalczania przeciwników politycznych w ramach psychiatrii represyjnej w ZSRR. Ideologicznie podbudował to użycie Nikita Chruszczow w 1959 roku na łamach "Prawdy":
Stworzona została w moskiewskim Instytucie Psychiatrii Sądowej im. prof. W.P. Serbskiego. Ten typ schizofrenii zdefiniował w latach 60. XX wieku Andriej Snieżniewski jako postać, w której utajony proces chorobowy następuje bardzo powoli. Zdaniem Jurija Sawienki, głównym ideologiem niezmiernie szerokiego rozpoznawania schizofrenii pełzającej był prof. Anatolij Smulewicz, który przekształcił koncepcję Snieżniewskiego w sposób represjonowania dysydentów.
W przeciwieństwie do skazanych na więzienie, radzieccy dysydenci z rozpoznaniem "schizofrenia pełzająca" spędzali w ośrodkach wiele lat i nigdy nie wiedzieli, jak długo będą tam siedzieć: jeżeli takie było życzenie GRU, lekarze mogli zawsze uznać ich za "niedostatecznie wyleczonych". Wśród dysydentów z "schizofrenią pełzającą" byli m.in. Walerija Nowodworska oraz autorzy książki "Psychiatria dla nieprawomyślnych", napisanej jako podręcznik służący do obrony przed działaniami władz: Władimir Bukowski i Siemion Głuzman.
Pojęcie schizofrenii pełzającej zostało potępione na forum międzynarodowym. Międzynarodowy Związek Psychiatrów, po sześciu latach gorących dyskusji, potępił w końcu postępowanie sowieckich kolegów i powołał specjalną komisję do zbadania sprawy. W początku lat osiemdziesiątych psychiatrzy radzieccy zostali wykluczeni z udziału w międzynarodowych organizacjach skupiających lekarzy tej specjalności. Po upadku ZSRR „schizofrenia bezobjawowa” została potępiona.
Istnieje opinia, że autorstwo teorii schizofrenii pełzającej przypisywane jest Snieżniewskiemu niesłusznie, ponieważ ta jednostka chorobowa pod inną nazwą była opisywana przez psychiatrów różnych krajów. Tak np. Eugen Bleuler wyodrębnił schizofrenię utajoną.

</doc>
<doc id="5101680" url="https://pl.wikipedia.org/wiki?curid=5101680" title="L.N. Van Beusekom">
L.N. Van Beusekom



</doc>
<doc id="5101682" url="https://pl.wikipedia.org/wiki?curid=5101682" title="Nowa Partia Konserwatywna (Nowa Zelandia)">
Nowa Partia Konserwatywna (Nowa Zelandia)

Nowa Partia Konserwatywna (ang. "New Conservative Party") – nowozelandzka partia polityczna powstała w 2011 r. Ugrupowanie znane jest jako jedno z najbardziej konserwatywnych w Nowej Zelandii.
Historia.
Ugrupowanie powstało w 2011 r. Formacja została zainicjowana w dłużej mierze przez byłych działaczy United Future, którzy po przybraniu przez tę formację, charakteru socjalliberalnego odłączyli się od partii i zaczęli inicjować wiele pomniejszych partii chrześcijańsko prawicowych (jaką przedtem była również United Future). W 2011 r. działacze kilku tego typu małych partii postanowili połączył siły i stworzyli wspólny projekt polityczny. W chwili powstania partii jej szeregi zasilili jeszcze niektórzy konserwatywni członkowie Partii Narodowej, niezadowoleni z dotychczasowego dyskursu swojej partii, który uważali za zbyt miałki, niezdecydowany i przytłumiony przez liberalne skrzydło partii. Partia została sformowana na zjeździe w sierpniu 2011 przez Colina Craiga wieloletniego działacza na rzecz demokracji bezpośredniej w Nowej Zelandii, inicjatora kilku krajowych referendów na wniosek obywateli.
Początkowo ugrupowanie nosiło nazwę „Partia Konserwatywna”, lecz w 2017 zmieniła nazwę na „Nowa Partia Konserwatywna” decyzją zarządu partii.
Pierwsze wybory parlamentarne, w których uczestniczyła partia (2011), nie były dla niej zbyt owocne – zdobyła 2,65% głosów i nie wygrała żadnego miejsca z okręgów jednomandatowych, co nie pozwoliło na przydział żadnych mandatów. Następne wybory parlamentarne okazały się dla formacji dużo bardziej łaskawe. W 2014 r. partia otrzymała niemal 4% poparcia. Nie otrzymała co prawda żadnego miejsca w Parlamencie, ale stanowiło to dość satysfakcjonujący wynik jak na partię bez bardzo rozpoznawalnych polityków. Najsławniejszymi członkami partii byli Lary Balldock i Gordon Copeland, posłowie w czasach świetności ugrupowania United Future. Obaj znani byli z bardzo konserwatywnych poglądów, osadzonych na fundamencie etyki chrześcijańskiej. Kolejna w 2017 elekcja do parlamentu znów okazała się spadkiem poparcia dla formacji. Partia zdobyła 0,2% głosów i nie zyskała żadnego miejsca w jednomandatowych okręgach wyborczych. Wzrost nastąpił w 2020, kiedy na partię zagłosowało 1,5% wyborców.
Program.
Partia sprzeciwia się socjalizmowi, określa się jako centrystyczna gospodarczo, opowiada się za wolnym rynkiem i drobnymi regulacjami chroniącymi strategiczne kwestie dla gospodarki, jest za zlikwidowaniem zbędnych barier biurokratycznych.

</doc>
<doc id="5101683" url="https://pl.wikipedia.org/wiki?curid=5101683" title="Zygmunt Karłowski">
Zygmunt Karłowski

Zygmunt Karłowski (ur. 27 sierpnia 1912 we Lwowie, zm. 11 sierpnia 1944) – polski działacz konspiracyjny w okresie II wojny światowej.
Życiorys.
Syn Stanisława. W latach 1926–1932 uczęszczał do gimnazjum w Gostyniu, następnie studiował prawo na Uniwersytecie Lwowskim. 25 sierpnia 1940 ożenił się z farmaceutką Jadwigą Kosch (ur. 4 sierpnia 1914, zm. 11 września 1944), która prowadziła aptekę „Pod Gwiazdą”, przy ulicy Floriańskiej 15. Małżeństwo zamieszkało przy ulicy św. Marka 8. 
Zygmunt Karłowski pracował w biurze rachunkowości rolnej Buchstelle, nadzorując rachunkowość Sieniawskiej Ordynacji Czartoryskich. Zasiadał w zarządzie Sandomiersko- Wielkopolskiej Hodowli Nasion, nadzorując księgowość i kontorolując rachunki stacji i gospodarstw hodowlanych na terenie Generalnego Gubernatorstwa.
W 1941 Jadwiga i Zygmunt Karłowscy zaangażowali się w działalność konspiracyjną. W 1942 zostali zaprzysiężeni jako żołnierze Armii Krajowej. Oboje, na zlecenie Komendy Okręgu Kraków i podokręgu Rzeszów, organizowali i zaopatrywali punkty sanitarne w terenie. Ich zadaniem było ponadto wyszukiwanie miejsc na konspiracyjne zebrania, szkolenia, noclegi osób z konspiracji i ukrywających się. Od 1943 ich mieszkanie było też kwaterą Stanisława Rostworowskiego.
11 sierpnia 1944 małżeństwo Karłowskich, generał Rostworowski, Stefan Dembiński i służąca Karłowskich, Zofia Ziemba, zostali aresztowani przez gestapo. Zygmunt Karłowski został zamordowany tego samego dnia podczas przesłuchania. Jadwiga Karłowska została umieszczona w KL Płaszów i tam stracona miesiąc później.
W chwili aresztowania przez Niemców Zygmunt i Jadwiga Karłowscy mieli dwoje małych dzieci: Różę (urodzoną w 1941 roku) oraz Elżbietę (1944-1988)
Upamiętnienie.
W maju 2021 roku imieniem Jadwigi i Zygmunta Karłowskich Rada Miasta Krakowa nazwała skwer u zbiegu ulic św. Marka i Reformackiej, naprzeciwko ich dawnego miejsca zamieszkania.
Odznaczenia.
W sierpniu 2019 roku Jadwiga i Zygmunt Karłowscy decyzją Prezydenta RP zostali pośmiertnie odznaczeni Krzyżem Oficerskim Orderu Odrodzenia Polski.

</doc>
<doc id="5101684" url="https://pl.wikipedia.org/wiki?curid=5101684" title="Pełzająca schizofrenia">
Pełzająca schizofrenia



</doc>
<doc id="5101687" url="https://pl.wikipedia.org/wiki?curid=5101687" title="Krzyk (album Jacka Kaczmarskiego)">
Krzyk (album Jacka Kaczmarskiego)



</doc>
<doc id="5101693" url="https://pl.wikipedia.org/wiki?curid=5101693" title="Live (album Jacka Kaczmarskiego)">
Live (album Jacka Kaczmarskiego)



</doc>
<doc id="5101711" url="https://pl.wikipedia.org/wiki?curid=5101711" title="Stanisław Świdziński">
Stanisław Świdziński



</doc>
<doc id="5101714" url="https://pl.wikipedia.org/wiki?curid=5101714" title="Stadiumi Liman Gegaj">
Stadiumi Liman Gegaj

Stadiumi Liman Gegaj – stadion piłkarski w mieście Mališevo, w Kosowie. Został otwarty 8 grudnia 2018, może pomieścić 1800 widzów. Swoje spotkania rozgrywają na nim piłkarze klubu FC Malisheva.

</doc>
<doc id="5101721" url="https://pl.wikipedia.org/wiki?curid=5101721" title="Wojciech Dąmbski">
Wojciech Dąmbski



</doc>
<doc id="5101736" url="https://pl.wikipedia.org/wiki?curid=5101736" title="Căiuți (gmina)">
Căiuți (gmina)

Căiuți – gmina w Rumunii, w okręgu Bacău. Obejmuje miejscowości Blidari, Boiștea, Căiuți, Florești, Heltiu, Mărcești, Popeni, Pralea i Vrânceni. W 2011 roku liczyła 5252 mieszkańców.

</doc>
<doc id="5101739" url="https://pl.wikipedia.org/wiki?curid=5101739" title="Căiuți">
Căiuți

Căiuți – wieś w Rumunii, w okręgu Bacău, w gminie Căiuți. W 2011 roku liczyła 1692 mieszkańców.

</doc>
<doc id="5101742" url="https://pl.wikipedia.org/wiki?curid=5101742" title="Blidari (okręg Bacău)">
Blidari (okręg Bacău)

Blidari – wieś w Rumunii, w okręgu Bacău, w gminie Căiuți. W 2011 roku liczyła 707 mieszkańców.

</doc>
<doc id="5101744" url="https://pl.wikipedia.org/wiki?curid=5101744" title="Boiștea (okręg Bacău)">
Boiștea (okręg Bacău)

Boiștea – wieś w Rumunii, w okręgu Bacău, w gminie Căiuți. W 2011 roku liczyła 179 mieszkańców.

</doc>
<doc id="5101746" url="https://pl.wikipedia.org/wiki?curid=5101746" title="Florești (okręg Bacău)">
Florești (okręg Bacău)

Florești – wieś w Rumunii, w okręgu Bacău, w gminie Căiuți. W 2011 roku liczyła 67 mieszkańców.

</doc>
<doc id="5101747" url="https://pl.wikipedia.org/wiki?curid=5101747" title="Heltiu">
Heltiu

Heltiu – wieś w Rumunii, w okręgu Bacău, w gminie Căiuți. W 2011 roku liczyła 407 mieszkańców.

</doc>
<doc id="5101749" url="https://pl.wikipedia.org/wiki?curid=5101749" title="Mărcești (okręg Bacău)">
Mărcești (okręg Bacău)

Mărcești – wieś w Rumunii, w okręgu Bacău, w gminie Căiuți. W 2011 roku liczyła 162 mieszkańców.

</doc>
<doc id="5101750" url="https://pl.wikipedia.org/wiki?curid=5101750" title="Nowa Partia Konserwatywna">
Nowa Partia Konserwatywna



</doc>
<doc id="5101757" url="https://pl.wikipedia.org/wiki?curid=5101757" title="Droga krzyżowa na Jáchymiu">
Droga krzyżowa na Jáchymiu

Droga krzyżowa na Jáchymiu () – droga krzyżowa na wolnym powietrzu zlokalizowana w Czechach, na wzgórzu Jáchym (472 m n.p.m.) w worku šluknovským (kraj ustecki), w powiecie Děčín, na zachód od wsi Liščí.
Droga została zbudowana prawdopodobnie w pierwszej połowie XIX wieku wokół wcześniejszej kaplicy św. Joachima z XVIII wieku. Początki drogi krzyżowej są niejasne, wiadomo natomiast, że w 1843 zaznaczona była na mapie katastralnej. Trzynaście stacji zostało wyremontowanych w 1890. Prace budowlane miały miejsce również na początku XX wieku. Niewykluczone, że były one związane z pożarem kaplicy św. Joachima, który miał miejsce w 1914 roku. 21 lipca 1916 przeor klasztoru kapucynów w Rumburku, Tadeusz Walter, pobłogosławił wyremontowane stacje. W latach 60. i 80. XX wieku założenie ulegało dewastacjom. 
Droga Krzyżowa składa się ze steli poszczególnych stacji, kaplicy Grobu Świętego, kaplicy Ukrzyżowania oraz kaplicy z nieznaną sceną. Barokowa kaplica św. Joachima pochodzi z lat 1775 - 1777. Po pożarze została odbudowana w 1857 (część neogotycka), a ostatecznie ukończono ją w 1918. Projekty budowlane i projekt ołtarza sporządził budowniczy Franz Eiselt z Lipowej. Ołtarz ufundował właściciel lokalnego majątku František Václav, hrabia ze Salm-Reifferscheidtu i jego matka, Karolina z Dietrichsteinu.

</doc>
<doc id="5101770" url="https://pl.wikipedia.org/wiki?curid=5101770" title="Schronisko na Pysznej">
Schronisko na Pysznej



</doc>
<doc id="5101772" url="https://pl.wikipedia.org/wiki?curid=5101772" title="Mury (album Gintrowskiego, Kaczmarskiego, Łapińskiego)">
Mury (album Gintrowskiego, Kaczmarskiego, Łapińskiego)



</doc>
<doc id="5101773" url="https://pl.wikipedia.org/wiki?curid=5101773" title="Raj (album 1980)">
Raj (album 1980)



</doc>
<doc id="5101779" url="https://pl.wikipedia.org/wiki?curid=5101779" title="Potoci">
Potoci



</doc>
<doc id="5101780" url="https://pl.wikipedia.org/wiki?curid=5101780" title="Michajłausk (obwód mohylewski)">
Michajłausk (obwód mohylewski)

Michajłausk (; ) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy.

</doc>
<doc id="5101781" url="https://pl.wikipedia.org/wiki?curid=5101781" title="Robert Hausmann">
Robert Hausmann

Robert Hausmann (ur. 13 sierpnia 1852 w Rottleberode, zm. 18 stycznia 1909 w Wiedniu) – niemiecki wiolonczelista.
Życiorys.
Uczył się u Theodora Müllera w Brunszwiku, następnie studiował w Hochschule für Musik w Berlinie. Później był uczniem Alfredo Piattiego w Londynie. W latach 1872–1876 był członkiem kwartetu Hochberga w Dreźnie. Od 1879 do 1907 roku był członkiem kwartetu Josepha Joachima w Berlinie. Występował też w trio fortepianowym z Heinrichem Barthem i Heinrichem de Ahna.
Był pierwszym wykonawcą "II Sonaty wiolonczelowej" Johannesa Brahmsa oraz, wspólnie z Josephem Joachimem, "Koncertu podwójnego" na skrzypce, wiolonczelę i orkiestrę tegoż kompozytora. Max Bruch zadedykował mu swój utwór "Kol Nidrei".

</doc>
<doc id="5101784" url="https://pl.wikipedia.org/wiki?curid=5101784" title="Wołoszki (przystanek kolejowy)">
Wołoszki (przystanek kolejowy)

Wołoszki (, ) – przystanek kolejowy w miejscowości Aleksandria, w rejonie rówieńskim, w obwodzie rówieńskim, na Ukrainie. Położony jest na linii Równe – Baranowicze – Wilno.
Nazwa pochodzi od pobliskiej wsi Wołoszki.
Przystanek istniał przed II wojną światową

</doc>
<doc id="5101786" url="https://pl.wikipedia.org/wiki?curid=5101786" title="Amund Grøndahl Jansen">
Amund Grøndahl Jansen

Amund Grøndahl Jansen (ur. 11 lutego 1994 w Nes) – norweski kolarz szosowy.
Osiągnięcia.
Opracowano na podstawie:

</doc>
<doc id="5101787" url="https://pl.wikipedia.org/wiki?curid=5101787" title="Amund Grøndahl">
Amund Grøndahl



</doc>
<doc id="5101791" url="https://pl.wikipedia.org/wiki?curid=5101791" title="Roman Jewgienjew">
Roman Jewgienjew

Roman Aleksiejewicz Jewgienjew (ur. 23 lutego 1999 w Spasskoje) – rosyjski piłkarz występujący na pozycji obrońcy w rosyjskim klubie Dinamo Moskwa oraz w reprezentacji Rosji. Wychowanek Spartaka Moskwa.

</doc>
<doc id="5101796" url="https://pl.wikipedia.org/wiki?curid=5101796" title="Lubomirsk">
Lubomirsk

Lubomirsk (, ) – stacja kolejowa w miejscowości Nowa Lubomirka, w rejonie rówieńskim, w obwodzie rówieńskim, na Ukrainie. Położona jest na linii Równe – Baranowicze – Wilno.
Stacja istniała przed II wojną światową. Była wówczas jednocześnie stacją końcową kolejki wąskotorowej do kamieniołomów bazaltu w Berestowcu (obecnie już nieistniejącej).

</doc>
<doc id="5101797" url="https://pl.wikipedia.org/wiki?curid=5101797" title="Siemion Głuzman">
Siemion Głuzman

Siemion Fiszelewicz Głuzman (, ; ur. 10 września 1946 w Kijowie) – ukraiński psychiatra i radziecki dysydent, więziony za obronę ofiar psychiatrii politycznej. Za czasów ZSRR opracował i upublicznił raport podważający orzeczenia ekspertów z Moskiewskiego Instytutu Psychiatrii Sądowej im. prof. W.P. Serbskiego. Dostał za to 7 lat łagrów i 3 lata zesłania, gdzie wraz z Władimirem Bukowskim napisał książkę "Psychiatria dla nieprawomyślnych" jako podręcznik służący do obrony przed działaniami władz. Obecnie pełni obowiązki sekretarza wykonawczego Stowarzyszenia Psychiatrów Ukrainy.

</doc>
<doc id="5101799" url="https://pl.wikipedia.org/wiki?curid=5101799" title="Louis Renaud">
Louis Renaud

Louis Renaud - (ur. 6 grudnia 1888 w Buenos Aires, zm. we wrześniu 1939 w Egipcie.) – francuski szermierz, szablista. Członek francuskiej drużyny olimpijskiej w 1908 roku.

</doc>
<doc id="5101803" url="https://pl.wikipedia.org/wiki?curid=5101803" title="Kamienna Góra (przystanek kolejowy)">
Kamienna Góra (przystanek kolejowy)

Kamienna Góra (, ) – przystanek kolejowy w miejscowości Kamienna Góra, w rejonie rówieńskim, w obwodzie rówieńskim, na Ukrainie. Położony jest na linii Równe – Baranowicze – Wilno.

</doc>
<doc id="5101805" url="https://pl.wikipedia.org/wiki?curid=5101805" title="Dorota Sidorowicz-Mulak">
Dorota Sidorowicz-Mulak

Dorota Sidorowicz-Mulak (ur. 1972) – literaturoznawca, bibliolog, specjalista z zakresu historii bibliotek, badań proweniencyjnych i strat bibliotecznych dóbr kultury w czasie II wojny światowej. Doktor nauk humanistycznych, od 2020 r. wicedyrektor Zakładu Narodowego im. Ossolińskich.
Życiorys.
Absolwentka V Liceum Ogólnokształcącego im. gen. Jakuba Jasińskiego we Wrocławiu. W 1995 r. ukończyła polonistykę na Wydziale Filologicznym Uniwersytetu Wrocławskiego. W 2014 r. uzyskała stopień naukowy doktora nauk humanistycznych na podstawie pracy pt. "Czasopiśmiennictwo Piotra Świtkowskiego w kręgu kultury niemieckiej" napisanej pod kierunkiem dr. hab., prof. UWr Marcina Cieńskiego.
Córka Władysława Sidorowicza, ministra zdrowia i opieki społecznej, senatora, i Ireny z domu Dostal, lekarza psychiatry.
Jej dziadek, Janusz Dostal, był w czasie II wojny światowej więźniem KL Auschwitz.
Praca zawodowa i naukowa.
Od 1996 r. zatrudniona w Zakładzie Narodowym im. Ossolińskich, od 2005 r. kierownik Działu Starych Druków, od 2020 r. wicedyrektor ds. Biblioteki Ossolineum.
Inicjator i koordynator ogólnopolskiej Proweniencyjnej Grupy Roboczej (2016-), kurator wystaw (m.in. "Złota epoka Jagiellonów", Ossolineum 2020, "Wszystkie modlitwy Rzeczpospolitej", Ossolineum-Brave Festival 2009), tutor programu stypendialnego Ministra Kultury i Dziedzictwa Narodowego "Gaude Polonia" (2017), organizator międzynarodowych konferencji naukowych ("Książka dawna i jej właściciele = Early printed books and their owners" 2017; "Kolekcje prywatne w zbiorach książki dawnej = Private libraries in early printed book collections" 2019), seminariów oraz warsztatów proweniencyjnych (2017-).
W pracy naukowej zajmuje się historią książki dawnej i bibliotek, badaniem polskich strat wojennych w dziedzinie bibliotecznych dóbr kultury oraz tegumentologią. Jest autorką kilkudziesięciu prac naukowych, redaktorem naukowym monografii zbiorowych, recenzentem naukowym w wydawnictwach ciągłych, uczestnikiem projektów badawczych i dokumentacyjnych realizowanych w ramach programów Ministerstwa Nauki i Szkolnictwa Wyższego oraz Unii Europejskiej.
Członek m.in. Polskiego Towarzystwa Badań nad Wiekiem Osiemnastym, Rady ds. Narodowego Zasobu Bibliotecznego przy Ministerstwie Kultury, Dziedzictwa Narodowego i Sportu. Współpracownik m.in. Consortium of European Research Libraries, Provenienzforschung und Restitution – Bibliotheken, Oxford Bibliographical Society, Gesher Galicia.

</doc>
<doc id="5101809" url="https://pl.wikipedia.org/wiki?curid=5101809" title="Marian Łempicki">
Marian Łempicki

Marian Łempicki (ur. 2 lipca 1909 we Lwowie, zm. 3 sierpnia 1971 w Poznaniu) – polski działacz partyjny, urzędnik państwowy i nauczyciel, w latach 1962–1971 przewodniczący prezydium Wojewódzkiej Rady Narodowej w Szczecinie.
Życiorys.
Syn Władysława, brat profesora farmacji Eugeniusza i profesora inżynierii lądowej Jerzego; wbrew plotkom nie miał pochodzenia żydowskiego, które mu przypisywano. Ukończył Szkołę Podchorążych Piechoty oraz matematykę na Wydziale Matematyczno-Przyrodniczym Uniwersytetu Jana Kazimierza we Lwowie, podjął pracę w Lwowskiej Miejskiej Kasie Oszczędności. We wrześniu 1939 uczestnik obrony Lwowa, dowodził kompanią piechoty w stopniu podporucznika. Od 1939 do 1941 nauczyciel matematyki, następnie zatrudniony w firmie transportowej. W czerwcu 1946 przesiedlono go wraz z braćmi do Szczecina. Do 1952 pracował w przedsiębiorstwie Żegluga na Odrze, następnie od 1952 do 1962 w Zarządzie Portu Szczecin, gdzie doszedł do stanowiska dyrektora generalnego. Był wieloletnim działaczem sportowym Koła Sportowego „Kolejarz” i KS Pogoni Szczecin oraz inicjatorem jej sekcji szachowej (1950); należał także do związków zawodowych.
W 1948 wstąpił do Polskiej Partii Robotniczej, a rok później do Polskiej Zjednoczonej Partii Robotniczej. Był członkiem egzekutywy Komitetu Zakładowego przy Zarządzie Portu Szczecin i członkiem Rady Dzielnicowej PZPR, od 1956 do 1971 należał do egzekutywy Komitetu Wojewódzkiego PZPR w Szczecinie. Zajmował stanowisko przewodniczącego prezydiów Miejskiej i Powiatowej Rady Narodowej, a od 1964 do 1971 kierował Szczecińskim Towarzystwem Kultury. W 1956 i 1965 wybierany radnym Wojewódzkiej Rady Narodowej w Szczecinie, od 19 lutego 1962 do śmierci pełnił funkcję jej przewodniczącego. 20 grudnia 1970 brał udział w podpisaniu porozumienia ze strajkującymi.
Został pochowany na Alei Zasłużonych Cmentarza Centralnego w Szczecinie.
Odznaczenia.
Otrzymał Złoty Krzyż Zasługi (1955) oraz Medal 10-lecia Polski Ludowej (1955).

</doc>
<doc id="5101810" url="https://pl.wikipedia.org/wiki?curid=5101810" title="Basshunter (pseudonim artystyczny)">
Basshunter (pseudonim artystyczny)



</doc>
<doc id="5101823" url="https://pl.wikipedia.org/wiki?curid=5101823" title="Knut Enell">
Knut Enell

Knut Hugo Adolf Enell (ur. 19 marca 1887 w Sztokholmie, zm. 9 listopada 1985 w Vallentuna) – szermierz, szpadzista reprezentujący Szwecję, uczestnik letnich igrzysk olimpijskich w Sztokholmie w 1912 oraz igrzysk olimpijskich w Antwerpii w 1920 roku.

</doc>
<doc id="5101829" url="https://pl.wikipedia.org/wiki?curid=5101829" title="Louis Sparre">
Louis Sparre

Pehr Louis Sparre af Söfdeborg (ur. 3 sierpnia 1863 w Gravellona Lomellina, zm. 26 października 1964 w Sztokholmie) – szwedzki arystokrata, malarz i rysownik, także szermierz, uczestnik letnich igrzysk olimpijskich w Sztokholmie w 1912 roku.
Studiował w Szwedzkiej Królewskiej Akademii Sztuki i w Académie Julian. Następnie przez dwie dekady mieszkał i tworzył w Finlandii. Tam ożenił się z artystką Evą Mannerheim, siostrą Carla Gustafa Mannerheima.
Od 1908 mieszkał wraz z żoną w Szwecji. Wziął udział w turnieju indywidualnym szpadzistów na igrzyskach olimpijskich w 1912 w Sztokholmie 

</doc>
<doc id="5101832" url="https://pl.wikipedia.org/wiki?curid=5101832" title="Edmund Jan Langner">
Edmund Jan Langner

Edmund Jan Langner (ur. 22 listopada 1867 w Warszawie, zm. po 1937) – inżynier, handlowiec, przedsiębiorca i społecznik.
Życiorys.
Syn właściciela dużego sklepu korzennego w Warszawie Edmunda i Marianny z Riedelów. Jego dziadkiem był dorożkarz a potem właściciel przedsiębiorstwa przewozowego i restauracji Jan Gottlieb Langner (1814–1877). Ukończył studia na Wydziale Chemicznym Politechniki Ryskiej (1885–1891). Od 1887 członek Polskiej Korporacji Akademickiej Arkonia (nr ew. 390). Inżynier, od 1906 współwłaściciel wraz Franciszkiem Paradowskim oraz dyrektor zarządzający Fabryki Dachówek „Miłosna”. Zakład założony w 1906 posiadał kapitał zakładowy: 350,000 rb. W 1909 zatrudniając 100 robotników wykazywał obrót roczny na poziomie 150,000 rb. Produkował dachówki wszystkich typów, m.in. karpiówki, żłobione-ciągnione, żłobione prasowane (marsylskie), wieżyczkowe, żłobione. Zakład był zlokalizowany przy stacji kolejki wąskotorowej w Miłosnej, biuro Zarządu mieściło się w Warszawie przy ul. Nowosenatorskiej 10 (dziś Moliera). Prowadził odziedziczony w 1898 po swym ojcu sklep winno-korzenny działający w Warszawie od 1830 roku. Był także wraz z Franciszkiem Paradowskim (do 1914) i Wacławem Pakulskim współwłaścicielem Domu Handlowego „E. Langner” działającym w latach 1912–1928 w Warszawie i położonym na rogu Świętokrzyskiej i Mazowieckiej. W sklepie można było kupić wina z najodleglejszych zakątków Europy, wódki i towary kolonialne. Jednak tym, co najbardziej rozsławiło Langnera, była sprzedaż wina sprowadzanego na żądanie klientów bezpośrednio z miejsca produkcji na Węgrzech, Francji i we Włoszech. Wina te dojrzewały w firmowych piwnicach w innych częściach Warszawy. Firma miała też magazyny winno-kolonialne przy Nowosenatorskiej 10 i Marszałkowskiej 80.
Był czynny społecznie, udzielał się w Warszawskim Towarzystwie Dobroczynności. W latach 1906–1915 członek Towarzystwa Kursów Naukowych w Warszawie, od 26 czerwca 1907 do 30 grudnia 1908 także członek Zarządu TKN.
W latach 30. XX wieku współwłaściciel, członek zarządu i dyrektor zarządzający istniejących od 1883 Zakładów Ceramicznych „Pustelnik” – Spółka Akcyjna. Jej kapitał zakładowy wynosił 2.625.000 zł podzielony na 26.250 akcji na okaziciela nominalnej wartości 100 zł. Zarząd spółki mieścił się w Warszawie, na ul. Królewskiej 8, podlegały mu zakłady produkcyjne w Pustelniku, Ząbkach i Miłosnej w których wytwarzano: cegły maszynowe, dachówki, sączki, piece kaflowe, cegły ręczne, kafle.

</doc>
<doc id="5101834" url="https://pl.wikipedia.org/wiki?curid=5101834" title="Carl Personne">
Carl Personne

Carl Birger Personne (ur. 11 maja 1888 w Väderstad, zm. 4 października 1976 w Sztokholmie) – szermierz, szpadzista reprezentujący Szwecję, uczestnik letnich igrzysk olimpijskich w Sztokholmie w 1912 roku.

</doc>
<doc id="5101840" url="https://pl.wikipedia.org/wiki?curid=5101840" title="Drone doom">
Drone doom



</doc>
<doc id="5101842" url="https://pl.wikipedia.org/wiki?curid=5101842" title="Gustaf Armgarth">
Gustaf Armgarth

Olof Gustaf Armgarth (ur. 1 lutego 1879 w Lund, zm. 3 marca 1930 w Malmö) – szermierz, szpadzista reprezentujący Szwecję, uczestnik letnich igrzysk olimpijskich w Sztokholmie w 1912 roku.

</doc>
<doc id="5101847" url="https://pl.wikipedia.org/wiki?curid=5101847" title="Emperor (album)">
Emperor (album)

Emperor - minialbum norweskiego zespołu black metalowego Emperor wydany w maju 1993 roku przez wytwórnię płytową Candlelight Records. W czerwcu tego samrgo roku ukazał się split "Emperor/Hordanes Land", na którym znalazły się kompozycje z tego albumu wraz z utworami z minialbumu "Hordanes Land" grupy Enslaved.

</doc>
<doc id="5101852" url="https://pl.wikipedia.org/wiki?curid=5101852" title="Nils Grönvall">
Nils Grönvall

Nils Ragnar Johannes Grönvall (ur. 15 maja 1894 w Lund, zm. 13 lipca 1983 w Bromma) – szermierz, szpadzista reprezentujący Szwecję, uczestnik letnich igrzysk olimpijskich w Sztokholmie w 1912 roku.

</doc>
<doc id="5101858" url="https://pl.wikipedia.org/wiki?curid=5101858" title="NXT UK Women’s Championship">
NXT UK Women’s Championship

NXT UK Women’s Championship – były tytuł mistrzowski dla kobiet profesjonalnego wrestlingu stworzony i promowany przez federację WWE w brytyjskim oddziale NXT UK. Było to drugorzędne mistrzostwo kobiet federacji.
Historia.
NXT UK rozpoczęło swoją działalność pod koniec 2016 roku, jednak dopiero w 2018 roku oficjalnie zostało uznane za gałąź branżowa federacji i reprezentację brandu NXT, w Wielkiej Brytanii. Podczas United Kingdom Championship Tournament, które odbyło się 18 czerwca 2018, WWE ogłosiło wprowadzenie dwóch nowych tytułów mistrzowskich dla NXT UK, czyli NXT UK Tag Team Championship oraz NXT UK Women’s Championship. Wraz z wprowadzeniem mistrzostwa kobiet zaplanowano dwudniowy turniej, z udziałem ośmiu kobiet, który miał na celu wyłonienie mistrzyni inauguracyjnej. W finale turnieju, który został nagrany 26 sierpnia 2018 roku, znalazły się Rhea Ripley i Toni Storm, gdzie Ripley odniosła zwycięstwo i została pierwszą posiadaczką mistrzostwa. Wszystkie starcia zostały wyemitowane 14, 21 i 28 listopada.
W sierpniu 2022 roku, WWE ogłosiło, że brand NXT UK zostanie zawieszony i ponownie uruchomi się jako NXT Europe w 2023 roku. W związku z tym mistrzostwa NXT UK zostały zunifikowane w ich odpowiednikami mistrzostw NXT. Następnie, NXT UK Women’s Championship zostało zdezaktywowane 4 września 2022 roku na Worlds Collide. Na gali, NXT Women’s Champion Mandy Rose pokonała NXT UK Women’s Champion Meiko Satomurę i Blair Davenport w Triple Threat matchu i zunifikowała oba kobiece tytuły. Satomura jest uznawana jako ostatnia NXT UK Women’s Championka z Rose jako zunifikowana NXT Women’s Championka.
Wygląd pasa mistrzowskiego.
Podobnie tak jak w pasach mistrzostw kobiet Raw i SmackDown pas jest biały i dopasowany do kobiecej sylwetki. Na wzór NXT United Kingdom Championship na płycie głównej znajduje się wzór królewskiego herbu Wielkiej Brytanii, wraz z logo NXT UK i napisem "Women's Champion". Tak jak większość pasów mistrzowskich WWE, projekt zawiera płyty boczne, które są wymieniane po każdej zmianie mistrzyni na jej logo. Ozdoby utrzymane są w kolorach herbu Wielkiej Brytanii, w połączeniu ze złotem.
Panowania.
W historii były cztery mistrzynie i wszystkie posiadały tytuł jednokrotnie. Pierwszą mistrzynią była Rhea Ripley, która posiadała tytuł najkrócej ze wszystkich, bo 139 dni (WWE uznaje tylko 44 dni, ze względu na późną emisję). Jedyne panowanie Kay Lee Ray trwało rekordowe 649 dni, co czyni ją również najdłużej panującą mistrzynią kobiet, w historii WWE od 1984 roku. Ripley jest najmłodszą mistrzynią, wygrywając tytuł w wieku 21 lat, a Meiko Satomura była najstarszą, wygrywając tytuł, gdy miała 41 lat.

</doc>
<doc id="5101859" url="https://pl.wikipedia.org/wiki?curid=5101859" title="Rose Williams">
Rose Williams

Rose Victoria Williams (ur. 18 lutego 1994 w Londynie) – angielska aktorka, wystąpiła m.in. w serialu "Nastoletnia Maria Stuart".

</doc>
<doc id="5101864" url="https://pl.wikipedia.org/wiki?curid=5101864" title="Birger Personne">
Birger Personne



</doc>
<doc id="5101866" url="https://pl.wikipedia.org/wiki?curid=5101866" title="Muzeum (album Gintrowskiego, Kaczmarskiego, Łapińskiego)">
Muzeum (album Gintrowskiego, Kaczmarskiego, Łapińskiego)



</doc>
<doc id="5101867" url="https://pl.wikipedia.org/wiki?curid=5101867" title="Lauritz Christian Østrup">
Lauritz Christian Østrup



</doc>
<doc id="5101868" url="https://pl.wikipedia.org/wiki?curid=5101868" title="Bankiet (album Jacka Kaczmarskiego)">
Bankiet (album Jacka Kaczmarskiego)



</doc>
<doc id="5101869" url="https://pl.wikipedia.org/wiki?curid=5101869" title="Głupi Jasio (album Jacka Kaczmarskiego)">
Głupi Jasio (album Jacka Kaczmarskiego)



</doc>
<doc id="5101870" url="https://pl.wikipedia.org/wiki?curid=5101870" title="Klara Sarnowska">
Klara Sarnowska

Klara Sarnowska (ur. 10 czerwca 1908 w Berlinie, zm. 22 stycznia 1997) – polska bibliotekarka związana z bydgoską Biblioteką Miejską.
Życiorys.
Urodziła się 10 czerwca 1908 roku w Berlinie, w rodzinie emigrantów z Poznania. Edukację rozpoczęła w Grünau koło Berlina, a po rodzinnej przeprowadzce po 1919 roku do Bydgoszczy kontynuowała naukę w lokalnych szkołach. W 1926 roku zdała maturę w Żeńskim Katolickim Gimnazjum Humanistycznym miasta Bydgoszczy, po czym rozpoczęła studia na Wydziale Prawa Uniwersytetu Poznańskiego. Po trzech latach przeniosła się na Wydział Humanistyczny, gdzie zaczęła studiować filologię francuską z dodatkiem języka niemieckiego. 
W latach 1937–1939 pracowała w wypożyczalni bydgoskiej Biblioteki Miejskiej, gdzie jej pracę szybko dostrzegł ówczesny dyrektor, dr Witold Bełza. Jej pracę w placówce przerwał wybuch wojny. Po przesłuchaniu przez Gestapo, w 1940 roku wznowiła pracę w bibliotece w roli pomocy bibliotekarskiej, pełniąc tę funkcję do 1945 roku. W tym okresie ukryła szereg cennych druków polskich, ocalając je przed zniszczeniem. Po wojnie ukryte publikacje zostały ponownie włączone do księgozbioru, przy porządkowaniu którego pracowała Sarnowska. Rozwinęła swoją wiedzę na temat starodruków na kursach w Kórniku i Bibliotece Jagiellońskiej, a na początku lat 70. ukończyła roczny kurs Państwowego Ośrodka Kształcenia Korespondencyjnego Bibliotekarzy w Warszawie. W latach 1953–1968 – aż do przejścia na emeryturę – pracowała na stanowisku wicedyrektora Biblioteki Miejskiej. 
W 1964 roku współtworzyła Czytelnię Regionalną. Współorganizowała także Izbę Pamięci Adama Grzymały-Siedleckiego i jej pracownię teatrologiczną, po czym została pierwszym kustoszem Izby. Opublikowała liczne artykuły w prasie branżowej, takiej jak „Bibliotekarz”, oraz w prasie lokalnej („Ilustrowany Kurier Polski”). Utworzyła pierwsze zestawienie bibliograficzne dotyczące Bydgoszczy, które ukazało się w 1959 roku w publikacji "Bydgoszcz. Historia. Kultura. Życie gospodarcze". Wraz z H. Dubowikiem była także współautorką publikacji zwartych. Prowadziła kursy bibliotekarskie, została także konsultantką Państwowego Ośrodka Kształcenia Korespondencyjnego Bibliotekarzy w Warszawie. 
Pełniła funkcję wiceprzewodniczącej w Zarządzie Okręgu Stowarzyszenia Bibliotekarzy Polskich, należała także do Zarządu w Sekcji Bibliofilskiej Kujawsko-Pomorskiego Towarzystwa Kulturalnego. Otrzymała odznakę honorową „Bydgoszcz Zasłużonemu Obywatelowi” oraz Krzyż Kawalerski Orderu Odrodzenia Polski. 
Zmarła 22 stycznia 1997 roku. Została pochowana na cmentarzu katolickim Trójcy Świętej w Bydgoszczy.

</doc>
<doc id="5101871" url="https://pl.wikipedia.org/wiki?curid=5101871" title="Sarmatia (album Jacka Kaczmarskiego i Zbigniewa Łapińskiego)">
Sarmatia (album Jacka Kaczmarskiego i Zbigniewa Łapińskiego)



</doc>
<doc id="5101879" url="https://pl.wikipedia.org/wiki?curid=5101879" title="Shoichi Hirose">
Shoichi Hirose



</doc>
<doc id="5101884" url="https://pl.wikipedia.org/wiki?curid=5101884" title="SS Bremen (1929)">
SS Bremen (1929)



</doc>
<doc id="5101897" url="https://pl.wikipedia.org/wiki?curid=5101897" title="Anders Petersen">
Anders Petersen



</doc>
<doc id="5101899" url="https://pl.wikipedia.org/wiki?curid=5101899" title="Stanisław Szuber">
Stanisław Szuber

Stanisław Józef Szuber (ur. 20 listopada 1891 w Sanoku, zm. 8 lutego 1930 w Krzemieńcu) – major piechoty Wojska Polskiego. 
Życiorys.
Urodził się 30 października lub 20 listopada 1891 w Sanoku, ówczesnym mieście powiatowym Królestwa Galicji i Lodomerii. Był synem Józefa (woźny C. K. Dyrekcji Skarbu w Sanoku). W 1910 złożył maturę w c. k. Gimnazjum w Sanoku. 
W czasie I wojny światowej walczył w szeregach c. i k. Pułku Piechoty Nr 84. Na stopień porucznika został mianowany ze starszeństwem z 1 stycznia 1916 w korpusie oficerów rezerwy piechoty. Później został przemianowany na oficera zawodowego w stopniu porucznika. Na stopień nadporucznika został mianowany ze starszeństwem z 1 listopada 1917 w korpusie oficerów piechoty.
Służył w 4 Pułku Strzelców Podhalańskich w Cieszynie. 3 maja 1922 został zweryfikowany w stopniu kapitana ze starszeństwem z 1 czerwca 1919 i 758. lokatą w korpusie oficerów piechoty. W 1923 pełnił obowiązki komendanta kadry batalionu zapasowego 4 psp w Bielsku. 3 maja 1926 został mianowany majorem ze starszeństwem z 1 lipca 1925 i 75. lokatą w korpusie oficerów piechoty. We wrześniu tego roku został wyznaczony na stanowisko kwatermistrza. W listopadzie 1927 został przeniesiony do 22 Pułku Piechoty w Siedlcach na stanowisko dowódcy II batalionu. W marcu 1929 został przeniesiony do Powiatowej Komendy Uzupełnień Krzemieniec na stanowisko pełniącego obowiązki kierownika I referatu administracji rezerw. Zmarł 8 lutego 1930 w Krzemieńcu.
Ordery i odznaczenia.
Był przedstawiony do odznaczenia Orderem Virtuti Militari.

</doc>
<doc id="5101900" url="https://pl.wikipedia.org/wiki?curid=5101900" title="David Brembly">
David Brembly

David Brembly (ur. 10 lutego 1993 w Kolonii) – niemiecki koszykarz, występujący na pozycjach rzucającego obrońcy lub niskiego skrzydłowego, posiadający także polskie obywatelstwo, obecnie zawodnik Zastalu Enea BC Zielona Góra.
25 lutego 2021 został zawodnikiem Zastalu Enea BC Zielona Góra.

</doc>
<doc id="5101906" url="https://pl.wikipedia.org/wiki?curid=5101906" title="Jozef Urban">
Jozef Urban

Jozef Urban (ur. 20 listopada 1964 w Koszycach, zm. 28 kwietnia 1999) – słowacki poeta, tekściarz i publicysta.
Po ukończeniu szkoły średniej w Koszycach studiował w Wyższej Szkole Ekonomicznej w Bratysławie. Następnie pracował jako redaktor czasopisma „Literárny týždenník”, a z czasem przeszedł do redakcji periodyku „Dotyky”. W 1990 r. był redaktorem naczelnym tegoż pisma.
Jego dorobek pisarski obejmuje cztery zbiory poezji, tomik esejów oraz publikację dla dzieci. Debiutował w 1985 r. zbiorem "Malý zúrivý Robinson", który przyniósł mu nagrodę Ivana Kraski.
Pisał teksty dla takich artystów jak Ján Lehotský, Marcela Laiferová, Miroslav Žbirka, Peter Lipa, Marcel Palonder i Beáta Dubasová. Współpracował także z grupą muzyczną Money Factor. Był autorem tekstu utworu „Voda, čo ma drží nad vodou”, jednego z najsłynniejszych przebojów zespołu Elán. Stworzył również libretto słowackiego musicalu "Kráľ Dávid".
W 1999 r. zginął tragicznie w wypadku samochodowym.

</doc>
<doc id="5101914" url="https://pl.wikipedia.org/wiki?curid=5101914" title="Osiedle Ducha">
Osiedle Ducha

Osiedle Ducha (Widok) – osiedle mieszkaniowe w Katowicach położone we wschodniej części jednostki pomocniczej Dąb, przy granicy z Koszutką oraz Wełnowcem-Józefowcem. Znajduje się ona w rejonie ulic: Widok, Błękitnej i ks. P. Ściegiennego. Pierwsza zabudowa na osiedlu powstała w latach 30. XX wieku. Osiedle do powstało przy ówczesnej ulicy Świętego Ducha (obecnie część ul. ks. P. Ściegiennego), od którego pochodzi nazwa osiedla.
Historia.
Osiedle powstało początkowo dla pracowników kopalni "Eminencja" ("Gottwald"). W latach 1936–1937 wytyczono pod nie ulicę: Widok, Jasną, Cichą, Dobrą i Błękitną. Początkowo osiedle miało to charakter willowy, a późniejszym czasie zaczęto stawiać na jego terenie budynki wielorodzinne. W drugiej połowie lat 50. XX wieku powstała zabudowa przy ulicy Jasnej i częściowo wzdłuż ulicy Dobrej. W latach 60. XX wieku oddawano do użytku następne budynki przy ulicy Dobrej i Widok. W latach 1963–1965 dla pracowników huty "Baildon" przy ulicy Błękitnej dla nich powstało pięć bloków mieszkalnych i rozpoczęto budowę czterech kolejnych. W latach 1972–1974 powstały budynki przy ulicy Cichej 13, 16 i 17, Jasnej 16 oraz ks. P. Ściegiennego 15, 17, 19 i 21.
W kwietniu 2018 roku na terenie osiedla rozpoczęto budowę budynku mieszkalnego Silesia Widok z 50 mieszkaniami. Na budynku tym zaprojektowano zielony taras na dachu, windę i podziemne garaże.
Charakterystyka.
Osiedle Ducha znajduje się w rejonie ulic: Widok, Błękitnej i ks. P. Ściegiennego w Katowicach, w jednostce pomocniczej Dąb. Administratorem budynków na osiedlu Ducha jest Hutniczo-Górnicza Spółdzielnia Mieszkaniowa. Na osiedlu przy ulicy ks. P. Ściegiennego znajduje się placówka Miejskiego Przedszkola nr 27 im. Plastusia i Tosi w Katowicach. Samo zaś przedszkole zostało powołane 1 maja 1945 roku, natomiast do obecnej siedziby zostało przeniesione 19 lutego 1962 roku. Budynek przedszkola został ofiarowany przez pracowników huty "Baildon". Najbliższy przystanek komunikacji zbiorowej znajduje się przy ulicy J.N. Stęślickiego – Dąb Widok. Według stanu z czerwca 2021 roku zatrzymuje się tu jedna linia autobusowa – 193, łącząca osiedle ze Śródmieściem i os. W. Witosa z jednej strony oraz z Koszutką, Józefowcem i Wełnowcem w drugą stron.

</doc>
<doc id="5101915" url="https://pl.wikipedia.org/wiki?curid=5101915" title="Katsudō-shashin">
Katsudō-shashin

 – (1) przestarzały termin używany w odniesieniu do kina niemego, (2) tu: użyty jako tytuł najstarszej, zachowanej do dziś japońskiej animacji. Powstała przed 1912, odnaleziona została w 2005. Jej autor jest nieznany.
Opis.
Nie jest znany oryginalny tytuł filmu. Animacja nazywana jest tytułem "Katsudō-shashin" (od słowa pojawiającego się w niej) lub .
"Katsudō-shashin" składa się z 50 obrazków uwiecznionych na celuloidowej taśmie i odtwarzanych z prędkością 16 kl./s. Końce taśmy były ze sobą spięte, tak by film mógł odtwarzać się w sposób zapętlony. Trzysekundowa animacja przedstawia chłopca w marynarskim ubraniu i czerwonej czapce na głowie, który pisze na tablicy od prawej do lewej znaki kanji składające się na słowo . Następnie chłopiec odwraca się do widza, zdejmuje czapkę i kłania się.
W przeciwieństwie do tradycyjnego sposobu tworzenia filmu animowanego, gdzie poszczególne klatki tworzy się przez fotografowanie obrazów, filmik "Katsudō-shashin" został stworzony przy użyciu szablonu, za pomocą którego odbito poszczególne klatki na taśmie. Wykorzystano do tego metodę drukowania szablonowego , używaną także w tworzeniu przeźroczy do latarni magicznej. 
Znaczenie „tytułu”.
Słowo zostało stworzone z połączenia dwóch rzeczowników: → działalność, aktywność i → fotografia, zdjęcie, obraz. Jest to ówczesna nazwa „filmu”, obecnie .
Odnalezienie.
W grudniu 2004 sprzedawca towarów używanych z Kioto skontaktował się z Natsukim Matsumoto, ekspertem w dziedzinie ikonografii z Akademii Sztuk Pięknych w Osace. Sprzedawca otrzymał od pewnej rodziny kolekcję taśm 35 mm, projektorów i szklanych przeźroczy do latarni magicznej, po których odbiór Matsumoto zjawił się w następnym miesiącu. Wśród otrzymanych przedmiotów odnaleziony został filmik "Katsudō-shashin"; taśma była w złym stanie.
Na podstawie dowodów, takich jak technika wykorzystana do stworzenia klatek, rodzaj użytego materiału oraz data produkcji projektora znalezionego w kolekcji, Matsumoto i historyk animacji Nobuyuki Tsugata ustalili, że animacja powstała w późnym okresie Meiji, a więc przed 1912. Z kolei historyk Frederick S. Litten ocenił, że film powstał ok. 1907, stwierdzając, że „data produkcji przed 1905 lub po 1912 jest mało prawdopodobna”. W tamtym czasie kina były rzadkością w Japonii. Dowody wskazują, że "Katsudō-shashin" był produkowany masowo, a rynkiem docelowym byli bogaci właściciele domowych projektorów, które wówczas były już dostępne i reklamowane w japońskiej prasie. Z racji tego, że w kolekcji znajdowały się 3 taśmy z animacjami produkcji zagranicznej, Litten uznał, że "Katsudō-shashin" mogło zostać wykonane na wzór niemieckiej lub innej zachodniej produkcji. Twórca animacji pozostaje nieznany. Według Matsumoto, słaba jakość filmu i technika użyta do jego wyprodukowania wskazują, że był on dziełem mniejszej firmy.
Odkrycie "Katsudō-shashin" było szeroko opisywane przez japońskie media. Biorąc pod uwagę jego prawdopodobną datę powstania, jest to animacja, która powstała w tym samym czasie, a być może nawet wyprzedziła pierwsze animacje produkcji amerykańskiej i francuskiej. Choć Nobuyuki Tsugata w wywiadzie dla "Asahi Shimbun" zwrócił uwagę, że nazywanie "Katsudō-shashin" animacją we współczesnym znaczeniu może być kontrowersyjne, i tak podkreślił wagę odnalezienia filmu, stwierdzając: „jest to duże odkrycie – w okresie Meiji istniały animowane filmy”.

</doc>
<doc id="5101917" url="https://pl.wikipedia.org/wiki?curid=5101917" title="Geniusze (ujednoznacznienie)">
Geniusze (ujednoznacznienie)



</doc>
<doc id="5101926" url="https://pl.wikipedia.org/wiki?curid=5101926" title="Georg (Katowice)">
Georg (Katowice)

Georg (niem. "Colonie Georg") – dawna kolonia robotnicza dla pracowników nieistniejącej obecnie kopalni "Georg" ("Jerzy"), na obszarze obecnych Katowic, w dzielnicy Dąbrówka Mała. 
Kolonia ta znajdowała się przy obecnej ulicy gen. H. Le Ronda, na obszarze ówczesnej gminy Dąbrówka Mała. Po raz pierwszy pojawia się ona na mapach w 1883 roku. Nie nie miała ona wówczas charakteru jednolitej architektonicznie kolonii, a tworzyły ją prawdopodobnie budynki kupione wcześniej przez kopalnię "Georg". Kolonia ta też pojawia się na mapach z 1902 roku. Jej zabudowa koncentrowała się wówczas w rejonie obecnego przystanku autobusowego Dąbrówka Mała Le Ronda. W grudniu 1885 roku kolonię zamieszkiwały 184 osoby.

</doc>
<doc id="5101928" url="https://pl.wikipedia.org/wiki?curid=5101928" title="Hordanes Land">
Hordanes Land

Hordanes Land – pierwszy minialbum norweskiego zespołu black/viking metalowego Enslaved wydany w maju 1993 roku przez wyteórnię płytową Candlelight Records. W czerwcu tego samego roku ukazał się split "Emperor/Hordanes Land", na którym znalazły się kompozycje z tego albumu wraz z utworami z minialbumu grupy Emperor. W 2004 roku album został ponownie wydany wraz z albumem "Vikingligr Veldi".

</doc>
<doc id="5101931" url="https://pl.wikipedia.org/wiki?curid=5101931" title="Marcela Laiferová">
Marcela Laiferová

Marcela Laiferová (ur. 22 lipca 1945 w Petrovicach) – słowacka piosenkarka.
Rozpoznawalność przyniósł jej utwór „Lampy už dávno zhasli”. Zdobyła złotą „Bratysławską Lirę” za utwór „Slova” i odtąd występowała na zagranicznych festiwalach muzyki popularnej: Sopot 1970, Rio de Janeiro 1970, Złoty Orfeusz 1971 (nagroda TV), Drážďany 1971 (3. nagroda), Malta 1982 (1. nagroda). W 1998 roku otrzymała brązowego „Słowika”.
Na swoim koncie ma około czterdzieści albumów. Do dziś występuje w programach rozrywkowych i uczestniczy w wydarzeniach społeczno-kulturowych.

</doc>
<doc id="5101933" url="https://pl.wikipedia.org/wiki?curid=5101933" title="Jabłonka (rejon szarkowszczyński)">
Jabłonka (rejon szarkowszczyński)

Jabłonka – dawny folwark. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie folwark leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 3 domach zamieszkiwało 18 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5101941" url="https://pl.wikipedia.org/wiki?curid=5101941" title="František Ondříček">
František Ondříček

František Ondříček (ur. 29 kwietnia 1857 w Pradze, zm. 12 kwietnia 1922 w Mediolanie) – czeski skrzypek i kompozytor.
Życiorys.
Początkowo uczył się muzyki u ojca, potem występował w kwartecie wraz ze swoimi braćmi Josefem, Janem i Karelem. W latach 1873–1876 był uczniem Antonína Bennewitza w Konserwatorium Praskim. Od 1877 do 1879 roku studiował w Konserwatorium Paryskim u Lamberta Massarta. W latach 1879–1881 występował jako solista koncertów Pasdeloupa w Paryżu. Koncertował w Brukseli, Londynie i Wiedniu, później także w Rosji i Stanach Zjednoczonych. Był pierwszym wykonawcą "Koncertu skrzypcowego" Antonína Dvořáka (Praga 1883). Od 1907 roku prowadził własny kwartet. W latach 1909–1919 był dyrektorem i wykładowcą założonego przez siebie Neues Wiener Konservatorium w Wiedniu. Od 1919 do 1922 roku prowadził klasę skrzypiec w Konserwatorium Praskim.
Występując jako wirtuoz wykonywał utwory J.S. Bacha, Beethovena, Brahmsa, Paganiniego oraz kompozytorów czeskich. Sam także pisał utwory przeznaczone na skrzypce, w tym kadencje do koncertów, a także parafrazy i aranżacje dzieł innych kompozytorów. Wraz z Siegfriedem Mittelmannem wydał pracę "Neue Methode zur Erlangung der Meistertechnik des Violinspiels auf anatomisch-physiologischer Grundlage" (2 tomy, Wiedeń 1909). 

</doc>
<doc id="5101944" url="https://pl.wikipedia.org/wiki?curid=5101944" title="Johanka">
Johanka

Johanka (lub "Johanne") – nieistniejąca, niewielka kolonia robotnicza dla robotników dawnej huty szkła, a potem powstałej w jej miejscu cynku "Johanna", obecnie historyczna część Katowic położona na obszarze jednostki pomocniczej Załęska Hałda-Brynów część zachodnia. 
Kolonia została wybudowana na polanie leśnej, pomiędzy współczesnymi ulicami: Feliksa Bocheńskiego, Kochłowicką (autostradą A4), Upadową i Załęska Hałda. Nazwa kolonii pochodzi od imienia żony Karla von Wachowskiego z domu Pełka. Jej powstanie i funkcjonowanie miał związek z hutą szkła i późniejszą huty cynku, która była zlokalizowana daleko od zwartej zabudowy Załęża, w Załęskiej Hałdzie, na zachodnim skraju obecnej ulicy Upadowej. Huta szkła rozpoczęła działalność w 1820 roku, natomiast dwa lata później na jej obszarze została nadana huta cynku "Johanna". Huta ta w latach 1826–1839 była zamknięta. W granicach kolonii, w 1840 roku powstała huta cynku "Viktor", która znajdowała się w rejonie obecnego skrzyżowania ulic: Feliksa Bocheńskiego i Załęska Hałda. W 1877 roku z uwagi na jej zestarzenie została ona zamknięta, a zabudowa zakładu po pewnym czasie została rozebrana. W grudniu 1885 roku kolonie zamieszkiwało 286 osób i należała ona wówczas do gminy Załęże. 
Obecnie na terenie Johanki znajduje się ROD Załęski Las, a także dwa serwisy samochodowe. Wokół tej części miasta rozciąga się Las Załęski.

</doc>
<doc id="5101945" url="https://pl.wikipedia.org/wiki?curid=5101945" title="Ferenc">
Ferenc

Ferenc – węgierskie imię męskie.
Inne.
Ferenc – część wsi Ruskie Piaski w Polsce położona w województwie lubelskim, w powiecie zamojskim, w gminie Nielisz

</doc>
<doc id="5101946" url="https://pl.wikipedia.org/wiki?curid=5101946" title="Janowo (rejon szarkowszczyński)">
Janowo (rejon szarkowszczyński)

Janowo (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 73 osoby, 13 było wyznania rzymskokatolickiego, 51 prawosławnego a 9 staroobrzędowego. Jednocześnie 12 mieszkańców zadeklarowało polską a 61 białoruską przynależność narodową. Było tu 11 budynków mieszkalnych. W 1931 w 21 domach zamieszkiwało 93 osoby.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Do 1959 miejscowość wchodziła w skład sielsowietu Stefanpol następnie w składzie sielsowietu Hermanowicze
Od 1991 w składzie niepodległej Białorusi.

</doc>
<doc id="5101947" url="https://pl.wikipedia.org/wiki?curid=5101947" title="Hanuš Wihan">
Hanuš Wihan

Hanuš Wihan, także Hans (ur. 5 czerwca 1855 w Policach nad Metują, zm. 1 maja 1920 w Pradze) – czeski wiolonczelista.
Życiorys.
Uczył się w Konserwatorium Praskim u Františka Hegenbartha, pobierał też lekcje u Karła Dawydowa. Po ukończeniu studiów objął posadę wykładowcy w Mozarteum w Salzburgu. Występował w Nicei, Pradze, Berlinie i Sondershausen. Był pierwszym wykonawcą dedykowanej mu przez kompozytora "Sonaty wiolonczelowej F-dur" Richarda Straussa (Norymberga 1883). Od 1888 do 1897 roku prowadził klasę wiolonczeli w Konserwatorium Praskim. W 1891 roku założył Kwartet Czeski, w którym grali jego wybitni uczniowie: Karel Hoffmann, Josef Suk, Oskar Nedbal i Otto Berger, a od 1897 do 1914 roku sam występował w miejsce Bergera jako wiolonczelista.
Antonín Dvořák zadedykował mu swój "Koncert wiolonczelowy", jednak wskutek kłótni artysty z kompozytorem podczas prapremiery został on zagrany przez Leo Sterna.

</doc>
<doc id="5101948" url="https://pl.wikipedia.org/wiki?curid=5101948" title="Stokłosa Polonia Piła">
Stokłosa Polonia Piła



</doc>
<doc id="5101949" url="https://pl.wikipedia.org/wiki?curid=5101949" title="Andrzej Białek">
Andrzej Białek

Andrzej Białek (ur. 11 czerwca 1973) – polski piłkarz, występujący na pozycji napastnika.
Życiorys.
W 1993 roku został zawodnikiem pierwszoligowej wówczas Siarki Tarnobrzeg. W klubie tym rozegrał 50 spotkań w pierwszej lidze. W sezonie 1994/1995 był królem strzelców II ligi. W 1998 roku przez pół sezonu był zawodnikiem Okocimskiego Brzesko. Karierę zakończył w Hutniku Kraków na początku 2002 roku.
2 sierpnia 1995 roku wystąpił w meczu reprezentacji Polski U-21, przegranym 2:4 z Norwegią.

</doc>
<doc id="5101955" url="https://pl.wikipedia.org/wiki?curid=5101955" title="Franciszek Antoniewski-Raczyński">
Franciszek Antoniewski-Raczyński

Franciszek Ksawery Władysław Antoniewski-Raczyński (ur. 6 października 1889 w Modelu, zm. 29 listopada 1981 w Örebro, w Szwecji) – major geograf Polskich Sił Zbrojnych, kawaler Orderu Virtuti Militari.
Życiorys.
Urodził się 6 października 1889 w Modelu, w rodzinie Franciszka.
W czasie I wojny światowej służył w Legionach Polskich i Polskiej Organizacji Wojskowej, m.in. na stanowisku komendanta Okręgu III (IX) w Siedlcach. Po 1 listopada 1918 wstąpił do Wojska Polskiego. 9 grudnia 1919 jako podoficer byłych Legionów Polskich został mianowany z dniem 1 grudnia 1919 podporucznikiem w piechocie. Pełnił wówczas służbę w Oddziale II Naczelnego Dowództwa Wojska Polskiego.
1 czerwca 1921 pełnił służbę w Oddziale III Sztabu Ministerstwa Spraw Wojskowych, a jego oddziałem macierzystym był 1 pułk piechoty. 3 maja 1922 został zweryfikowany w stopniu porucznika ze starszeństwem z 1 czerwca 1919 i 1372. lokatą w korpusie oficerów piechoty, a jego oddziałem macierzystym był nadal 1 pp Leg. W 1923 był odkomenderowany z 65 Pułku Piechoty do Oficerskiej Szkoły Topograficznej w charakterze ucznia dwuletniego kursu. Następnie służył w Wojskowym Instytucie Geograficznym w Warszawie. 19 marca 1928 został mianowany kapitanem ze starszeństwem z 1 stycznia 1928 i 15. lokatą w korpusie oficerów piechoty. Później został przeniesiony do korpusu oficerów geografów. Z dniem 31 października 1935 został przeniesiony w stan spoczynku.
W czasie II wojny światowej pełnił służbę w Polskich Siłach Zbrojnych. Awansował na majora geografa. Zmarł 29 listopada 1981 w Örebro, w Szwecji.

</doc>
<doc id="5101958" url="https://pl.wikipedia.org/wiki?curid=5101958" title="Księstwo Hercegowiny">
Księstwo Hercegowiny



</doc>
<doc id="5101962" url="https://pl.wikipedia.org/wiki?curid=5101962" title="Encarnación Alzona">
Encarnación Alzona

Encarnación Alzona (ur. 28 marca 1895 w Biñan, zm. 13 marca 2001 w Manili) – filipińska historyk, pierwsza Filipinka, która uzyskała stopień doktora, sufrażystka.
W latach 1913–1918 studiowała w University of the Philippines, gdzie uzyskała tytuł magistra (A.M.) na podstawie pracy "The Development of School Education of Women in the Philippines (1521–1917)". Następnie, w ramach programu „Pensionado”, który umożliwiał Filipińczykom studiowanie w USA, uzyskała tytuł Master of Arts na Uniwersytecie Harvarda (1920) oraz doktorat (Ph.D.) na Uniwersytecie Columbia (1922). 
Pracowała w University of the Philippines, wychowując wielu znanych historyków. Do najważniejszych jej prac zalicza się "A History of Education in the Philippines" oraz "El llegado de España a Filipinas" za którą w 1954 roku otrzymała Lone Prize przyznaną przez II Congreso de Hispanistas de Filipinas.
Była jedną z pionierek walki o prawa kobiet na Filipinach. Należała do National Federation of Women’s Clubs, działała na rzecz przyznania kobietom praw wyborczych (prawa wyborcze przyznano kobietom w 1935). 
Nagrody i wyróżnienia.
Otrzymała między innymi: 
W 1985 roku została uhonorowana tytułem National Scientist – najwyższym filipińskim wyróżnieniem dla naukowców. Pochowana na Cmentarzu Bohaterów w Taguig – honorowej nekropolii Filipin.

</doc>
<doc id="5101969" url="https://pl.wikipedia.org/wiki?curid=5101969" title="Hełm vz 32">
Hełm vz 32



</doc>
<doc id="5101972" url="https://pl.wikipedia.org/wiki?curid=5101972" title="BAIC BJEV EX3">
BAIC BJEV EX3



</doc>
<doc id="5101982" url="https://pl.wikipedia.org/wiki?curid=5101982" title="Celestyn Dzięciołowski">
Celestyn Dzięciołowski

Celestyn Dzięciołowski (ur. 10 lipca 1924 w Częstochowie, zm. 26 czerwca 1995 w Częstochowie) – polski piłkarz występujący na pozycji pomocnika w polskich klubach Skra Częstochowa i Legia Warszawa. Był wujkiem muzyka Muńka Staszczyka.
Kariera klubowa.
W latach 1945-1947 występował w barwach Skry Częstochowa. W 1946 drużyna wygrała rozgrywki ligi okręgowej i doszła do 1/8 finału Mistrzostw Polski. W 1947 Skra zajęła 7 miejsce w grupie, przez co nie awansowała do I ligi. W sezonach 1948 i 1949 Dzięciołowski rozegrał 17 meczów w pierwszoligowym zespole Legii Warszawa. W latach 1950-1963 grał ponownie w częstochowskiej Skrze. 

</doc>
<doc id="5101987" url="https://pl.wikipedia.org/wiki?curid=5101987" title="Lawrencetown">
Lawrencetown



</doc>
<doc id="5101989" url="https://pl.wikipedia.org/wiki?curid=5101989" title="Roztoka Mała">
Roztoka Mała

Roztoka Mała (alt. "Rostoka Mała") – dawna wieś w województwie małopolskim, w powiecie nowosądeckim w gminie Łabowa. Leżała w dolinie powyżej Składzistego, niedyś liczyła 70 zagród. Dziś w miejscu dawnej wsi są tylko pastwiska i kapliczki. Obecnie jest to niezamieszkana część wsi Składziste. Do Roztoki Małej należała niegdyś stroma Hala Roztocka.
Roztoka Mała stanowiła do 1934 gminę jednostkową w powiecie nowosądeckim w województwie krakowskim; 1 sierpnia 1934 stała się gromadą nowo utworzonej zbiorowej gminy Nawojowa, wraz z miejscowościami Barnowiec, Bącza-Kunina, Czaczów, Frycowa, Homrzyska, Łazy Biegonickie, Łęg-Kamionka, Maciejowa, Myślec, Nawojowa, Popardowa, Poręba Mała, Rybień, Składziste, Złotne i Żeleźnikowa.
Wieś zlikwidowano w 1947 roku, jednak jako jednostka terytorialna gromada Roztoka Mała przetrwała dłużej. W 1952 roku stanowiła jedną z 15 gromad gminy Nawojowa. W związku z reformą znoszącą gminy jesienią 1954 roku, Roztoka Mała weszła w skład gromady Łabowa.

</doc>
<doc id="5101991" url="https://pl.wikipedia.org/wiki?curid=5101991" title="Lasopol (przystanek kolejowy)">
Lasopol (przystanek kolejowy)

Lasopol (, ) – przystanek kolejowy w miejscowości Lasopol, w rejonie rówieńskim, w obwodzie rówieńskim, na Ukrainie. Położony jest na linii Równe – Baranowicze – Wilno.

</doc>
<doc id="5101992" url="https://pl.wikipedia.org/wiki?curid=5101992" title="Lawrencetown (Annapolis)">
Lawrencetown (Annapolis)

Lawrencetown – wieś ("village") w kanadyjskiej prowincji Nowa Szkocja, w hrabstwie Annapolis, położona na zachód od Middleton, miejscowość spisowa ("designated place"). Według spisu powszechnego z 2016 obszar miejscowości spisowej to: 5,63 km², a zamieszkiwało wówczas ten obszar 516 osób (gęstość zaludnienia 91,6 os./km²).
Nazwa miejscowości została nadana na cześć gubernatora Nowej Szkocji Charlesa Lawrence’a.

</doc>
<doc id="5101994" url="https://pl.wikipedia.org/wiki?curid=5101994" title="Gołąbkowice">
Gołąbkowice



</doc>
<doc id="5101996" url="https://pl.wikipedia.org/wiki?curid=5101996" title="Bible Hill">
Bible Hill

Bible Hill – wieś ("village") w kanadyjskiej prowincji Nowa Szkocja, w hrabstwie Colchester, należąca do obszaru podmiejskiego Truro.
Nazwa miejscowości jest związana z działalnością żyjącego na terenach obecnej wsi pastora Williama McCullocha, który prowadził na szeroką skalę akcję ewangelizacyjną poprzez rozdawnictwo Biblii.

</doc>
<doc id="5101998" url="https://pl.wikipedia.org/wiki?curid=5101998" title="Wiesława Maria Klimek-Piotrowska">
Wiesława Maria Klimek-Piotrowska



</doc>
<doc id="5102000" url="https://pl.wikipedia.org/wiki?curid=5102000" title="Linia kolejowa Równe – Sarny">
Linia kolejowa Równe – Sarny

Linia kolejowa Równe – Sarny – linia kolejowa na Ukrainie łącząca stację Równe ze stacją Sarny. Zarządzana jest przez Kolej Lwowską (oddział ukraińskich kolei państwowych). Jest to fragment linii Równe – Baranowicze – Wilno.
W całości znajduje się w obwodzie rówieńskim.
Linia na całej długości jest jednotorowa i niezelektryfikowana.
Historia.
Linia ta stanowi fragment dawnej poleskiej drogi zależnej Równe – Wilno, powstałej w XIX w. w carskiej Rosji. W latach 1918 - 1945 położona była w Polsce, następnie w Związku Sowieckim (1945 - 1991). Od 1991 leży na Ukrainie.

</doc>
<doc id="5102001" url="https://pl.wikipedia.org/wiki?curid=5102001" title="Jeleńskie Wyspy">
Jeleńskie Wyspy

Jeleńskie Wyspy – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 18 osób, 17 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 2 budynki mieszkalne. W 1931 w 2 domach zamieszkiwało 15 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5102003" url="https://pl.wikipedia.org/wiki?curid=5102003" title="Michał Poradzisz">
Michał Poradzisz

Michał Poradzisz (ur. 5 września 1989 w Myślenicach) – polski pilot rajdowy pochodzący z Myślenic. Wicemistrz Polski i Mistrz Słowacji z roku 2020 i 2021 w klasyfikacji generalnej w Rajdach Samochodowych. W sezonie 2021 pilot Grzegorza Grzyba, wielokrotnego Mistrza Polski i Słowacji.

</doc>
<doc id="5102005" url="https://pl.wikipedia.org/wiki?curid=5102005" title="Jasna Górka (rejon szarkowszczyński)">
Jasna Górka (rejon szarkowszczyński)

Jasna Górka – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów folwark prywatny w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 11 osób.
Wierni należeli do parafii prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5102006" url="https://pl.wikipedia.org/wiki?curid=5102006" title="Wojciech Iwański">
Wojciech Iwański

Wojciech Iwański (ur. 5 lutego 1951 w Warszawie) – polski reżyser i producent telewizyjny, wcześniej reżyser i scenarzysta filmów dokumentalnych.
Życiorys.
Karierę rozpoczynał w Telewizji Polskiej jako reżyser filmów dokumentalnych, do których tworzył scenariusze. Debiutował filmem "Sfera irracjonalna" (1984). W kolejnych latach nakręcił kolejne dokumenty: "Obojętność" (1984), "Mądrość" (1984), "Człowieczeństwo" (1984), "Ręczna robota" (1986), "Najważniejszy jest człowiek" (1986), "Plener" (1987), "Jak nie wiesz ludziku" (1987), "Przestrzeń i czas" (1988), "Linie w przyrodzie" (1988) i "Jak podróżować bez map" (1988). Ponadto wyreżyserował film "Krótkie dzieje szabli" (1988). W 1987 pracował przy redakcji filmu "Mr Tański" oraz serialu dokumentalnego "Biała broń".
Wyreżyserowany przez niego film dokumentalny "Kolor serca" o losach dzieci z wrodzonymi wadami serca zainspirował Jerzego Owsiaka do stworzenia Wielkiej Orkiestry Świątecznej Pomocy. W kolejnych latach wyreżyserował telewizyjne relacje z wybranych edycji "Światełka do nieba", corocznej imprezy rozrywkowo-medialnej o charakterze charytatywnym, będącej podsumowaniem zbiórek organizowanych przez WOŚP.
W 2002 pracował przy castingach do programu Polsatu "Idol". Od 2002 pracuje w TVN jako reżyser i producent programów telewizyjnych. Wyreżyserował programy: "Chwila prawdy" (2002–2004), siedem pierwszych edycji "Tańca z gwiazdami" (2005–2008), "Mam talent!" (2008–2019, od 2021), "X Factor" (2011–2014) i "Hipnoza" (2018). W 2004 na zlecenie TVN stworzył format telewizyjny "Moja krew". W 2006 był reżyserem ogólnopolskiej trasy widowiskowej "Taniec z gwiazdami w Twoim mieście". W 2014 odpowiadał za reżyserię telewizyjnej transmisji z narodowego święta Kataru.
W 2009 otrzymał Wiktora w kategorii „Najlepszy twórca programu telewizyjnego”, w 2010 był nominowany do tej nagrody w kategorii „Twórca najlepszego programu informacyjnego”. Ponadto w 2005 i 2006 reżyserowany przez niego "Taniec z gwiazdami" został wyróżniony nagrodą w kategorii "Widowisko muzyczno-rozrywkowe z uśmiechem" na Festiwalu Dobrego Humoru, a w 2006 otrzymał statuetkę Złotego Dzioba w kategorii "Wydarzenie roku – najlepszy telewizyjny show ostatnich lat". W 2009 i 2010 reżyserowany przez niego "Mam talent!" otrzymał Telekamerę w kategorii „Program rozrywkowy”, a w kolejnych latach był jeszcze czterokrotnie nominowany do nagrody w tejże kategorii.

</doc>
<doc id="5102010" url="https://pl.wikipedia.org/wiki?curid=5102010" title="Jaśków">
Jaśków

Jaśków – dawna kolonia i zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia i zaścianek leżały w Polsce, w województwie wileńskim, w powiecie dziśnieńskim, w gminie Stefanpol, a od 1926 roku w gminie Hermanowicze.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały białoruską przynależność narodową. Był tu 1 budynek mieszkalny. W 1931 kolonię w 1 domu zamieszkiwały 4 osoby, a zaścianek w 1 domu 5 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5102012" url="https://pl.wikipedia.org/wiki?curid=5102012" title="Aleksandra Rola">
Aleksandra Rola

Aleksandra Rola (ur. 6 czerwca 1991 w Łęcznej) – polska zawodniczka MMA wagi słomkowej i muszej. Mistrzyni Amateur Fighting Championship w wadze słomkowej (52 kg) z 2016, multimedalistka zawodów ALMMA oraz srebrna finalistka turnieju 2016 . Od 2019 związana kontraktem z KSW.
Kariera MMA.
Amatorskie walki.
W mieszanych sztukach walki zadebiutowała w maju 2014 roku, pod szeregami Amatorskiej Ligi MMA (ALMMA). Pierwsze trzy starcia przegrała. 
W grudniu tego samego roku wzięła udział w "Mistrzostwach Polski MMA 2014 seniorek do 52 kg", pokonując na punkty Magdalenę Żuchowską oraz w finale przez poddanie duszeniem Joanne Misiarz. Trzy miesiące później, stoczyła walkę o mistrzostwo ALMMA seniorek do 57 kg, ulegając dźwignią na staw łokciowy Beacie Wardzińskiej. Pięć następnych walk zwyciężyła, pokonując kolejno – Ewelinę Woźniak, Agnieszkę Kowalską, Melanie Sade, Marlenę Szode oraz Adriannę Stańkowską. Pojedynki z Szodą oraz Stańkowską były kluczem do mistrzostwa ALMMY seniorek do 57 i 61 kg.
9 maja 2015 na gali "Szarża MMA 1: I Memoriał Adolfa Kantora" przegrała ponownie z Beatą Wardzińską. Dwadzieścia dwa dni później, podczas gali "ALMMA 84" wygrała finałową walkę do 57 kg z Moniką Wiśniewską oraz dwie następne przegrała, toczące się w kategorii 4 kg więcej (61 kg).
12 grudnia 2015 na gali "Slugfest 5" po raz drugi pokonała Ewelinę Woźniak. Starcie odbyło się w umownym limicie do 55 kg. 
9 stycznia 2016 na wspólnie zorganizowanej gali przez Profesjonalną Ligę MMA (PLMMA) oraz Amateur Fighting Championship (AFC) pokonała Natalię Jędrysiak, poddając ją w drugiej rundzie duszeniem zza pleców.
Tydzień później, podczas wspólnej gali federacji Thunderstrike Fight League (TFL) oraz AFC zwyciężyła na przestrzeni trzech rund z Natalią Matląg. 
W marcu 2016 zdobyła pas mistrzowski organizacji AFC w wadze słomkowej (52 kg), wygrywając z Klaudią Pawicką jednogłośną decyzją sędziowską.
W lipcu tego samego roku wzięła udział w Mistrzostwach Świata Amatorów MMA 2016 federacji . Najpierw wygrała dwie walki z zawodniczkami z Australii, dzięki czemu awansowała do finału. W finale przegrała w drugiej odsłonie rundowej z niepokonaną Bułgarką, Aleksandrą Tonczewą. Rola mimo porażki została srebrną medalistką tego turnieju. Z czasem ten medal został jej odebrany, a dwie zwycięskie walki z Sarah Archer oraz Brendą Tran zostały uznane za nieodbyte (no contest), w związku z wykryciem u Roli stosowanego dopingu.
Pierwsze zawodowe walki dla Granda Pro.
Rola przeszła na zawodowstwo w 2018 roku, walcząc dwukrotnie na warszawskich galach Granda Pro. Najpierw 28 kwietnia w zawodowym debiucie pokonała jednogłośnie na punkty również debiutującą Aleksandrę Wypych, a sześć miesięcy później zwyciężyła takim samym werdyktem z Ukrainką, Anastazją Kulinicz, mającą przed tym pojedynkiem stoczone dwie wygrane walki.
Przejście do KSW.
Następnie w 2019 podpisała kontrakt z najlepszą polską organizacją Konfrontacją Sztuk Walki. Debiut dla nowego pracodawcy miała odbyć 23 marca w starciu z Karoliną Owczarz. Na 11 dni przed galą "KSW 47" federacja KSW poinformowała fanów o wypadnięciu Roli z karty walk, przez naruszenie u niej błędnika, w trakcie sparingów przygotowawczych do walki. Po konsultacji lekarskiej dostała zakaz treningu sportowego przez okres 30 dni. Nową rywalką Owczarz została Marta Chojnoska.
Ostateczny debiut dla KSW odnotowała 14 październiku 2019 na gali "KSW 50" w Londynie, gdzie zwyciężyła przez TKO w drugiej rundzie, rozbijając przy siatce kolanami o łokciami zawodniczkę z Irlandii, Catherine Costigan. Zwycięstwo Roli w efektownym stylu zostało docenione przez polską federację bonusem finansowym za najlepszy nokaut wieczoru tej gali.
W następnej walce dla Konfrontacji Sztuk Walki doszło do konfrontacji Roli z Karolina Owczarz podczas grudniowej gali KSW 52: Race. Walkę w drugiej rundzie poddaniem zwyciężyła Owczarz, zmuszając Rolę do odklepania po zaciśniętym ciasnym duszeniu trójkątnym nogami.
Po ponad roku przerwy Rola powróciła do klatki KSW. 24 kwietnia 2021 na "KSW 60" przegrała werdyktem jednogłośnym z Karoliną Wójcik.

</doc>
<doc id="5102014" url="https://pl.wikipedia.org/wiki?curid=5102014" title="Tatamagouche">
Tatamagouche

Tatamagouche – wieś ("village") w kanadyjskiej prowincji Nowa Szkocja, w hrabstwie Colchester, położona przy drodze dalekobieżnej Highway 6, na zachód od River John, w widłach dwóch rzek (French River, Waughts River) wpadających do zatoki Tatamagouche Bay, miejscowość spisowa ("designated place"). Według spisu powszechnego z 2016 obszar miejscowości spisowej to: 8,05 km², a zamieszkiwało wówczas ten obszar 755 osób (gęstość zaludnienia 93,8 os./km²).
Miejscowość, której nazwa pochodzi od określenia "Takumegooch" lub "Takamegootk" w języku mikmak (poświadczone wczesne formy zeuropeizowane: "Tahamigouche", 1738; "Tatmagouch", 1755) oznaczającego „miejsce leżące po drugiej stronie (rzeki)” (według Williama Francisa Ganonga oraz Franka Pattersona) lub „zastawione w poprzek wejścia piaskiem” (według Silasa T. Randa) i odnoszącego się do usytuowania geograficznego, była do pokoju utrechckiego (1714) ważnym francuskim portem przeładunkowym dla dóbr z regionu Minas Basin przeznaczonych dla twierdzy Louisbourg, już w 1755 jako pierwsza doświadczyła wysiedleń francuskojęzycznych Akadyjczyków, zasiedlona ponownie w ramach nadania z 1765 dla Josepha Fredericka Walleta DesBarresa przez przybyłych w 1772 protestanckich osadników z rejonu Lunenburga (m.in. rodziny Gratto, Langille, Jollymore, Millard i Mattatall), a następnie w końcu XVIII w. przez przybyszów ze Szkocji (zaistniała z tego powodu próba zmiany nazwy na "Southampton" nie zakończyła się sukcesem), stanowiła w kolejnym stuleciu ważny ośrodek stoczniowy.

</doc>
<doc id="5102016" url="https://pl.wikipedia.org/wiki?curid=5102016" title="Nawabielica">
Nawabielica

Nawabielica (; ) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy.

</doc>
<doc id="5102022" url="https://pl.wikipedia.org/wiki?curid=5102022" title="Pugwash">
Pugwash



</doc>
<doc id="5102024" url="https://pl.wikipedia.org/wiki?curid=5102024" title="Aleksandra Rola (zawodniczka MMA)">
Aleksandra Rola (zawodniczka MMA)



</doc>
<doc id="5102031" url="https://pl.wikipedia.org/wiki?curid=5102031" title="Cristian Romero">
Cristian Romero

Cristian Gabriel „Cuti” Romero (ur. 27 kwietnia 1998 w Córdobie) – argentyński piłkarz występujący na pozycji środkowego obrońcy w angielskim klubie Tottenham Hotspur oraz reprezentacji Argentyny. Złoty medalista Mistrzostw Świata 2022 oraz Copa América 2021.
Kariera klubowa.
Romero swoją karierę rozpoczął w Belgrano. Początkowo grał w juniorskich drużynach, lecz w 2016 zadebiutował w seniorskim zespole. W 2018 trafił do Włoch. Zainteresowała się nim Genoa. Po udanym sezonie 2018/2019 przeniósł się do Juventusu. Z klubu został jednak od razu wypożyczony. Ponownie trafił do Genoi na kolejny sezon. W 2020 działacze z Turynu zdecydowali się ponownie wypożyczyć Romero. Tym razem Argentyńczyk trafił do Atalanty. W klubie zadebiutował 30 września 2020 przeciwko Lazio. Pierwszą bramkę zdobył 21 stycznia 2021 w meczu z Milanem. W sezonie 2020/2021 został wybrany najlepszym obrońcą sezonu w Serie A.
Kariera reprezentacyjna.
Zanim zaczął występować w dorosłym zespole, Romero grał w sekcji U-20. W seniorskiej reprezentacji Argentyny zadebiutował 3 czerwca 2021 przeciwko Chile. Pierwszą bramkę zdobył 5 dni później w starciu z Kolumbią.

</doc>
<doc id="5102038" url="https://pl.wikipedia.org/wiki?curid=5102038" title="HxH">
HxH



</doc>
<doc id="5102041" url="https://pl.wikipedia.org/wiki?curid=5102041" title="Tomislav Mazalović">
Tomislav Mazalović

Tomislav Mazalović (ur. 10 czerwca 1990 w Vinkovci) – chorwacki piłkarz grający na pozycji pomocnika w chorwackim klubie Inter Zaprešić, w którym pełni funkcję kapitana. Były młodzieżowy reprezentant Chorwacji.
Kariera.
HNK Cibalia.
Urodzony w Vinkovci Mazalović, dołączył do lokalnego klubu Cibalia w 1996, jako sześciolatek. W seniorskim klubie zadebiutował 3 sierpnia 2008, wychodząc w podstawowej jedenastce, w wyjazdowym, przegranym 2:0 meczu 2. kolejki z NK Osijek. Pierwszą bramkę dla Cibalii zdobył 30 października 2008, w domowym, wygranym 3:1 meczu 17. kolejki z Croatią Sesvete. W ciągu sześciu lat spędzonych w klubie zaliczył 158 meczów, w których strzelił 13 goli.
W lipcu 2013 klub ogłosił, że jego kontrakt nie zostanie przedłużony i z końcem sezonu zostanie wolnym zawodnikiem.
Inter Zaprešić.
W letnim oknie transferowym związał się z Interem Zaprešić, z którym awansował do 1. HNL. W nowym klubie zadebiutował 30 sierpnia 2014, w wyjazdowym, wygranym 1:4 meczu 3. kolejki z NK Imotski, w którym to również otworzył wynik spotkania. Po awansie grał przez kolejne trzy sezony w klubie, kilkakrotnie również jako kapitan drużyny. 24 listopada 2015 zdobył pierwszą bramkę dla Interu na poziomie chorwackiej ekstraklasy, w meczu przeciwko Istrze 1961.
Diósgyőri VTK.
Mając na koncie 201 spotkań w chorwackiej pierwszej lidze, Mazalović po raz pierwszy wyjechał za granicę i 18 czerwca 2018 dołączył do węgierskiego klubu Diósgyőri VTK. Na Węgrzech miał niewiele okazji do gry, wychodząc w podstawowym składzie jedynie 8 razy. 21 maja 2019 klub z Miszkolca poinformował na oficjalnej stronie internetowej, że umowa chorwackiego zawodnika została rozwiązana.
Powrót do Interu.
9 lipca 2019, powrócił do Interu. Pierwszy sezon po powrocie nie był udanym dla pomocnika. Mimo że był zawodnikiem podstawowego składu, to razem z Interem spadł na drugi szczebel rozgrywek.

</doc>
<doc id="5102069" url="https://pl.wikipedia.org/wiki?curid=5102069" title="Akcja Kutschera">
Akcja Kutschera



</doc>
<doc id="5102113" url="https://pl.wikipedia.org/wiki?curid=5102113" title="Bogusław Leon Ilbut Błuś">
Bogusław Leon Ilbut Błuś

Bogusław Leon Ilbut Błuś z Olechna herbu Kościesza – krajczy oszmiański w latach 1701-1739, krajczy żmudzki już w 1694 roku.
Poseł na sejm 1701 roku i sejm z limity 1701-1702 roku z powiatu oszmiańskiego.

</doc>
<doc id="5102117" url="https://pl.wikipedia.org/wiki?curid=5102117" title="Czuprzykowate">
Czuprzykowate

Czuprzykowate (Bucculatricidae) – rodzina motyli z podrzędu Glossata i infrarzędu różnoskrzydłych. Obejmuje około 300 opisanych gatunków, zgrupowanych w czterech rodzajach: kosmopolitycznym "Bucculatrix", południowoafrykańskim "Leucoedemia" oraz australijskich "Ogmograptis" i "Tritymba". W rozwoju występuje nadprzeobrażenie. Larwy żerują na roślinach z około 30 rodzin. Wśród ich sposobów żerowania można wymienić minowanie liści i kory, szkieletowanie liści oraz indukowanie galasów. Owady dorosłe są głównie drobnymi motylami aktywnymi za dnia.
Morfologia.
Owad dorosły.
Motyle drobne do niewielkich, osiągające od 2,5 do 16 mm rozpiętości skrzydeł. Głowa osadzona jest ukośnie i porośnięta grubymi łuskami. Czoło może być krótkie do silnie wydłużonego. Ciemię ma kępkę włosowatych łusek. Oczy złożone są nagie, o rozmiarach przeciętnych do dużych. Nie występują przyoczka. Czułki są nitkowate i osiągają 0,6–0,95 długości przedniego skrzydła. U większości gatunków w spoczynku układane są wzdłuż kostalnej krawędzi skrzydeł, ale u rodzaju "Tritymba" sterczą ku przodowi. Nasadowe człony czułków są powiększone, spłaszczone i mają wystające ku przodowi, szerokie i gęsto rozmieszczone łuski, formujące daszek częściowo nakrywający oczy (). U samców pierwszy człon biczyka czułka może być wcięty lub mocno zakrzywiony. Haustellum jest nagie i krótkie, nie przekracza długością półtorakrotności średnicy oka. Głaszczki wargowe są krótkie, nagie, wyprostowane i zbudowane z jednego do trzech członów. Głaszczki szczękowe są uwstecznione do jednoczłonowego płata lub całkiem zanikłe.
Skrzydła są mocno wydłużone, lancetowate, o zredukowanym użyłkowaniu, zwłaszcza w przypadku pary tylnej. Często na skrzydłach występują plamki, kropki lub opalizujące wzorki. Przednie skrzydło ma zaostrzony wierzchołek. Miejsce zespolenia żyłek kostalnej i subkostalnej tworzy na jego spodzie szerokie podgięcie, na którym osadzone jest retinakulum. Połączone żyłki kostalna i subkostalna tworzą żyłkę marginalną. Żyłka radialna (Rs) zwykle daje cztery odgałęzienia, rzadko tylko trzy. Żyłka kubitalna przednia (CuA) ma jedną gałąź i czasem zanika, natomiast żyłka kubitalna tylna (CuP) jest co najwyżej słabo zaznaczona. Brak jest komórek dodatkowej i wstawkowej. Tylne skrzydło ma bardzo długą strzępinę. Wędzidełko u samca składa się pojedynczej, mocnej szczecinki, natomiast u samic zwykle z dwóch szczecinek, rzadko tylko z jednej. Komórka dyskoidalna tylnego skrzydła jest otwarta, a żyłkę marginalna tworzą zespolone żyłki subkostalna i pierwsza radialna (Sc+R1). Odnóża przedniej pary mają golenie z epifizami i pozbawione ostróg. Golenie pary środkowej mają dwie, a tylnej cztery ostrogi.
Odwłok ma sternum drugiego segmentu zaopatrzone w długie i smukłe apodemy. Samce większości gatunków mają między segmentem drugim a trzecim woreczek, który mogą wywracać. Samce z rodzaju czuprzyk niemal zawsze mają genitalia pozbawione gnatosa i unkusa. Pozostałe gatunki mają spiczasty unkus i dobrze rozwinięty gnatos. "Tritymba" i "Leucoedemia" mają na gnatosie włochatą płytkę środkową. U "Tritymba" i "Ogmograptis" wierzchołkowa krawędź gnatosa ma frędzel włosków. 
Szerokość tegmenu i winkulum jest zmienna; struktury te bywają ze sobą zlane. Wyrostki towarzyszące u rodzaju czuprzyk są dobrze rozwinięte, u "Ogmograptis" mają postać szeregu szczecinek, a u "Leucoedemia" są silnie zredukowane lub całkiem nieobecne. Zawieszki najczęściej brak lub jest słabo wykształcona, u rodzaju "Ogmograptis" ma postać pary bocznych wyrostków. U rodzaju czuprzyk rzadko występują dobrze rozwinięte juksta i sakus, są one natomiast dobrze wykształcone u pozostałych rodzajów. Anellus jest błoniasty. Edeagus jest najczęściej wydłużony i walcowaty, często pofalowany, rzadko zaopatrzony jest w ciernie. Genitalia samicy u rodzaju czuprzyk mają rozwinięte zwykle tylko gonapofizy tylne, ale u pozostałych rodzajów obie ich pary są dobrze wykształcone. Torebka kopulacyjna ma smukły przewód. Znamię obecne jest tylko u rodzajów czuprzyk i "Leucoedemia".
Stadia rozwojowe.
Jaja są owalne i przypłaszczone lub podługowato-owalne. Powierzchnia chorionu jest siateczkowata.
Larwa w początkowych stadiach ma długie i smukłe ciało, całkowicie pozbawione odnóży i gruczołów przędnych. Dopiero w późniejszym stadium przybiera formę gąsienicy, zyskując trzy pary odnóży tułowiowych, pięć par odnóży odwłokowych (posuwek) i gruczoły przędne. Charakterystyczny dla czuprzykowatych jest heteromorfizm odnóży tułowiowych. Przednia ich para ma zmodyfikowane, wysmuklone pazurki, zaś pary druga i trzecia mają parę silnie powiększonych, szpatułkowatych szczecin grzbietowo-odsiebnych. Haczyki na odnóżach rozmieszczone są na planie niekompletnych okręgów. Odwłok gąsienicy cechuje się szerokim rozstawieniem szczecinek L1 i L2 oraz silną modyfikacją ostatniego segmentu.
Poczwarka ma wolne odnóża. Jej skrzydła i czułki sięgają ku tyłowi poza siódmy segment odwłoka. Segmenty odwłoka od drugiego lub trzeciego do siódmego lub ósmego mają po stronie grzbietowej poprzeczne szeregi kolców. U samców ruchomość zachowują segmenty odwłokowe od trzeciego do siódmego, zaś u samic od trzeciego do szóstego. Dziesiąty segment odwłoka ma kremaster z drobnymi kolcami grzbietowymi i czasem z parą większych kolców bocznych.
Biologia i ekologia.
W rozwoju tych motyli występuje nadprzeobrażenie. U większości gatunków z rodzaju czuprzyk występuje pięć stadiów larwalnych, z których dwa pierwsze, beznogie minują liście (endofoliofagi), a późniejsze żerują na liściach od zewnątrz (egzofoliofagi), czasem je szkieletując. Starsze, egzofagiczne stadia larwalne u części gatunków przechodzą wylinki w spłaszczonych oprzędach na spodzie liści. "Leucoedemia" oraz część gatunków z rodzaju czuprzyk indukuje na łodygach roślin żywicielskich powstawanie galasów i to w nich żeruje. Wśród roślin żywicielskich rodzaju czuprzyk znajdują się przedstawiciele około 30 rodzin, przy czym najliczniej reprezentowane są astrowate, brzozowate i bukowate. Niemal wszystkie gatunki indukujące powstawanie galasów ograniczone są jednak do rodziny astrowatych.
Wyspecjalizowany, endofagiczny sposób odżywiania wykształciły rodzaje "Ogmograptis" i "Tritymba" żerujące na eukaliptusach. Oba rodzaje wywołują powstawanie min na korze rośliny żywicielskiej, przy czym ten pierwszy żeruje w warstwie korkowej, natomiast ten drugi w głębszej, naczyniowej warstwie kambium. Miny tych rodzajów mają formę zamkniętą. Młodsza, beznoga larwa żeruje na właściwej miazdze twórczej, starsza natomiast powtórnie wchodzi do własnego korytarza i żeruje na wypełniającej go tkance przyrannej (kalusie).
Przepoczwarczenie gąsienicy następuje w oprzędzie o charakterystycznej dla rodziny budowie. Jest on zwykle umieszczany na twardym podłożu (np. korze, kamieniu). Ubarwienie kokonu jest białe, kształt wrzecionowaty lub podługowato-jajowaty, a na jego powierzchni znajdują się podłużne żeberka. Budowie oprzędu rodzina ta zawdzięcza anglojęzyczną nazwę zwyczajową ( dosł. "ćmy wytwarzające żeberkowane kokony"). Gąsienica najpierw produkuje luźniejszy oprzęd, który później jest marszczony w formę żeberkowaną, przypuszczalnie za pomocą zmodyfikowanych pazurków przednich odnóży, a następnie wzmacniany gęstszą warstwą wewnętrzną przędzy. Górny koniec kokonu zawiera klapkę, przez którą poczwarka wysuwa się przed opuszczeniem jej przez postać dorosłą.
Owady dorosłe większości gatunków aktywne są za dnia.
Rozprzestrzenienie.
Takson kosmopolityczny, przy czym zasięg kosmopolityczny ma sam rodzaj czuprzyk. Rodzaj "Leucoedemia" występuje endemicznie w Południowej Afryce. Rodzaj "Ogmograptis" ograniczony jest w swym zasięgu do południowo-wschodniego krańca Australii, gdzie rozprzestrzeniony jest od Wielkiej Wyspy Piaszczystej po Tasmanię. Przedstawiciele rodzaju "Tritymba" również znani są wyłącznie z Australii.
Najwięcej gatunków czuprzykowatych stwierdzono w krainach nearktycznej i palearktycznej – po około 100. W Europie rodzinę reprezentuje ponad 50 gatunków z rodzaju czuprzyk, z których w Polsce stwierdzono 18 (czuprzykowate Polski).
Taksonomia.
Pierwszy zaliczany do tej rodziny rodzaj, czuprzyk ("Bucculatrix"), opisany został w 1839 roku przez Philippa Christopha Zellera i początkowo umieszczany był wśród wystrojowatych. Takson rangi rodzinowej wprowadził dla niego w 1915 roku Stanley Black Fracker, a według części źródeł już w 1881 roku Hans Daniel Johan Wallengren. Na przestrzeni XX wieku bywał on klasyfikowany zarówno jako niezależna rodzina, jak i jako podrodzina Bucculatricinae w obrębie wystrojowatych. Przez dłuższy czas czuprzykowate uznawane były za takson monotypowy. W 1984 roku Malcolm J. Scoble i Clarke Henry Scholtz opisali podrodzaj "Bucculatrix (Leucoedemia)", który dwa lata później wyniesiony został do rangi osobnego rodzaju w obrębie czuprzykowatych. W 1991 roku Ebbe Schmidt Nielsen i Ian Francis Bell Common jako pierwsi umieścili w czuprzykowatych rodzaj "Ogmograptis" . Rodzaj ten utworzony został w 1935 roku przez Edwarda Meyricka i umieszczany był wśród Elachistidae, przy czym zaliczane doń obecnie gatunki klasyfikowane bywały też w wystrojowatych i molowatych. Umiejscowienie "Ogmograptis" w czuprzykowatych było jednak traktowane początkowo jako prowizoryczne. Przełomowe dla taksonomii czuprzykowatych okazały się analizy molekularne opublikowane w 2010 roku przez Marko Mutanena i innych oraz w 2012 roku przez Marianne Horak i innych. Nie tylko potwierdziły przynależność do rodziny rodzaju "Ogmograptis", ale także kazały do niej włączyć kolejny rodzaj, "Tritymba", opisany w 1894 roku przez Oswalda Bertrama Lowera i wcześniej umieszczany wśród tantnisiowatych.
Do rodziny czuprzykowatych zalicza się około 300 opisanych gatunków, zgrupowanych w czterech rodzajach:
Ewolucja.
W zapisie kopalnym czuprzykowate znane są z turonu w kredzie oraz z eocenu i oligocenu. Dane z kredy dotyczą jednak jedynie sfosylizowanych liści z zachowanymi minami. Najstarsza skamieniałość osobnika dorosłego należy do gatunku "Bucculatrix rycki" i jest inkluzją w bursztynie bałtyckim.
Dane molekularne i morfologiczne wskazują, że pozycję bazalną w obrębie rodziny zajmuje rodzaj "Bucculatrix". Owłosienie gnatosa wskazuje na siostrzaną relację rodzajów "Leucoedemia" i "Tritymba".
Znaczenie gospodarcze.
Znaczenie gospodarcze ma żerujący na bawełnie "Bucculatrix thurberiella". W południowej Kalifornii należy do najważniejszych szkodników tej rośliny, a do jego szczególnie licznych pojawów dochodziło tam po masowym stosowaniu insektycydów o szerokim spektrum (DDT i karbarylu), które eliminowały jego naturalnych wrogów. Kilka gatunków wymienianych jest jako szkodniki szkieletujące liście drzew przez publikacje z zakresu leśnictwa, jednak nie odgrywają one istotnej roli ekonomicznej. Szkieletujący liście brzóz "Bucculatrix canadensisella" żeruje dopiero pod koniec sierpnia i we wrześniu, stąd nie wyrządza dużych szkód drzewom. Północnoamerykańskie "Bucculatrix albertiella" i "Bucculatrix ainsliella" wymieniane są jako szkodniki dębów. W przypadku tego drugiego notowano w skali lokalnej pojawy masowe, w wyniku których szczególnie cierpiały drzewa ozdobne. Pod koniec XX wieku dotarł on do Europy, gdzie żeruje na inwazyjnym tam dębie czerwonym, nie powodując jednak istotnych szkód.
Pod koniec "Bucculatrix parthenica" introdukowano do australijskiego Queenslandu celem zwalczania partenium ambrozjowatego, będącego tam inwazyjnym chwastem. Ze względu na brak wrogów w postaci parazytoidów motyl ten stał się tam wystarczająco liczebny, by powodować rozległą defoliację roślin żywicielskich na niektórych stanowiskach.

</doc>
<doc id="5102118" url="https://pl.wikipedia.org/wiki?curid=5102118" title="Bucculatricidae">
Bucculatricidae



</doc>
<doc id="5102119" url="https://pl.wikipedia.org/wiki?curid=5102119" title="Bucculatricinae">
Bucculatricinae



</doc>
<doc id="5102120" url="https://pl.wikipedia.org/wiki?curid=5102120" title="Bucculatrigidae">
Bucculatrigidae



</doc>
<doc id="5102126" url="https://pl.wikipedia.org/wiki?curid=5102126" title="Arackar">
Arackar

Arackar – rodzaj wymarłego dinozaura, zauropoda z kladu Titanosauria żyjącego w kredzie późnej na terenach Chile.
Na północy Chile, w regionie Atakama, Carlos Arevalo z Servicio Nacional de Geología y Minería (Państwowej Służby Geologicznej i Górniczej) znalazł w 1993 skamieniałości nieznanego zwierzęcia. Znajdowały się one w wąwozie La Higuera, 75 km na południe od miasta Copiapó. Szczątki spoczywały wśród skał formacji Hornitos, datowanych na kredę późną, dokładniej kampan-mastrycht, żółtych mułowców będących pozostałością osadów jeziornych przetykanych czerwonymi piaskowcami osadów równiny zalewowej. Należały doń kręgi odcinka szyjnego i grzbietowego oraz kości ramienna, kulszowa i udowa. Wydobyli je w lutym 1994 Arevalo i Rubilar. Badanie ujawniło, że należały do niewielkiego, mierzącego jakieś 6,3 m długości, niedorosłego jeszcze przedstawiciela zauropodów z grupy Titanosauria. Poza cechami wskazującymi na jego przynależność do tego kladu wskazano jednak również cechy odrębne. Rubilar-Rogers "et al." wymieniają wśród nich następujące autapomorfie:
Wskazawszy autapomorfie, badacze opisali nowy rodzaj dinozaura, trzeci z Chile i trzeci z zachodniej strony Andów (z samej grupy tytanozaurów w Ameryce Południowej odkryto pół setki rodzajów, zwłaszcza z Brazylli, jak "Adamantisaurus" czy "Brasilotitan", i Argentyny, jak andyjskie "Bravasaurus" i "Punatitan"). Natomiast zachodnie Andy dostarczyły poprzednio szczątków dwóch zaledwie dinozaurów ("Atacamatitan" z Chile i "Yamanasaurus" z Ekwadoru, w obu przypadkach tytanozaurów). W Chile znaleziono też opisanego w 2015 roślinożernego tetanura "Chilesaurus". Holotyp skatalogowano jako SNGM-1. Nowy rodzaj otrzymał nazwę "Arackar", do którego zaliczono pojedynczy gatunek "Arackar licanantay". Nazwa naukowa wywodzi się z używanego przez rdzennych mieszkańców pustyni Atakama języka kunza i oznacza "kości Atakameńczyków".
"Arackar" zalicza się do zauropodów. Ta grupa olbrzymich dinozaurów poza taksonami bazalnymi dzieli się na dwie główne linie: diplodokokształtne i Macronaria. Ta ostatnia obejmuje grupę Titanosauriformes. Wprowadzona przez Salgado, grupa ta obejmuje brachiozaura i Titanosauria, a więc zaliczają się do niej brachiozaury, euhelop i Titanosauria. Zaliczał się do niej także "Arackar". Euhelop i Titanosauria tworzą razem klad Somphospondyli, również obejmujący "Arackar". W dalszej kolejności zaliczał się on do grupy Titanosauria. Klad ten definiuje się jako Titanosauriformes bliższe saltazaurowi niż brachiozaurowi czy euhelopowi. Grupa ta łączy Saltasauridae, Nemegtosauridae i "Malawisaurus". Rubilar-Rogers "et al." przeprowadzili także analizę filogenetyczną. Umieścili w niej 87 taksonów, rozpatrując 405 cech. Wyniki potwierdziły przynależność nowego rodzaju do "Titanosauria". W obrębie tytanozaurów zaliczał się on do kladu Lithostrotia, wprowadzonego piórem Upchurcha "et al." kladu obejmującego zaawansowane ewolucyjnie tytanozaury o uzbrojonej skórze, definiowanego jako "Malawisaurus dixeyi" (Haughton 1928) + "Saltasaurus loricatus" (Bonaparte &amp; Powell 1980). W obrębie tego kladu najbliższym krewnym "Arackar" okazał się "Isisaurus".

</doc>
<doc id="5102137" url="https://pl.wikipedia.org/wiki?curid=5102137" title="Phyllida Barlow">
Phyllida Barlow

Phyllida Barlow CBE RA (ur. 4 kwietnia 1944 w Newcastle upon Tyne, Wielka Brytania, zm. 13 marca 2023 ) – brytyjska artystka wizualna, rzeźbiarka, przez ponad 40 lat profesora sztuki w Chelsea College of Arts i Slade School of Art w Londynie, obecnie Emerytowana Profesora Sztuki / Emerita Professor of Fine Art, odznaczona Orderem Imperium Brytyjskiego.
Młodość, rodzina i edukacja.
Barlow urodziła się w 1944 r.w Newcastle upon Tyne w Anglii. Jej ojcem był Erasmus Darwin Barlow, wnuk Charlesa Darwina. Barlow dorastała w Londynie. Studiowała na Chelsea College of Art (1960–63) w pracowni i na Slade School of Art (1963–66) w Londynie.
W czasie studiów poznała swojego męża, artystę i pisarza Fabiana Benedicta Peake, syna Mervyn Peake, autora m.in. utworu "Gormenghast". The Independent nazwał ich „brytyjską dynastią sztuki”. Mają 5 dzieci, w tym artystę Eddie Peake i artystkę performance’u Florence Peake.
Kariera artystyczna.
Po skończeniu studiów od wczesnych lat 60. do 2009 roku Barlow uczyła rzeźby przez ponad 40 lat na różnych uczelniach, m.in.: West of England College of Art obecnie University of the West of England, Bristol i na Slade School of Art. Zainteresowała się wówczas materiałami codziennego użytku, takimi jak karton, styropian, tkanina i cement, tworząc z nich abstrakcyjne dzieła, jednocześnie nadając im uszlachetniające znaczenia. Od tego czasu tworzy instalacje rzeźbiarskie, w których widzowie mogą zastanowić się nad dziełem oraz zgłębić sens materiału i procesy użyte do jego powstania, co stanie się główną motywacją jej praktyki artystycznej.
Barlow w czasie pracy akademickiej na Slade School of Art miała wpływ na pokolenia młodszych artystów: jej studentkami były m.in. docenione artystki, które otrzymały lub były nominowane do Nagrody Turnera, jak Rachel Whiteread czy .
W 2011 została przyjęta do Akademii Królewskiej uzyskując tytuł Royal Academician, a w 2015 otrzymała królewskie odznaczenie za służbę sztuce („service for art”) .
W 2009 postanowiła zrezygnować z uczenia na rzecz poświęcenia się własnej pracy twórczej. Przełom w karierze artystycznej Barlow nastąpił w 2010 roku, po wystawie w Serpentine Gallery w Londynie, a następnie współpracy z Hauser&amp;Wirth.
W 2017 reprezentowała Wielką Brytanię na 57 Biennale Sztuki w Wenecji.
W 2019 deklarowała:
12 czerwca 2021 w dniu 85 urodzin Królowej Elżbiety, Phyllida Barlow otrzymała tytuł Dame Commander Orderu Imperium Brytyjskiego – Dame Phyllida Barlow.
Prace.
Monumentalne dzieła Barlow to połączenie zabawy i onieśmielenia widza. Artystka maluje pozornie niedbale swoje rzeźby, niemal nawiązując do dziecięcych zabawek, co kontrastuje z industrialnymi materiałami i skalą jej prac. Jej rzeźby górują nad widzem niczym ogromne formy z drewna, tektury, płyt i gipsu. Bawi się masą, skalą, objętością i wysokością; co tworzy napięcie w jej realizacjach, które sprawiają wrażenie jednocześnie nieznośnie ciężkich i lekkich jak powietrze. W obecności jej rzeźby traci się sens przedmiotu a widzowie są jakby wchłonięci w otoczenie wokół jej prac. Barlow nie ukrywa przed widzem swojego procesu i wyborów materiałowych, eksponuje każdy szczegół.
Najbardziej znana jest ze swoich kolosalnych projektów rzeźbiarskich, używając „charakterystycznego słownika” niedrogich materiałów, takich jak sklejka, karton, gips, cement, tkanina i farba, za pomocą których tworzy zaskakujące ogromnej skali rzeźby. Czerpiąc z arsenału wiedzy i kontekstu zwykłych przedmiotów z jej otoczenia, praktyka Barlow jest zakorzeniona w tradycji antymonumentalnej, charakteryzującej się fizycznym doświadczeniem pracy z materiałami, które artystka przekształca poprzez procesy nakładania warstw, akumulacji i zestawiania. Jej konstrukcje rzeźbiarskie są często pomalowane na zewnątrz w szybki, wyglądający na niestaranny sposób z użyciem przemysłowych lub syntetycznych kolorów, co skutkuje powstaniem abstrakcyjnych, pozornie niestabilnych form.
Barlow jest także autorką dzieł malarskich, które nazywa „rysunkami rzeźbiarskimi” – tworzyła je przez całe życie jako artystka rzeźbiarka, zachęcona do tych praktyk przez artystę i rzeźbiarza Henriego Moore, w ramach swojego programu nauczania w Chelsea College of Arts.
Wystawy solowe.
2012 – Ludwig Forum für Internationale Kunst, „BRINK”, Akwizgran, Niemcy.
2013-2014 – Norton Museum of Art, „HOARD”, West Palm Beach FL. Była to trzecia wystaw z serii RAW – Recognition of Art by Women – wspierana przez Leonard i Sophie Davis Fund/MLDauray Arts Institute.
2014 – Tate Britain, Komisja Galerii Duveen, „Phyllida Barlow. dock”, Londyn, Wielka Brytania.
2015 – Fruitmarket Gallery, „set”, Edynburg, Wielka Brytania
2016 – Kunsthalle Zürich, „demo”, Zurych, Szwajcaria
2016 – Hepworth Wakefield
2017 – La Biennale di Venezia, "Phyllida Barlow. Szaleństwo", Pawilon Brytyjski na 57. Międzynarodowej Wystawie Sztuki”, Wenecja, Włochy
2018 – "tilt", Hauser &amp; Wirth, Nowy Jork
2018/2019 – "rekwizyt", High Line Art, Nowy Jork
2018 – "Phyllida Barlow: Kamieniołom," Jupiter Artland, Edynburg, Szkocja
2019 – "cul-de-sac", Królewska Akademia Sztuk Pięknych, Gabrielle Jungels-Winkler Galleries.

</doc>
<doc id="5102139" url="https://pl.wikipedia.org/wiki?curid=5102139" title="Heather Samuel">
Heather Samuel

Heather Barbara Samuel (ur. 6 lipca 1970) – lekkoatletka z Antigui i Barbudy specjalizująca się w biegach sprinterskich, czterokrotna olimpijka.
Zajęła 5. miejsce w biegu na 100 metrów i 6. miejsce w biegu na 200 metrów na mistrzostwach Ameryki Środkowej i Karaibów juniorów w 1988 w Nassau. Zwyciężyła w biegu na 100 metrów na CARIFTA Games w 1989 w Bridgetown.
Startując w konkurencji seniorek zdobyła srebrny medal w biegu na 100 metrów i brązowy medal w biegu na 200 metrów na igrzyskach Ameryki Środkowej i Karaibów w 1990 w Meksyku. Odpadła w ćwierćfinale biegu na 200 metrów i eliminacjach biegu na 100 metrów na igrzyskach olimpijskich w 1992 w Barcelonie. Taki sam rezultat zanotowała na mistrzostwach świata w 1993 w Stuttgarcie. Odpadła w półfinałach biegów na 100 metrów i na 200 metrów na igrzyskach Wspólnoty Narodów w 1994 w Victorii.
Zdobyła brązowy medal w biegu na 100 metrów (przegrywając jedynie z Chryste Gaines ze Stanów Zjednoczonych i Lilianą Allen z Kuby, a także zajęła 7. miejsce w biegu na 200 metrów na igrzyskach panamerykańskich w 1995 w Mar del Plata. Zwyciężyła w biegu na 100 metrów i zdobyła brązowy medal w biegu na 200 metrów na mistrzostwach Ameryki Środkowej i Karaibów w 1995 w Gwatemali. Odpadła w ćwierćfinale biegu na 100 metrów i eliminacjach biegu na 200 metrów na mistrzostwach świata w 1995 w Gōteborgu. Na igrzyskach olimpijskich w 1996 w Atlancie była chorążym reprezentacji Antigui i Barbudy. Odpadła w ćwierćfinale biegu na 200 metrów oraz eliminacjach biegu na 100 metrów, sztafety 4 × 100 metrów i sztafety 4 × 400 metrów.
Zdobyła brązowe medale w biegach na 100 metrów i na 200 metrów na mistrzostwach Ameryki Środkowej i Karaibów w 1997 w San Juan. Odpadła w ćwierćfinale biegu na 100 metrów i eliminacjach biegu na 200 metrów na mistrzostwach świata w 1997 w Tokio, a także w półfinale biegu na 100 metrów i eliminacjach biegu na 200 metrów na igrzyskach Wspólnoty Narodów w 1998 w Kuala Lumpur. Odpadła w eliminacjach biegu na 60 metrów na halowych mistrzostwach świata w 1999 w Maebashi.
Zdobyła srebrne medale w biegach na 100 metrów i na 200 metrów na mistrzostwach Ameryki Środkowej i Karaibów w 1999 w Bridgetown. Na igrzyskach panamerykańskich w 1999 w Winnipeg zajęła 7. miejsce w biegu na 200 metrów i odpadła w eliminacjach biegu na 100 metrów. Odpadła w eliminacjach biegów na 100 metrów i na 200 metrów na mistrzostwach świata w 1999 w Sewilli. Na igrzyskach olimpijskich w 2000 w Sydney ponownie była chorążym reprezentacji Antigui i Barbudy. Odpadła w eliminacjach biegów na 100 metrów i na 100 metrów. Odpadła w eliminacjach biegu na 60 metrów na halowych mistrzostwach świata w 2001 w Lizbonie i w półfinale biegu na 100 metrów na igrzyskach Wspólnoty Narodów w 2002 w Manchesterze.
Zdobyła srebrny medal w biegu na 100 metrów i brązowy medal w biegu na 200 metrów na igrzyskach Ameryki Środkowej i Karaibów w 2002 w San Salvador. Odpadła w półfinale biegu na 60 metrów na halowych mistrzostwach świata w 2003 w Birmingham, a także w eliminacjach biegu na 100 metrów na igrzyskach panamerykańskich w 2003 w Santo Domingo i na mistrzostwach świata w 2003 w Paryżu. Na swych czwartych igrzyskach olimpijskich w 2004 w Atenach również odpadła w eliminacjach biegu na 100 metrów.
Rekordy życiowe.
Rekordy życiowe Heather Samuel:
Jest również (według stanu na 2019) rekordzistką swego kraju w sztafecie 4 × 100 metrów z czasem 46,22 s, uzyskanym 2 maja 2004 w Port-of-Spain.

</doc>
<doc id="5102142" url="https://pl.wikipedia.org/wiki?curid=5102142" title="Karel Halíř">
Karel Halíř

Karel Halíř, także Karl Halir (ur. 1 lutego 1859 we Vrchlabí, zm. 21 grudnia 1909 w Berlinie) – czeski skrzypek i pedagog.
Życiorys.
W latach 1867–1873 studiował w Konserwatorium Praskim u Antonína Bennewitza, następnie od 1874 do 1876 roku był uczniem Josepha Joachima w Berlinie. Od 1876 do 1879 roku był członkiem berlińskiej orkiestry Benjamina Bilsego. Prowadził orkiestry w Królewcu (1879) oraz Nicei i Lugano (1880–1881). Od 1883 do 1893 roku pełnił funkcję koncertmistrza orkiestry dworskiej w Weimarze. W latach 1893–1897 ponownie przebywał w Berlinie, gdzie był koncertmistrzem Königlische Hofoper. Od 1896 do 1897 roku przebywał na tournée koncertowym w Stanach Zjednoczonych. Od 1897 roku występował jako drugi skrzypek w kwartecie Josepha Joachima. Wykładał też w berlińskiej Hochschule für Musik.
Cieszył się sławą znakomitego interpretatora dzieł Piotra Czajkowskiego, jako pierwszy w Niemczech wykonał jego "Koncert skrzypcowy D-dur". Był autorem podręcznika gry na skrzypcach pt. "Neue Tonleiterstudien". Od 1888 roku był żonaty ze śpiewaczką Teresą Zerbst.

</doc>
<doc id="5102143" url="https://pl.wikipedia.org/wiki?curid=5102143" title="Axel Jöhncke">
Axel Jöhncke

Hans Axel Julius Jöhncke (ur. 16 stycznia 1878 w Kopenhadze, zm. 29 września 1953 w Sztokholmie) – szermierz, szpadzista reprezentujący Szwecję, uczestnik letnich igrzysk olimpijskich w Sztokholmie w 1912 roku.

</doc>
<doc id="5102145" url="https://pl.wikipedia.org/wiki?curid=5102145" title="Stefan Rembowski">
Stefan Rembowski

Stefan Rembowski (ur. 11 listopada 1923 w Warszawie, zm. 13 września 2012 tamże) – polski kompozytor, pianista, aranżer i autor tekstów. Zasłużony Działacz Kultury.
Absolwent Państwowej Wyższej Szkoły Muzycznej w Warszawie w klasie fortepianu. Jeden z najwybitniejszych kompozytorów w historii polskiej muzyki rozrywkowej. Skomponował muzykę wielu znanych i nagradzanych polskich przebojów, wielu z nich zaliczanych do grupy tzw. „evergreenów”, takich jak m.in.: "Bo z dziewczynami", "Cygańska letnia noc", "Jak to dziewczyna", "Jadą wozy kolorowe", "Mówiły mu", "Srebrne wesele", "Tajemnica mundialu", "Ty jeszcze nie wiesz".
Życiorys.
Stefan Rembowski przez całe swoje życie był związany podwarszawską Radością (obecnie osiedle w dzielnicy Warszawy – Wawra), w której mieszkał oraz tworzył. W czasie II wojny światowej grał na fortepianie w big-bandzie Mieczysława Kleckiego oraz współtworzył konspiracyjny Teatr Amatorski w Radości. Ponadto w przez dwa lata ukrywał w swoim domu zrzuconego nad Warszawą przez aliantów angielskiego żołnierza, za co w 1945 roku Rembowskiego wyróżnionio dyplomem Brytyjskich Sił Zbrojnych, sygnowanym nazwiskiem marszałka Royal Air Force, zastępcy głównodowodzącego Brytyjskich Sił Ekspedycyjnych – Arthura Teddera.
Po zakończeniu II wojny światowej rozpoczął współpracę z zespołami artystycznymi Teatru Domu Żołnierza w Lublinie. Podczas jednego z wypadów wraz z kolegami do Warszawy udał się do Hotelu Europejskiego, w której restauracji zagrał na fortepianie, przez co został zauważony przez właściciela hotelu – księcia Stefana Czetwertyńskiego, który zaproponował zorganizowanie orkiestry, na co Rembowski przystał i tym samym wrócił do stolicy.
W 1945 roku zadebiutował jako kompozytor utworem pt. "To co było", do której słowa napisał Bronisław Brok. W 1946 roku został członkiem Stowarzyszenia Autorów ZAiKS sekcji B – Autorów Utworów Muzyki Rozrywkowej i Tanecznej. W latach 1947–1949 był członkiem łódzkiej orkiestry braci Alberta i Mieczysława Harrisów, warszawskiego zespołu tanecznego Charlesa Bovery’ego oraz był związany z Wrocławskim teatrzykiem satyrycznym „Chochlik”.
W 1949 roku wrócił na stałe do Warszawy, gdzie z rekomendacji Jerzego Jurandota został mianowany kierownikiem muzycznym Teatru Syrena, którym był do 1987 roku. Wkrótce rozpoczął współpracę z kabaretami: U Lopka i Dudek oraz w 1963 roku z radiem i telewizją. W radiu zadebiutował utworem pt. "Jak to dziewczyna" w wykonaniu Lidii Korsakówny, która stała się jednym z największych polskich przebojów – wygrał plebiscyt dziennika "Express Wieczorny", w którym nagrodzona została jeszcze inny utwór skomponowany przez Rembowskiego pt. "Ty jeszcze nie wiesz" w wykonaniu Jerzego Michotka.
W 1966 roku na Międzynarodowym Festiwalu Piosenki w Rio de Janeiro skomponowany przez Rembowskiego utwór pt. "Tak daleko już jesteśmy" w wykonaniu Ireny Santor otrzymała Nagrodę Prasy i Publiczności.
Kolejne piosenki skomponowane przez Rembowskiego stały się wielkimi przebojami festiwali: Krajowego Festiwalu Piosenki Polskiej w Opolu oraz Międzynarodowego Festiwalu Piosenki w Sopocie, na których były nagradzane przez jury oraz zdobywały uznanie publiczności, takie jak m.in.: w 1969 roku na festiwalu w Opolu utwór pt. "Mówiły mu" w wykonaniu Maryli Rodowicz zdobył Nagrodę Towarzystwa Przyjaciół Opola, natomiast utwór pt. "Srebrne wesele" w wykonaniu Wiktora Zatwarskiego zdobył Nagrodę Zarządu Głównego Związku Młodzieży Socjalistycznej, w 1970 roku utwór pt. "Jadą wozy kolorowe" w wykonaniu Maryli Rodowicz na festiwalu w Sopocie zdobył III Nagrodę, a także wygrał w plebiscycie czytelników dziennika "Głos Wybrzeża" oraz zdobył tytuł "Radiowej Piosenki Roku", natomiast w 1973 roku utwór pt. "Bo z dziewczynami" w wykonaniu Jerzego Połomskiego na festiwalu w Opolu zdobył III Nagrodę w konkursie "Premier" oraz Nagrodę Publiczności, a także w 1974 roku wygrał w plebiscycie tygodnika "Nowa Wieś" na największy przebój 30-lecia PRL.
W 1982 roku skomponował muzykę i napisał słowa do utworu pt. "Tajemnica mundialu", która w wykonaniu Bohdana Łazuki stała się oficjalnym hymnem piłkarskiej reprezentacji Polski na mistrzostwach świata 1982 w Hiszpanii, na których "Biało-Czerwoni" zakończyli udział na 3. miejscu po wygranej w decydującym meczu 3:2 z reprezentacją Francji (w 2019 roku utwór wygrał w plebiscycie dziennika "Przegląd Sportowy" na najlepszą sportową piosenkę.
Pochowany na Cmentarzu Bródnowskim (kwatera 50C-VI-27).
Wykonawcy i tekściarze.
Stefan Rembowski komponował utwory dla wybitnych artystów i zespołów, takich jak m.in.: 2 plus 1, Bogdan Czyżewski, Anita Dymszówna, Mieczysław Fogg, Framerowie, Anna German, Kabaret Dudek, Lidia Korsakówna, Maria Koterbska, Halina Kunicka, Irena Kwiatkowska, Bohdan Łazuka, Alicja Majewska, Jerzy Michotek, Jerzy Połomski, Sława Przybylska, Danuta Rinn, Maryla Rodowicz, Rena Rolska, Barbara Rylska, Irena Santor, Zdzisława Sośnicka, Jarema Stępowski, Wiktor Zatwarski, Magdalena Zawadzka.
Współpracował również z wybitnymi tekściarzami, takimi jak m.in.: Andrzej Bianusz (Janusz Bibik), Bronisław Brok, Andrzej Dołęgowski, Jerzy Ficowski, Edward Fiszer, Henryk Gaworski, Zdzisław Gozdawa, Zbigniew Kaszkur, Jonasz Kofta, Jacek Korczakowski, Henryk Kotarski, Kazimierz Krukowski, Renata Maklakiewicz, Wiktor Maksymkin, Jerzy Miller, Wojciech Młynarski, Joanna Nawrocka, Agnieszka Osiecka, Włodzimierz Patuszyński, Kamil Peteraj, Roman Sadowski, Zbigniew Stawecki, Wacław Stępień, Teresa Wilińska, Krystyna Wolińska, Zbigniew Zapert, Krystyna Żywulska.
Piosenki Rembowskiego w innych językach.
Piosenki Stefana Rembowskiego były również tłumaczone w innych językach, a także zdobyły popularność za granicą, takie jak m.in.:
Utwory Rembowskiego były także wykonywane w Australii i Kanadzie. Po festiwalu w Sopocie utwory: "Jak to dziewczyna" (1963 – "Like A Girl" wyk. Liliana Rovina) oraz "Dziś jest kto inny" (1965 – "Ma djati bria" wyk. Mahieddine Bentir), zostały zakupione do 20 krajów oraz nagrane na płytach wydanych przez m.in.: holenderską wytwórnię płytową – Philips Records.
Ponadto w 1972 roku na Międzynarodowym Festiwalu Piosenki w Sopocie I nagrodę za interpretację piosenki pt. "Jadą wozy kolorowe" ("Los Carretas De Colores") zdobył reprezentant Wenezueli – Hector Cabrera, natomiast III nagrodę za wykonanie piosenki pt. "noc" zdobyła reprezentantka Czechosłowacji – Eva Mázikova.
Ostatnie lata życia.
Stefan Rembowski ostatnie lata życia spędził w dzielnicy Warszawy – Żoliborz oraz w Domu Artystów Scen Polskich w Skolimowie. Zmarł 13 września 2012 roku w Warszawie. 19 września 2012 roku w kościele pw. św. Aleksandra w Warszawie odbyły się uroczystości pogrzebowe Rembowskiego, po czym został on pochowany w grobie rodzinnym na cmentarzu Bródnowskim w Warszawie (kwatera 50C-6-27).
Opinie.
Zbigniew Korpolewski na łamach Gazety Wyborczej Stołecznej wspominał Stefana Rembowskiego jako muzyka z powołania, a także człowieka z niezwykłym poczuciem humoru, lubiącym humor abstrakcyjny i angielski. Był porównywany do m.in.: Jerzego Dobrowolskiego, Adolfa Dymszy, Kazimierza Rudzkiego.
Upamiętnienie.
98 odcinek programu telewizyjnego pt. "Leksykon Polskiej Muzyki Rozrywkowej" emitowanego na stacji TVP1 (reż. Ryszard Wolański) został poświęcony twórczości Stefana Rembowskiego.

</doc>
<doc id="5102150" url="https://pl.wikipedia.org/wiki?curid=5102150" title="Pauls (Katowice)">
Pauls (Katowice)

Pauls (lub Paulus; niem. "Pauls Colonie") – nieistniejąca kolonia robotnicza dla pracowników dawnej huty cynku "Paul" (niem. "Paulshütte"), położona na terenie obecnych Katowic, w dzielnicy Szopienice-Burowiec, w Burowcu przy dzisiejszej ulicy Obrońców Westerplatte. Obecnie na terenie dawnej kolonii został założony skwer Hilarego Krzysztofiaka. 
Zabudowa kolonii powstała w okolicach lat 90. XIX wieku przy powstałej w 1847 roku na terenie Burowca huty cynku "Paul". Na terenie kolonii w grudniu 1885 roku mieszkały 433 osoby. Wówczas kolonia ta była częścią gminy Dąbrówka Mała. Kolonia Paulus składała się z jednopiętrowych familoków. Kolonię Pauls nazywano także Markplatz. Zabudowa kolonii została wyburzona w latach 1977–1978 w związku z założeniem zielonej strefy ochronnej wokół Huty Metali Nieżelaznych Szopienice. Na obszarze dawnej kolonii 26 stycznia 2009 roku został ustanowiony skwer Hilarego Krzysztofiaka.

</doc>
<doc id="5102151" url="https://pl.wikipedia.org/wiki?curid=5102151" title="Osiedle Bohdanowicza">
Osiedle Bohdanowicza

Osiedle Karola Bohdanowicza – osiedle mieszkaniowe w Katowicach, na obszarze jednostki pomocniczej Murcki, w rejonie ulic: K. Bohdanowicza, W. Budryka, H. Czeczotta, P.E. Strzeleckiego i J. Tokarskiego. 
Osiedle powstało w latach 60. i 70. XX wieku. Zabudowa osiedla jest w zarządzie administracji Osiedla Murcki Katowickiej Spółdzielni Mieszkaniowej. Przynależy do niej łącznie 17 budynków wielorodzinnych 3-5 kondygnacyjnych, w których znajduje się łącznie 722 lokale mieszkalne (również innych rejonach Murcek). W rejon osiedla docierają autobusy komunikacji miejskiej, kursujące na zlecenie ZTM. Przy osiedlu znajduje się przystanek Murcki Osiedle, z którego według stanu z czerwca 2021 roku odjeżdżały trzy linie autobusowe: 689 i 695, łączące osiedle z innymi dzielnicami Katowic oraz z niektórymi ościennymi miastami. Udział powierzchni zabudowanej w nawierzchni terenów osiedla wynosi 24%, wskaźnik intensywności zabudowy netto 0,73, natomiast średnia ważona liczby kondygnacji 3,04. Poziom wyposażenia osiedla w placówki usługowe jest mały z uwagi na bliskość usługowego centrum Murcek – placu J. Kasprowicza.

</doc>
<doc id="5102155" url="https://pl.wikipedia.org/wiki?curid=5102155" title="Domy obdarowania">
Domy obdarowania

Domy obdarowania (ang. "endowment houses") – w Kościele Jezusa Chrystusa Świętych w Dniach Ostatnich budynki bądź miejsca przeznaczone do odprawiania obrzędów zazwyczaj zarezerwowanych dla świątyni. Wiązane przede wszystkim z początkowym okresem mormońskiej historii, odegrały istotną rolę w rozwoju kultu świątynnego. W teologii świętych w dniach ostatnich porównywane do Świętego Przybytku, przenośnej świątyni starożytnych Izraelitów. Najistotniejszy obiekt tego typu, Dom Obdarowania w Salt Lake City, poświęcono w 1855. Zburzony został w 1889, pośród kontrowersji wokół małżeństw poligamicznych.
Pierwsze domy obdarowania.
Wiązane są przede wszystkim z początkowym okresem mormońskiej historii, w tym z początkami oraz samym rozwojem kultu świątynnego. Już pierwsza świątynia wybudowana przez świętych w dniach ostatnich, wzniesiona w Kirtland w stanie Ohio, miała pomieszczenia wykorzystywane do odprawiania wczesnych form obrzędów świątynnych. Znajdowały się one przeważnie na poddaszu świątyni. Miały charakter doraźny, służyły również jako miejsca spotkań rozmaitych rad oraz kworów kapłańskich.
Późniejsze domy obdarowania, o bardziej już rozwiniętej funkcji, teologicznie umocowane były zasadniczo w objawieniu z 1841. Objawienie to obecnie stanowi 124. rozdział Nauk i Przymierzy. Pierwsze miejsce, które można określić mianem domu obdarowania, znacznych rozmiarów pokój w górnych partiach sklepu należącego do Josepha Smitha, znajdowało się w Nauvoo w Illinois. 4 maja 1842 swe obdarowania otrzymała w nim garstka najbliższych współpracowników pierwszego mormońskiego przywódcy, wkrótce potem zaś ich małżonki. Obrzęd ten, wciąż wówczas w początkowej fazie swojego rozwoju, obejmował niemniej, tak jak i obecnie, szereg pouczeń wraz z rytuałami obejmującymi modlitwy, obmycia, namaszczenia oraz przystąpienie do przymierzy z Jezusem Chrystusem. Inny obrzęd, mianowicie chrzest za zmarłych, krótko odprawiany był również w rzekach nieopodal Nauvoo. Smith wspominał jednocześnie, że ubożsi wierni mogą otrzymywać swe obdarowania na szczytach górskich. 
W najwcześniejszym okresie mormońskiej historii obrzędy świątynne regularnie powielały ten przechodni schemat, z domami obdarowania w różnych miejscach i o ograniczonej palecie odprawianych w nich ceremonii. W zasiedlonym przez świętych w dniach ostatnich Winter Quarters w dzisiejszej Nebrasce odprawiano, zgodnie z zaleceniem Brighama Younga, jedynie pieczętowania, pieczętowania związane z małżeństwami oraz adopcje. Jedynym wyjątkiem zdają się być tutaj chrzty za zmarłych przeprowadzone w tym miejscu przez Wilforda Woodruffa w kwietniu 1848.
Miejscem odprawienia większości obrzędów świątynnych podczas pobytu świętych w dniach ostatnich w Winter Quarters była naprędce skonstruowana budowla, której nadano nazwę Council House. Do niej też nawiązywał wspomniany niżej budynek wzniesiony już w Salt Lake City.
Chrzest za zmarłych praktykowano również poza najbliższymi okolicami Nauvoo, przede wszystkim między 15 sierpnia 1840 a 3 października 1841. Istnieją dowody na jego obecność w społecznościach świętych w Kirtland, Quincy i Limie. Można domniemywać, że pojawiał się również w praktyce religijnej wiernych zamieszkujących Montrose, Nashville, Ramus, LaHarpe czy Plymouth.
Domy obdarowania we wczesnym Utah.
Domy obdarowania, jako niezbędna część praktyki religijnej świętych w dniach ostatnich obecne były również już w początkach mormońskiej kolonizacji dzisiejszego stanu Utah. Termin ten miał w tym okresie dosyć szeroki zakres znaczeniowy, zależny od kontekstu. Przez historyków architektury mormońskiej wymieniane pośród typów wyspecjalizowanych budowli kościelnych, które pojawiły się w XIX wieku, wraz z salą kapłańską, salą Stowarzyszenia Pomocy i biurem do spraw dziesięciny. Jednocześnie zalicza się je do budynków z zastosowaniem praktycznym ograniczonym zasadniczo do tego tylko stulecia. Poniżej omówiono poszczególne miejsca pełniące funkcję domu obdarowania już po mormońskiej migracji na zachód.
Ensign Peak, wzniesienie położone na północ od Salt Lake City, zostało uznane za "naturalną świątynię" i jako takie zostało poświęcone. Wykorzystano je jako dom obdarowania przynajmniej raz, podczas ceremonii z 21 lipca 1849. Swoje obdarowanie otrzymał wówczas Addison Pratt. Jakkolwiek kolejne wydarzenia przynależne do kultu świątynnego mogły mieć miejsce na Ensign Peak, nie ma na to bezpośrednich dowodów. 
Czasem jako dom obdarowania służyło drugie piętro biura Brighama Younga, ówczesnego prezydenta Kościoła. Znacznie częściej jednakże obrzędy świątynne odprawiano w Council House, pierwszym większym budynku użyteczności publicznej wzniesionym w Salt Lake City. Między 21 lutego 1851 a 5 maja 1855 swe obdarowania otrzymało w nim 2222 członków Kościoła.
Dom Obdarowania w Salt Lake City.
Z czasem wzniesiono budynek przeznaczony wyłącznie do kultu świątynnego, nad którym prace rozpoczęto w 1854. Tak powstały Dom Obdarowania mieścił się w północno-zachodnim rogu Placu Świątynnego w Salt Lake City. Poświęcony został 5 maja 1855 przez Hebera C. Kimballa. Był dwupiętrowym budynkiem z dodatkowymi mniejszymi przedłużeniami po obu stronach. Mieścił pomieszczenie do obmyć oraz namaszczeń jak również pokoje "ogrodowy", "światowy" i "terestialny" (pierwsze piętro). Drugie piętro gościło natomiast "pokój celestialny" wraz z przylegającym doń pokojem pieczętowania. W czasie przeszło trzech dekad swego istnienia posłużył do odprawienia 54 170 obdarowań oraz przeszło 134 000 chrztów i konfirmacji za zmarłych. Rocznie zawierano w nim średnio również około 2500 małżeństw. Podobnie jak świątynie obecnie był też miejscem dla kręgów modlitewnych. Ustanawiano w nim takoż świeżo powoływanych misjonarzy. Nie dokonywano w nim niemniej obdarowań za zmarłych oraz niektórych innych obrzędów świątynnych.
Zaprojektowany przez kościelnego architekta Trumana O. Angella, został wzniesiony z myślą o wyłącznie swej funkcji obrzędowej. Odróżniał się w ten sposób od wcześniejszych świątyń, mających pomieścić jednocześnie znaczne grupy ludzi. Niepozorny, przez odwiedzających wczesne Salt Lake City był krytykowany jako obiekt niezwracający szczególnej uwagi. Jego wnętrze było wszakże bogato zdobione, również dzięki wykorzystaniu wyrafinowanej symboliki religijnej. Poza wspomnianymi wyżej pomieszczeniami o przeznaczeniu ściśle obrzędowym wyposażony był również w jadalnie oraz nowoczesne łazienki.
Dom Obdarowania został zamknięty 8 października 1876, na polecenie Brighama Younga. Mormoński przywódca podkreślił przy tej okazji konieczność skoncentrowania się na stworzeniu stałych struktur świątynnych w Utah. Wkrótce po śmierci Younga w 1877 Dom Obdarowania otwarto jednak ponownie, początkowo z myślą o zawieraniu w nim małżeństw. Od października 1879 odprawiano wszystkie uprzednio w nim obecne obrzędy świątynne. Omawiany obiekt zburzono ostatecznie w listopadzie 1889, w związku ze zbliżającym się ukończeniem świątyni Salt Lake oraz z kontrowersjami wokół małżeństw poligamicznych. Sama świątynia Salt Lake natomiast, kluczowy dla mormonizmu obiekt, została ostatecznie poświęcona 6 kwietnia 1893. Sam koncept domu obdarowania bywa przez świętych w dniach ostatnich porównywany do Świętego Przybytku, przenośnej świątyni starożytnych Izraelitów.
W Domu Obdarowania w Salt Lake City posługiwali liczni mormońscy przywódcy. Wymienić tutaj można choćby Daniela H. Wellsa, Josepha F. Smitha, Lorenzo Snowa czy Wilforda Woodruffa. Do służby w nim powoływane były również rozmaite kobiety kierujące afiliowanym przy Kościele Stowarzyszeniem Pomocy. Znalazły się wśród nich Eliza R. Snow, Elizabeth Ann Smith Whitney, Bathsheba W. Smith, Julina Lambson Smith i Edna L. Smith. Był pierwszą poświęconą budowlą w historii mormonizmu niedostępną dla osób spoza religii bądź nie mających prawa do uczestniczenia w kulcie świątynnym.
Mimo jego istotnej roli we wczesnej mormońskiej historii pozostaje strukturą w większości zapomnianą. Zauważa się jednak, że znaczna część współczesnych mieszkańców Utah może wywieść swoje pochodzenie od ludzi, którzy swe obrzędy świątynne otrzymali właśnie w Domu Obdarowania.
Domy obdarowania w okresie późniejszym.
Praktyka odprawiania obrzędów świątynnych poza świątyniami dobiegła końca wraz z ukończeniem pierwszych stałych obiektów tego typu. Niemniej sporadycznie przewija się ona w późniejszych dziejach mormonizmu, wraz z samymi domami obdarowania. Pod koniec lat 70. XX wieku podejmowano próby wybudowania domu obdarowania w Karl-Marx-Stadt (Chemnitz) w ówczesnej Niemieckiej Republice Demokratycznej. Zostały one zarzucone na skutek napotkanych przez Kościół trudności biurokratycznych. Ostatecznie zarzucono też propozycję skonstruowania domu obdarowania w saksońskim Freibergu. To ostatnie miasto od 1985 gości świątynię mormońską, jedną z dwóch wzniesionych na terytorium Niemiec.
Apostolic United Brethren (AUB), niezwiązana z Kościołem Jezusa Chrystusa Świętych w Dniach Ostatnich fundamentalistyczna grupa mormońska wzniosła swój własny dom obdarowania w Bluffdale w latach 80. XX stulecia. Przynajmniej jedno źródło podaje, że, poza tym już wspomnianym, AUB posiada "kilka" innych domów obdarowania.

</doc>
<doc id="5102157" url="https://pl.wikipedia.org/wiki?curid=5102157" title="Wacław Hulewicz">
Wacław Hulewicz



</doc>
<doc id="5102159" url="https://pl.wikipedia.org/wiki?curid=5102159" title="Sven Nordenström">
Sven Nordenström

Sven Alvar Martin Nordenström (ur. 9 grudnia 1888 w Sztokholmie, zm. 2 maja 1945) – szermierz, szpadzista reprezentujący Szwecję, uczestnik letnich igrzysk olimpijskich w Sztokholmie w 1912 roku. Zginął na pokładzie promu Spercheios, kiedy wywrócił się na północ od wyspy Hydra.

</doc>
<doc id="5102161" url="https://pl.wikipedia.org/wiki?curid=5102161" title="Liga e Parë e Kosovës (2016/2017)">
Liga e Parë e Kosovës (2016/2017)

Liga e Parë e Kosovës 2016/2017 – 70. edycja rozgrywek ligowych drugiego poziomu piłki nożnej mężczyzn w Kosowie. Brało w niej udział 16 drużyn, które rozegrały 30 kolejek meczów. Z ligi spadły drużyny: , i . Do Superligi awansowały drużyny: , i .

</doc>
<doc id="5102165" url="https://pl.wikipedia.org/wiki?curid=5102165" title="Pod Młynem">
Pod Młynem

Pod Młynem – dawny przysiółek Dąbrówki Małej, obecnie część Katowic, położona we wschodniej części miasta, na terenie jednostki pomocniczej Dąbrówka Mała, w rejonie ulic: P. Dytrycha, Pod Młynem i alei Walentego Roździeńskiego, nad Brynicą. 
Osada ta została założona w XVIII wieku, a obecną zabudowę osady Pod Młynem tworzą domy jedno i wielorodzinne z początku XX wieku. Nazwa pochodzi od młyna, który był zlokalizowany nad Brynicą. Młyn istniał już na początku XVIII wieku i był wówczas, w 1714 roku, własnością Katarzyny Młynarzanki. Pod koniec XIX wieku w miejscu drewnianego obiektu powstał nowy, ceglany młyn wraz z przylegającym do nim mieszkaniem młynarza. 
W rejonie osady znajduje się zabytkowa zabudowa dawnego folwarku, a do 1990 roku także drewniany gołębnik na słupie, przeniesiony wówczas do Górnośląskiego Parku Etnograficznego w Chorzowie.
Główną osią komunikacyjną osady jest ulica o tej samej nazwie. Jest to droga powiatowa o klasie drogi zbiorczej. Ulicą Pod Młynem kursują autobusy na zlecenie ZTM, a także zlokalizowana jest tu pętla autobusowa Dąbrówka Mała Nowosam. Mieszkańcy tej części Katowic przynależą do parafii świętego Antoniego z Padwy. Przy alei Walentego Roździeńskiego na wysokości osady Pod Młynem znajdują się sklepy z branży wyposażenia wnętrz: Salon Meblowy Roździeń oraz centrum handlowe Nowy Roździeń. Znajdują się one w rejonie powstałego w 1978 roku Nowosamu.

</doc>
<doc id="5102167" url="https://pl.wikipedia.org/wiki?curid=5102167" title="Piotr Augustyniak (filozof)">
Piotr Augustyniak (filozof)

Piotr Augustyniak (ur. 1977 w Gdańsku) – polski filozof, doktor habilitowany nauk humanistycznych, nauczyciel akademicki, profesor uczelni w Uniwersytecie Ekonomicznym w Krakowie.
Życiorys.
Był uczniem I Liceum Ogólnokształcącego im. Mikołaja Kopernika w Gdańsku. Po uzyskaniu świadectwa dojrzałości w przez rok studiował medycynę w Akademii Medycznej w Gdańsku. Przez pięć lat był członkiem zakonu dominikanów. W tym czasie studiował filozofię i teologię w Kolegium Filozoficzno-Teologicznym Polskiej Prowincji Dominikanów w Krakowie. W 2004 roku ukończył studia filozoficzne w Uniwersytecie Jagiellońskim w Krakowie.
W 2007 roku na podstawie napisanej pod kierunkiem Jana Andrzeja Kłoczowskiego rozprawy pt. "Mistrz Eckhart i przezwyciężenie metafizyki. Ontologia „Kazań” i wybranych dzieł łacińskich" otrzymał na Wydziale Filozoficznym Papieskiej Akademii Teologicznej w Krakowie stopień naukowy doktora nauk humanistycznych w zakresie filozofii. W 2014 roku na Wydziale Filozoficznym Uniwersytetu Papieskiego Jana Pawła II w Krakowie uzyskał stopień doktora habilitowanego nauk humanistycznych w zakresie filozofii.
Został adiunktem a następnie profesorem nadzwyczajnym w Uniwersytecie Ekonomicznym w Krakowie.
Jest członkiem redakcji czasopism „Przegląd Polityczny” i „Liberté!”.
W 2021 roku odszedł z Kościoła katolickiego.
Mieszka w Krakowie.

</doc>
<doc id="5102168" url="https://pl.wikipedia.org/wiki?curid=5102168" title="Gunnar Böös">
Gunnar Böös

Gunnar Mac Eric Böös (ur. 30 maja 1894 w Lund, zm. 4 lutego 1987 w Sztokholmie) – szermierz, florecista reprezentujący Szwecję, uczestnik letnich igrzysk olimpijskich w Sztokholmie w 1912 roku.

</doc>
<doc id="5102170" url="https://pl.wikipedia.org/wiki?curid=5102170" title="Nowaja Niwa (obwód mohylewski)">
Nowaja Niwa (obwód mohylewski)

Nowaja Niwa (; ) – wieś na Białorusi, w obwodzie mohylewskim, w rejonie mohylewskim, w sielsowiecie Siemukaczy.
W pobliżu znajduje się przystanek kolejowy Nowaja Niwa, położony na linii Osipowicze – Mohylew.

</doc>
<doc id="5102172" url="https://pl.wikipedia.org/wiki?curid=5102172" title="Gunnar Lindholm">
Gunnar Lindholm

Gunnar Wilhelm Lindholm (ur. 28 grudnia 1887 w Sztokholmie, zm. 2 września 1972 w Santiago) – szermierz, szablista reprezentujący Szwecję, uczestnik letnich igrzysk olimpijskich w Sztokholmie w 1912 roku.

</doc>
<doc id="5102174" url="https://pl.wikipedia.org/wiki?curid=5102174" title="Schronisko nad Jaskinią na Łączkach">
Schronisko nad Jaskinią na Łączkach

Schronisko nad Jaskinią na Łączkach – schronisko w dolnej części Doliny Będkowskiej na Wyżynie Krakowsko-Częstochowskiej. Znajduje się w Łączkach Kobylańskich będących częścią wsi Kobylany w województwie małopolskim, w powiecie krakowskim, w gminie Zabierzów.
Opis jaskini.
Obiekt znajduje się w górnej części Rusnej Skały (Ruskiej Skały), w porośniętym lasem wzniesieniu Kobylskie Góry, kilkanaście metrów powyżej soczewkowatego otworu Jaskini na Łączkach. Za szczelinowatym otworem o wysokości 0,5 m jest korytarzyk o długości 1,5 m prowadzący do wysokiego na 1,5 m rozszerzenia o wymiarach 2 × 3,5 m. Jego dno zawalają duże głazy. W kierunku zachodnim i w górę odbiega stąd ciasna szczelina kończąca się otworem na powierzchni skał.
Jaskinia powstała w późnojurajskich wapieniach skalistych. Brak śladów zjawisk krasowych świadczy o tym, że nie jest pochodzenia krasowego. Na ścianach występują niewielkie nacieki mleka wapiennego. Namulisko składa się z iłu, wapiennego gruzu i próchnicy, a bliżej powierzchni pokryte jest nawianymi przez wiatr liśćmi. Prawdopodobnie jest obfite. Schronisko jest suche, przewiewne i widne do końca. W jego wnętrzu obserwowano komary, pajęczaki, chruściki i motyle rusałę pawik i szczerbówkę ksieni. Przy otworach rozwijają się glony i porosty.
Schronisko znane było od dawna.Opisał go i sporządził jego plan Kazimierz Kowalski w 1951 roku. Aktualną dokumentację sporządził A. Górny we wrześniu 2009 r., a plan opracował M. Pruc.
W wapiennych skałach wzniesienia Kobylskich Gór jest jeszcze kilka innych jaskiń: Jaskinia na Łączkach, Jaskinia na Łączkach Górna, Lej na Łączkach. 

</doc>
<doc id="5102175" url="https://pl.wikipedia.org/wiki?curid=5102175" title="Traugott (Katowice)">
Traugott (Katowice)

Traugott (niem. "Traugott-Colonie") – dawna kolonia robotnicza dla pracowników kopalni Guter Traugutt na terenie współczesnych Katowic, w dzielnicy Szopienice-Burowiec, w rejonie ulicy Morawa i ulicy Bednarskiej. 
Powstanie kolonii ma związek z nadanej w 1839 roku na terenie Roździenia kopalnią Guter Traugott. Kopalnia ta wraz z zakładem Louisens Glück (niem. "Szczęście Luizy") wybudowała domy dla swoich pracowników, w których mieszkało po pięć rodzin. Domy te powstały pomiędzy obecną ulicą Bednarską w (w XIX wieku "Traugutt Straße") i ulicą Morawa, w rejonie obecnego szpitala geriatrycznego. Kopalnia Traugott została zatrzymana w 1894 roku.

</doc>
<doc id="5102178" url="https://pl.wikipedia.org/wiki?curid=5102178" title="Karl-Heinz Wirth">
Karl-Heinz Wirth

Karl-Heinz Wirth (ur. 20 stycznia 1944 w Duisburgu) – niemiecki piłkarz grający na pozycji obrońcy.
Kariera piłkarska.
Karl-Heinz Wirth karierę piłkarską rozpoczął w juniorach Sportfreunde Hamborn 07, w którym w 1962 roku przeniósł się do występującej w Oberlidze zachodniej profesjonalnej drużyny klubu, w której debiut zaliczył 18 sierpnia 1962 roku w wygranym 1:0 meczu wyjazdowym z Viktorią Kolonia, w którym na lewym skrzydle rywalizował wraz z Willibertem Kremerem i Jürgenem Schultem. W sezonie 1962/1963 klub zakończył rozgrywki ligowe na 12. miejscu, a Wirth wraz z kolegą z klubu – Rolfem Schafstallem rozegrał wszystkie 30 meczów ligowych, w których zdobył 1 gola.
W 1963 roku po zmianie systemu ligowego Sportfreunde Hamborn 07 przystąpił do Regionalligi zachodniej w której w latach 1963–1965 rozegrał 72 mecze, w których zdobył 9 goli. W sezonie 1963/1964 wraz z kolegami z klubu – Klausem Kunkelem, Rainerem Plichem, Heinzem Pliską, Franzem-Josefem Sarną, Erichem Schillerem, Herbertem Schwinningiem zakończył rozgrywki ligowe na 14. miejscu, natomiast w sezonie 1964/1965 na 8. miejscu, po czym Wirth odszedł z klubu.
W trakcie kariery piłkarskiej zyskał pseudonim "Kalla".
Eintracht Frankfurt.
Następnie został zawodnikiem Eintrachtu Frankfurt, w którego barwach 4 września 1965 roku pod wodzą trenera drużyny "Orłów" – Elka Schwartza zadebiutował w Bundeslidze, w przegranym 4:1 meczu wyjazdowym z Hannoverem 96. W 1966 roku po wygranej rywalizacji z czechosłowackim Internacionálem Bratysława (3:2, 1:1) w finale Pucharu Intertoto 1966/67 "Orły" zdobyły trofeum, a w sezonie 1966/1967 w Pucharze Miast Targowych dotarły do półfinału, w którym przegrały rywalizację z jugosłowiańskim Dinamo Zagrzeb (3:0, 0:4 p.d.) oraz zdobyły Coppa delle Alpi 1967. Ostatni mecz w Bundeslidze rozegrał 9 czerwca 1973 roku pod wodzą trenera drużyny "Orłów" – Ericha Ribbecka, w przegranym 1:3 meczu domowym z MSV Duisburg, w którym w 8. minucie zastąpił kontuzjowanego Jürgena Grabowskiego.
Łącznie w klubie rozegrał 179 meczów, w których zdobył 1 gola (138 meczów w Bundeslidze, 11 meczów w Pucharze Niemiec, 1 mecz w Pucharze Ligi Niemieckiej, 13 meczów w Pucharze Miast Targowych, 8 meczów/1 gol w Pucharze Intertoto, 8 meczów w Coppa delle Alpi).
Dalsze lata.
Karl-Heinz Wirth po odejściu z Eintrachtu Frankfurt w 1973 roku odszedł do świeżo upieczonego amatorskiego mistrza Niemiec – SpVgg Bad Homburg, który wówczas występował w Amateurlidze w okręgu Hesja oraz w którym grał do 1977 roku. Następnie w sezonie 1977/1978 reprezentował barwy FC Paulus Gravenbruch, po czym zakończył piłkarską karierę.
Kariera reprezentacyjna.
Karl-Heinz Wirth w latach 1961–1962 w reprezentacji RFN U-18 rozegrał 10 meczów oraz wziął udział w dwóch turniejach juniorskich UEFA (1961 w Portugalii – 3. miejsce, 1962 w Rumunii). Na turnieju 1961 w Portugalii współtworzył parę obrońców drużyny "Die Mannschaft" wraz z Berndem Patzke. 

</doc>
<doc id="5102180" url="https://pl.wikipedia.org/wiki?curid=5102180" title="Popeni (okręg Bacău)">
Popeni (okręg Bacău)

Popeni – wieś w Rumunii, w okręgu Bacău, w gminie Căiuți. W 2011 roku liczyła 806 mieszkańców.

</doc>
<doc id="5102181" url="https://pl.wikipedia.org/wiki?curid=5102181" title="Carl-Gustaf Klerck">
Carl-Gustaf Klerck

Carl-Gustaf Klerck (ur. 28 grudnia 1885 w gminie Klippan, zm. 29 marca 1976 w Lund) – szermierz, szablista reprezentujący Szwecję, uczestnik letnich igrzysk olimpijskich w Sztokholmie w 1912 roku.

</doc>
<doc id="5102182" url="https://pl.wikipedia.org/wiki?curid=5102182" title="Pralea">
Pralea

Pralea – wieś w Rumunii, w okręgu Bacău, w gminie Căiuți. W 2011 roku liczyła 926 mieszkańców.

</doc>
<doc id="5102183" url="https://pl.wikipedia.org/wiki?curid=5102183" title="Vrânceni (okręg Bacău)">
Vrânceni (okręg Bacău)

Vrânceni – wieś w Rumunii, w okręgu Bacău, w gminie Căiuți. W 2011 roku liczyła 306 mieszkańców.

</doc>
<doc id="5102185" url="https://pl.wikipedia.org/wiki?curid=5102185" title="Cleja (gmina)">
Cleja (gmina)

Cleja – gmina w Rumunii, w okręgu Bacău. Obejmuje miejscowości Cleja, Somușca i Valea Mică. W 2011 roku liczyła 6761 mieszkańców.

</doc>
<doc id="5102186" url="https://pl.wikipedia.org/wiki?curid=5102186" title="Cleja">
Cleja

Cleja – wieś w Rumunii, w okręgu Bacău, w gminie Cleja. W 2011 roku liczyła 4598 mieszkańców.

</doc>
<doc id="5102187" url="https://pl.wikipedia.org/wiki?curid=5102187" title="Somușca">
Somușca

Somușca – wieś w Rumunii, w okręgu Bacău, w gminie Cleja. W 2011 roku liczyła 1500 mieszkańców.

</doc>
<doc id="5102188" url="https://pl.wikipedia.org/wiki?curid=5102188" title="Valea Mică (gmina Cleja)">
Valea Mică (gmina Cleja)

Valea Mică – wieś w Rumunii, w okręgu Bacău, w gminie Cleja. W 2011 roku liczyła 720 mieszkańców.

</doc>
<doc id="5102189" url="https://pl.wikipedia.org/wiki?curid=5102189" title="Helena Gajewska">
Helena Gajewska

Helena Maria Ostoja Gajewska (ur. 20 lutego 1888 w Krakowie, zm. 28 maja 1972 tamże) – polska profesor histologii, pierwsza kobieta, która uzyskała w Polsce habilitację.
Życiorys.
Urodziła się 20 lutego 1888 roku w Krakowie. Jej ojciec, Edmund, był miejskim urzędnikiem. 
Do dziewiątego roku życia uczyła się w domu, później uczęszczała do prywatnej szkoły Marii Dłuskiej w Krakowie. W 1907 roku ukończyła Prywatne Wyższe Gimnazjum Żeńskie im. Królowej Jadwigi w Krakowie. 
W latach 1907–1912 studiowała na Uniwersytecie Jagiellońskim jako słuchaczka zwyczajna, po czym w 1917 roku uzyskała na macierzystej uczelni stopień doktora. Złożyła egzamin nauczyciela szkół średnich. W latach 1914–1920 nauczała w żeńskich szkołach średnich Marii i Józefa Lewickich i s.s. urszulanek w Krakowie. Równocześnie w latach 1915–1919 pracowała jako asystentka w Zakładzie Histologii i w Katedrze Anatomii Mikroskopowej. W lutym 1920 roku odbyło się jej kolokwium i wykład habilitacyjny, po czym 31 marca habilitacja w zakresie anatomii porównawczej została zatwierdzona przez ministra wyznań religijnych i oświecenia publicznego. Tym samym Gajewska została pierwszą kobietą, która habilitowała się w Polsce. Miesiąc później habilitację uzyskała Ludwika Dobrzyńska-Rybicka. Habilitacje pierwszych Polek poprzedziła burzliwa debata publiczna na temat dopuszczenia kobiet do docentury. W 1904 roku Senat Uniwersytetu Jagiellońskiego nie zezwolił kobietom habilitować się i dwa lata później podtrzymał decyzję, nie dopuszczając Zofii Daszyńskiej-Golińskiej do procesu.
22 września 1920 roku Gajewska uzyskała nominację na stanowisko profesora nadzwyczajnego histologii nowo powstałego Wydziału Lekarskiego Uniwersytetu Poznańskiego, tym samym zostając jednym z jego pierwszych profesorów, wraz z Stefanem Dąbrowskim, Antonim Juraszem czy Wincentym Jezierskim. Uniwersytet był pierwszą polską placówką kształcenia wyższego, w której zatrudniono kobiety na stanowiskach profesorskich i kierowniczych. Na wydziale Gajewska zorganizowała Zakład Histologii, którym kierowała od 1920 do 1922 lub 1923 roku. W 1923 roku odeszła z pracy ze względu na stan zdrowia, jednak po kilkuletnim leczeniu powróciła do zawodu, wykładając histologię porównawczą na Uniwersytecie Jagiellońskim jako docent habilitowany aż do 1951 roku, za wyjątkiem okresu II wojny światowej.
Zmarła 28 maja 1972 roku w Krakowie po krótkiej chorobie. Została pochowana na Cmentarzu Rakowickim.
Publikacje.
Za źródłem:

</doc>
<doc id="5102190" url="https://pl.wikipedia.org/wiki?curid=5102190" title="Colonești (gmina w okręgu Bacău)">
Colonești (gmina w okręgu Bacău)

Colonești – gmina w Rumunii, w okręgu Bacău. Obejmuje miejscowości Călini, Colonești, Poiana, Satu Nou, Spria, Valea Mare i Zăpodia. W 2011 roku liczyła 2106 mieszkańców.

</doc>
<doc id="5102191" url="https://pl.wikipedia.org/wiki?curid=5102191" title="Colonești (okręg Bacău)">
Colonești (okręg Bacău)

Colonești – wieś w Rumunii, w okręgu Bacău, w gminie Colonești. W 2011 roku liczyła 619 mieszkańców.

</doc>
<doc id="5102192" url="https://pl.wikipedia.org/wiki?curid=5102192" title="Călini">
Călini

Călini – wieś w Rumunii, w okręgu Bacău, w gminie Colonești. W 2011 roku liczyła 448 mieszkańców.

</doc>
<doc id="5102193" url="https://pl.wikipedia.org/wiki?curid=5102193" title="Poiana (okręg Bacău)">
Poiana (okręg Bacău)

Poiana – wieś w Rumunii, w okręgu Bacău, w gminie Colonești. W 2011 roku pozostawała niezamieszkała.

</doc>
<doc id="5102194" url="https://pl.wikipedia.org/wiki?curid=5102194" title="Satu Nou (okręg Bacău)">
Satu Nou (okręg Bacău)

Satu Nou – wieś w Rumunii, w okręgu Bacău, w gminie Colonești. W 2011 roku liczyła 374 mieszkańców.

</doc>
<doc id="5102195" url="https://pl.wikipedia.org/wiki?curid=5102195" title="Spria">
Spria

Spria – wieś w Rumunii, w okręgu Bacău, w gminie Colonești. W 2011 roku liczyła 210 mieszkańców.

</doc>
<doc id="5102196" url="https://pl.wikipedia.org/wiki?curid=5102196" title="Valea Mare (okręg Bacău)">
Valea Mare (okręg Bacău)

Valea Mare – wieś w Rumunii, w okręgu Bacău, w gminie Colonești. W 2011 roku liczyła 148 mieszkańców.

</doc>
<doc id="5102197" url="https://pl.wikipedia.org/wiki?curid=5102197" title="Zăpodia (okręg Bacău)">
Zăpodia (okręg Bacău)

Zăpodia – wieś w Rumunii, w okręgu Bacău, w gminie Colonești. W 2011 roku liczyła 306 mieszkańców.

</doc>
<doc id="5102198" url="https://pl.wikipedia.org/wiki?curid=5102198" title="Corbasca (gmina)">
Corbasca (gmina)

Corbasca – gmina w Rumunii, w okręgu Bacău. Obejmuje miejscowości Băcioiu, Corbasca, Marvila, Pogleț, Rogoaza, Scărișoara i Vâlcele. W 2011 roku liczyła 4914 mieszkańców.

</doc>
<doc id="5102200" url="https://pl.wikipedia.org/wiki?curid=5102200" title="Corbasca">
Corbasca

Corbasca – wieś w Rumunii, w okręgu Bacău, w gminie Corbasca. W 2011 roku liczyła 746 mieszkańców.

</doc>
<doc id="5102201" url="https://pl.wikipedia.org/wiki?curid=5102201" title="Băcioiu">
Băcioiu

Băcioiu – wieś w Rumunii, w okręgu Bacău, w gminie Corbasca. W 2011 roku liczyła 1994 mieszkańców.

</doc>
<doc id="5102202" url="https://pl.wikipedia.org/wiki?curid=5102202" title="Marvila">
Marvila

Marvila – wieś w Rumunii, w okręgu Bacău, w gminie Corbasca. W 2011 roku liczyła 542 mieszkańców.

</doc>
<doc id="5102203" url="https://pl.wikipedia.org/wiki?curid=5102203" title="Pogleț">
Pogleț

Pogleț – wieś w Rumunii, w okręgu Bacău, w gminie Corbasca. W 2011 roku liczyła 62 mieszkańców.

</doc>
<doc id="5102204" url="https://pl.wikipedia.org/wiki?curid=5102204" title="Rogoaza">
Rogoaza

Rogoaza – wieś w Rumunii, w okręgu Bacău, w gminie Corbasca. W 2011 roku liczyła 302 mieszkańców.

</doc>
<doc id="5102206" url="https://pl.wikipedia.org/wiki?curid=5102206" title="Scărișoara (okręg Bacău)">
Scărișoara (okręg Bacău)

Scărișoara – wieś w Rumunii, w okręgu Bacău, w gminie Corbasca. W 2011 roku liczyła 719 mieszkańców.

</doc>
<doc id="5102207" url="https://pl.wikipedia.org/wiki?curid=5102207" title="Vâlcele (okręg Bacău)">
Vâlcele (okręg Bacău)

Vâlcele – wieś w Rumunii, w okręgu Bacău, w gminie Corbasca. W 2011 roku liczyła 549 mieszkańców.

</doc>
<doc id="5102208" url="https://pl.wikipedia.org/wiki?curid=5102208" title="Coțofănești (gmina)">
Coțofănești (gmina)

Coțofănești – gmina w Rumunii, w okręgu Bacău. Obejmuje miejscowości Bâlca, Boiștea de Jos, Borșani, Coțofănești i Tămășoaia. W 2011 roku liczyła 3199 mieszkańców.

</doc>
<doc id="5102209" url="https://pl.wikipedia.org/wiki?curid=5102209" title="Coțofănești">
Coțofănești

Coțofănești – wieś w Rumunii, w okręgu Bacău, w gminie Coțofănești. W 2011 roku liczyła 1245 mieszkańców.

</doc>
<doc id="5102210" url="https://pl.wikipedia.org/wiki?curid=5102210" title="Bâlca">
Bâlca

Bâlca – wieś w Rumunii, w okręgu Bacău, w gminie Coțofănești. W 2011 roku liczyła 798 mieszkańców.

</doc>
<doc id="5102211" url="https://pl.wikipedia.org/wiki?curid=5102211" title="Boiștea de Jos">
Boiștea de Jos

Boiștea de Jos – wieś w Rumunii, w okręgu Bacău, w gminie Coțofănești. W 2011 roku pozostawała niezamieszkała.

</doc>
<doc id="5102212" url="https://pl.wikipedia.org/wiki?curid=5102212" title="Pugwash (miejscowość)">
Pugwash (miejscowość)

Pugwash – wieś ("village") w kanadyjskiej prowincji Nowa Szkocja, w hrabstwie Cumberland, nad cieśniną Northumberland Strait, miejscowość spisowa ("designated place"). Według spisu powszechnego z 2016 obszar miejscowości spisowej to: 9,81 km², a zamieszkiwało wówczas ten obszar 736 osób (gęstość zaludnienia 75,0 os./km²).
Miejscowość, której nazwa pochodzi od określenia "Pagweak" w języku mikmak oznaczającego ławicę i w 1826 proponowano (bez sukcesu) jej zmianę na "Waterford", była miejscem, gdzie odbyła się przy wsparciu pochodzącego z niej przemysłowca i filantropa Cyrusa Eatona pierwsza konferencja ruchu Pugwash.

</doc>
<doc id="5102213" url="https://pl.wikipedia.org/wiki?curid=5102213" title="Borșani">
Borșani

Borșani – wieś w Rumunii, w okręgu Bacău, w gminie Coțofănești. W 2011 roku liczyła 668 mieszkańców.

</doc>
<doc id="5102214" url="https://pl.wikipedia.org/wiki?curid=5102214" title="Tămășoaia">
Tămășoaia

Tămășoaia – wieś w Rumunii, w okręgu Bacău, w gminie Coțofănești. W 2011 roku liczyła 488 mieszkańców.

</doc>
<doc id="5102215" url="https://pl.wikipedia.org/wiki?curid=5102215" title="Dămienești (gmina)">
Dămienești (gmina)

Dămienești – gmina w Rumunii, w okręgu Bacău. Obejmuje miejscowości Călugăreni, Dămienești, Drăgești i Pădureni. W 2011 roku liczyła 1715 mieszkańców.

</doc>
<doc id="5102217" url="https://pl.wikipedia.org/wiki?curid=5102217" title="Dămienești">
Dămienești

Dămienești – wieś w Rumunii, w okręgu Bacău, w gminie Dămienești. W 2011 roku liczyła 497 mieszkańców.

</doc>
<doc id="5102218" url="https://pl.wikipedia.org/wiki?curid=5102218" title="Puchar Islandii w piłce siatkowej mężczyzn (2020/2021)">
Puchar Islandii w piłce siatkowej mężczyzn (2020/2021)

Puchar Islandii w piłce siatkowej mężczyzn 2020/2021 (oficjalnie Kjörísbikar karla 2020/2021) – 47. sezon rozgrywek o siatkarski Puchar Islandii zorganizowany przez Islandzki Związek Piłki Siatkowej ("Blaksamband Íslands", BLÍ). Zainaugurowany został 19 lutego 2021 roku. W walce o Puchar Islandii uczestniczyły kluby z Mizunodeild.
Rozgrywki składały się z I rundy, ćwierćfinałów i turnieju finałowego, w ramach którego rozegrane zostały półfinały i finał. We wszystkich rundach rywalizacja toczyła się w systemie pucharowym, a o awansie decydowało jedno spotkanie.
Turniej finałowy odbył się w dniach 13-14 marca 2021 roku w Íþróttahúsið Digranes w Kópavogurze. Po raz pierwszy Puchar Islandii zdobył klub , który w finale pokonał . MVP finału wybrany został Wiktor Mielczarek.
System rozgrywek.
W Pucharze Islandii w sezonie 2020/2021 uczestniczy dziewięć drużyn grających w Mizunodeild. Rozgrywki składają się z I rundy, ćwierćfinałów, półfinałów i finału. Przed poszczególnymi rundami odbywa się losowanie, które wyłania pary meczowe. We wszystkich rundach rywalizacja toczy się systemem pucharowym, a o awansie decyduje jedno spotkanie.

</doc>
<doc id="5102219" url="https://pl.wikipedia.org/wiki?curid=5102219" title="Călugăreni (okręg Bacău)">
Călugăreni (okręg Bacău)

Călugăreni – wieś w Rumunii, w okręgu Bacău, w gminie Dămienești. W 2011 roku liczyła 843 mieszkańców.

</doc>
<doc id="5102220" url="https://pl.wikipedia.org/wiki?curid=5102220" title="Drăgești (okręg Bacău)">
Drăgești (okręg Bacău)

Drăgești – wieś w Rumunii, w okręgu Bacău, w gminie Dămienești. W 2011 roku liczyła 315 mieszkańców.

</doc>
<doc id="5102222" url="https://pl.wikipedia.org/wiki?curid=5102222" title="Pădureni (gmina Dămienești)">
Pădureni (gmina Dămienești)

Pădureni – wieś w Rumunii, w okręgu Bacău, w gminie Dămienești. W 2011 roku liczyła 60 mieszkańców.

</doc>
<doc id="5102225" url="https://pl.wikipedia.org/wiki?curid=5102225" title="Dealu Morii (gmina)">
Dealu Morii (gmina)

Dealu Morii – gmina w Rumunii, w okręgu Bacău. Obejmuje miejscowości Banca, Bălănești, Blaga, Boboș, Bodeasa, Bostănești, Calapodești, Căuia, Dealu Morii, Dorofei, Ghionoaia, Grădești, Negulești i Tăvădărești. W 2011 roku liczyła 2739 mieszkańców.

</doc>
<doc id="5102227" url="https://pl.wikipedia.org/wiki?curid=5102227" title="SM UC-66">
SM UC-66

SM UC-66 – niemiecki podwodny stawiacz min z okresu I wojny światowej, jedna z 64 jednostek typu "UC II". Zwodowany 15 lipca 1916 roku w stoczni Blohm &amp; Voss w Hamburgu, został przyjęty do służby w Kaiserliche Marine 18 listopada 1916 roku. W czasie służby operacyjnej w składzie Flotylli Flandria okręt odbył pięć patroli bojowych, w rezultacie których zatonęło 30 statków o łącznej pojemności  BRT i dwa slupy o łącznej wyporności 2500 ton, zaś sześć statków o łącznej pojemności  BRT zostało uszkodzonych. SM UC-66 został zatopiony wraz z całą załogą 27 maja 1917 roku na północ od Scilly przez brytyjską łódź latającą Curtiss H-12.
Projekt i budowa.
Dokonania pierwszych niemieckich podwodnych stawiaczy min typu "UC I", a także zauważone niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętu podwodnego. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki kosztem rezygnacji z możliwości łatwego transportu kolejowego (ze względu na powiększone rozmiary).
SM UC-66 zamówiony został 12 stycznia 1916 roku jako jednostka z III serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Blohm &amp; Voss w Hamburgu jako jeden z dziewięciu okrętów III serii zamówionych w tej wytwórni. UC-66 otrzymał numer stoczniowy 282 ("Werk 282"). Stępkę okrętu położono w 1916 roku, a zwodowany został 15 lipca 1916 roku.
Dane taktyczno-techniczne.
SM UC-66 był średniej wielkości dwukadłubowym przybrzeżnym okrętem podwodnym. Długość całkowita wynosiła 50,35 metra, szerokość 5,22 metra i zanurzenie 3,64 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 427 ton, a w zanurzeniu 508 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne MAN S6V26/36 o łącznej mocy 440 kW (600 KM), zaś pod wodą poruszał się dzięki dwóm silnikom elektrycznym SSW o łącznej mocy 460 kW (620 KM). Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 12 węzłów na powierzchni i 7,4 węzła w zanurzeniu. Zasięg wynosił 10 420 Mm przy prędkości 7 węzłów w położeniu nawodnym oraz 52 Mm przy prędkości 4 węzłów pod wodą. Zbiorniki mieściły 56 ton paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu, co znacznie zmniejszało skuteczność okrętów. Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped), oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
1916 rok.
18 listopada 1916 roku SM UC-66 został przyjęty do służby w Cesarskiej Marynarce Wojennej. Dowództwo jednostki objął por. mar. (niem. "Oberleutnant zur See") Herbert Pustkuchen, dowodzący wcześniej UC-5 i UB-29.
1917 rok.
Po okresie szkolenia okręt został 3 lutego 1917 roku przydzielony do Flotylli Flandria. 11 lutego w odległości 8 Mm na południe od latarni morskiej Anvil Point UC-66 zatrzymał i po ewakuacji załogi zatopił zbudowaną w 1872 roku brytyjską drewnianą brygantynę „Ada” o pojemności 187 BRT, przewożącą obornik z Londynu do Landerneau. Tego dnia na pozycji identyczny los spotkał zbudowany w 1869 roku grecki parowiec „Vasilissa Olga” o pojemności 1400 BRT, płynący z ładunkiem węgla z Port Talbot do Dunkierki. Na tych samych wodach U-Boot storpedował też płynący pod balastem z North Shields do Newport nowy, pochodzący z 1917 roku brytyjski parowiec „Woodfield” (4300 BRT). Uszkodzony statek osadzono na brzegu, a w późniejszym czasie został podniesiony i naprawiony (nikt nie zginął). Nazajutrz UC-66 zatopił dwie brytyjskie jednostki: zbudowany w 1898 roku uzbrojony statek pasażerski „Afric” o pojemności 11 999 BRT, przewożący drobnicę z Liverpoolu do Devonport, storpedowany bez ostrzeżenia w odległości 12 Mm na południowy zachód od latarni morskiej Eddystone (na pozycji , zginęło pięć osób) oraz pochodzący z 1879 roku parowiec „Lucent” (1409 BRT), płynący z Cardiff z towarami rządowymi, zatrzymany i po ewakuacji załogi zatopiony ogniem artyleryjskim w odległości 20 Mm na wschód od Lizard Point (na pozycji ). 15 lutego w Zatoce Biskajskiej okręt zatopił trzy francuskie żaglowe łodzie rybackie: „Alma Jeanne” (33 BRT), „Argos” (26 BRT) i „Desire Louise” (31 BRT). Dwa dni później na Morzu Celtyckim ofiarami bojowej działalności U-Boota zostały trzy holenderskie parowce: zbudowany w 1910 roku „Driebergen” (1884 BRT), transportujący węgiel z Port Talbot do Huelvy (na pozycji , bez strat w ludziach) oraz pochodzący z 1900 roku „Ootmarsum” (2313 BRT) i zbudowany w 1906 roku „Trompenberg” (1608 BRT), płynące z Penarth do Las Palmas de Gran Canaria (oba na pozycji ). 21 lutego w pobliżu latarni morskiej Eddystone okręt zatopił trzy brytyjskie żaglowe łodzie rybackie: „Energy” (25 BRT), „K.L.M.” (28 BRT) i „Monarch” (35 BRT). Następnego dnia UC-66 na wodach pomiędzy Start Point a Plymouth uszkodził w ataku torpedowym zbudowany w 1901 roku holenderski parowiec „Ambon” o pojemności 3598 BRT, płynący z Amsterdamu na Jawę (na pozycji ).
11 marca nieopodal Newhaven UC-66 stoczył pojedynek artyleryjski ze zbudowanym w 1908 roku brytyjskim statkiem-pułapką HMS „Bayard” (220 BRT), uszkadzając wrogą jednostkę i raniąc dwóch członków załogi (na pozycji ). Następnego dnia ofiarą działalności U-Boota padło pięć jednostek: zbudowany w 1914 roku norweski parowiec „Einar Jarl” o pojemności 1849 BRT, płynący pod balastem z Londynu do Fowey (w odległości 10 Mm na południowy wschód od Start Point, bez strat w załodze); pochodzący z 1890 roku brytyjski parowiec „Glynymel” (1394 BRT), płynący pod balastem z Hawru do Swansea, ostrzelany i po opuszczeniu przez załogę zatopiony za pomocą torpedy na pozycji (śmierć poniósł jeden marynarz); zbudowany w 1890 roku brytyjski parowiec „Memnon” o pojemności 3203 BRT, przewożący drobnicę z Afryki Zachodniej do Kingston upon Hull, storpedowany bez ostrzeżenia na pozycji (na pokładzie zginęło sześciu załogantów) oraz brytyjskie łodzie rybackie „Forget-Me-Not” (40 BRT) i „Reindeer” (52 BRT). 13 marca w odległości 10 Mm na południe od latarni morskiej Wolf Rock okręt zatrzymał i zatopił z działa pokładowego po zejściu załogi brytyjską łódź rybacką „Try” (34 BRT). 17 marca w odległości 33 Mm na południe od Fastnet Rock UC-66 zatopił zbudowany w 1902 roku amerykański parowiec pasażerski „City Of Memphis” o pojemności 5252 BRT, płynący pod balastem z Cardiff do Nowego Jorku (obyło się bez strat w ludziach). Tego samego dnia na postawioną przez okręt podwodny u południowo-zachodniego wybrzeża Irlandii minę wszedł brytyjski slup HMS „Mignonette” (1250 ton), który zatonął ze stratą 14 członków załogi. Nazajutrz na tych samych wodach jego los podzielił siostrzany slup HMS „Alyssum”, tonąc bez strat w ludziach na pozycji . 19 marca na południe od Mevagissey UC-66 zatopił ogniem artyleryjskim zbudowany w 1911 roku francuski drewniany trzymasztowy szkuner „Armoricain” o pojemności 261 BRT, płynący pod balastem z Le Tréport do Cardiff (na pozycji , nikt nie zginął).
20 marca w odległości 3 Mm na południowy wschód od Start Point UC-66 storpedował bez ostrzeżenia i zatopił zbudowany w 1916 roku brytyjski parowiec „Hazelpark” (1964 BRT), transportujący węgiel z Newcastle upon Tyne do La Rochelle (nikt nie zginął). Tego samego dnia w godzinach wieczornych w odległości 6 Mm od Start Point okręt storpedował zbudowany w 1908 roku brytyjski okręt szpitalny HMHS „Asturias” o pojemności 12 002 BRT, płynący z Avonmouth do Southampton. Ciężko uszkodzoną jednostkę udało się wyrzucić na brzeg, lecz w wyniku ataku śmierć poniosło 35 osób (później ją podniesiono). Atak na HMHS „Asturias” nosił znamiona zbrodni wojennej, gdyż okręt szpitalny był oznakowany i płynął oświetlony. Następnego dnia w odległości 25 Mm na południowy zachód od latarni morskiej Portland Bill U-Boot zatrzymał i po ewakuacji załogi zatopił za pomocą działa brytyjską łódź rybacką „Avance” o pojemności 57 BRT. 22 marca w odległości 10 Mm na południowy zachód od Dungeness okręt zatopił zbudowany w 1907 roku norweski żaglowiec „Efeu” (569 BRT), płynący pod balastem z Falmouth do Porsgrunn (bez strat w załodze).
17 kwietnia w odległości 18 Mm na południowy wschód od Start Point płynący na powierzchni okręt storpedował zbudowany w 1896 roku brytyjski parowiec „Clan Sutherland” o pojemności 2820 BRT, przewożący ładunek drobnicy z Koczinu do Londynu. Statek został uszkodzony, a na jego pokładzie śmierć poniosło 12 członków załogi. 21 kwietnia okręt postawił na Morzu Irlandzkim trzy zagrody minowe. 22 kwietnia w odległości 15 Mm na północny zachód od Eagle Island (Mayo) UC-66 zatrzymał i po zejściu załogi zatopił za pomocą ładunków wybuchowych zbudowany w 1891 roku brytyjski bark ze stalowym kadłubem „Arethusa” o pojemności 1279 BRT, transportujący sosnę smołową z Gulfport do Firth of Clyde. Nazajutrz na postawioną przez U-Boota nieopodal Belfastu minę zbudowany w 1907 roku brytyjski uzbrojony trawler HMT „Rose II” (213 BRT), który zatonął na pozycji ze stratą sześciu członków załogi. 26 kwietnia na zachód od Fastnet UC-66 wykonał nieskuteczny atak na duży brytyjski transportowiec „Baltic” o pojemności 23 876 BRT. Nazajutrz u wybrzeży Cork okręt uszkodził w ataku torpedowym zbudowany w 1910 roku brytyjski parowiec „Quantock” o pojemności 4470 BRT, który wypłynął z Saint John z ładunkiem drewna (na pokładzie zginęło dwóch marynarzy), a później stoczył nierozstrzygnięty pojedynek artyleryjski z brytyjskim statkiem-pułapką HMS „Tomarisk”. 28 kwietnia U-Boot znów trafił na brytyjski statek-pułapkę, podszywający się pod chilijski statek „Valvidia”, jednak udało mu się oddalić bez uszkodzeń mimo ostrzału i późniejszego ataku bombami głębinowymi.
1 maja ofiarą wojennej działalności SM UC-66 padły trzy alianckie jednostki: zbudowany w 1904 roku uzbrojony brytyjski parowiec „Bagdale” o pojemności 3045 BRT, płynący na trasie Firth of Clyde – Neapol, storpedowany bez ostrzeżenia i zatopiony na północ od Ouessant (na pozycji , a w wyniku ataku śmierć poniosło 23 członków załogi wraz z kapitanem); pochodzący z 1874 roku brytyjski drewniany szkuner „John W. Pearn” (76 BRT), płynący pod balastem z Granville do Plymouth, zatrzymany i po ewakuacji załogi zatopiony za pomocą ładunków wybuchowych w odległości 40 Mm na południowy wschód od Start Point (na pozycji ) oraz zbudowany w 1886 roku francuski drewniany trzymasztowy bark „La Manche” o pojemności 335 BRT, płynący pod balastem z Granville do Cardiff, zatrzymany i zatopiony po zejściu załogi nieopodal Guernsey.
22 maja okręt wyszedł z Zeebrugge w rejs bojowy z zadaniem postawienia min w Kanale Bristolskim. 25 maja w odległości 18 Mm na północny wschód od Start Point okręt zatrzymał i zatopił ogniem artyleryjskim zbudowany w 1872 roku brytyjski parowiec „Sjaelland” (1405 BRT), płynący pod balastem z Hawru do Swansea (w wyniku ataku zginął kapitan statku).
27 maja 1917 roku na północ od Scilly UC-66 został zbombardowany przez należącą do Royal Naval Air Service łódź latającą Curtiss H-12 nr 8656, pilotowaną przez Williama Andersona. Okręt został zatopiony wraz z całą, liczącą 23 osoby załogą na pozycji . Wrak U-Boota został odnaleziony i zidentyfikowany w 2009 roku.
Większość wcześniejszych opracowań (, , , , , i ) podaje, że UC-66 został zatopiony 12 czerwca 1917 roku bombami głębinowymi nieopodal Lizard Point przez brytyjski uzbrojony trawler HMT „Sea King”.
Podsumowanie działalności bojowej.
SM UC-66 odbył pięć rejsów operacyjnych, w wyniku których zatonęło 30 statków o łącznej pojemności  BRT i dwa slupy o łącznej wyporności 2500 ton, a sześć statków o łącznej pojemności  BRT zostało uszkodzonych. Na pokładach zatopionych i uszkodzonych jednostek zginęło co najmniej 105 osób, w tym 35 na HMHS „Asturias”. Pełne zestawienie zadanych przez niego strat przedstawia poniższa tabela:

</doc>
<doc id="5102229" url="https://pl.wikipedia.org/wiki?curid=5102229" title="Dealu Morii">
Dealu Morii

Dealu Morii – wieś w Rumunii, w okręgu Bacău, w gminie Dealu Morii. W 2011 roku liczyła 886 mieszkańców.

</doc>
<doc id="5102232" url="https://pl.wikipedia.org/wiki?curid=5102232" title="River Hebert">
River Hebert

River Hebert (pierwotnie "River Hébert") – wieś ("village") w kanadyjskiej prowincji Nowa Szkocja, w hrabstwie Cumberland, nad rzeką River Hébert, miejscowość spisowa ("designated place"). Według spisu powszechnego z 2016 obszar miejscowości spisowej to: 6,03 km², a zamieszkiwało wówczas ten obszar 453 osoby (gęstość zaludnienia 75,2 os./km²).
Nazwa miejscowości pochodzi od rzeki, nad którą jest położona.

</doc>
<doc id="5102234" url="https://pl.wikipedia.org/wiki?curid=5102234" title="Les Arenys">
Les Arenys



</doc>
<doc id="5102235" url="https://pl.wikipedia.org/wiki?curid=5102235" title="River Hébert (ujednoznacznienie)">
River Hébert (ujednoznacznienie)



</doc>
<doc id="5102236" url="https://pl.wikipedia.org/wiki?curid=5102236" title="Kazielnica">
Kazielnica

Kazielnica (440 m) – wzniesienie w Bzowie – dawnej wsi, obecnie będącej częścią miasta Zawiercie w województwie śląskim, w powiecie zawierciańskim. Pod względem geograficznym znajduje się w mezoregionie Wyżyna Częstochowska, która jest częścią Wyżyny Krakowsko-Częstochowskiej.
Kazielnica to niewielkie, porośnięte lasem wzniesienie, z wszystkich stron otoczone łąkami Bzowa. Wśród łąk po jego południowo-wschodniej stronie wznosi się samotna Skała Rzędowa, pomiędzy nią a Kazielnica są jeszcze dwie niewielkie wapienne skałki. Za niewielkim pasem łąk po wschodniej stronie Kazielnicy jest porośnięta lasem Góra Rzędowa.

</doc>
<doc id="5102240" url="https://pl.wikipedia.org/wiki?curid=5102240" title="Banca (okręg Bacău)">
Banca (okręg Bacău)

Banca – wieś w Rumunii, w okręgu Bacău, w gminie Dealu Morii. W 2011 roku liczyła 156 mieszkańców.

</doc>
<doc id="5102241" url="https://pl.wikipedia.org/wiki?curid=5102241" title="Bălănești (okręg Bacău)">
Bălănești (okręg Bacău)

Bălănești – wieś w Rumunii, w okręgu Bacău, w gminie Dealu Morii. W 2011 roku pozostawała niezamieszkała.

</doc>
<doc id="5102242" url="https://pl.wikipedia.org/wiki?curid=5102242" title="Blaga (okręg Bacău)">
Blaga (okręg Bacău)

Blaga – wieś w Rumunii, w okręgu Bacău, w gminie Dealu Morii. W 2011 roku liczyła 270 mieszkańców.

</doc>
<doc id="5102243" url="https://pl.wikipedia.org/wiki?curid=5102243" title="Boboș">
Boboș

Boboș – wieś w Rumunii, w okręgu Bacău, w gminie Dealu Morii. W 2011 roku pozostawała niezamieszkała.

</doc>
<doc id="5102244" url="https://pl.wikipedia.org/wiki?curid=5102244" title="Banys de Sant Vicenç">
Banys de Sant Vicenç



</doc>
<doc id="5102250" url="https://pl.wikipedia.org/wiki?curid=5102250" title="Bodeasa (okręg Bacău)">
Bodeasa (okręg Bacău)

Bodeasa – wieś w Rumunii, w okręgu Bacău, w gminie Dealu Morii. W 2011 roku liczyła 64 mieszkańców.

</doc>
<doc id="5102251" url="https://pl.wikipedia.org/wiki?curid=5102251" title="Freeport (Nowa Szkocja)">
Freeport (Nowa Szkocja)

Freeport (do 1865 "Lower Cove") – wieś ("village") w kanadyjskiej prowincji Nowa Szkocja, w hrabstwie Digby, na południowym krańcu wyspy Long Island, nad cieśniną Grand Passage, miejscowość spisowa ("designated place"). Według spisu powszechnego z 2016 obszar miejscowości spisowej to: 7,59 km², a zamieszkiwało wówczas ten obszar 223 osoby (gęstość zaludnienia 29,4 os./km²).
Miejscowość, która pierwotnie nosiła miano "Lower Cove" ze względu na położenie geograficzne na wyspie (w dolnym jej krańcu), w 1865 przyjęła współcześnie używaną nazwę pochodzącą od miasta Freeport w amerykańskim stanie Maine, z którym utrzymywano ożywione kontakty.

</doc>
<doc id="5102252" url="https://pl.wikipedia.org/wiki?curid=5102252" title="Lower Cove">
Lower Cove



</doc>
<doc id="5102253" url="https://pl.wikipedia.org/wiki?curid=5102253" title="Bostănești">
Bostănești

Bostănești – wieś w Rumunii, w okręgu Bacău, w gminie Dealu Morii. W 2011 roku pozostawała niezamieszkała.

</doc>
<doc id="5102256" url="https://pl.wikipedia.org/wiki?curid=5102256" title="Calapodești">
Calapodești

Calapodești – wieś w Rumunii, w okręgu Bacău, w gminie Dealu Morii. W 2011 roku liczyła 41 mieszkańców.

</doc>
<doc id="5102258" url="https://pl.wikipedia.org/wiki?curid=5102258" title="Căuia">
Căuia

Căuia – wieś w Rumunii, w okręgu Bacău, w gminie Dealu Morii. W 2011 roku liczyła 451 mieszkańców.

</doc>
<doc id="5102259" url="https://pl.wikipedia.org/wiki?curid=5102259" title="Dorofei">
Dorofei

Dorofei – wieś w Rumunii, w okręgu Bacău, w gminie Dealu Morii. W 2011 roku pozostawała niezamieszkała.

</doc>
<doc id="5102260" url="https://pl.wikipedia.org/wiki?curid=5102260" title="Ghionoaia">
Ghionoaia

Ghionoaia – wieś w Rumunii, w okręgu Bacău, w gminie Dealu Morii. W 2011 roku liczyła 3 mieszkańców.

</doc>
<doc id="5102261" url="https://pl.wikipedia.org/wiki?curid=5102261" title="Grădești">
Grădești

Grădești – wieś w Rumunii, w okręgu Bacău, w gminie Dealu Morii. W 2011 roku liczyła 4 mieszkańców.

</doc>
<doc id="5102262" url="https://pl.wikipedia.org/wiki?curid=5102262" title="Tiverton (Nowa Szkocja)">
Tiverton (Nowa Szkocja)

Tiverton (do 1867 "Petit Passage") – wieś ("village") w kanadyjskiej prowincji Nowa Szkocja, w hrabstwie Digby, na wyspie Long Island, nad cieśniną Petit Passage.
Miejscowość, która pierwotnie nosiła miano "Petit Passage" ze względu na położenie geograficzne, w 1867 przyjęła współcześnie używaną nazwę pochodzącą od miasta Tiverton w Wielkiej Brytanii (Anglia).

</doc>
<doc id="5102263" url="https://pl.wikipedia.org/wiki?curid=5102263" title="John Derek Persaud">
John Derek Persaud



</doc>
<doc id="5102264" url="https://pl.wikipedia.org/wiki?curid=5102264" title="Negulești (okręg Bacău)">
Negulești (okręg Bacău)

Negulești – wieś w Rumunii, w okręgu Bacău, w gminie Dealu Morii. W 2011 roku liczyła 666 mieszkańców.

</doc>
<doc id="5102266" url="https://pl.wikipedia.org/wiki?curid=5102266" title="Tăvădărești">
Tăvădărești

Tăvădărești – wieś w Rumunii, w okręgu Bacău, w gminie Dealu Morii. W 2011 roku liczyła 194 mieszkańców.

</doc>
<doc id="5102267" url="https://pl.wikipedia.org/wiki?curid=5102267" title="Petit Passage (ujednoznacznienie)">
Petit Passage (ujednoznacznienie)



</doc>
<doc id="5102268" url="https://pl.wikipedia.org/wiki?curid=5102268" title="Westport (Nowa Szkocja)">
Westport (Nowa Szkocja)

Westport (do 1839 "Brier Island Settlement") – wieś ("village") w kanadyjskiej prowincji Nowa Szkocja, w hrabstwie Digby, na wyspie Brier Island, nad cieśniną Grand Passage, miejscowość spisowa ("designated place"). Według spisu powszechnego z 2016 obszar miejscowości spisowej to: 11,70 km², a zamieszkiwało wówczas ten obszar 218 osób (gęstość zaludnienia 18,6 os./km²).
Miejscowość, która pierwotnie nosiła miano "Brier Island Settlement" ze względu na położenie geograficzne, w 1839 przyjęła współcześnie używaną nazwę, w tym samym roku uruchomiono urząd pocztowy.

</doc>
<doc id="5102270" url="https://pl.wikipedia.org/wiki?curid=5102270" title="Brier Island Settlement">
Brier Island Settlement



</doc>
<doc id="5102272" url="https://pl.wikipedia.org/wiki?curid=5102272" title="Abramowa Gora">
Abramowa Gora

Abramowa Gora () – wieś (ros. деревня, trb. dieriewnia) w Rosji, w obwodzie leningradzkim, w rejonie boksitogorskim, na jefimowskim osiedlu miejskim.

</doc>
<doc id="5102274" url="https://pl.wikipedia.org/wiki?curid=5102274" title="Duut">
Duut

Duut (mong.: "Дуут"; pismo mongolskie: ᠳᠠᠭᠤᠲᠤᠰᠤᠮᠤ) – somon w Mongolii, w ajmaku kobdoskim, położony jest 76 km od miasta Kobdo.
Na rok 2011 liczba mieszkańców somonu Duut wynosiła ponad 2 tys. osób, gęstość ludności natomiast 0,95 osób/km².

</doc>
<doc id="5102277" url="https://pl.wikipedia.org/wiki?curid=5102277" title="Helge Werner">
Helge Werner

Helge Werner (ur. 23 października 1883 w Säffle, zm. 6 lutego 1953 w Solna) – szermierz, szablista reprezentujący Szwecję, uczestnik letnich igrzysk olimpijskich w Sztokholmie w 1912 roku.

</doc>
<doc id="5102278" url="https://pl.wikipedia.org/wiki?curid=5102278" title="Dwie skały">
Dwie skały

Dwie skały – album koncertowy Jacka Kaczmarskiego wydany w 2000 roku przez Polskie Radio. Został nagrany 6 grudnia 1999 roku podczas koncertu w Teatrze Małym w Warszawie. Wszystkie teksty powstały między sierpniem 1998 roku a lipcem 1999 roku. Premiera albumu nastąpiła 16 października 2000 roku. Utwory są zapowiadane przez samego Kaczmarskiego.
Tytuł albumu.
Tytuł programu pochodzi od nazwy ówczesnego miejsca zamieszkania poety. Program powstawał w Two Rocks – australijskim miasteczku położonym nad Oceanem Indyjskim.

</doc>
<doc id="5102284" url="https://pl.wikipedia.org/wiki?curid=5102284" title="Kamionka (Częstochowa)">
Kamionka (Częstochowa)



</doc>
<doc id="5102286" url="https://pl.wikipedia.org/wiki?curid=5102286" title="Carl Hjorth">
Carl Hjorth



</doc>
<doc id="5102288" url="https://pl.wikipedia.org/wiki?curid=5102288" title="Weymouth (Kanada)">
Weymouth (Kanada)

Weymouth (pierwotnie "Sissiboo") – wieś ("village") w kanadyjskiej prowincji Nowa Szkocja, w hrabstwie Digby, nad rzeką Sissiboo River.
Miejscowość, która pierwotnie nosiła miano "Sissiboo" ze względu na położenie geograficzne, potem przyjęła współcześnie używaną nazwę pochodzącą od miasta Weymouth w amerykańskim stanie Massachusetts będącego miejscem pochodzenia niektórych osadników nowoangielskich zasiedlających w lecie 1765 te tereny. Dalszy napływ przybyszów, tym razem lojalistów, nastąpił po rewolucji amerykańskiej, w 1833 otworzono urząd pocztowy.

</doc>
<doc id="5102289" url="https://pl.wikipedia.org/wiki?curid=5102289" title="Sissiboo">
Sissiboo



</doc>
<doc id="5102290" url="https://pl.wikipedia.org/wiki?curid=5102290" title="Karl Hjorth">
Karl Hjorth

Karl Hjalmar Reinhold Hjorth (ur. 15 lipca 1875 w Sztokholmie, zm. 26 kwietnia 1949 tamże) – szermierz, szpadzista reprezentujący Szwecję, uczestnik olimpiady letniej z 1906 oraz letnich igrzysk olimpijskich w Sztokholmie w 1912 roku.

</doc>
<doc id="5102291" url="https://pl.wikipedia.org/wiki?curid=5102291" title="Åke Grönhagen">
Åke Grönhagen

Åke Edvard Grönhagen (ur. 24 stycznia 1885 w Sztokholmie, zm. 25 grudnia 1974 tamże) – szermierz i pięcioboista nowoczesny reprezentujący Szwecję, uczestnik letnich igrzysk olimpijskich w Sztokholmie w 1912 roku.
Zmagania w pięcioboju nowoczesnym podczas letnich igrzysk olimpijskich 1912 w Sztokholmie ukończył na 4. pozycji. W szermierce podczas tych samych igrzysk wystąpił indywidualnie w szpadzie odpadając w pierwszej rundzie zawodów. 

</doc>
<doc id="5102296" url="https://pl.wikipedia.org/wiki?curid=5102296" title="Abramowo (rejon tichwiński)">
Abramowo (rejon tichwiński)

Abramowo () – wieś (ros. деревня, trb. dieriewnia) w Rosji, w obwodzie leningradzkim, w rejonie tichwińskim, na gańkowskim osiedlu wiejskim.

</doc>
<doc id="5102302" url="https://pl.wikipedia.org/wiki?curid=5102302" title="William Wain Prior">
William Wain Prior

William Wain Prior (ur. 18 lipca 1876 w Kopenhadze, zm. 9 marca 1946 w Frederiksbergu) – duński wojskowy, generał porucznik. Naczelny dowódca Hæren w latach 1939–1941.
Życiorys.
W 1896 roku dołączył do wojska i rozpoczął dwuletnią szkołę oficerską. W 1898 awansowany na porucznika. Od 1905 roku służył w sztabie generalnym. W 1910 został awansowany na kapitana, w latach 1917−1924 był dowódcą jednej z sekcji sztabu. W 1924 został pułkownikiem i przez cztery następne lata był wykładowcą w duńskich uczelniach wojskowych. 
W 1929 został pułkownikiem i powrócił do służby w sztabie generalnym. Rok później został awansowany na generała majora. W 1937 roku został awansowany na stopień generała porucznika i objął dowództwo nad Dywizją Zelandzką. W grudniu 1939 roku został mianowany naczelnym dowódcą armii duńskiej, próbował przekonać duński rząd do rozpoczęcia zdecydowanych działań w celu poprawy obronności Danii, jego apele pozostały jednak bez echa. 
9 stycznia 1940, bez porozumienia z władzami wprowadził stan gotowości bojowej duńskich wojsk na granicy z III Rzeszą, został jednak później za to ukarany. 8 kwietnia, dzień przez atakiem III Rzeszy na Danię sugerowano, że w związku z konfliktami z rządem Prior miał problemy psychiczne. Podczas inwazji usilnie próbował przekonać rządzących do tego, żeby pozwolono wojskowym aktywnie bronić kraju.
Po kapitulacji Danii dalej pozostawał dowódcą duńskiej armii, kolaborującej z okupantami, próbował jednak jak najbardziej ograniczać wsparcie armii duńskiej dla Wehrmachtu. W 1940 działacze DNSAP próbowali namówić go by został premierem kolaboracyjnego rządu, Prior odmówił. W październiku 1941 zrezygnował z pełnionej funkcji.

</doc>
<doc id="5102311" url="https://pl.wikipedia.org/wiki?curid=5102311" title="Świdowa Skała">
Świdowa Skała



</doc>
<doc id="5102312" url="https://pl.wikipedia.org/wiki?curid=5102312" title="Awati">
Awati

Awati, – wieś (ros. деревня, trb. dieriewnia) w Rosji, w obwodzie leningradzkim, w rejonie tosnieńskim, na tosnieńskim osiedlu miejskim. 

</doc>
<doc id="5102313" url="https://pl.wikipedia.org/wiki?curid=5102313" title="Philip Bernard">
Philip Bernard



</doc>
<doc id="5102318" url="https://pl.wikipedia.org/wiki?curid=5102318" title="Kazys Ladiga">
Kazys Ladiga

Kazys Ladiga (ur. 6 stycznia 1894 w Iškonys, zm. 19 grudnia 1941 w Sol-Ilecku) – generał porucznik Sił Zbrojnych Litwy, jeden z organizatorów zamachu stanu na Litwie.
Życiorys.
Urodził się w 1894 w Iškonys koło Birż. W 1914 ukończył Wileńską Szkołę Wojskową i dołączył do armii rosyjskiej. Podczas I wojny światowej walczył jako oficer. W 1918 wrócił na Litwę i wkroczył do jej armii. W latach 1918-1920 był dowódcą . 18 maja 1919 kierował operacją Daugai przeciwko Armii Czerwonej. 2 czerwca 1919 jego pułk zajął Utenę, a 25 sierpnia Zarasai. Uczestnik . W 1920 poprowadził marsz wojsk litewskich do Wilna. 8 sierpnia 1920 stał się Wiceministrem Obrony Narodowej i Dowódcą Wojsk Lądowych. Po klęsce wojsk polskich pod Sejnami i Augustowem został zredukowany do dowódcy 4 dywizji. W 1923 ukończył Akademię Sztabu Generalnego Czechosłowacji. W latach 1923-1925 był dowódcą trzeciej dywizji.
Był jednym z organizatorów zamachu stanu na Litwie, po wydarzeniu jego obowiązki zostały ograniczone ze względu na bliskie powiązania z . W latach 1926-27 był dowódcą II i III Okręgu Wojskowego, został zwolniony w 1927. Po zwolnieniu od 1937 do 1940 pracował w Muzeum Wojskowym.
Po rozpoczęciu okupacji państw bałtyckich przez ZSRR 8 sierpnia 1940 został aresztowany i osadzony w więzieniu w Poniewieżu, a 6 czerwca 1941 został wysłany do więzienia NKWD w Sol-Ilecku, gdzie został zastrzelony.
Został nagrodzony Orderem Krzyża Pogoni 4 i 5 stopnia.

</doc>
<doc id="5102321" url="https://pl.wikipedia.org/wiki?curid=5102321" title="Okno w Leśnej Turni">
Okno w Leśnej Turni

Okno w Leśnej Turni – schronisko w grupie Skał Rzędkowickich na Wyżynie Częstochowskiej będącej częścią Wyżyny Krakowsko-Częstochowskiej. Znajduje się w Leśnej Turni. Jest to samotna skała w lesie po północnej stronie wzniesienia Rzędkowickich Skał, na mapie Geoportalu pod nazwą Skała Świdowa. Administracyjnie należy do miejscowości Rzędkowice w województwie śląskim, w powiecie zawierciańskim, w gminie Włodowice.
Opis obiektu.
Jest to duże okno skalne przebijające zachodnią część skały. Ma wymiary 1,4 × 2,8 m. Od wschodniej strony znajduje się w pionowej ścianie na wysokości 6 m nad ziemią, łatwo natomiast jest dostępne od zachodu. W jego stropie są dwa kominki o wysokości około 1 m. Kominki te i liczne wymycia ścian świadczą o tym, że okno jest pochodzenia krasowego.
Jaskinia powstała w późnojurajskich wapieniach skalistych. Namuliska brak. Skała wraz ze skalnym oknem znajduje się w dużym cieniu (gęsty bukowy las), wskutek tego na jej ścianach, także na ścianach okna roślinność jest uboga.
Okno jest znane od dawna. Wzmiankowali go Kiełkowscy w przewodniku wspinaczkowym. Plan i opis okna wykonał J. Zygmunt w lipcu 2009 r.

</doc>
<doc id="5102326" url="https://pl.wikipedia.org/wiki?curid=5102326" title="Dover (Nowa Szkocja)">
Dover (Nowa Szkocja)

Dover (pierwotnie "Little Dover") – wieś ("village") w kanadyjskiej prowincji Nowa Szkocja, w hrabstwie Guysborough, na południowy zachód od Canso.
Miejscowość, która pierwotnie nosiła miano "Little Dover" (prawdopodobnie od lat 20. XIX w., pochodzące od Dover w Wielkiej Brytanii (Anglia)), od 1890 miała urząd pocztowy, w 1969 uzyskała status "village".

</doc>
<doc id="5102329" url="https://pl.wikipedia.org/wiki?curid=5102329" title="Little Dover">
Little Dover



</doc>
<doc id="5102333" url="https://pl.wikipedia.org/wiki?curid=5102333" title="Bang Ye-dam">
Bang Ye-dam

Bang Ye-dam (, ur. 7 maja 2002 r.) – południowokoreański piosenkarz i były członek boys bandu Treasure wytwórni YG Entertainment. W 2012 roku wziął udział w przesłuchaniu do drugiej edycji programu "K-pop Star" i zajął drugie miejsce. W czerwcu 2013 Bang Ye-dam został stażystą YG Entertainment. Po siedmioletnim okresie treningowym 5 czerwca 2020 roku wydał singiel zatytułowany „Wayo” . Następnie zadebiutował w Treasure 7 sierpnia 2020 roku. 8 listopada 2022 roku opuścił Treasure po rozwiązaniu kontraktu.
Biografia.
Wczesne lata.
Bang Ye-dam urodził się 7 maja 2002 roku w Seulu w Korei Południowej. Pochodzi z muzykalnej rodziny, jego ojciec, Bang Dae-sik, jest dobrze znany z wydania ponad 40 piosenek do reklam i animacji, w tym koreańskiej wersji do japońskich piosenek otwierających anime "Pokemon", "Dragon Ball" i nie tylko. Jego matka, Jung Mi-young, jest znana ze śpiewania ścieżek dźwiękowych w koreańskim dramacie "Friends" i filmie "After the Show Ends" . Jego wujek Bang Yong-seok jest znanym kompozytorem i reżyserem w branży filmów komercyjnych. W wieku pięciu lat Bang wziął udział w utworach do serialu telewizyjnego "Bboong bboong-E" oraz w koreańskiej wersji japońskiego anime "Onegai! Samia-don". 5 marca 2007 roku po raz pierwszy wystąpił w filmie dokumentalnym "15 Second Fever, Hold the World" u boku swoich rodziców.
2012-2019: Początki kariery.
W sierpniu 2012 roku Bang wziął udział w przesłuchaniu do drugiego sezonu "K-pop Star". Podczas pierwszej rundy BoA komplementowała jego wokal porównując go do młodego Michaela Jacksona. Park Jin-young chwalił jego rytm, podczas gdy Yang Hyun-suk był zaintrygowany. Ostatecznie zajął drugie miejsce za rodzeństwem AKMU. W czerwcu 2013 r. Yang Hyun-suk potwierdził, że Bang dołączył do jego wytwórni, dzięki czemu zarówno zdobywcy pierwszego, jak i drugiego miejsca podpisali kontrakt z YG Entertainment. W tym samym roku wystąpił w finale "WIN: Who is Next" z artystami YG Lee Hi i Akdong Musician. W styczniu 2014 roku pojawił się również w programie "Winner TV" .
W trakcie treningu przed swoim debiutem, 21 listopada 2017 r., Bang pojawił się w programie survivalowym "Stray Kids" wraz z innymi stażystami jako reprezentanci YG Entertainment. Jego nazwisko znalazło się na szczycie południowokoreańskiego portalu Naver, podczas gdy jego wideo z występem do „There's Nothing Holdin' Me Back” Shawna Mendesa znalazło się na pierwszym miejscu listy 100 najpopularniejszych filmów Naver TV. Na YouTube wideo przekroczyło 3 miliony wyświetleń w ciągu 24 godzin i zgromadziło 45 milionów wyświetleń do czerwca 2021 roku. 5 października 2018 roku pojawił się epizodycznie w serialu "YG Future Strategy Office". W listopadzie 2018 r. Bang uczestniczył w programie survivalowy "YG Treasure Box", w którym 29 stażystów rywalizowało o miejsce w nowej grupie chłopców. Uczestniczył jako zawodnik w ramach „Team A ”. Podczas finału Bang dołączył do ostatecznego składu "Treasure", zajmując pierwsze miejsce spośród zespołu wokalnego.
Od 2020: Debiut i odejście z Treasure.
21 maja 2020 r. YG Entertainment ogłosiło przed oficjalnym debiutem Treasure, że Bang 5 czerwca wyda cyfrowy singiel zatytułowany „Wayo”. W produkcji uczestniczyli koledzy z wytwórni, Kang Seung-yoon z Winner i Lee Chan-hyuk z AKMU. Nie przeprowadzono żadnej promocji singla ze względu na przygotowania do debiutu z Treasure. Po wydaniu singiel osiągnął 10 miejsce na "liście Billboard" World Digital Songs i wszedł do pierwszej setki na 98 miejscu na "liście Billboard" Korea K-Pop 100 chart.
Bang trenował w YG Entertainment przez siedem lat, zanim 7 sierpnia oficjalnie zadebiutował jako członek Treasure. Wydali pierwszą część serii "The First Step" z single albumem "," wraz z główny singlem "Boy". Pięć miesięcy od debiutu seria "The First Step" sprzedała się w ponad milionie egzemplarzy. W efekcie grupa zdobyła tytuł „Million Seller”.
8 listopada 2022 roku YG Entertainment ogłosiło, że wyłączny kontrakt Bang Ye-dama z ich firmą został rozwiązany i że on i jego kolega Mashiho opuszczą grupę.

</doc>
<doc id="5102334" url="https://pl.wikipedia.org/wiki?curid=5102334" title="2020 w nauce">
2020 w nauce



</doc>
<doc id="5102337" url="https://pl.wikipedia.org/wiki?curid=5102337" title="Kazimierz Rzętkowski">
Kazimierz Rzętkowski

Kazimierz Bruno Rzętkowski (ur. 5 stycznia 1870 w Warszawie, zm. 20 grudnia 1924 tamże)) – polski lekarz internista, dziekan Wydziału Lekarskiego Uniwersytetu Warszawskiego (1921–1922).
Życiorys.
Był synem Stanisława Rzętkowskiego i Tekli z d. Paschalis.
W 1890 ukończył II Gimnazjum w Warszawie. W 1896 ukończył na Uniwersytecie Warszawskim studia lekarskie, w latach 1896–1904 pracował w Szpitalu Dzieciątka Jezus w Warszawie, na oddziale kierowanym przez Teodora Dunina.
W latach 1904-1913 był ordynatorem Oddziału Wewnętrznego Szpitala Wolskiego, w latach 1913–1917 ordynatorem w Szpitalu Dzieciątka Jezus. W 1917 uzyskał na Uniwersytecie Jagiellońskim stopień doktora na podstawie pracy "Badania nad zachowaniem się kwasów nukleinowych w ustroju". W 1918 został kierownikiem I Katedry Chorób Wewnętrznych Uniwersytetu Warszawskiego, w 1919 otrzymał tytuł profesora zwyczajnego UW. W latach 1921–1922 był dziekanem Wydziału Lekarskiego UW. W swoich badaniach zajmował się endokrynologią, kardiologią i diagnostyką laboratoryjną. Prowadził badania nad otyłością, badania biochemiczne nad składem krwi, należał do pionierów elektrokardiografii klinicznej w Polsce.
W latach 1907-1913 był redaktorem naczelnym pisma "Pamiętnik Towarzystwa Lekarskiego Warszawskiego", należał także do redakcji pism "Medycyna Doświadczalna i Kliniczna" oraz "Warszawskie czasopismo lekarskie". W 1917 wydał książkę "Odbudowa kraju a szpitalnictwo. Zarys programu rozwoju naszego szpitalnictwa krajowego".
Od 1913 był członkiem Towarzystwa Naukowego Warszawskiego.
Za pracę "Badania nad zachowaniem się kwasów aminowych w ustroju ludzkim" otrzymał w 1916 nagrodę im. J. Warschauera przyznawaną przez Akademię Umiejętności. 2 maja 1923 został odznaczony Krzyżem Komandorskim Orderu Odrodzenia Polski.
Jego córką była Maria Staniszkis, matka Jadwigi Staniszkis.
Pochowany został na warszawskim cmentarzu Powązkowskim w Warszawie (kwatera 11-3-1).

</doc>
<doc id="5102340" url="https://pl.wikipedia.org/wiki?curid=5102340" title="Dwadzieścia (5) lat później">
Dwadzieścia (5) lat później

Dwadzieścia (5) lat później – album koncertowy Jacka Kaczmarskiego wydany w 2001 roku przez Polskie Radio. Tytuł albumu nawiązuje do obchodzonych w 2000 i 2001 roku jubileuszy 20-lecia powstania „Solidarności” oraz 25-lecia pracy artystycznej Kaczmarskiego, które stały się pretekstem do wyboru 18 piosenek powstałych w ciągu 25 lat i zaprezentowaniu ich publiczności na scenie, a wśród nich pojawiają się dwa utwory pochodzące z powstającego wówczas programu "Mimochodem".
Zarejestrowano 22 grudnia 2000 roku podczas koncertu w Piwnicy Artystycznej „Pod Harendą” w Warszawie.
Twórcy.
Słowa: Jacek Kaczmarski, oprócz: 18 – słowa tradycyjne, tłum. Jacek Kaczmarski
&lt;br&gt;
Muzyka: Jacek Kaczmarski, oprócz: 17 – Bob Dylan; 18 – muzyka tradycyjna

</doc>
<doc id="5102341" url="https://pl.wikipedia.org/wiki?curid=5102341" title="Marcin Górnicki">
Marcin Górnicki

Marcin Górnicki (ur. 1 stycznia 1973 w Kętrzynie) – polski prezbiter baptystyczny, zastępca przewodniczącego Rady Kościoła Chrześcijan Baptystów w RP.
Życiorys.
Pochodzi z Kętrzyna. 11 listopada 1984 przyjął chrzest wiary. Studiował w Wyższym Baptystycznym Seminarium Teologicznym w Warszawie-Radości oraz w Chrześcijańskiej Akademii Teologicznej w Warszawie. Wikariat odbył pod kierunkiem prezbitera Andrzeja Seweryna. W latach 1999–2005 był pastorem zboru Kościoła Chrześcijan Baptystów w Kętrzynie. Jednocześnie zaangażowany był w tworzenie zboru w Olsztynie. W latach 2005–2008 związany był ze zborem Kościoła Chrześcijan Wiary Ewangelicznej „Spichlerz” w Warszawie.
18 stycznia 2009 został powołany na pierwszego pastora zboru Kościoła Chrześcijan Baptystów w Białymstoku i ordynowany 26 kwietnia tego samego roku. 10 maja 2015 odebrał tytuł prezbitera. Od 2017 jest członkiem Rady Kościoła Chrześcijan Baptystów w RP oraz Prezydium Rady Kościoła. W kadencji 2021–2025 został powołany na zastępcę przewodniczącego Rady Kościoła Chrześcijan Baptystów w RP.

</doc>
<doc id="5102342" url="https://pl.wikipedia.org/wiki?curid=5102342" title="Instytut Technologii Eksploatacji - Państwowy Instytut Badawczy">
Instytut Technologii Eksploatacji - Państwowy Instytut Badawczy



</doc>
<doc id="5102343" url="https://pl.wikipedia.org/wiki?curid=5102343" title="Szymon Liwo">
Szymon Liwo

Szymon Liwo – polski pasjonat astronomii, uczestnik projektu Sungrazer, odkrywca komet.
Drugi pod względem odkryć komet SOHO w Polsce (największą liczbę obiektów w kraju, na swoim koncie ma Michał Kusiak).
Swoją przygodę z kometami rozpoczął w grudniu 2010 roku, pierwszą kometę odkrył po około 3 miesiącach poszukiwań 23 lutego 2011 roku na obrazach SOHO LASCO C3.
Współodkrywca komety okresowej C/2015 F5 SWAN-Xingming.
Jest wujkiem Rafała Birosa, także odkrywcy komet.
Mieszkaniec Świdnicy.

</doc>
<doc id="5102347" url="https://pl.wikipedia.org/wiki?curid=5102347" title="St. Peter’s (Kanada)">
St. Peter’s (Kanada)

St. Peter’s (do 1650 "San Pedro", 1650–1713 "St. Pierre", od 1713 forma współczesna – pierwotnie wariant "St. Peters") – wieś ("village") w kanadyjskiej prowincji Nowa Szkocja, w hrabstwie Richmond, przy drodze dalekobieżnej Highway 104.
Miejscowość, założona w 1521 jako stacja rybacka przez Portugalczyków, przeszła od 1650 pod władanie francuskie, by na mocy traktatu utrechckiego (1713) stać się posiadłością brytyjską, pomimo tych zmian zawsze nosiła semantycznie identyczne miano (najpierw portugalskie "San Pedro", następnie francuskie "St. Pierre", w końcu angielskie "St. Peter’s" (dawny wariant "St. Peters")). Zimą 1668/1669 zniszczona w pożarze, w wyniku którego opuścił ją rezydujący tu od kilkunastu lat Nicolas Denys.

</doc>
<doc id="5102348" url="https://pl.wikipedia.org/wiki?curid=5102348" title="St. Pierre (ujednoznacznienie)">
St. Pierre (ujednoznacznienie)



</doc>
<doc id="5102349" url="https://pl.wikipedia.org/wiki?curid=5102349" title="Księstwo Smoleńskie">
Księstwo Smoleńskie

Księstwo Smoleńskie lub Wielkie Księstwo Smoleńskie – udzielne księstwo ruskie istniejące w latach od ok. 988 do 1405, położone w górnych biegach rzek Dniepru, Wołgi i Dźwiny, w którym panowali książęta smoleńscy z dynastii Rurykowiczów. 
Stolicą księstwa był Smoleńsk, a podlegały mu mniejsze księstwa: możajskie, toropieckie, wiaziemskie, dorohobuskie, sielechowskie, fomińsko-berezujskie, rżewskie i kozłowskie.
Ziemia smoleńska należała do Rusi Kijowskiej od IX wieku jako ważny odcinek szlaku od Waregów do Greków. Pierwszym księciem ruskim osiadłym w Smoleńsku był Stanisław Władimirowicz (ok. 988-po 1015), syn Włodzimierza Wielkiego. Po śmierci Jarosława Mądrego w 1054 roku nastąpił podział Rusi Kijowskiej, a dzielnica smoleńska przypadła jego synowi Wiaczesławowi. W 1127 władzę nad księstwem przejęła gałąź Rościsławiczów.
Od ok. 1230 roku Księstwo, podobnie jak większość księstw ruskich, było lennikiem Złotej Ordy. W 1303 roku Moskwa oderwała od Księstwa Smoleńskiego wschodnią część, w tym Możajsk i Wereję.
W 1313 roku książę smoleński Iwan Aleksandrowicz przestał płacić daninę Złotej Ordzie, a przed 1340 roku uznał się lennikiem wielkiego księcia litewskiego Giedymina. Wywołało to reakcję chana Ozbega, który tuż po śmierci Giedymina w 1340 wysłał na Księstwo Smoleńskie zbrojną ekspedycję karną, w której uczestniczyły oddziały księcia moskiewskiego Iwana Kality oraz innych książąt północnej Rusi podległych władzy mongolskiej.
Księstwo Smoleńskie zajmowało strategiczną pozycję na tzw. Bramie Smoleńskiej, dzięki czemu mogło zachowywać niezależność i lawirować pomiędzy rywalizującymi ze sobą Wielkim Księstwem Litewskim a Wielkim Księstwem Moskiewskim. W 1348 oddziały smoleńskie brały udział w litewskiej wyprawie przeciw Krzyżakom i w przegranej bitwie nad Strawą. 1352 wielki książę litewski Olgierd ochronił Smoleńsk przed najazdem moskiewskiego Siemiona Dumnego samą groźbą interwencji. W latach 1368, 1370 i 1372 książę smoleński Światosław IV Wielki wraz księciem twerskim wziął udział w wyprawach Olgierda na Moskwę. Po niepowodzeniu Olgierda przeszedł na stronę Moskwy i uczestniczył w 1375 roku w najeździe moskiewskim na Twer (za co tym razem Olgierd karnie spustoszył Smoleńszczyznę). Po śmierci Olgierda w 1377 Księstwo Smoleńskie uzyskało czasowo niezależność od Litwy.
Po zawarciu unii polsko-litewskiej kolejny książę smoleński Jerzy Światosławicz złożył w 1387 roku hołd lenny Jagielle, Jadwidze i Koronie Królestwa Polskiego wraz z przysięgą wierności z całej ziemi smoleńskiej. Jednak w 1395 roku książę litewski Witold zajął Smoleńsk pod pozorem ochrony przed najazdem tatarskim i ustanowił tam Romana Michajłowicza (księcia briańskiego i czernichowskiego) jako swojego namiestnika zmieniając księstwo w prowincję Wielkiego Księstwa Litewskiego. Wykorzystując klęskę Witolda nad Worsklą miasto zdobył jednak książę riazański Oleg, teść księcia smoleńskiego Jerzego. Witold bezskutecznie próbował je odebrać w 1401 roku.
W latach 1404-1405 miała miejsce zbrojna wyprawa Witolda – przy wsparciu polskich oddziałów Jagiełły – która zakończyła się podbojem i ostateczną likwidacją Księstwa Smoleńskiego. Sam Smoleńsk został zajęty po dwumiesięcznym oblężeniu 26 czerwca 1404 roku (według innych źródeł w 1405), gdy bramy miasta otworzyli Litwinom smoleńscy bojarzy niezadowoleni z rządów Olega. Witold pozostawił mniejszych książąt, którzy podlegali namiestnikowi litewskiemu. 
Odtąd ziemia smoleńska była częścią Wielkiego Księstwa Litewskiego. Kilka lat później pod Grunwaldem w ramach armii litewskiej walczyły trzy chorągwie smoleńskie pod wodzą Lingwena. 
Od 1508 roku ziemia smoleńska funkcjonowała jako województwo smoleńskie w ramach państwa polsko-litewskiego.

</doc>
<doc id="5102350" url="https://pl.wikipedia.org/wiki?curid=5102350" title="Ben Brereton Díaz">
Ben Brereton Díaz

Benjamin Anthony Brereton Díaz (ur. 18 kwietnia 1999 w Stoke-on-Trent) – chilijski piłkarz angielskiego pochodzenia występujący na pozycji napastnika w angielskim klubie Blackburn Rovers oraz w reprezentacji Chile. Wychowanek Stoke City, w trakcie swojej kariery grał także w Nottingham Forest. Młodzieżowy reprezentant Anglii.

</doc>
<doc id="5102352" url="https://pl.wikipedia.org/wiki?curid=5102352" title="Stanisław Ignacy Norblin">
Stanisław Ignacy Norblin

Stanisław Ignacy Norblin (ur. 26 lipca 1859 w Warszawie zm. 3 marca 1920 tamże) – przemysłowiec, bankowiec i działacz społeczny
Życiorys.
Ukończył Gimnazjum Realne w Warszawie (1878). Następnie pracował w fabryce platerów i wyrobów brązowniczych w Warszawie, założonej przez swego stryja Wincentego Norblina. Przeszedł w niej wszystkie stanowiska, od robotnika do naczelnego dyrektora. W latach 1893–1902 kierował przekształconą w tym czasie firmą pod nazwą «Towarzystwo Akcyjne Fabryk Metalowych „Norblin, Bracia Buch i T. Werner” w Warszawie». W tym czasie zreorganizował w oparciu o wzorce zachodnie to przedsiębiorstwo. Wydanie zwiększył mechanizację procesu produkcyjnego oraz całkowicie zmienił zbyt jej wyrobów, opierając go o nowoczesną reklamę i kredyt, oraz tworząc własną sieć aż 15 sklepów firmowych, zlokalizowanych głównie na terenie Rosji, m.in. w Petersburgu, Moskwie, Odessie, Charkowie, Kijowie, Rydze, Tyflisie, Saratowie, Jelizawetgradzie, Wilnie, Mińsku. Poszerzył też znacznie ofertę przedsiębiorstwa – oprócz tradycyjnych norblinowskich wyrobów stołowych, uruchomił od 1894, w oparciu o specjalnie wybudowaną walcownię metali kolorowych, produkcję blachy mosiężnej i srebrnej, rur miedzianych i mosiężnych ciągnionych bez szwu i drutu mosiężnego, miedzianego i srebrnego. Dzięki temu, zatrudniając ponad 600 robotników i mając kapitał zakładowy w wysokości 1,5 miliona rubli, zajął ważną pozycję na rynku ogólnorosyjskim.
Zrezygnował w 1902 z kierowania zakładami, gdy ich rada nadzorczą nie zgodziła się na dalsze inwestycje. Następnie pracował w Petersburgu a potem w Warszawie w dużym banku «H. Wawelberg» (w 1913 przekształconym w «Bank Zachodni SA»), zajmując w nim kierownicze stanowiska. Czynny w działalności społecznej; w latach 1882–1883 prowadził zajęcia na Uniwersytecie Latającym w Warszawie.
W niepodległej Polsce był w latach 1919–1920 ekspertem ekonomicznym przy Prezydium Rady Ministrów. Pochowany został na Starych Powązkach. 
Rodzina.
Urodził się w znanej warszawskiej rodzinie: był prawnukiem znanego malarza Jana Piotra Norblina (1745–1830), synem ziemianina Adama (1814–1873) i Marii z Babskich (1817–1870). Od 1890 był mężem Bronisławy z Piaseckich, mieli troje dzieci: Zofię (1891–1956) żonę Leona Chrzanowskiego (1888–1954), Stefana (1892–1952) i Marię (1893–1973), żonę ziemianina Stefana Frankowskiego (1895–1942). 

</doc>
<doc id="5102355" url="https://pl.wikipedia.org/wiki?curid=5102355" title="Aldo Nova">
Aldo Nova

Aldo Nova, właśc. Aldo Caporuscio (ur. 13 listopada 1956 w Montrealu) – kanadyjski wokalista, multiinstumentalista, autor piosenek i producent muzyczny, laureat Nagrody Grammy za 1996 rok.
Życiorys.
Jest synem włoskich imigrantów. Grę na gitarze rozpoczął w wieku 15 lat; jego idolem był Jimi Hendrix.
W 1982 roku podpisał kontrakt z wytwórnią Portrait Records. W tym też roku został wydany jego debiutancki album pt. "Aldo Nova". Znajdujący się na nim utwór „Fantasy” zajął 23. miejsce na liście Hot 100, zaś sam album otrzymał status podwójnej platyny. W przeciągu następnych trzech lat ukazały się jego dwa kolejne albumy, "Subject...Aldo Nova" oraz "Twitch". Album "Twitch" z uwagi na zmianę stylu spotkał się z krytyką fanów i recenzentów, a Portrait Records rozwiązał kontrakt z Novą. Następnie artysta skoncentrował się na współpracy z innymi artystami, jak Jon Bon Jovi czy Celine Dion. 
W 1991 roku wytwórnia JAMBCO Records wydała czwarty album Novy, "Blood on the Bricks". Otrzymał Nagrodę Grammy za 1996 rok jako współautor albumu Celine Dion "Falling into You".

</doc>
<doc id="5102358" url="https://pl.wikipedia.org/wiki?curid=5102358" title="Kościół Pana Jezusa Ukrzyżowanego i Matki Bożej Bolesnej w Pakości">
Kościół Pana Jezusa Ukrzyżowanego i Matki Bożej Bolesnej w Pakości

Kościół Pana Jezusa Ukrzyżowanego i Matki Bożej Bolesnej w Pakości – rzymskokatolicki kościół parafialny należący do parafii pod tym samym wezwaniem (dekanat barciński archidiecezji gnieźnieńskiej).
Obecna świątynia została wzniesiona w 1661 roku i konsekrowana została w dniu 14 września 1691 roku. W 1725 i 1971 roku oraz w latach 2010 – 2018 kościół został gruntownie wyremontowany. Budowla jest ściśle związana z Kalwarią Pakoską (stanowi 12 stację Drogi Krzyżowej), która przez Prymasa Polski Wojciecha Polaka w dniu 14 września 2018 roku została ogłoszona Archidiecezjalnym Sanktuarium Męki Pańskiej. Do zabytków XVII-wiecznej barokowej świątyni należą: ołtarz główny w formie Golgoty z rzeźbioną w drewnie grupą Ukrzyżowania (pięć figur), dwa boczne ołtarze z obrazami Piety i Matki Bożej Bolesnej, rokokowa ambona, chrzcielnica, drewniany chór, barokowe obrazy przedstawiające franciszkańskich świętych: Bonawenturę i Ludwika de Valois. Budowla posiada również nowsze obrazy Jezusa Miłosiernego i św. Jana Pawła II. W zakrystii znajdują się: rokokowa komoda, zabytkowa monstrancja, kielichy a także relikwiarze Krzyża Świętego, św. Franciszka z Asyżu i św. Antoniego z Padwy. W Roku Wielkiego Jubileuszu (2000 rok) kościół Ukrzyżowania, jako Sanktuarium Krzyża Świętego, pełnił rolę kościoła stacyjnego, a w Nadzwyczajnym Roku Jubileuszu Miłosierdzia (2016 rok) w kościele otwarto „Bramę Miłosierdzia”..

</doc>
<doc id="5102360" url="https://pl.wikipedia.org/wiki?curid=5102360" title="Kristian Laake">
Kristian Laake

Kristian Kristiansen Laake (ur. 9 kwietnia 1875 w Ullensaker, zm. 3 sierpnia 1950 w Skedsmo) – norweski wojskowy, generał major. Naczelny dowódca Norweskich Sił Zbrojnych w latach 1931–1940.
Życiorys.
Urodził się w rodzinie rolników, jego ojcem był Kristian Gulbrandsen Laake, a matką Karen Taugland. 
W młodości Laake został działaczem Partii Liberalnej i pełnił różne funkcje na poziomie lokalnym. W 1894 zdał maturę, a trzy lata później ukończył uczelnię wojskową. Wyższe studia wojskowe ukończył w 1900, a w 1911 studia przygotowujące do służby w sztabie generalnym. Służył w artylerii, w 1928 awansowany na stopień pułkownika. 
W 1931 został szefem sztabu generalnego, a w tym samym roku też naczelnym dowódcą Norweskich Sił Zbrojnych. Jego nominacja została uznana za czysto polityczną, służącą do przeforsowania proponowanych przez rząd reform w wojsku. Na przełomie lat 1932 i 1933 popadł w konflikt z ówczesnym ministrem obrony Vidkunem Quislingiem. 
Zimą na przełomie lat 1939 i 1940 mocno chorował. W dniu ataku niemieckiego pozostał wyjątkowo bierny, przez co już następnego dnia został poproszony o rezygnację ze stanowiska. 
Po rezygnacji zamieszkał w przejętym w 1908 gospodarstwie w Skedsmo, gdzie zmarł w 1950. 

</doc>
<doc id="5102361" url="https://pl.wikipedia.org/wiki?curid=5102361" title="Nia Zulkarnaen">
Nia Zulkarnaen

Nia Zulkarnaen, właśc. Vanya Zulkarnaen (ur. 19 czerwca 1970 w Dżakarcie) – indonezyjska aktorka, piosenkarka, modelka i producentka filmowa.
Jest córką aktora Dicky’ego Zulkarnaena i aktorki Mieke Wijayi.
Debiutowała w 1977 roku rolą w filmie "Jeritan Si Buyung". Występowała również w wielu reklamach, m.in. w reklamie mydła GIV.
Filmografia.
Źródło:
Dyskografia.
Źródło:

</doc>
<doc id="5102364" url="https://pl.wikipedia.org/wiki?curid=5102364" title="George Breed">
George Breed

George Horace Breed (ur. 14 lipca 1876 w Louisville, zm. 24 czerwca 1956 w Nowym Jorku) – szermierz, szpadzista reprezentujący Stany Zjednoczone, uczestnik letnich igrzysk olimpijskich w Sztokholmie w 1912 oraz igrzysk olimpijskich w Paryżu w 1924 roku.

</doc>
<doc id="5102365" url="https://pl.wikipedia.org/wiki?curid=5102365" title="Alfred Sauer">
Alfred Sauer

Alfred Ernst Sauer (ur. 31 lipca 1880 w Würzburgu, zm. 11 listopada 1943 w Magnolia Springs) – szermierz, szpadzista reprezentujący USA, uczestnik letnich igrzysk olimpijskich w Sztokholmie w 1912 roku.
Mistrz Stanów Zjednoczonych w szpadzie w 1913 oraz we florecie w 1916. Członek galerii sław amerykańskiej szermierki – US Fencing Hall of Fame.

</doc>
<doc id="5102370" url="https://pl.wikipedia.org/wiki?curid=5102370" title="Marc Larimer">
Marc Larimer

Marc Larimer (ur. 28 grudnia 1890 w Wichita, zm. 6 lutego 1919 w Guantánamo) – szermierz, szpadzista i florecista reprezentujący Stany Zjednoczone, uczestnik letnich igrzysk olimpijskich w Sztokholmie w 1912 roku.

</doc>
<doc id="5102374" url="https://pl.wikipedia.org/wiki?curid=5102374" title="John MacLaughlin">
John MacLaughlin

John Andrews MacLaughlin (ur. 20 kwietnia 1890 w Rahway, zm. 18 marca 1961 w Hrabstwie Harford) – szermierz, szpadzista reprezentujący USA, uczestnik letnich igrzysk olimpijskich w Sztokholmie w 1912 roku.

</doc>
<doc id="5102375" url="https://pl.wikipedia.org/wiki?curid=5102375" title="Thelma Sutcliffe">
Thelma Sutcliffe

Thelma Sutcliffe (ur. 1 października 1906 w Omaha, zm. 17 stycznia 2022) – amerykańska superstulatka, która po śmierci Hester Ford stała się najstarszą żyjącą osobą w Stanach Zjednoczonych. Wiek Thelmy został zweryfikowany przez Gerontology Research Group.
Życiorys.
Thelma wyszła za mąż w 1924 roku, w wieku 17 lat. Jej mąż zmarł na początku lat siedemdziesiątych XX wieku. W ciągu swojego życia aż dwa razy zachorowała na raka piersi. Sutcliffe pod koniec życia mieszkała w Elmwood Tower w stanie Nebraska, w którym znajdują się domy opieki dla osób powyżej 50 roku życia. Jej siostra Marie Kelso (1904–2011) dożyła też sędziwego wieku, bo aż 106 lat. Thelma nigdy nie miała dzieci.

</doc>
<doc id="5102377" url="https://pl.wikipedia.org/wiki?curid=5102377" title="Kościół Najświętszego Serca Jezusa w Drobninie">
Kościół Najświętszego Serca Jezusa w Drobninie

Kościół Najświętszego Serca Jezusa w Drobninie – rzymskokatolicki kościół parafialny należący do parafii pod tym samym wezwaniem (dekanat rydzyński archidiecezji poznańskiej).
Grunt pod kościół i plebanię został ofiarowany przez właściciela majątku w Drobninie, Stefana Ponikiewskiego. W dniu 5 maja 1935 roku rozpoczęła się budowa świątyni, która została ukończona w październiku 1936 roku. Budowla została projektowana przez inżyniera architekta Franciszka Morawskiego. Nowy kościół został konsekrowany przez księdza prymasa Augusta Hlonda 8 listopada 1936 roku. Podczas okupacji hitlerowskiej od 1940 do 1945 świątynia była zamknięta i zamieniona na magazyn zbożowy. Po zakończeniu wojny, w 1945 roku, kościół został otwarty. Podczas urzędowania księdza Kazimierza Zacharzewskiego świątynia została odnowiona, zostały wprawione witraże, została nowocześnie urządzona zakrystia i kupione zostały nowe komplety szat liturgicznych. W 1997 roku zostało założone gazowe ogrzewanie w świątyni, w 1998 roku kościół został odwilgocony. W 1999 roku został przełożony dach na świątyni. W 2000 roku kościół został wymalowany. W 2003 roku wieża świątyni została pokryta blachą miedzianą. W 2004 roku został przeprowadzony kapitalny remont dachu nad lożą i zakrystią w kościele (wymieniono belki deski, blachy i papy). W 2005 roku została wykonana nowa kanalizacja, a także nowe schody do świątyni. W 2006 roku został kupiony nowy katafalk, naprawiony został dzwon (otrzymał nowy napęd elektryczny). W 2007 roku świątynia otrzymała nowe nagłośnienie oraz oświetlenie zewnętrzne. W 2009 roku zakończony został remont organów w kościele, zostały wykonane nowe schody w prezbiterium, kupione zostały nowe meble do zakrystii. W 2010 roku zakończona została budowa parkingu przy świątyni, a w 2015 roku zakupiono ekran i „elektronicznego organistę” do świątyni.

</doc>
<doc id="5102380" url="https://pl.wikipedia.org/wiki?curid=5102380" title="Wacław Hulewicz (1891–1985)">
Wacław Hulewicz (1891–1985)

Wacław Andrzej Nikodem Hulewicz h. Nowina (ur. 15 września 1891 w Kościankach, zm. 13 stycznia 1985 w Szczecinie) – kapitan piechoty Wojska Polskiego, inżynier rolnictwa.
Życiorys.
Urodził się 15 września 1891 w majątku Kościanki, w rodzinie Leona i Heleny z Kaczkowskich. Był bratem: Stanisławy Ilińskiej (1885–1976), Antoniny (1890–1978), zamężnej z Mściwojem Semerau-Siemianowskim, Katarzyny (1901–1907), Jerzego (1886–1941), Bohdana (1888–1968) i Witolda (1895–1941).
Uczęszczał do gimnazjum w Trzemesznie i średniej szkoły rolniczej w Brzegu. Ukończył studia rolnicze we Wrocławiu i odbył jednoroczną obowiązkową służbę wojskową w tamtejszym pułku piechoty. Przed I wojną światową odbył praktyki rolnicze w majątkach w Ptaszkowie, Chwałkowicach i Saksonii. W 1913 wydzierżawił majątek Gajewo. W czasie wojny, w stopniu porucznika, walczył w szeregach Armii Cesarstwa Niemieckiego na froncie wschodnim, później austriackim, a od sierpnia 1918 zachodnim. Pod koniec wojny przebywał w szpitalu wojskowym w Toruniu, gdzie leczył się po samookaleczeniu, a następnie symulował chorobę.
Założył „Sokoła” w Wąbrzeźnie, Golubiu i Kowalewie oraz kierował Powiatową Strażą Ludową. Od 3 do 5 grudnia 1918 brał udział w obradach Polskiego Sejmu Dzielnicowego w Poznaniu.
Pod koniec stycznia 1919 został wcielony do 1 Pułku Strzelców Wielkopolskich, awansowany na kapitana i wyznaczony na stanowisko dowódcy kompanii. W marcu tego roku wziął udział w odsieczy Lwowa. Został ranny. Na początku września 1919 został dowódcą Batalionu Zapasowego Toruńskiego Pułku Strzelców (późniejszego 63 Toruńskiego Pułku Piechoty) w Inowrocławiu, a później w Toruniu. W grudniu 1920 został zdemobilizowany. 8 stycznia 1924 został zatwierdzony w stopniu kapitana ze starszeństwem z 1 czerwca 1919 i 517. lokatą w korpusie oficerów rezerwy piechoty. W 1922 posiadał przydział w rezerwie do 55 Pułku Piechoty w Lesznie, w 1923 do 67 Pułku Piechoty w Brodnicy, a od 1924 do 63 Pułku Piechoty w Toruniu. W 1934 jako oficer rezerwy pozostawał w ewidencji Powiatowej Komendy Uzupełnień Toruń. W dalszym ciągu posiadał przydział w rezerwie do 63 pp.
Po przeniesieniu do rezerwy gospodarował dzierżawionym majątkiem Papowo Toruńskie. Działał także społecznie i zawodowo w organizacjach i związkach rolniczych na Pomorzu. Był m.in. prezesem założonego w styczniu 1921 z jego inicjatywy, Pomorskiego Stowarzyszenia Rolniczo-Handlowego Spółdzielnia z ograniczoną poręką w Toruniu; brał udział w organizacji Pomorskiego Towarzystwa Rolniczego (1924), którego był wiceprezesem, Pomorskiej Izby Rolniczej (1922), został członkiem Rady Nadzorczej Centralnej Kasy Kooperacji Rolnej w Warszawie, która była centralą Syndykatów Rolniczych na terenie byłej Kongresówki. Poza tym był prezesem założonego na przełomie 1926–1927 Związku Rewizyjnego Spółdzielni Rolniczych na województwo pomorskie w Toruniu, członkiem Rady Nadzorczej Związku Spółdzielni Jajczarskich i Mleczarskich w Warszawie. Ponadto był prezesem Kółka Rolniczego i Rady Nadzorczej Spółdzielni Mleczarskich w Papowie Toruńskim i prezesem Koła Porad Sąsiedzkich na powiat toruński. Działał także w Pomorskiej Lidze Obrony Powietrznej Państwa, gdzie był od 1924 członkiem Komisji Rewizyjnej Oddziału Powiatowego w Toruniu, członkiem założycielem Koła przy Pomorskim Towarzystwie Rolniczym i członkiem Zarządu Wojewódzkiego tej Ligi.
Zmarł 13 stycznia 1985 w Szczecinie. Został pochowany na Cmentarzu Centralnym w Szczecinie.
Wacław Hulewicz był żonaty z Julią z Piwnickich (ur. 19 listopada 1892, zm. 28 lipca 1985), z którą miał czworo dzieci:
Upamiętnienie.
Jego imieniem nazwano ulicę na Stawkach w Toruniu.

</doc>
<doc id="5102381" url="https://pl.wikipedia.org/wiki?curid=5102381" title="Fredric Schenck">
Fredric Schenck

Fredric Schenck (ur. 10 października 1897 w Lawrence, zm. 28 lutego 1919 w Bostonie) – szermierz, szpadzista reprezentujący Stany Zjednoczone, uczestnik letnich igrzysk olimpijskich w Sztokholmie w 1912 roku.

</doc>
<doc id="5102383" url="https://pl.wikipedia.org/wiki?curid=5102383" title="William Bowman (szermierz)">
William Bowman (szermierz)

William Law Bowman (ur. 28 lipca 1881 w Pittston, zm. 7 stycznia 1947 w Nowym Jorku) – szermierz, szpadzista reprezentujący USA, uczestnik letnich igrzysk olimpijskich w Sztokholmie w 1912 roku.
Absolwent Uniwersytetu Cornella i Uniwersytetu Harvarda na wydziale prawa ("Harvard Law School").
Jego młodszy brat Roscoe Bowman był również szermierzem, olimpijczykiem z 1900, a następnie oficerem United States Navy. dochodząc do stopnia kontradmirała. 

</doc>
<doc id="5102387" url="https://pl.wikipedia.org/wiki?curid=5102387" title="Blanca Luisa Cuitiño Barbier">
Blanca Luisa Cuitiño Barbier

Blanca Luisa Cuitiño Barbier (ur. 25 sierpnia 1910 w Rosario zm. 20 marca 2022 tamże)– urugwajska superstulatka, która była w chwili śmierci najstarszą żyjącą osobą w historii tego kraju. Wiek Blanki został zweryfikowany przez Supercentenarios.net, która również współpracuje z korespondentami z Gerontology Research Group.
Życiorys.
Blanca Luisa Cuitiño Barbier spędziła całe swoje życie w mieście Rosario. Doczekała się 4 dzieci, 5 wnuków, 11 prawnuków i 4 praprawnuków. Mimo sędziwego wieku aż do śmierci była w dobrej kondycji fizycznej i psychicznej, z dobrą pamięcią, ponieważ pamiętała i rozpoznawała każdą osobę, która ją odwiedzała. Blanca poruszała się o własnych siłach, więc w słoneczne dni wychodziła na zewnątrz i była widywana przez swoich sąsiadów.

</doc>
<doc id="5102390" url="https://pl.wikipedia.org/wiki?curid=5102390" title="Ernest Gignoux">
Ernest Gignoux



</doc>
<doc id="5102392" url="https://pl.wikipedia.org/wiki?curid=5102392" title="Oleg Wilenski">
Oleg Wilenski

Oleg Grigorjewicz Wilenski (; ur. 4 marca 1931 w Dniepropetrowsku, zm. 9 lipca 2010 w Jerozolimie) – rosyjsko-izraelski lekarz psychiatra, profesor psychiatrii.
Życiorys.
W 1954 roku ukończył studia w Dniepropetrowskim Instytucie Medycznym i rozpoczął pracę w dziedzinie psychiatrii. W 1961 obronił rozprawę kandydacką poświęconą patofizjologii alkoholizmu, a w 1968 uzyskał stopień doktora nauk na podstawie dysertacji o urazowych uszkodzeniach mózgu.
W latach 1954–1961 kierował zakładem w szpitalu psychiatrycznym. W 1984 roku objął stanowisko kierownika Katedry Psychiatrii i Psychologii Medycznej w Dagestańskim Instytucie Medycznym. Jednocześnie pełnił obowiązki Głównego Lekarza Psychiatry Ministerstwa Ochrony Zdrowia Dagestanu.
W 1990 roku wyemigrował do Izraela i zamieszkał w Jerozolimie.
Tematyka badań naukowych.
Jego zainteresowania badawcze były skupione na schizofrenii, zwłaszcza i schizofrenii pełzającej, połączeniu schizofrenii z padaczką, następstwach urazowych uszkodzeń mózgu oraz alkoholizmie. Opublikował ponad 100 prac naukowych.

</doc>
<doc id="5102393" url="https://pl.wikipedia.org/wiki?curid=5102393" title="John Gignoux">
John Gignoux

John Ernest Gignoux (ur. 26 sierpnia 1874 w Jersey City, zm. 14 września 1955 w Nowym Jorku) – szermierz, szpadzista reprezentujący USA, uczestnik letnich igrzysk olimpijskich w Sztokholmie w 1912 oraz igrzysk olimpijskich w Paryżu w 1924 roku.

</doc>
<doc id="5102395" url="https://pl.wikipedia.org/wiki?curid=5102395" title="Mokruszino (obwód kurski)">
Mokruszino (obwód kurski)



</doc>
<doc id="5102399" url="https://pl.wikipedia.org/wiki?curid=5102399" title="Binance">
Binance

Binance – giełda kryptowalut z siedzibą na Kajmanach, założona w 2017 roku. Według danych z 12 czerwca 2021 roku największa na świecie kryptogiełda pod względem wolumenu obrotu.
Firma wprowadziła również na rynek Binance Coin (BNB), autorską kryptowalutę stworzoną w 2017 roku oraz stablecoin BUSD oparty w proporcjach 1:1 o dolara amerykańskiego. W czerwcu 2021 Binance Coin był czwartą kryptowalutą pod względem kapitalizacji rynkowej ustępując Bitcoinowi, Ethereum i Tetherowi.
Giełda jest również zabezpieczona pod kątem hacków i kradzieży środków klientów. Jedyny taki incydent wydarzył się w maju 2019 roku, kiedy to z giełdy skradziono bitcoiny o wartości około 32 mln USD. Pomimo faktu, że środków nie udało się odzyskać, giełda zwróciła środki klientom ze swojego funduszu tworzonego właśnie na takie sytuacje. Po tej sytuacja Binance znacznie podniósł poziom swoich zabezpieczeń i przeszedł zewnętrzny audyt bezpieczeństwa w wyniku którego otrzymał certyfikat potwierdzający przestrzeganie norm ISO / IEC 27001.

</doc>
<doc id="5102405" url="https://pl.wikipedia.org/wiki?curid=5102405" title="Scott Breckinridge">
Scott Breckinridge

Scott Dudley Breckinridge (ur. 23 maja 1882 w San Francisco, zm. 1 sierpnia 1941 w Lexington) – szermierz, szpadzista reprezentujący USA, uczestnik letnich igrzysk olimpijskich w Sztokholmie w 1912 roku.
Życiorys.
Należał do wpływowej rodziny Breckinridge - jego ojciec Joseph Cabell Breckinridge Sr. był generałem Armii Unii, podczas wojny secesyjnej w Stanach Zjednoczonych, jego młodszy brat Henry Skillman Breckinridge był prawnikiem i politykiem oraz Asystentem Sekretarza Wojny w gabinecie Prezydenta USA Woodrowa Wilsona a jego starszy brat Joseph Cabell Breckinridge Jr. służył w US Navy na okręcie USS Cushing (TB-1). 
Scott Breckinridge uczęszczał do akademii wojskowej West Point, gdzie m.in. trenował szermierkę. Później po igrzyskach w Sztokholmie został trenerem szermierki na Uniwersytecie Kentucky. Kolejno ukończył studia medyczne na "Georgetown University School of Medicine" specjalizując się w ginekologii oraz pracował jako lekarz w szpitalu "Providence Hospital" w Waszyngtonie i "Columbia University Medical Center" w Nowym Jorku. Podczas I wojny światowej służył w US Army, gdzie dosłużył się stopnia pułkownika. 
Był żonaty z Gertrude Ashby Bayne, z którą miał troje dzieci: Johna B. Breckinridge - polityka zasiadającego w Izbie Reprezentantów z ramienia Partii Demokratycznej; Scotta Dudleya Breckinridge Jr. - zastępcę Inspektora Generalnego Centralnej Agencji Wywiadowczej (CIA) oraz córkę Gertrude Bayne "Trudy" Breckinridge. 
Zmarł w Lexington w stanie Kentucky w 1941. 

</doc>
<doc id="5102407" url="https://pl.wikipedia.org/wiki?curid=5102407" title="Puchar Wysp Owczych w piłce siatkowej mężczyzn (2021)">
Puchar Wysp Owczych w piłce siatkowej mężczyzn (2021)

Puchar Wysp Owczych w piłce siatkowej mężczyzn 2021 (far. Steypakappingar í flogbólti menn 2021) – 22. sezon rozgrywek o siatkarski Puchar Wysp Owczych zorganizowany przez Związek Piłki Siatkowej Wysp Owczych ("Flogbóltssamband Føroya", FBF). Zainaugurowany został 9 stycznia 2021 roku. W rozgrywkach o Puchar Wysp Owczych uczestniczyły cztery drużyny grające w Meistaradeild.
Rozgrywki składały się z fazy grupowej, półfinałów oraz finału.
Finał odbył się 27 lutego 2021 roku w Stórhøll á Hálsi w Thorshavn. Po raz dziewiąty Puchar Wysp Owczych zdobył klub , pokonując w finale . Najlepszymi zawodnikami finału wybrani zostali Arthus Djurhuus Poulsen oraz Trygvi á Brekkukletti.
System rozgrywek.
W Pucharze Wysp Owczych 2021 uczestniczą cztery drużyny grające w Meistaradeild. Rozgrywki składają się z fazy grupowej oraz półfinałów i finału.
W fazie grupowej drużyny rozgrywają między sobą po jednym meczu. Na podstawie miejsc w tabeli powstają pary półfinałowe zgodnie z kluczem: 1-4; 2-3. Zwycięzcy w parach półfinałowych rozgrywają jedno spotkanie finałowe o Puchar Wysp Owczych.
Rozgrywki.
Faza grupowa.
Tabela
Źródło: FBFZasady ustalania kolejności: 1. liczba zdobytych punktów; 2. liczba wygranych meczów; 3. lepszy stosunek setów; lepszy stosunek małych punktów.Punktacja: 3:0 i 3:1 - 3 pkt; 3:2 - 2 pkt; 2:3 - 1 pkt; 1:3 i 0:3 - 0 pkt
Wyniki spotkań

</doc>
<doc id="5102409" url="https://pl.wikipedia.org/wiki?curid=5102409" title="Asystent prokuratora">
Asystent prokuratora

Asystent prokuratora – osoba zatrudniona w powszechnej jednostce organizacyjnej prokuratury.
Opis.
Uprawnienia.
Asystent prokuratora w zastępstwie i na podstawie pisemnego upoważnienia prokuratora jest uprawniony do:
1) wykonywania bieżących czynności nadzoru nad dochodzeniem;
2) przeprowadzania w toku postępowania przygotowawczego czynności procesowych: przesłuchania świadka, zatrzymania rzeczy i przeszukania, oględzin oraz eksperymentu.
Ponadto asystent prokuratora wykonuje samodzielnie czynności administracyjne związane z prowadzeniem i nadzorowaniem postępowań przygotowawczych oraz z przygotowaniem decyzji kończących te postępowania.
Wymagania.
Na stanowisku asystenta prokuratora może być zatrudniony ten, kto:
1) posiada obywatelstwo polskie i korzysta z pełni praw cywilnych i obywatelskich, a także nie był prawomocnie skazany za umyślne przestępstwo ścigane z oskarżenia publicznego;
2) jest nieskazitelnego charakteru;
3) ukończył wyższe studia w Polsce i uzyskał tytuł magistra lub zagraniczne studia uznane w Polsce;
4) ukończył 24 lata.
Na stanowisku starszego asystenta prokuratora może być zatrudniony asystent, który zajmował stanowisko asystenta prokuratora przez co najmniej 10 lat, i nie był karany za przewinienia dyscyplinarne oraz uzyskiwał pozytywne okresowe oceny, albo osoba, która złożyła egzamin prokuratorski lub egzamin sędziowski.
Przed zatrudnieniem asystenta prokuratora kierownik danej jednostki organizacyjnej prokuratury zasięga informacji o kandydacie z Krajowego Rejestru Karnego. Ponadto kierownik danej jednostki organizacyjnej prokuratury zasięga od właściwego komendanta Policji informacji o każdym z kandydatów do objęcia stanowiska asystenta prokuratorskiego, zawierającej istotne dla oceny spełniania wymogu nieskazitelnego charakteru dane o:
1) zachowaniu świadczącym o naruszeniu przez niego porządku prawnego;
2) kontaktach ze środowiskami przestępczymi lub grupami środowiskowymi patologii społecznej i o charakterze tych kontaktów;
3) okolicznościach wskazujących na uzależnienie od alkoholu, środków odurzających lub substancji psychotropowych.
Warunki zatrudnienia.
Asystentowi prokuratora przysługuje wynagrodzenie zasadnicze. Poza wynagrodzeniem zasadniczym asystentowi prokuratora przysługują dodatek za wieloletnią pracę, nagrody jubileuszowe oraz jednorazowa odprawa w razie ustania stosunku pracy w związku z przejściem na rentę z tytułu niezdolności do pracy lub emeryturę. Asystent prokuratora, który ukończył wyższe studia prawnicze i uzyskał tytuł magistra, po przepracowaniu 5 lat na tym stanowisku może przystąpić do egzaminu prokuratorskiego. Asystent prokuratora, który złożył egzamin notarialny, adwokacki lub radcowski, może przystąpić do egzaminu prokuratorskiego po przepracowaniu 4 lat na stanowisku asystenta prokuratora.
Nabór na stanowisko asystenta prokuratora prowadzony jest w formie konkursu.

</doc>
<doc id="5102411" url="https://pl.wikipedia.org/wiki?curid=5102411" title="Edmund Antoni Wojtyła">
Edmund Antoni Wojtyła



</doc>
<doc id="5102415" url="https://pl.wikipedia.org/wiki?curid=5102415" title="Kräftskiva">
Kräftskiva

Kräftskiva (ze szw. „impreza rakowa, uczta rakowa”) – tradycyjny szwedzki festiwal związany z sezonem połowu raków późnym latem, kiedy raki je się w wielu szwedzkich rodzinach. Główne danie uczty rakowej to raki rzeczne gotowane w całości w słonej wodzie z dużą ilością kopru, których spożywa się na zimno.
Raki zazwyczaj podaje się z różnymi dodatkami: bagietką, pieczywem chrupkim, serem o ostrym smaku, często również z daniami serwowanymi w formie tradycyjnego stołu szwedzkiego. Do tego pasują takie napoje alkoholowe jak aquavit i piwo oraz bezalkoholowa sockerdricka (lemoniada owocowa). Tradycyjnie ludzie zakładają papierowe czapki, śliniaczki albo fartuchy z motywami raków, a pokoje lub tarasy są zdobione świecami i lampkami papierowymi.
Ważnym elementem kulturowym uczty rakowej jest wspólne śpiewanie tradycyjnych szwedzkich przyśpiewek alkoholowych. Są to przeważnie krótkie, komiczne piosenki, z których podczas posiłku raz po raz śpiewa się jednej zwrotki kończącej się sznapsem. Przykładowy toast brzmi tak: „Rak, sznaps, piosenka”.
Inauguracja sezonu rakowego.
W celu zachowania odpowiedniego poziomu populacji raków szwedzkich obowiązywała ścisła data rozpoczęcia połowu raków, tzw. "Kräftpremiären," która przypadała na pierwszą (według innej opinii – na drugą) środę sierpnia. W 1994 roku zakaz ten został uchylony bez zastąpienia innym. Jednak lokalne przepisy, tak jak na przykład w Vättern, mogą nadal ograniczać połów.

</doc>
<doc id="5102416" url="https://pl.wikipedia.org/wiki?curid=5102416" title="James Moore (szermierz)">
James Moore (szermierz)

James Moore (ur. 30 sierpnia 1890 w Detroit, zm. 28 października 1971 w Wilmington) – szermierz, szpadzista reprezentujący USA, uczestnik letnich igrzysk olimpijskich w Sztokholmie w 1912 roku.
Absolwent Uniwersytetu Harvarda na wydziale Harvard Law School. 

</doc>
<doc id="5102422" url="https://pl.wikipedia.org/wiki?curid=5102422" title="Harold Rayner">
Harold Rayner

Harold Rayner (ur. 27 lipca 1888 w Glen Ridge, zm. 8 grudnia 1954 w Monrose) – szermierz, szpadzista reprezentujący Stany Zjednoczone, uczestnik letnich igrzysk olimpijskich w Sztokholmie w 1912, w Antwerpii w 1920 oraz igrzysk olimpijskich w Amsterdamie w 1928 roku. Zdobywca brązowego medalu olimpijskiego we florecie drużynowo w 1920 r. Reprezentował również Stany Zjednoczone w pięcioboju nowoczesnym.

</doc>
<doc id="5102426" url="https://pl.wikipedia.org/wiki?curid=5102426" title="Graeme Hammond">
Graeme Hammond

Graeme Monroe Hammond (ur. 1 lutego 1858 w Filadelfii, zm. 30 października 1944 w Nowym Jorku) – szermierz, szpadzista reprezentujący Stany Zjednoczone, uczestnik letnich igrzysk olimpijskich w Sztokholmie w 1912 roku.
Biografia.
Oprócz kariery szermierza, był przede wszystkim neurologiem i przez dwadzieścia lat należał do Amerykańskiego Towarzystwa Neurologicznego (ANA). Był również współzałożycielem związku sportowego Amateur Fencers League of America (założonego w 1891) oraz zasiadał w amerykańskim związku olimpijskim American Olympic Association (w latach 1930–1932). W 1908 został członkiem Amerykańskiego Towarzystwa Psychiatrycznego (APA). Mistrz Stanów Zjednoczonych w szermierce: we florecie (1891); szpadzie (1889, 1891, 1893) oraz szabli (1893, 1894). Był także prezesem klubu sportowego New York Athletic Club.

</doc>
<doc id="5102430" url="https://pl.wikipedia.org/wiki?curid=5102430" title="Mimochodem">
Mimochodem

Mimochodem – album koncertowy Jacka Kaczmarskiego wydany w 2002 roku przez Polskie Radio, na którym zarejestrowano ostatni premierowy program artysty. Wszystkie teksty powstały między marcem 2000 roku, a październikiem 2001 roku. Premiera albumu nastąpiła 27 maja 2002 roku. Utwory są zapowiadane przez samego Kaczmarskiego.
Album został nagrany 5 grudnia 2001 roku podczas koncertu w Muzycznym Studiu Polskiego Radia im. Agnieszki Osieckiej w Warszawie.

</doc>
<doc id="5102433" url="https://pl.wikipedia.org/wiki?curid=5102433" title="Antoni (Puchkan)">
Antoni (Puchkan)

Antoni, imię świeckie Dmytro Iłlicz Puchkan (ur. 27 sierpnia 1974 w Rydze) – biskup Ukraińskiego Kościoła Prawosławnego Patriarchatu Moskiewskiego.
Życiorys.
Urodził się w rodzinie wojskowego. Średnie wykształcenie uzyskał w Mikołajowie, a następnie (w latach 1991–1994) był słuchaczem szkoły medycznej w tym mieście, którą ukończył z wyróżnieniem.
W 1994 r. wstąpił do szkoły duchownej (przekształconej w 1997 r. w seminarium) w Kałudze. Od 1998 r. kontynuował naukę w Moskiewskiej Akademii Duchownej, którą ukończył w 2002 r. W tym samym roku został psalmistą w cerkwi św. Eufrozyny Połockiej w Kijowie. 4 listopada 2007 r. z rąk namiestnika ławry Peczerskiej, arcybiskupa wyszhorodzkiego Pawła otrzymał święcenia diakońskie. W listopadzie 2007 r. został sekretarzem prasowym synodalnego oddziału do spraw młodzieży, a w kwietniu 2008 r. – Sektora Duchowno-Oświatowych Projektów Ukraińskiego Kościoła Prawosławnego Patriarchatu Moskiewskiego. 3 kwietnia 2008 r. złożył w ławrze Peczerskiej wieczyste śluby mnisze z imieniem Antoni, ku czci św. Antoniego Pieczerskiego. W 2010 r. został archidiakonem. Od 2011 r. był sekretarzem biskupa (od 2017 r. – arcybiskupa) Teodozjusza, wikariusza eparchii kijowskiej. 28 sierpnia 2011 r. otrzymał z rąk biskupa Teodozjusza święcenia kapłańskie. 15 października tego samego roku został podniesiony do godności archimandryty. Niósł posługę w kijowskich cerkwiach: Zmartwychwstania Pańskiego (rejon peczerski), Podwyższenia Krzyża Pańskiego (rejon podilski) i Wprowadzenia Bogurodzicy do Świątyni (rejon hołosijiwski). W sierpniu 2020 r. został razem z arcybiskupem Teodozjuszem przeniesiony do eparchii czerkaskiej.
Postanowieniem Świętego Synodu, nominowany 12 maja 2021 r. na biskupa korsuńsko-szewczenkowskiego, wikariusza eparchii czerkaskiej. Chirotonia biskupia odbyła się 6 czerwca 2021 r. w soborze Zaśnięcia Matki Bożej w ławrze Peczerskiej, pod przewodnictwem metropolity kijowskiego i całej Ukrainy Onufrego.

</doc>
<doc id="5102439" url="https://pl.wikipedia.org/wiki?curid=5102439" title="Peter Hartley">
Peter Hartley

Peter Hartley (ur. 3 kwietnia 1988 w Hartlepool) – angielski piłkarz grający na pozycji środkowego obrońcy. W sezonie 2020/2021 występuje w klubie Jamshedpur FC, którego jest kapitanem.
Kariera juniorska.
Hartley grał w młodzieżowych drużynach Sunderlandu w latach 2000–2006.
Kariera seniorska.
Sunderland.
Sunderland U23.
Hartley trafił do drużyny rezerw Sunderlandu 1 lipca 2006 roku. Grał tam przez trzy lata.
Sunderland.
Hartley rozegrał jeden mecz w barwach pierwszego zespołu Sunderlandu. Było to spotkanie z Leicester, wygrane przez ekipę „Czarnych Kotów” 2:0.
Chesterfield.
Hartleya wypożyczono do Chesterfield 21 lutego 2008 roku. Zadebiutował dla tego klubu dwa dni później w meczu z Brentfordem (wyg. 1:0). Łącznie Anglik rozegrał dla Chesterfield 12 spotkań, nie zdobywając żadnej bramki.
Plymouth Argyle.
Hartley przeniósł się do Plymouth Argyle 1 lipca 2014 roku. Debiut dla tego klubu zaliczył on 9 sierpnia 2014 roku w meczu z Cambridge United (przeg. 1:0). Pierwszą bramkę piłkarz ten zdobył 13 września 2014 roku w przegranym 2:1 spotkaniu przeciwko Morecambe. Ostatecznie dla Plymouth Argyle Anglik rozegrał 96 meczy, strzelając 5 goli.
Jamshedpur FC.
Hartley podpisał kontrakt z Jamshedpur FC 6 września 2020 roku. Zadebiutował dla tego zespołu 24 listopada 2020 roku w przegranym 1:2 spotkaniu przeciwko Chennaiyin. Pierwszego gola zawodnik ten strzelił 17 stycznia 2021 roku w meczu z NorthEast United FC (przeg. 1:2). Do 12 czerwca 2021 roku Anglik wystąpił w barwach Jamshedpur FC w 19 spotkaniach, zdobywając 2 bramki.
Sukcesy.
"Sukcesy w karierze klubowej:"

</doc>
<doc id="5102452" url="https://pl.wikipedia.org/wiki?curid=5102452" title="Rozrost Teokracji">
Rozrost Teokracji

Rozrost Teokracji – ogólnoświatowa seria zgromadzeń religijnych o charakterze międzynarodowym, zorganizowanych przez Świadków Jehowy w roku 1950 roku.
Kongres międzynarodowy w Nowym Jorku.
Kongres międzynarodowy zorganizowano na "Yankee Stadium" w Nowym Jorku w dniach od 30 lipca do 6 sierpnia 1950 roku. Najwyższa liczba obecnych wyniosła 123 707 osób, w tym około 10 tys. delegatów z 67 krajów.
30 lipca, w pierwszy dzień kongresów, wydano nowy śpiewnik „Pieśni na chwałę Jehowy”. Program kongresu w Nowym Jorku uwzględniał rozdanie dyplomów 120 absolwentom 15. klasy Szkoły Gilead pochodzących z 32 krajów.
2 sierpnia ogłoszono wydanie pierwszej części Przekładu Nowego Świata - „Chrześcijańskich Pism Greckich” (Nowy Testament). Nathan Knorr zachęcił zgromadzonych na kongresie w Nowym Jorku: "Weźcie ten przekład do ręki. Przeczytajcie go, a sprawi wam to zadowolenie. Studiujcie go, ponieważ pomoże wam lepiej zrozumieć Słowo Boże. Udostępniajcie go innym".
Mówcy zachęcali słuchaczy do skupiania się na dziele głoszenia. "Pozostawcie tylko to, co absolutnie konieczne, i biegnijcie w wyznaczonym wyścigu" — nawoływał jeden z nich.
Thomas J. Sullivan wygłosił przemówienie pt. „Docenianie Bożej dobroci”. Zachęcił wszystkich, którzy mają możliwość, by podjęli pełnoczasową służbę kaznodziejską.
W programie kongresu przewidziano krótkie relacje sług oddziałów, misjonarzy i innych osób o działalności kaznodziejskiej we wszystkich krajach, z których przybyli.
W czwartek 3 sierpnia myśl przewodnia brzmiała: „Dzień misjonarski”. Carey Barber, późniejszy członek Ciała Kierowniczego, wygłosił wykład dla 3381 kandytatów do chrztu.
W przedostatnim dniu zgromadzenia, 5 sierpnia, Frederick William Franz, wiceprezes Towarzystwa Strażnica, wygłosił przemówienie „Nowe systemy rzeczy” wyjaśniając, kim są „książęta” z Ps 45:16. Swoje przemówienie zakończył zachętą: "A zatem wszyscy stale podążajmy naprzód jako społeczeństwo Nowego Świata!".
W ostatnim dniu, 6 sierpnia, 123 707 osób (87 195 na stadionie, 25 215 w pobliskich namiotach i 11 297 w miasteczku kempingowym) wysłuchało wykładu "Czy możesz żyć na zawsze w szczęściu na ziemi?". Zwrócono uwagę na wzrost liczby głosicieli. Przewodniczący zgromadzenia Grant Suiter oświadczył: "Chwała za ten nowy wzrost liczebny należy się Jehowie. Tak być powinno i nie chcemy, żeby było inaczej".
Począwszy od wydania z 15 sierpnia 1950 roku, które ukazało się na kongresie pod hasłem „Rozrost Teokracji”, czasopismo „Strażnica Zwiastująca Królestwo Jehowy” ma inną stronę tytułową, zawiera kolorowe ilustracje i zwiększyła objętość z 16 do 32.
Kwatery dla uczestników organizował Richard E. Abrahamson. Wielu uczestników zatrzymało się w domach prywatnych i w hotelach. Mimo to przeszło 13 tysięcy osób musiało zamieszkać w miasteczku kempingowym, około 65 km od Nowego Jorku.
Napływ około 10 tys. obcokrajowców zaalarmował Urząd Imigracyjny, który zastosował wobec nich środki dyskryminujące. Później na kongresie zaprotestowało przeciw takim poczynaniom.
Urządzono bar samoobsługowy, w którym była żywność dla uczestników kongresu.
Program był transmitowany przez rozgłośnię WBBR.
Pozostały kongresy na świecie.
Poza tym seria zgromadzeń odbyła się na wszystkich kontynentach. 
W Haiti odbył się pierwszy w historii kongres w tym kraju. Uczestniczyło w nim 474 osób, w tym 86 miejscowych Świadków Jehowy.
W Kostaryce odbył się kongres ogólnokrajowy z udziałem ponad 300 obecnych.
Na Kubie kongres zorganizowano w Hawanie, uczestniczyło w nim 7820 osób.
W Niemczech kongresy odbyły się w Berlinie Zachodnim (29 września–1 października), Hamburgu (22–24 września, Ausstellungspark Planten un Blomen) i Frankfurcie nad Menem (19–22 października, Auf dem Messegelände). Na kongresach kilkakrotnie przemawiał Erich Frost.
W Wielkiej Brytanii kongres odbył się w Londynie (21–24 września, Harringay Arena).
We włoskim Mediolanie ("Teatro dell'Arte", 27–29 października) zgromadziło się około 1000 osób.
Kampania informacyjna.
W miastach kongresowych zorganizowano kampanię informacyjną, polegającą na rozpowszechnianiu specjalnych zaproszeń na zgromadzenia. Niedzielne przedpołudnie kongresów przeznaczono na działalność kaznodziejską (w programie kongresów międzynarodowych były to dwa przedpołudnia).

</doc>
<doc id="5102453" url="https://pl.wikipedia.org/wiki?curid=5102453" title="Alfredo Campoli">
Alfredo Campoli

Alfredo Campoli (ur. 20 października 1906 w Rzymie, zm. 27 marca 1991 w Londynie) – brytyjski skrzypek pochodzenia włoskiego.
Życiorys.
Uczył się muzyki u ojca, Romeo Campoliego, wykładowcy Akademii Muzycznej św. Cecylii w Rzymie. Od 1917 roku mieszkał w Wielkiej Brytanii. Przed 1939 rokiem odbył liczne podróże koncertowe po krajach europejskich, prowadził też własną orkiestrę kameralną. Od 1938 roku występował na koncertach The Proms. Po 1950 roku koncertował w Stanach Zjednoczonych, Kanadzie, Afryce Południowej, Australii, ZSRR i na Dalekim Wschodzie. Współpracował z BBC Symphony Orchestra. Dokonał licznych nagrań płytowych dla wytwórni Decca i HMV. W jego repertuarze znajdowały się zarówno utwory klasyczne, jak i dzieła XX-wiecznych kompozytorów brytyjskich takich jak Edward Elgar i Arthur Bliss.

</doc>
<doc id="5102456" url="https://pl.wikipedia.org/wiki?curid=5102456" title="Jockie Soerjoprajogo">
Jockie Soerjoprajogo



</doc>
<doc id="5102457" url="https://pl.wikipedia.org/wiki?curid=5102457" title="Leon Dziadkowiec (młodszy)">
Leon Dziadkowiec (młodszy)

Leon Dziadkowiec – polski duchowny protestancki, prezbiter naczelny (zwierzchnik) Kościoła Ewangelicznych Chrześcijan w RP.
Życiorys.
Jest synem Leona Stanisława Dziadkowca, którego zastąpił w 1996 na stanowisku pastora Zboru Kościoła Ewangelicznych Chrześcijan „Betel” w Szczecinie. W 1998 podczas V Synodu Kościoła Ewangelicznych Chrześcijan został wybrany na zastępcę prezbitera naczelnego Kościoła, którym został wówczas Henryk Karzełek. W 2020 został wybrany prezbiterem naczelnym Kościoła Ewangelicznych Chrześcijan w RP, w kadencji 2020–2024. 

</doc>
<doc id="5102458" url="https://pl.wikipedia.org/wiki?curid=5102458" title="Otto Ruge">
Otto Ruge

Otto Ruge (ur. 9 stycznia 1882 w Oslo, zm. 15 sierpnia 1961 tamże) – norweski wojskowy, generał porucznik. Naczelny dowódca Norweskich Sił Zbrojnych podczas niemieckiej inwazji na Norwegię.
Życiorys.
W młodości uczęszczał do szkoły katedralnej w Oslo. W 1902 wstąpił na uczelnię wojskową. Później uczęszczał też do Wyższej Szkoły Wojskowej i na studia przygotowujące do służby w sztabie generalnym. Służył następnie w piechocie, gdzie pełnił m.in. funkcje dowódcy kompanii, dowódcy batalionu i szefa sztabu brygady.
Był uznanym pedagogiem, pracował jako instruktor i wykładowca w Wyższej Szkole Wojskowej. W 1933 został pułkownikiem i mianowano go szefem sztabu generalnego Norweskich Sił Zbrojnych, funkcję tę pełnił do 1938. W latach 1938−1940 był generalnym inspektorem piechoty. W 1940 awansowano go na stopień generała majora.
10 kwietnia 1940 został mianowany naczelnym dowódcą na miejsce defetystycznego generała Kristiana Laake. Ruge zaapelował do dowódców wszystkich rodzajów sił zbrojnych, aby odpierali niemiecki atak wszelkimi sposobami, zarządzał też formowaniem ruchu oporu w południowej Norwegii. Po przełamaniu norweskiej obrony na południu, wraz z królem i rządem ewakuował się do Troms, a 5 maja ustanowił naczelne dowództwo w Målselv, gdzie wraz z nim przenieśli się król i następca tronu. 
Po kapitulacji Norwegii Ruge postanowił pozostać w kraju i w Trondheim oddał się do niewoli niemieckiej. Początkowo więziony był w Grini pod Oslo. 9 października 1940 Adolf Hitler osobiście zadecydował o przeniesieniu go do Drezna, a następnie do Oflagu IV B Königstein w Twierdzy Königstein, gdzie przebywał wraz z francuskimi i polskimi oficerami. W grudniu 1943 trafił do Stalagu XX A, a w lipcu 1944 do Oflagu XXI C w Ostrzeszowie. Następnie wraz z innymi więźniami został ewakuowany do obozu w Luckenwalde, gdzie doczekał wyzwolenia przez Armię Czerwoną 22 kwietnia 1945. 
Po wyzwoleniu spotkał się z Iwanem Koniewem, a następnie trafił do Moskwy, gdzie brał udział w negocjacjach, których wynikiem było zezwolenie norweskim żołnierzom na powrót do kraju przez Danię, a nie przez Murmańsk, jak ustalono wcześniej. Ruge wrócił do Norwegii 3 czerwca i brał jeszcze udział w przygotowaniach do przyjęcia powracającego do kraju króla Haakona VII.
15 lipca 1945 został awansowany na generała porucznika i ponownie objął stanowisko naczelnego dowódcy, proszono go także o objęcie teki ministra obrony. Ruge zrezygnował z funkcji naczelnego dowódcy 1 stycznia 1946, z powodu konfliktu z nowym ministrem obrony Jensem Christianem Hauge. 
Po wojnie zaangażował się w działalność stowarzyszeń promujących przyjaźń norwesko-radziecką. Dołączył do Obrony Krajowej, gdzie służył w randze kaprala.
Po jego śmierci powstało wiele upamiętniających go pomników (najbardziej znany w Twierdzy Akershus) oraz wiele ulic jego imienia.

</doc>
<doc id="5102459" url="https://pl.wikipedia.org/wiki?curid=5102459" title="Leon Dziadkowiec">
Leon Dziadkowiec



</doc>
<doc id="5102462" url="https://pl.wikipedia.org/wiki?curid=5102462" title="Anna Maria (ujednoznacznienie)">
Anna Maria (ujednoznacznienie)



</doc>
<doc id="5102466" url="https://pl.wikipedia.org/wiki?curid=5102466" title="Anna Maria Wittelsbach (ujednoznacznienie)">
Anna Maria Wittelsbach (ujednoznacznienie)



</doc>
<doc id="5102467" url="https://pl.wikipedia.org/wiki?curid=5102467" title="Muzea Książki">
Muzea Książki



</doc>
<doc id="5102473" url="https://pl.wikipedia.org/wiki?curid=5102473" title="Boris Berman">
Boris Berman



</doc>
<doc id="5102474" url="https://pl.wikipedia.org/wiki?curid=5102474" title="Jeziorki (rejon szarkowszczyński)">
Jeziorki (rejon szarkowszczyński)

Jeziorki – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego. Jednocześnie 8 mieszkańców zadeklarowało polską a 1 białoruską przynależność narodową. Był tu 1 budynek mieszkalny. W 1931 w 3 domach zamieszkiwało 158 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5102480" url="https://pl.wikipedia.org/wiki?curid=5102480" title="Chester (miejscowość w Nowej Szkocji)">
Chester (miejscowość w Nowej Szkocji)

Chester (pierwotnie "Shoreham") – wieś ("village") w kanadyjskiej prowincji Nowa Szkocja, w hrabstwie Lunenburg, na północny wschód od Mahone Bay. Według spisu powszechnego z 2016 obszar miejski ("population centre") Chester to: 3,59 km², a zamieszkiwało wówczas ten obszar 1458 osób (gęstość zaludnienia 405,9 os./km²).
Miejscowość, która w nadaniu z 18 października 1759 pierwotnie nosiła miano "Shoreham" (nawiązując do Shoreham w Wielkiej Brytanii (Sussex)), po przybyciu w latach 1760–1761 osadników z Nowej Anglii już w 1760 zmieniła nazwę na współcześnie używaną, być może odwołując się do miasta Chester w amerykańskiej Pensylwanii.

</doc>
<doc id="5102481" url="https://pl.wikipedia.org/wiki?curid=5102481" title="Jeziory Wielkie (Białoruś)">
Jeziory Wielkie (Białoruś)

Jeziory Wielkie – dawny folwark. Obecnie część wsi Budy na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Dawniej używana nazwa – Jeziorki.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 29 osób, 28 było wyznania rzymskokatolickiego a 1 staroobrzędowego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 2 domach zamieszkiwało 15 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5102483" url="https://pl.wikipedia.org/wiki?curid=5102483" title="Rejon boksitogorski">
Rejon boksitogorski

Rejon boksitogorski, – jednostka administracyjna, jeden z siedemnastu rejonów w obwodzie leningradzkim w Rosji.
Ośrodkiem administracyjnym rejonu jest miasto Boksitogorsk.

</doc>
<doc id="5102484" url="https://pl.wikipedia.org/wiki?curid=5102484" title="Qatar Telecom German Open">
Qatar Telecom German Open



</doc>
<doc id="5102488" url="https://pl.wikipedia.org/wiki?curid=5102488" title="Ildi Gruda">
Ildi Gruda

Ildi Gruda (ur. 13 grudnia 1999 w Lezhy) – albański piłkarz występujący na pozycji napastnika w klubie Teuta Durrës.
Kariera seniorska.
1 lipca 2018 przeniósł się do Valletty FC, w której nie rozegrał żadnego meczu.
1 lipca 2019 wrócił do ojczyzny, dokładniej do FC Shënkolli. Zadebiutował tam 14 września 2019 w przegranym 4:1 meczu przeciwko KS Lushnja. Pierwsze bramki strzelił miesiąc później, 26 października 2019 w wygranym 2:3 meczu przeciwko Besie Kavaja. Łącznie w Shënkolli zagrał w 14 meczach (12 ligowych) i 6 razy pokonał bramkarza przeciwników.
10 stycznia 2020 przeszedł do Teuty Durrës. Debiut zaliczył 26 stycznia 2020 w wygranym 1:0 meczu przeciwko Bylisowi Ballsh. Trzy dni później strzelił pierwszego gola – miało to miejsce w wygranym 1:3 meczu Pucharu Albanii przeciwko Erzeni Shijak. Z Teutą został mistrzem kraju w sezonie 2020/2021, zdobywcą Pucharu Albanii w sezonie 2019/2020 i zdobywcą Superpucharu w 2020 roku. Do 12 czerwca 2021 rozegrał 54 mecze (41 ligowych) i strzelił 4 bramki (jedna ligowa).
Statystyki.
Klubowe.
"Stan na 12 czerwca 2021"
Sukcesy.
Klubowe.
"Stan na 12 czerwca 2021"

</doc>
<doc id="5102489" url="https://pl.wikipedia.org/wiki?curid=5102489" title="Marija Korkina">
Marija Korkina

Marija Wasiljewna Korkina (; ur. 8 sierpnia 1926 w Permie, zm. 14 czerwca 2012) – radziecki i rosyjski lekarz psychiatra, doktor nauk medycznych, zasłużona profesorka Rosyjskiego Uniwersytetu Przyjaźni Narodów, uhonorowana tytułami „Zasłużony Lekarz RFSRR” i „Zasłużony Działacz Nauki RFSRR”. Kierowała Katedrą Psychiatrii i Psychologii Medycznej na Rosyjskim Uniwersytecie Przyjaźni Narodów, była autorką ponad 350 publikacji, w tym podręczników akademickich.

</doc>
<doc id="5102490" url="https://pl.wikipedia.org/wiki?curid=5102490" title="Hebbville">
Hebbville

Hebbville – wieś ("village") w kanadyjskiej prowincji Nowa Szkocja, w hrabstwie Lunenburg, na południowy zachód od Bridgewater, miejscowość spisowa ("designated place"). Według spisu powszechnego z 2016 obszar miejscowości spisowej to: 15,80 km², a zamieszkiwało wówczas ten obszar 802 osoby (gęstość zaludnienia 50,7 os./km²).
Miejscowość, której nazwa najpewniej pochodzi od nazwiska jednego z pierwszych osadników – Johna George’a Hebba pochodzącego z rodziny przybyłej w 1805, od 1913 miała urząd pocztowy, w 1975 uzyskała status village.

</doc>
<doc id="5102493" url="https://pl.wikipedia.org/wiki?curid=5102493" title="Cień i kość (serial telewizyjny)">
Cień i kość (serial telewizyjny)

 
Cień i kość (oryg. "Shadow and Bone") – amerykański serial fantasy Netfliksa na podstawie książek Leigh Bardugo, osadzonych w uniwersum Grishów.
Fabuła.
Źródła:
Młoda Alina służy w wojsku, podczas wojny toczonej z pomocą czarodziejów, zwanych Grishami. Jej życie komplikuje się, gdy ujawniają się jej własne magiczne zdolności. Dzięki nim może potencjalnie odegrać kluczową rolę w toczącym się konflikcie.
Obsada.
Źródła: 
Produkcja.
Netflix zamówił pierwszą serię "Shadow and Bone" w styczniu 2019 roku. Zdjęcia kręcono na Węgrzech, na przełomie 2019 i 2020.
Netflix zamówił drugą ośmioodcinkową serię na początku czerwca 2021. Zdjęcia do niej zakończono w czerwcu 2022.
Premiera.
Pierwsza seria zadebiutowała 23 kwietnia 2021, a druga pojawiła się 16 marca 2023.
Odbiór.
Serial spotkał się z pozytywną reakcją krytyków. W agregatorze recenzji Rotten Tomatoes 89% z 81 recenzji pierwszej serii uznano za pozytywne, a średnia ocen wystawionych na ich podstawie wyniosła 7,40 na 10. Z kolei w agregatorze Metacritic średnia ważona ocen z 22 recenzji wyniosła 68 punktów na 100.

</doc>
<doc id="5102500" url="https://pl.wikipedia.org/wiki?curid=5102500" title="German Open">
German Open



</doc>
<doc id="5102501" url="https://pl.wikipedia.org/wiki?curid=5102501" title="Zasłużony Lekarz RFSRR">
Zasłużony Lekarz RFSRR

Zasłużony Lekarz RFSRR () – tytuł honorowy nadawany przez Prezydium Naczelnej Rady RFSRR (Президиум Верховного Совета РСФСР). Został uchwalony 11 stycznia 1940 roku. 

</doc>
<doc id="5102502" url="https://pl.wikipedia.org/wiki?curid=5102502" title="Podpowłoka elektronowa">
Podpowłoka elektronowa



</doc>
<doc id="5102505" url="https://pl.wikipedia.org/wiki?curid=5102505" title="Kakao Entertainment">
Kakao Entertainment

Kakao Entertainment () – południowokoreańska firma rozrywkowa, medialna i wydawnicza założona w 2021 roku. Spółka zależna przedsiębiorstwa branży internetowej Kakao, powstała w wyniku połączenia dwóch spółek zależnych – KakaoPage i Kakao M.
Historia.
W grudniu 2020 roku Kakao zapowiedziało fuzję KakaoPage i Kakao M w celu rozszerzenia działalności i poprawy wartości korporacyjnej przed pierwszą ofertą publiczną zaplanowaną na początek 2021 roku.
25 stycznia 2021 roku obie zaangażowane firmy ogłosiły plany i harmonogram połączenia, a także proponowaną nazwę dla nowej – Kakao Entertainment. Fuzja została zakończona 1 marca 2021 roku, a Kakao Entertainment zostało formalnie założone dzień później. 15 lipca zapowiedziano fuzję Kakao Entertainment i Melon Company, która ma zostać sfinalizowana we wrześniu 2021 roku. 17 września Kakao Entertainment ogłosiło plany połączenia wytwórni Play M Entertainment i Cre.ker Entertainment. Wraz z połączeniem 1 listopada 2021 roku nazwa firmy została zmieniona na IST Entertainment.
Działy.
Page Company.
Kierowana przez współdyrektora generalnego Lee Jin-soo, firma Kakao Entertainment Page Company jest odpowiedzialna za działalność wydawniczą i tworzenie stron internetowych firmy. Znajduje się w Pangyo, Seongnam, w prowincji Gyeonggi.
M Company.
Kierowana przez współdyrektora generalnego Sim Seong-su – jednego z najbardziej znanych dyrektorów w branży rozrywkowej w Korei Południowej – Kakao Entertainment M Company odpowiada za działalność rozrywkową i medialną firmy. Jej siedziba znajduje się w Teheran-ro, Gangnam-gu w Seulu.

</doc>
<doc id="5102507" url="https://pl.wikipedia.org/wiki?curid=5102507" title="Zdobycie Malty (218 p.n.e.)">
Zdobycie Malty (218 p.n.e.)

Zdobycie Malty – udana inwazja na kartagińską wyspę Maltę (wtedy znaną jako Maleth, Melite lub Melita) przez siły rzymskie pod dowództwem Tyberiusza Semproniusza Longusa na wczesnym etapie II wojny punickiej w 218 p.n.e.
Tło.
Malta należała do Kartaginy od 480 p.n.e. W 257 p.n.e. podczas I wojny punickiej wyspa doznała niszczycielskiego najazdu armii rzymskiej pod dowództwem Gaiusa Atiliusa Regulusa Serranusa, ale pozostała pod rządami Kartaginy.
Kiedy w 218 p.n.e. wybuchła II wojna punicka, garnizon kartagiński, złożony z około 2000 ludzi pod dowództwem Hamilkara, syna Giskona stacjonowały na Wyspach Maltańskich. Pomimo porażki Kartaginy w Rzymianie obawiali się, że na Sycylii może wybuchnąć rewolta kierowana przez Kartagińczyków. Aby temu zapobiec, Malta – najbliższa Sycylii baza Kartaginy – musiała zostać zdobyta.
Zdobycie wyspy.
Konsul rzymski Tyberiusz Semproniusz Longus miał pod swoim dowództwem ponad 26 000 ludzi i wypłynął swoją flotą z Lilybaeum w celu zdobycia Malty. Bez większego oporu Hamilkar poddał główne miasto wyspy, Melite, i swój garnizon mającym olbrzymią przewagę liczebną Rzymianom. Po kilku dniach flota wróciła do Lilybaeum, gdzie schwytanych (z wyjątkiem arystokratów) sprzedano jako niewolników.
Analiza.
Głównym źródłem o inwazji jest relacja Tytusa Liwiusza. Rola maltańskich mieszkańców podczas najazdu jest niejasna, a niektórzy historycy sugerują, że mogli oni oddać kartagiński garnizon w ręce Rzymian. Wyspy nie były w stanie oprzeć się inwazji, a poddanie się bez walki było korzystne dla ludności, ponieważ uchroniło wyspy przed zniszczeniem, jednocześnie dając możliwości uzyskania w przyszłości korzyści ekonomicznych.
Dowody archeologiczne wskazują na znaczną ciągłość demograficzną między okresami rządów Kartaginy i Rzymu na Malcie. Wyspy Maltańskie otrzymały pod rządami rzymskimi pewien stopień autonomii, prawdopodobnie jako nagrodę za pomoc wyspiarzy w zajęciu wysp.

</doc>
<doc id="5102509" url="https://pl.wikipedia.org/wiki?curid=5102509" title="Aylesford (Kanada)">
Aylesford (Kanada)

Aylesford – wieś ("village") w kanadyjskiej prowincji Nowa Szkocja, w hrabstwie Kings, między Berwick a Kingston, przy drodze dalekobieżnej Highway 101, miejscowość spisowa ("designated place"). Według spisu powszechnego z 2016 obszar miejscowości spisowej to: 4,11 km², a zamieszkiwały wówczas ten obszar 833 osoby (gęstość zaludnienia 202,8 os./km²).
Miejscowość, którą nazwano na cześć Heneage’a Fincha, czwartego hrabiego Aylesford, kiedy dokonywano 6 października 1786 podziału okręgu ("township") Wilmot, i część tego ostatniego znajdująca się w hrabstwie Kings otrzymała miano "Aylesford".

</doc>
<doc id="5102511" url="https://pl.wikipedia.org/wiki?curid=5102511" title="Aylesford (ujednoznacznienie)">
Aylesford (ujednoznacznienie)



</doc>
<doc id="5102512" url="https://pl.wikipedia.org/wiki?curid=5102512" title="Sold (album Boya George’a)">
Sold (album Boya George’a)

Sold – debiutancki album brytyjskiego piosenkarza Boya George'a wydany w roku 1987. Album był wielkim sukcesem w Europie i skromnym sukcesem w Wielkiej Brytanii, ale nie sprzedawał się w Stanach Zjednoczonych, ponieważ George nie był w stanie koncertować i promować go tam z powodu ograniczeń związanych z narkotykami, więc dotarł tylko do 145 miejsca na amerykańskiej liście Billboard 200. Sold został wydany po rozpadzie zespołu George'a Culture Club w 1986 roku i jego późniejszym wyzdrowieniu z uzależnienia od narkotyków. W Wielkiej Brytanii uplasował się na 24 miejscu oficjalnej listy UK Album Chart. 10 listopada 1987 uzyskał status srebrnej przyznany przez British Phonographic Industry za sprzedaż 60 000 egzemplarzy. Po sukcesie pierwszego singla „Everything I Own” z albumu ukazały się trzy kolejne single: „Keep Me in Mind”, tytułowy utwór „Sold” oraz „To Be Reborn”.

</doc>
<doc id="5102515" url="https://pl.wikipedia.org/wiki?curid=5102515" title="Stanisław Elgas">
Stanisław Elgas

Stanisław Zygmunt Elgas (ur. 17 listopada 1876 w Milówce, zm. 5 kwietnia 1973 w Krakowie) – pułkownik administracji Wojska Polskiego.
Życiorys.
Urodził się 17 listopada 1876 w Milówce, w ówczesnym powiecie żywieckim Królestwa Galicji i Lodomerii, w rodzinie Rudolfa (1837–1899) i Marii (1842–1928).
Jesienią 1894 rozpoczął zawodową służbę wojskową w cesarskiej i królewskiej Armii. Został wcielony do Śląskiego Pułku Piechoty Nr 1 w Opawie. W następnym roku został przeniesiony do Bośniacko-Hercegowińskiego Pułku Piechoty Nr 1 w Wiedniu. W latach 1899–1901 pełnił w tym oddziale służbę na stanowisku oficera prowiantowego. Jesienią 1903 został przeniesiony do nowo sformowanego Bośniacko-Hercegowińskiego Batalionu Strzelców Polowych w Wiedniu. W latach 1904–1905 pełnił w nim funkcję oficera prowiantowego. W 1913 został przeniesiony do 4 Tyrolskiego Pułku Strzelców Cesarskich w Trydencie. W czasie I wojny światowej walczył w szeregach Batalionu Strzelców Polowych Nr 18. W 1918 był urlopowany z „płacą poczekalną” (niem. "Wartegebühr").
W czasie służby w c. i k. Armii awansował na kolejne stopnie: kadeta–zastępcy oficera (starszeństwo z 1 września 1894), porucznika (starszeństwo z 1 września 1895), nadporucznika (starszeństwo z 1 listopada 1899), kapitana (starszeństwo z 1 listopada 1909) i majora (starszeństwo z 1 sierpnia 1916).
2 listopada 1918 objął dowództwo nad organizującym się w Rzeszowie Pułkiem Piechoty Ziemi Rzeszowskiej. 13 listopada 1918 generał Bolesław Roja zwolnił go z czynnej służby wojskowej i przeniósł w stały stan spoczynku. 27 grudnia 1918 został formalnie przyjęty z dniem 1 listopada 1918 do Wojska Polskiego z byłej armii austro-węgierskiej z zatwierdzeniem posiadanego stopnia majora i przydzielony do Okręgu Generalnego Kraków. 7 lutego 1919 został odkomenderowany do Wydziału IX Sztabu Generalnego na stanowisko dowódcy Ekspozytury Wydziału IX SG dla Dowództwa Okręgu Wojskowego Przemyśl i Dowództwa „Wschód” we Lwowie
16 lipca 1919 został przeniesiony z Oddziału V Naczelnego Dowództwa Wojska Polskiego do Departamentu Personalnego Ministerstwa Spraw Wojskowych. 6 maja 1920 objął szefostwo Oddziału XIII Sztabu Dowództwa Okręgu Generalnego „Kielce”. 4 czerwca 1920 został przeniesiony z Oddziału V Sztabu MSWojsk. do Baonu Zapasowego 11 Pułku Piechoty na stanowisko dowódcy batalionu. 11 czerwca 1920 został zatwierdzony z dniem 1 kwietnia 1920 w stopniu podpułkownika, w piechocie, w grupie oficerów byłej armii austro-węgierskiej. Od 4 do 25 lipca 1920 przebywał w Rzeszowie na urlopie rekonwalescencyjnym. Od maja do października 1921 był komendantem miasta Kielce.
3 maja 1922 został zweryfikowany w stopniu podpułkownika ze starszeństwem z 1 czerwca 1919 i 10. lokatą w korpusie oficerów piechoty, a jego oddziałem macierzystym był nadal 11 pp. Następnie został przeniesiony do 38 Pułku Piechoty w Przemyślu i przydzielony do Powiatowej Komendy Uzupełnień Przemyśl na stanowisko komendanta. W lutym 1924 został przydzielony na stanowisko szefa Szefostwa Poborowego Dowództwa Okręgu Korpusu Nr X w Przemyślu. W sierpniu tego roku, po likwidacji szefostwa, objął stanowisko inspektora poboru DOK X. 1 grudnia 1924 został mianowany pułkownikiem ze starszeństwem z 15 sierpnia 1924 i 2. lokatą w korpusie oficerów piechoty (administracji). W lutym 1926 został zwolniony z zajmowanego stanowiska i przeniesiony do Oddziału V Sztabu Generalnego jako oddziału macierzystego z pozostawieniem w dyspozycji dowódcy Okręgu Korpusu Nr X. Z dniem 1 marca 1927 został mu udzielony dwumiesięczny urlop z zachowaniem uposażenia, a z dniem 30 kwietnia tego roku został przeniesiony w stan spoczynku.
Mieszkał w Krakowie. W 1934, jako pułkownik stanu spoczynku administracji pozostawał w ewidencji Powiatowej Komendy Uzupełnień Kraków Miasto.
Zmarł 5 kwietnia 1973 w Krakowie. Został pochowany w grobie rodzinnym na Cmentarzu Rakowickim (kwatera M-płd-po prawej Ziemiańskiej).

</doc>
<doc id="5102518" url="https://pl.wikipedia.org/wiki?curid=5102518" title="Niki (piosenkarka)">
Niki (piosenkarka)

Niki, właśc. Nicole Zefanya (ur. 24 stycznia 1999 w Dżakarcie) – indonezyjska piosenkarka rhythmandbluesowa.
Kształciła się w Sekolah Pelita Harapan. Pierwotnie zyskała popularność dzięki coverom i utworom zamieszczanym w serwisie YouTube, gdzie zebrała ponad 40 tysięcy subskrybentów.
W wieku 15 lat wzięła udział w internetowym konkursie na wokalistkę do występu otwierającego koncert Taylor Swift w Dżakarcie. Ostatecznie została wybrana do występu na koncercie Red Tour Jakarta w 2014 roku.
W 2017 roku przeprowadziła się do Stanów Zjednoczonych, aby studiować muzykę na Lipscomb University. W tym samym roku podpisała kontrakt z wytwórnią .
W 2018 roku wydała swoją debiutancką EP-kę pt. "Zephyr". W 2020 roku wydała swój pierwszy autorski album pt. "Moonchild".

</doc>
<doc id="5102519" url="https://pl.wikipedia.org/wiki?curid=5102519" title="Stephanie Poetri">
Stephanie Poetri

Stephanie Poetri, właśc. Stephanie Poetri Dougharty (ur. 20 maja 2000 w Dżakarcie) – indonezyjska piosenkarka.
Jest córką Titi DJ. 
Związana jest z wytwórnią . Rozpoznawalność przyniósł jej utwór „I Love You 3000”, opublikowany w 2019 roku w serwisie YouTube. Wykonała także utwór przewodni filmu "".

</doc>
<doc id="5102526" url="https://pl.wikipedia.org/wiki?curid=5102526" title="Niki (ujednoznacznienie)">
Niki (ujednoznacznienie)



</doc>
<doc id="5102532" url="https://pl.wikipedia.org/wiki?curid=5102532" title="Birmingham Classic 2021">
Birmingham Classic 2021

Birmingham Classic 2021, właśc. Viking Classic Birmingham 2021 – tenisowy turniej WTA kategorii WTA 250 w sezonie 2021 z cyklu Birmingham Classic rozgrywany w dniach 14–20 czerwca 2021 roku w Birmingham na kortach trawiastych o puli nagród wynoszącej 235 238 dolarów amerykańskich.

</doc>
<doc id="5102539" url="https://pl.wikipedia.org/wiki?curid=5102539" title="Józefowo (sielsowiet Hermanowicze)">
Józefowo (sielsowiet Hermanowicze)

Józefowo (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 89 osób, 48 było wyznania rzymskokatolickiego, 26 prawosławnego, 8 ewangelickiego a 7 mojżeszowego. Jednocześnie 55 mieszkańców zadeklarowało polską, 27 białoruską a 7 żydowską przynależność narodową. Było tu 7 budynków mieszkalnych. W 1931 w 7 domach zamieszkiwało 54 osoby.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5102540" url="https://pl.wikipedia.org/wiki?curid=5102540" title="Katedra Świętego Stefana w Székesfehérvár">
Katedra Świętego Stefana w Székesfehérvár



</doc>
<doc id="5102542" url="https://pl.wikipedia.org/wiki?curid=5102542" title="Popice">
Popice



</doc>
<doc id="5102543" url="https://pl.wikipedia.org/wiki?curid=5102543" title="Kantoryszcze">
Kantoryszcze

Kantoryszcze – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 7 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5102544" url="https://pl.wikipedia.org/wiki?curid=5102544" title="Eryk Kulm (muzyk)">
Eryk Kulm (muzyk)

Eryk Kulm (ur. 16 marca 1952 w Sopocie, zm. 3 listopada 2019 w Warszawie) – polski muzyk perkusista jazzowy.
Życiorys.
Syn Eryka Kulma (1924–1989), długoletniego (33 lata pływania) oficera rozrywkowego na MS Batory. Dorastał w Sopocie, gdzie uczęszczał do I Liceum Ogólnokształcącego; zaczynał jako muzyk big-beatowy – grał w harcerskim zespole estradowym Takty (1964–1968), następnie jazz m.in. w Jazz Carriers, brał udział w festiwalach jazzowych np. Jazz nad Odrą (1973), współpracował z Teatrem STU (1975). 
W 1975 wyjechał do USA; studiował na bostońskiej wyższej uczelni muzycznej Berklee College of Music, której nie ukończył. Grał w amerykańskich klubach jazzowych Bottom Line, Other Hand, Eric’s, Gulliver’s w Nowym Jorku, w hotelach Miami, na statkach pasażerskich pływających na Karaiby (SS Norway), w Los Angeles i Chicago, również z Krzysztofem Klenczonem. 
Do kraju wrócił w 1989, realizując się w Kwartecie Namysłowskiego i grupie „New Presentation”, uczestnicząc w festiwalach jazzowych np. Jazz Jamboree (1989, 1991 i 1995), również za granicą. Od 1993 był organizatorem w Warszawie Harenda Jazz Festival, utworzył „Eryk Kulm Jazz Quartet” (1997). Pochowany na cmentarzu przy Kościele Świętych Apostołów Piotra i Pawła w Warszawie w Pyrach.
Syn Eryk Kulm (ur. 1990) jest aktorem.

</doc>
<doc id="5102545" url="https://pl.wikipedia.org/wiki?curid=5102545" title="Kaziki">
Kaziki

Kaziki – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 7 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5102552" url="https://pl.wikipedia.org/wiki?curid=5102552" title="Ocean Hellman">
Ocean Hellman

Ocean Hellman (ur. 8 listopada 1971 w Victorii) – kanadyjska aktorka. Nominowana do nagrody Nagroda Gemini w latach 1988, 1990 i 1993. Znana w Polsce z serialu „Niebezpieczna zatoka” jako córka morskiego biologa doktora Granta Robertsa.

</doc>
<doc id="5102554" url="https://pl.wikipedia.org/wiki?curid=5102554" title="Queen’s Club Championships 2021">
Queen’s Club Championships 2021

Queen’s Club Championships 2021, właśc. cinch Championships 2021 – tenisowy turniej ATP kategorii ATP Tour 500 w sezonie 2021 z cyklu Queen’s Club Championships rozgrywany w dniach 14–20 czerwca 2021 roku w Londynie na kortach trawiastych o puli nagród wynoszącej 1 427 455 euro.

</doc>
<doc id="5102555" url="https://pl.wikipedia.org/wiki?curid=5102555" title="Halle Open 2021">
Halle Open 2021

Halle Open 2021, właśc. Noventi Open 2021 – tenisowy turniej ATP kategorii ATP Tour 500 w sezonie 2021 z cyklu Halle Open rozgrywany w dniach 14–20 czerwca 2021 roku w Halle na kortach trawiastych o puli nagród wynoszącej 1 455 925 euro.

</doc>
<doc id="5102568" url="https://pl.wikipedia.org/wiki?curid=5102568" title="Izabela Badurek">
Izabela Badurek

Izabela Badurek (ur. 7 lipca 1991 w Lublinie) – polska judoczka oraz zawodniczka MMA wagi muszej i koguciej. Mistrzyni PLMMA w wadze muszej z 2016 roku. Była zawodniczka TFL, ACB, UFC czy FEN. Aktualnie związana z Babilon MMA. 

</doc>
<doc id="5102573" url="https://pl.wikipedia.org/wiki?curid=5102573" title="Hendrick Gerritsz Pot">
Hendrick Gerritsz Pot



</doc>
<doc id="5102596" url="https://pl.wikipedia.org/wiki?curid=5102596" title="David Rugamas">
David Rugamas

David Antonio Rugamas Leiva (ur. 17 lutego 1990 w Opico) – salwadorski piłkarz grający na pozycji napastnika, reprezentant kraju.
Kariera.
Seniorską karierę rozpoczął w Alianzie. Potem występował m.in. w Once Lobos czy Juventudzie Independiente. W 2016 roku opuścił Salwador i udał się na wypożyczenie do irackiego Al-Mina'a SC. Później powrócił do Salwadoru, grając m.in. w CD Águila. W 2020 roku podpisał kontrakt z gwatemalskim Xelajú MC.
W reprezentacji Salwadoru 31 maja 2015 zagrał przeciwko Hondurasowi. Pierwszą bramkę w kadrze zdobył 7 marca 2019 w meczu z Gwatemalą.

</doc>
