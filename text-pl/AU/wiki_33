<doc id="5106271" url="https://pl.wikipedia.org/wiki?curid=5106271" title="Rinorea pubiflora">
Rinorea pubiflora

Rinorea pubiflora (Benth.) Sprague &amp; Sandwith – gatunek roślin z rodziny fiołkowatych ("Violaceae"). Występuje naturalnie w Panamie, Kolumbii, Wenezueli, Gujanie, Surinamie, Gujanie Francuskiej, Ekwadorze, Peru, Boliwii oraz Brazylii. 
Biologia i ekologia.
Rośnie w lasach oraz na terenach skalistych. Występuje na wysokości do 900 m n.p.m.
Zmienność.
W obrębie tego gatunku wyróżniono jedną odmianę:

</doc>
<doc id="5106273" url="https://pl.wikipedia.org/wiki?curid=5106273" title="Rinorea racemosa">
Rinorea racemosa

Rinorea racemosa (Mart.) Kuntze – gatunek roślin z rodziny fiołkowatych ("Violaceae"). Występuje naturalnie w Kolumbii, Wenezueli, Peru oraz Brazylii (w stanach Acre, Amazonas, Amapá, Pará, Rondônia i Roraima). 
Biologia i ekologia.
Rośnie w lasach, na wysokości do 200 m n.p.m.

</doc>
<doc id="5106275" url="https://pl.wikipedia.org/wiki?curid=5106275" title="Rinorea sprucei">
Rinorea sprucei

Rinorea sprucei (Eichler) Kuntze – gatunek roślin z rodziny fiołkowatych ("Violaceae"). Występuje naturalnie w Kolumbii, Wenezueli, Peru oraz Brazylii (w stanie Amazonas, a także prawdopodobnie Ceará). 
Biologia i ekologia.
Rośnie w lasach oraz na brzegach cieków wodnych. Występuje na wysokości do 300 m n.p.m.

</doc>
<doc id="5106276" url="https://pl.wikipedia.org/wiki?curid=5106276" title="Liga Mistrzów UEFA (2021/2022)/Faza kwalifikacyjna">
Liga Mistrzów UEFA (2021/2022)/Faza kwalifikacyjna

Artykuł prezentuje szczegółowe dane dotyczące rozegranych meczów które miały na celu wyłonienie 6 drużyn piłkarskich, które wezmą udział w fazie grupowej Ligi Mistrzów UEFA 2021/2022. Faza kwalifikacyjna trwała od 22 czerwca do 25 sierpnia 2021.
Runda wstępna.
Do startu w Rundzie wstępnej zostały uprawnione 4 drużyny. Runda została podzielona na półfinały i finał. W tej rundzie zespoły grały tylko jeden mecz. Drużyny, które przegrały w tej rundzie, otrzymały prawo gry w II rundzie kwalifikacyjnej Ligi Konferencji Europy UEFA.
Podział na koszyki.
!colspan=3|Półfinały rundy
!colspan=3|Finał rundy
I runda kwalifikacyjna.
Do startu w I rundzie kwalifikacyjnej zostały uprawnione 32 drużyny (1 z poprzedniej rundy), z czego 16 zostało rozstawionych. Drużyny, które przegrały w tej rundzie, otrzymały prawo gry w II rundzie kwalifikacyjnej Ligi Konferencji Europy UEFA.
Podział na koszyki.
Uwaga: Losowanie I rundy kwalifikacyjnej odbyło się przed zakończeniem rundy wstępnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w I rundzie przejmuje ona współczynnik najwyżej rozstawionego rywala.
Oznaczenia:
II runda kwalifikacyjna.
Od tej rundy turniej kwalifikacyjny został podzielony na 2 części – dla mistrzów i niemistrzów poszczególnych federacji:
Drużyny, które przegrały w tej rundzie, otrzymały prawo gry w III rundzie kwalifikacyjnej Ligi Europy UEFA.
Podział na koszyki.
Uwaga: Losowanie II rundy kwalifikacyjnej odbyło się przed zakończeniem I rundy kwalifikacyjnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w II rundzie przejmuje ona współczynnik najwyżej rozstawionego rywala.
Oznaczenia:
Ścieżka mistrzowska:
Ścieżka ligowa:
Pary II rundy kwalifikacyjnej.
!colspan=6|Ścieżka mistrzowska
!colspan=6|Ścieżka ligowa
III runda kwalifikacyjna.
W tej rundzie kwalifikacji utrzymany został podział na 2 ścieżki – mistrzowską i ligową:
Drużyny, które przegrały w tej rundzie, w ścieżce mistrzowskiej otrzymali prawo gry w rundzie play-off, natomiast w ścieżce ligowej w fazie grupowej Ligi Europy UEFA.
Podział na koszyki.
Uwaga: Losowanie III rundy kwalifikacyjnej odbyło się przed zakończeniem II rundy kwalifikacyjnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w III rundzie przejmuje ona współczynnik najwyżej rozstawionego rywala.
Oznaczenia:
Ścieżka mistrzowska:
Ścieżka ligowa:
Pary III rundy kwalifikacyjnej.
!colspan=6|Ścieżka mistrzowska
!colspan=6|Ścieżka ligowa
Runda play-off.
W tej rundzie kwalifikacji utrzymany został podział na 2 ścieżki – mistrzowską i ligową:
Drużyny, które przegrały w tej rundzie, otrzymały prawo gry w fazie grupowej Ligi Europy UEFA.
Podział na koszyki.
Uwaga: Losowanie rundy play-off odbyło się przed zakończeniem III rundy kwalifikacyjnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w rundzie play-off przejmuje ona współczynnik najwyżej rozstawionego rywala.
Oznaczenia:
Ścieżka mistrzowska:
Ścieżka ligowa:
Pary rundy play-off.
!colspan=6|Ścieżka mistrzowska
!colspan=6|Ścieżka ligowa

</doc>
<doc id="5106284" url="https://pl.wikipedia.org/wiki?curid=5106284" title="Leonia crassa">
Leonia crassa

Leonia crassa L.B.Sm. &amp; A.Fernández – gatunek roślin z rodziny fiołkowatych ("Violaceae"). Występuje naturalnie w Kolumbii, Wenezueli, Ekwadorze, Peru, Boliwii oraz Brazylii (w stanach Acre, Amazonas, Roraima, Rondônia i Mato Grosso). 
Biologia i ekologia.
Rośnie w lasach. 

</doc>
<doc id="5106286" url="https://pl.wikipedia.org/wiki?curid=5106286" title="Leonia ulei">
Leonia ulei

Leonia ulei (Melch.) Byng &amp; Christenh. – gatunek roślin z rodziny fiołkowatych ("Violaceae"). Występuje naturalnie w Kolumbii, Wenezueli, Gujanie, Surinamie, Gujanie Francuskiej, Ekwadorze, Peru, Boliwii oraz Brazylii (w stanach Acre, Amazonas, Amapá, Pará, Rondônia, Roraima i Mato Grosso). 
Biologia i ekologia.
Rośnie w lasach, na wysokości do 600 m n.p.m.

</doc>
<doc id="5106288" url="https://pl.wikipedia.org/wiki?curid=5106288" title="Leon Szuman">
Leon Szuman

Leon Stanisław Szuman (ur. 13 listopada 1852 w Kujawkach koło Wągrowca, zm. 11 listopada 1920 w Grzymysławiu pod Śremem) – polski chirurg, poeta, działacz społeczny.
Biografia.
Leon Szuman urodził się 13 listopada 1852 w Kujawkach. Jego ojcem był Idzi Szuman, uczestnik powstania styczniowego, więziony w twierdzy w Koninie za wyrabianie kul dla powstańców. Po przekupieniu straży więziennej Idzi uciekł z twierdzy, jednak rażony paraliżem pozostał kaleką do końca życia. Matka Leona zmarła na gruźlicę kilka lat po urodzeniu Leona.
Po śmierci matki był wychowywany w domu wujostwa Mateckich w Poznaniu. Początkowo uczył się w domu. W dziewiątym roku życia rozpoczął naukę w Gimnazjum św. Marii Magdaleny w Poznaniu (obecnie Liceum Ogólnokształcące św. Marii Magdaleny). W 1871 zdał maturę. W latach 1871–1876 studiował we Wrocławiu medycynę. W 1872 rozpoczął samodzielną pracę naukowo-badawczą. Eksperymentował na ciałach zwierząt, częściowo w instytutach fizjologicznych, a częściowo w warunkach naturalnych na wsi. Owocem badań było napisanie rozprawy "Doświadczenia nad czasowym i trwałym zamknięciem światła naczyń po podwiązaniu i akupresurze", nagrodzona przez Wydział Lekarski Uniwersytetu Wrocławskiego. Pracę opublikowano w 1847 w "Pamiętniki Towarzystwa Lekarskiego Warszawskiego". Podczas studiów miał przerwę spowodowaną problemami zdrowotnymi. Uzyskał stopień doktora medycyny w 1876, na podstawie pracy naukowej "O złośliwych naroślach kostnych". Po dwóch latach asystentury w 1877 zdał egzamin państwowy, uprawniający do wykonywania zawodu lekarza.
W latach 1877–1879 pracował jako lekarz pogotowania ratunkowego. Był asystentem profesora Hermanna Fischera. W wyniku niskiej pensji i konfliktu z Fischerem Szuman w czerwcu 1879 roku osiedlił się w Toruniu. Był drugim (obok Leopolda Różyckiego) doktorem dla ludności polskiej mieszkającej w Toruniu.
Pracę jako lekarz rozpoczął w prywatnym szpitalu sióstr diakonisek. Jako pierwszy lekarz w Toruniu przeprowadził operacje wyrostka robaczkowego, pęcherzyka żółciowego, przepukliny, jelit i żołądka.
W 1884 założył niewielką klinikę prywatną, mieszczącą się na ulicy Mikołaja Kopernika. Lokal przejął po niemieckim lekarzu Kuglerze. Klinika na ulicy Kopernika dysponowała kilkunastoma łóżkami. 7 marca 1893 założył nową klinikę, znajdującą się na ówczesnej Werderstrasse (obecnie jest to róg ulicy Szumana i placu św. Katarzyny; budynek istnieje do dzisiaj). Nowa klinika dysponowała nowoczesnym sprzętem i narzędziami chirurgicznymi, które umożliwiały przeprowadzenie zabiegów, jakich nie można było przeprowadzić w Szpitalu Miejskim oraz w innych prywatnych klinikach. Dzięki licznym sukcesom jego klinika cieszyła się renomą, a sam Szuman był nazywany „Pomorskim Mikuliczem”.
Napisał ponad 50 publikacji naukowych, opublikowanych w wydawnictwach polskich i niemieckich. Większość tekstów opublikowano w poznańskich "Nowinach Lekarskich". W 1914 został członkiem Związku Polskich Lekarzy i Przyrodników w Petersburgu. Należał również do Niemieckiej Izby Lekarskiej.
W 1918 Szuman przekazał klinikę najbliższemu współpracownikowi, doktorowi Zdzisławowi Dandelskiemu. 24 listopada 1918 roku podpisał się pod odezwą w sprawie pomocy dla reemigrantów. Leon Szuman zmarł 11 listopada 1920 w Grzymysławiu koło Śremu. Został pochowany na cmentarzu św. Jerzego w Toruniu. Biblioteka medyczna Leona Szumana została przekazana Bibliotece Uniwersyteckiej w Poznaniu.
Twórczość poetycka.
Jako poeta Szuman opublikował kilka tomików wierszy. Większość wierszy miała charakter patriotyczny i narodowy. Wiele wierszy było poświęconych myślistwu, będącego jego pasją. W zbiorach Wojewódzkiej Biblioteki Publicznej – Książnicy Kopernikańskiej zachowały się cztery tomiki jego wierszy:
Działalność społeczna.
Szuman aktywnie uczestniczył w życiu społecznym i patriotycznym Torunia. Należał do Towarzystwa Naukowego w Toruniu (TNT). W maju 1881 współtworzył spółkę akcyjną „Muzeum w Toruniu”, mającej na celu zebranie pieniędzy na budowę siedziby TNT, będącej równocześnie hotelem i muzeum historii Polski. Szuman był członkiem Rady Nadzorczej, a od 1886 prezesem TNT. Stanowisko objął po śmierci poprzedniego prezesa Ignacego Łyskowskiego. Funkcję tę pełnił do początku lat 90. XIX wieku, a zrezygnował z niej w wyniku nadmiaru obowiązków zawodowych. W latach 1897–1900 był sekretarzem TNT. W 1918 zainicjował i współtworzył toruńskie Towarzystwo Muzealne, mające wspierać działalność TNT. Po jej założeniu Szuman został prezesem Towarzystwa.
Życie prywatne.
W 1879 ożenił się z Eugenią Gumpertówną. Z pierwszego małżeństwa miał siedmioro dzieci: Marię (z męża Plecińska), Henryka (Sługa Boży), Irenę (z męża Kozłowska), Stefana (profesora Uniwersytetu w Poznaniu), Wandę (działaczkę społeczną), Leona i Jerzego. Po śmierci Eugenii Gumpertównej w 1895 roku na gruźlicę ożenił się z Emilią Gumpertówną, starszą siostrą swojej pierwszej żony, wdową po Bolesławie Osieckim. Z drugiego małżeństwa nie miał dzieci. Według Wandy Szuman, jej ojciec ożenił się z Emilią na wyraźnie życzenie umierającej Eugenii. Emilia Gumpertówna zmarła 20 października 1912.

</doc>
<doc id="5106289" url="https://pl.wikipedia.org/wiki?curid=5106289" title="Paypayrola grandiflora">
Paypayrola grandiflora

Paypayrola grandiflora Tul. – gatunek roślin z rodziny fiołkowatych ("Violaceae"). Występuje naturalnie w Kostaryce, Panamie, Kolumbii, Wenezueli, Gujanie, Gujanie Francuskiej, Peru, Boliwii oraz Brazylii (w stanach Amazonas, Amapá, Pará, Rondônia, Roraima, Bahia i Maranhão). 
Biologia i ekologia.
Rośnie w lasach, na wysokości do 200 m n.p.m.

</doc>
<doc id="5106292" url="https://pl.wikipedia.org/wiki?curid=5106292" title="Paypayrola guianensis">
Paypayrola guianensis

Paypayrola guianensis Aubl. – gatunek roślin z rodziny fiołkowatych ("Violaceae"). Występuje naturalnie w Panamie, Kolumbii, Wenezueli, Gujanie, Surinamie, Gujanie Francuskiej, Ekwadorze oraz Brazylii (w stanach Acre, Amazonas i Amapá). 
Biologia i ekologia.
Rośnie w lasach oraz na brzegach cieków wodnych. Występuje na wysokości do 300 m n.p.m.

</doc>
<doc id="5106296" url="https://pl.wikipedia.org/wiki?curid=5106296" title="Coroza">
Coroza

Coroza – wysoka czapka o stożkowatym kształcie, wykonana z malowanego papieru lub kartonu, noszona przez pokutników oraz skazanych przez inkwizycję w Hiszpanii i Portugalii.
Coroza służyła jako uzupełnienie sambenito. Zadaniem obu elementów pokutnego stroju było naznaczenie oskarżonych w auto-da-fé o wykroczenie przeciwko Bogu i jego Kościołowi, przez były symbolem hańby. Coroza, podobnie jak sambenito, różniła się w zależności od przestępstwa i wyroku. Skazani na śmierć nosili czerwoną corozę wraz z czarnym sambenito z namalowanymi płomieniami, a czasem demonami, smokami lub wężami – symbolami piekła. Ci, którzy pojednali się z Kościołem uznając swoją herezję i pokutując, nosili corozę podobną do sambenito – żółtą z namalowanymi dwoma ukośnymi krzyżami lub dwoma krzyżami św. Jakuba z płomieniami skierowanymi w dół, co symbolizowało ich oszczędzenie od spalenia na stosie. Skazani na chłostę mieli na szyi sznur z węzłem, symbolizującym setki batów, które mieli otrzymać.
Nie jest pewne, czy pojednani z Kościołem, którzy byli zmuszeni do noszenia sambenito przez cały czas trwania wyroku na znak ich hańby, musieli również nosić corozę. Po zakończeniu wyroku czapek nie wieszano w kościele parafialnym razem z sambenitos "ad perpetuam rei memoriam" (na wieczną tej rzeczy pamięć). Inkwizycja uważała, że pamięć o hańbie heretyków powinna być utrwalona, ponadto rzutowała na ich rodziny i potomków.

</doc>
<doc id="5106297" url="https://pl.wikipedia.org/wiki?curid=5106297" title="Tang Hongbo">
Tang Hongbo

Tang Hongbo (; ur. w październiku 1975 r. w Xiangtan, prowincja Hunan, Chińska Republika Ludowa) – chiński pilot myśliwski i kosmonauta. 17 czerwca 2021 r. wystartował w swój pierwszy lot kosmiczny z Shenzhou 12 na chińską stację kosmiczną.

</doc>
<doc id="5106308" url="https://pl.wikipedia.org/wiki?curid=5106308" title="Bortniki (przystanek kolejowy)">
Bortniki (przystanek kolejowy)

Bortniki (, ) – przystanek kolejowy w miejscowości Bortniki, w rejonie stryjskim, w obwodzie lwowskim, na Ukrainie. Położony jest na linii Lwów – Czerniowce.
Stacja kolejowa Bortniki powstała w czasach Austro-Węgier na drodze żelaznej lwowsko-czerniowieckiej, pomiędzy stacjami Chodorów i Bukaczowce. Po II wojnie światowej dodatkowe tory zostały zdemontowane, a stacja zdegradowana do roli przystanku.

</doc>
<doc id="5106310" url="https://pl.wikipedia.org/wiki?curid=5106310" title="Daniëlle van de Donk">
Daniëlle van de Donk

Daniëlle van de Donk (ur. 5 sierpnia 1991 w Valkenswaard) – holenderska piłkarka występująca na pozycji pomocniczki we francuskim klubie Olympique Lyon oraz w reprezentacji Holandii. Wychowanka VV UNA, w trakcie swojej kariery grała także w takich zespołach jak Willem II, VVV-Venlo, PSV/FC Eindhoven, Kopparbergs/Göteborg oraz Arsenal.

</doc>
<doc id="5106312" url="https://pl.wikipedia.org/wiki?curid=5106312" title="Karol Piro">
Karol Piro

Karol Piro (ur. 3 listopada 1890 w Budyłowie, zm. 30 maja 1973 we Lwowie) – kapitan lekarz Wojska Polskiego, specjalista medycyny sądowej.
Życiorys.
Urodził się 3 listopada 1890 we Budyłowie, w ówczesnym powiecie brzeżańskim Królestwa Galicji i Lodomerii, w rodzinie Mieczysława i Julii. Był starszym bratem Stanisława (1892–1956), majora artylerii Wojska Polskiego, kawalera Orderu Virtuti Militari.
24 marca 1916 został mianowany chorążym sanitarnym w 5 Pułku Piechoty Legionów Polskich. W lipcu 1917, po kryzysie przysięgowym, wstąpił do Polskiego Korpusu Posiłkowego i został przydzielony do 1 Pułku Artylerii na stanowisko zastępcy lekarza I dywizjonu haubic. Po bitwie pod Rarańczą (15-16 lutego 1918) został internowany przez Austriaków w Száldobos. Należał do grupy legionistów oskarżonych w procesie w Marmaros-Sziget (8 czerwca – 2 października 1918). Po cesarskiej abolicji uwolniony.
7 lipca 1919 został formalnie przyjęty do Wojska Polskiego z zatwierdzeniem stopnia podporucznika podlekarza i przydziału do Szpitala Załogi we Lwowie. 1 czerwca 1921, w stopniu kapitana, pełnił służbę w Szpitalu Okręgowym we Lwowie, a jego oddziałem macierzystym była Kompania Zapasowa Sanitarna Nr 6. 3 maja 1922 został zweryfikowany w stopniu kapitana ze starszeństwem z 1 czerwca 1919 i 51. lokatą w korpusie oficerów sanitarnych, medyków. W 1923 pełnił służbę w 51 Pułku Piechoty w Brzeżanach na stanowisku starszego lekarza pułku, pozostając oficerem nadetatowym 6 Batalionu Sanitarnego we Lwowie. W następnym roku został przeniesiony do 10 Batalionu Sanitarnego w Przemyślu i przydzielony do 3 Pułku Piechoty Legionów w Jarosławiu. Później został przeniesiony do rezerwy. W latach 1927–1933 był asystentem profesora Włodzimierza Sieradzkiego w Zakładzie Medycyny Sądowej Uniwersytetu Jana Kazimierza we Lwowie. W 1932 występował w charakterze biegłego w procesie Rity Gorgonowej. W 1934 pozostawał w ewidencji Powiatowej Komendy Uzupełnień Łódź Miasto II. Posiadał przydział w rezerwie do Kadry Zapasowej 10 Szpitala Okręgowego w Przemyślu.
Zmarł 30 maja 1973 we Lwowie. Został pochowany na Cmentarzu Janowskim we Lwowie.

</doc>
<doc id="5106315" url="https://pl.wikipedia.org/wiki?curid=5106315" title="Iwanawiczy">
Iwanawiczy

Iwanawiczy (; ) – wieś na Białorusi, w obwodzie mohylewskim, w rejonie mohylewskim, w sielsowiecie Suchary.
Wieś Iwanowicze ekonomii mohylewskiej w drugiej połowie XVII wieku. 

</doc>
<doc id="5106316" url="https://pl.wikipedia.org/wiki?curid=5106316" title="Satanut">
Satanut



</doc>
<doc id="5106317" url="https://pl.wikipedia.org/wiki?curid=5106317" title="Iwanau Dwarec">
Iwanau Dwarec

Iwanau Dwarec (; , "Iwanow Dworec") – wieś na Białorusi, w obwodzie mohylewskim, w rejonie mohylewskim, w sielsowiecie Suchary.

</doc>
<doc id="5106318" url="https://pl.wikipedia.org/wiki?curid=5106318" title="Leah Williamson">
Leah Williamson

Leah Cathrine Williamson (ur. 29 marca 1997 w Milton Keynes) – angielska piłkarka występująca na pozycji obrończyni w angielskim klubie Arsenal oraz w reprezentacji Anglii.

</doc>
<doc id="5106321" url="https://pl.wikipedia.org/wiki?curid=5106321" title="El Tarte">
El Tarte



</doc>
<doc id="5106332" url="https://pl.wikipedia.org/wiki?curid=5106332" title="Catonephele numilia">
Catonephele numilia

Catonephele numilia − gatunek motyla z rodziny rusałkowatych i podrodziny Biblidinae. Zamieszkuje krainę neotropikalną od Meksyku po Argentynę.
Taksonomia.
Gatunek ten po raz pierwszy opisany został w 1775 roku przez Pietera Cramera pod nazwą "Papilio numilia". Jako miejsce typowe autor wskazał Surinam. W obrębie tego gatunku wyróżnia się pięć podgatunków:
Morfologia.
Motyl ten osiąga od 70 do 75 mm rozpiętości skrzydeł. Występuje u niego silny dymorfizm płciowy. U samca brzeg zewnętrzny skrzydła przedniego jest lekko wklęśnięty, a brzeg zewnętrzny skrzydła tylnego zaokrąglony. U samicy brzeg zewnętrzny skrzydła przedniego jest bardzo mocno wykrojony, a brzeg zewnętrzny skrzydła tylnego faliście powycinany. U samca wierzch obu par skrzydeł ma tło aksamitnie czarne; na skrzydle przednim widnieją dwie jaskrawo pomarańczowe plamy, jedna pośrodku, druga bliżej wierzchołka, zaś na skrzydle tylnym znajduje się jedna plama jaskrawo pomarańczowa w pobliżu nasady oraz plamki fioletowe − większa w części przednio-zewnętrznej i mniejsze przy krawędzi tylnej. U samicy wierzch skrzydła przedniego jest czarny z dużą, ukośną plamą białą pośrodku oraz mniejszymi białymi plamkami koło wierzchołka i wzdłuż krawędzi zewnętrznej, natomiast wierzch skrzydła tylnego jest brązowoczerwony z czarnymi plamkami do czarnego, zawsze z parą białych, poprzerywanych kresek wzdłuż brzegu zewnętrznego i tylnego. Spód skrzydeł u obu płci ma tło aksamitno brązowe, często wpadające w odcienie różu lub fioletu. U samca na spodzie przedniego skrzydła znajduje się żółta do pomarańczowej plama rozciągająca się od nasady i odgraniczona z przodu i z zewnętrznego boku rozmytą smugą czarną. U samicy na spodzie skrzydła przedniego leży ukośna plama biała. Wzór na spodzie skrzydła tylnego również różni się między płciami; m.in. u samicy występują rozległe przyciemnienie części środkowej oraz małe, czarne plamki.
Gąsienica ma głowę pomarańczową, różową lub czerwoną z czarnymi znakami po bokach i u dołu. Na głowie znajdują się długie, czarno-zielone rogi wyposażone w długie kolce. Reszta ciała gąsienicy jest zielona z białym nakrapianiem i wyposażona w rozgałęzione na szczytach kolce o barwie zielono-biało-czarnej z nasadami pomarańczowymi lub czerwonymi.
Ekologia i występowanie.
Owad ten zasiedla głównie lasy tropikalne. Imagines latają za dnia. Wśród roślin żywicielskich gąsienicy wymienia się przedstawicieli rodzajów "Alchornea" i "Citharexylum".
Gatunek neotropikalny, rozprzestrzeniony od południowego Meksyku przez Amerykę Centralną, Trynidad, Wenezuelę, Gujanę, Surinam, Gujanę Francuską, Kolumbię, Ekwador, Peru, Boliwię i Brazylię po Paragwaj i Argentynę.

</doc>
<doc id="5106338" url="https://pl.wikipedia.org/wiki?curid=5106338" title="Nuno Rodrigues dos Santos">
Nuno Rodrigues dos Santos

Nuno Aires Rodrigues dos Santos (ur. 13 marca 1910 w Luandzie, zm. 5 kwietnia 1984 w Lizbonie) – portugalski polityk i prawnik, działacz opozycyjny, w latach 1983–1984 przewodniczący Partii Socjaldemokratycznej.
Życiorys.
Ukończył szkołę średnią w Funchal, studiował prawo początkowo na Uniwersytecie w Coimbrze, przeniósł się następnie na Uniwersytet Lizboński, którego absolwentem został w 1933. Praktykował jako adwokat, broniąc także osób oskarżanych w procesach politycznych. Długoletni działacz opozycji demokratycznej, skierowanej przeciwko dyktaturze Antónia de Oliveiry Salazara. Był kandydatem w wyborach na deputowanego, a także członkiem komitetów opozycyjnych kandydatów na prezydenta. Członek różnych organizacji antyreżimowych, uczestniczył m.in. w powołaniu ruchu Movimento Nacional Independente skupionego wokół Humberta Delgado. Dwukrotnie z przyczyn politycznych aresztowany przez funkcjonariuszy policji politycznej PIDE.
Po rewolucji goździków na zaproszenie Francisca Sá Carneiro dołączył do Partii Socjaldemokratycznej. W 1975 zasiadł w konstytuancie. Wybierany następnie na posła do Zgromadzenia Republiki kolejnych kadencji, mandat deputowanego wykonywał do czasu swojej śmierci. Od lutego 1983 do marca 1984 pełnił funkcję przewodniczącego PSD.
Był także masonem, członkiem loży Grande Oriente Lusitano.

</doc>
<doc id="5106340" url="https://pl.wikipedia.org/wiki?curid=5106340" title="Bahía Tukakas">
Bahía Tukakas

Bahía Tukakas, także Bahía Tukaka, Bahía Tucacas, Laguna de Tucacas lub Laguna Tucacas – jezioro i laguna w Kolumbii, w departamencie La Guajira.

</doc>
<doc id="5106342" url="https://pl.wikipedia.org/wiki?curid=5106342" title="Referendum w Republice Serbskiej (2016)">
Referendum w Republice Serbskiej (2016)



</doc>
<doc id="5106346" url="https://pl.wikipedia.org/wiki?curid=5106346" title="Wiktor Filipek (ur. 1929)">
Wiktor Filipek (ur. 1929)



</doc>
<doc id="5106353" url="https://pl.wikipedia.org/wiki?curid=5106353" title="Arroyo Shorojitú">
Arroyo Shorojitú

Arroyo Shorojitú – rzeka w Kolumbii, w departamencie La Guajira. Strumień jest długi na około 3,79 kilometra.

</doc>
<doc id="5106355" url="https://pl.wikipedia.org/wiki?curid=5106355" title="Lecący koń z Gansu">
Lecący koń z Gansu

Lecący koń z Gansu albo Galopujący koń stąpający po lecącej jaskółce – chińska rzeźba z brązu przedstawiająca konia w galopie, pochodząca z okresu Późniejszej dynastii Han (23–220 n.e.), znajdująca się obecnie w Muzeum Prowincjonalnym Gansu.
Rzeźba stanowiła część wyposażenia grobu w Leitai, w pobliżu Wuwei, odkrytego 23 września 1969 przez miejscowych wieśniaków podczas akcji kopania schronów przeciwlotniczych. Zgodnie z napisami na znalezionych w grobie trzech srebrnych stemplach, pochówek należał do generała Zhanga („Zhang Jiangjun”), co jest zgodne z faktem, iż pod koniec panowania Późniejszej dynastii Han (23–220 n.e.) Zhangowie stanowili jeden z najpotężniejszych lokalnych rodów. Znalezione w grobie przedmioty zostały złożone w magazynie Muzeum Prowincjonalnego Gansu w Lanzhou. Dopiero Guo Moruo, który na początku lat 70. towarzyszył królowi Sihanoukowi w podróży po Gansu, dostrzegł niezwykłą wartość rzeźby lecącego konia, po tym gdy kazał pokazać sobie magazyny muzeum. Miał powiedzieć, że to najlepszy obiekt w muzeum i to wtedy po raz pierwszy rzeźba stała się sławna.
Pod względem dekoracji i modelunku lecący koń jest identyczny z trzydziestoma dziewięcioma innymi figurkami koni z grobu w Leitai, stanowiącymi część ceremonialnej gwardii honorowej pochowanego generała, różni się od nich jedynie posturą. Podczas gdy pozostałe konie są mniej lub bardziej statyczne, lecący koń znajduje się w pełnym galopie. Wszystkie konie reprezentują rasę wysoko cenionych tzw. „niebiańskich koni”, wprowadzonych do Chin z Sogdiany pod koniec Zachodniej dynastii Han (202 p.n.e.–9 n.e.).
Rzeźba jest doskonale wyważona, opierając się jedynie na jednej nodze, bez podpórki, co nieznanemu chińskiemu artyście udało się osiągnąć umieszczając pod kopytem konia spłaszczoną jaskółkę. W ten sposób uzyskał on też dodatkowy element metaforyczny: koń nieledwie unosi się w powietrzu ponad lecącymi jaskółkami. Galopujący i rżący koń uznawany jest za wyjątkowy przykład pełnej rzeźby i przedstawienia zwierzęcia, z głową manifestującą ognisty temperament. Pomimo całego realizmu rzeźby, sam sposób reprezentacji konia ma charakter archaiczny: forma zwierzęcia jest wyrażona w schemacie linearnym, z jego dwiema stronami pojętymi jako dwie symetryczne połowy i obiema nogami po każdej stronie wyciągniętymi do przodu i do tyłu w nienaturalnym rozkroku.
Lecący koń stał się popularnym symbolem w prowincji Gansu, o czym świadczy choćby fakt, iż jego wielka replika znajduje się przed głównym dworcem stolicy prowincji, Lanzhou. W 2002 rzeźba znalazła się na liście sześćdziesięciu czterech zabytków kultury, które nie mogą być wystawiane poza Chinami, sporządzonej przez Państwową Administrację Dziedzictwa Kulturowego.

</doc>
<doc id="5106356" url="https://pl.wikipedia.org/wiki?curid=5106356" title="Partia Republikańska (Polska)">
Partia Republikańska (Polska)

Partia Republikańska (Republikanie) – polska prawicowa partia polityczna związana ze Stowarzyszeniem „Republikanie”, zarejestrowana w 2021.
Historia.
Wniosek o rejestrację partii złożyli w październiku 2017 działacze „Republikanów” (Monika Baran, Piotr Opaczewski i Agata Żemetro) przeciwni działaniom tworzącej wówczas Partię Republikańską posłanki Anny Siarkowskiej (ugrupowanie to zarejestrowane było w latach 2018–2019), współtworzący w 2017 Porozumienie. Partia związana ze Stowarzyszeniem „Republikanie” została zarejestrowana 7 stycznia 2021.
Na przełomie stycznia i lutego 2021 doszło do sporu w Porozumieniu, gdy część partii związana z Adamem Bielanem uznała, że jako przewodniczący konwencji krajowej ugrupowania został on p.o. prezesa partii, gdyż jej zdaniem wygasł mandat Jarosława Gowina do pełnienia funkcji prezesa. Działacze „Republikanów” opowiedzieli się w tym sporze po stronie Adama Bielana, którego grupa została usunięta z partii (nie uznając decyzji o wykluczeniach).
20 czerwca 2021 odbył się Zjazd Republikański, na którym ogłoszono, że Porozumienie (kierowane w mniemaniu tej grupy przez eurodeputowanego Adama Bielana, który został przewodniczącym Komitetu Zjednoczeniowego) weszło w skład zarejestrowanej w styczniu 2021 Partii Republikańskiej. W ugrupowaniu znalazło się pięciu posłów – czterech wykluczonych wcześniej z Porozumienia i należących do klubu parlamentarnego PiS (minister bez teki Michał Cieślak, wiceminister funduszy i polityki regionalnej Jacek Żalek, a także Kamil Bortniczuk i Włodzimierz Tomaszewski) oraz niezrzeszony wówczas Lech Kołakowski, który wcześniej odszedł z PiS i współpracował krótko z Porozumieniem (12 dni później jako poseł Republikanów powrócił do klubu PiS); współpracę z Partią Republikańską podjął ponadto poseł Mieczysław Baszko, który jednak nie wystąpił wówczas z Porozumienia. Do partii przystąpili liderzy Stowarzyszenia „Republikanie” (na czele z prezesem Karolem Rabendą), związało się z nią również środowisko Chrześcijańskiego Ruchu Samorządowego. Gośćmi zjazdu byli m.in. prezesi Prawa i Sprawiedliwości (wicepremier Jarosław Kaczyński) i Federacji dla Rzeczypospolitej (Marek Jakubiak), a także zakładający stowarzyszenie Centrum poseł Łukasz Mejza.
7 lipca 2021 do partii dołączył poseł Arkadiusz Czartoryski, przechodząc z koła Wybór Polska (powracając po 12 dniach do klubu PiS). Tydzień później inna była członkini tego koła Małgorzata Janowska także przystąpiła do Partii Republikańskiej (powróciła jednocześnie do klubu PiS po 19 dniach, przechodząc z koła Polskie Sprawy). 11 sierpnia Mieczysław Baszko oficjalnie ogłosił przejście z Porozumienia do Partii Republikańskiej. 12 września odbył się kongres partii, na którym wybrano władze. Na prezesa został wybrany Adam Bielan, a na wiceprezesów Magdalena Błeńska, Michał Cieślak i prezes ChRS Arkadiusz Urban. W październiku kolejnym posłem partii został Łukasz Mejza, który objął funkcję wiceministra odpowiedzialnego za sport (wbrew zapowiedzi Adama Bielana nie przystąpił jednak do klubu parlamentarnego PiS). Został on także wiceprezesem partii, podobnie jak Kamil Bortniczuk i Jacek Żalek (w listopadzie Łukasz Mejza został jednak usunięty z władz partii). 26 października 2021 Kamil Bortniczuk został powołany w skład rządu Mateusza Morawieckiego na urząd ministra sportu i turystyki. 30 listopada tego samego roku Lech Kołakowski objął stanowisko wiceministra rolnictwa i rozwoju wsi. Wcześniej w tym miesiącu reprezentanci Republikanów objęli stanowiska wicewojewodów warmińsko-mazurskiego (Piotr Opaczewski) i podlaskiego (Bogusława Szczerbińska). 24 grudnia, po swojej rezygnacji, Łukasz Mejza został odwołany ze stanowiska wiceministra. 15 czerwca 2022 ze stanowiska ministra bez teki odwołany został Michał Cieślak, a dwa dni później w jego miejsce jako reprezentant Partii Republikańskiej został powołany na nie Włodzimierz Tomaszewski.
Program.
Według ugrupowania istotnymi wartościami są: rodzina jako związek kobiety i mężczyzny, wspólnota narodowa, niepodległe państwo, własność prywatna oraz demokracja. Partia opowiada się za programami prorodzinnymi i aktywizującymi młode pokolenie, rozwiązaniami proprzedsiębiorczymi, łączeniem aktywności oddolnej ze wspólnotową polityką państwa, zwiększaniem suwerenności energetycznej w połączeniu z „zielonym ładem”, aktywizowaniem obywateli w polityce obronnej, reformą sądownictwa i szkolnictwa, dalszą deregulacją zawodów, odwoływaniem się do tradycji niepodległościowej I i II Rzeczypospolitej, współpracą z Polonią, rozwijaniem NATO, obecnością Polski w Unii Europejskiej, rozwijaniem współpracy w ramach Grupy Wyszehradzkiej, objęciem priorytetem współpracy z USA, szeroką współpracą bilateralną z Wielką Brytanią, wspieraniem napływu myśli naukowo-technicznej i kadr naukowych do Polski, a także za wspieraniem Polaków m.in. na Wschodzie.
Działacze.
Zarząd Krajowy.
Prezes:
Wiceprezesi:
Sekretarz generalny:
Skarbnik:
Przewodniczący Rady Krajowej:
Dyrektor Biura Krajowego:
Pozostali członkowie:
Posłowie.
Wszyscy posłowie Partii Republikańskiej (oprócz Łukasza Mejzy) zasiadają w klubie Prawa i Sprawiedliwości.

</doc>
<doc id="5106359" url="https://pl.wikipedia.org/wiki?curid=5106359" title="Włodzimierz Jesyp">
Włodzimierz Jesyp

Włodzimierz Jesyp (ur. 6 lutego 1916 w Rychwałdzie, zm. marzec 1945 w Prudniku) – łemkowski teolog, kleryk eparchialny Kościoła greckokatolickiego w Polsce (Apostolska Administracja Łemkowszczyzny).
Życiorys.
Urodził się w Rychwałdzie koło Tarnowa. Był synem Iwana. Od 1936 do 1938 przebywał w Częstochowskim Seminarium Duchownym. Studiował teologię na Uniwersytecie Jagiellońskim. W wyniku kampanii wrześniowej znalazł się na terenie okupowanym przez ZSRR. Został wówczas nauczycielem w bieszczadzkich szkołach. Nauczał w Paniszczowie, Stefkowej i Hoszowie. W 1943 podjął studia teologii i filozofii na Greckokatolickiej Akademii Teologicznej we Lwowie (wtedy już pod okupacją niemiecką) w Generalnym Gubernatorstwie.
W 1944 Rosjanie zajęli Bieszczady (pobliskie Lesko zostało zdobyte 15 września 1944). Wówczas Jesyp wraz z dwoma braćmi wstąpił do Armii Czerwonej, był żołnierzem 1 Frontu Ukraińskiego. Zginął w marcu 1945 podczas bitwy o Prudnik (miasto zostało zajęte 17 marca, jednak znajdowało się na froncie do maja). Został pochowany na cmentarzu dywizyjnym 13 Dywizji Strzeleckiej w Parku Miejskim w Prudniku, a po zakończeniu wojny jego zwłoki zostały przeniesione na cmentarz w Kędzierzynie-Koźlu.

</doc>
<doc id="5106360" url="https://pl.wikipedia.org/wiki?curid=5106360" title="Martina Cariddi">
Martina Cariddi

Martina Basanta Cariddi (ur. 30 maja 2001 w Madrycie) – hiszpańska aktorka.
Życiorys.
Urodziła się 30 maja 2001 w Madrycie. Uczyła się aktorstwa od 2010 roku w Miejskiej Szkole Sztuki Dramatycznej w Madrycie i uczęszczała na wiele kursów. Zadebiutowała na ekranie w 2017 roku w filmie "Niewidzialny strażnik", a rok później zagrała w serialu "Cuéntame". Ponadto zagrała w takich produkcjach jak "Póki trwa wojna", "Muere Padre Muere" oraz "La Tarotista". W 2021 roku odegrała jedną z głównych ról w serialu "Szkoła dla elity".
Życie prywatne.
Jest w związku z Ivanem Pellicerem.

</doc>
<doc id="5106361" url="https://pl.wikipedia.org/wiki?curid=5106361" title="Wiktor Filipek (wojskowy)">
Wiktor Filipek (wojskowy)



</doc>
<doc id="5106363" url="https://pl.wikipedia.org/wiki?curid=5106363" title="Zygmunt Baranowski (pułkownik SB)">
Zygmunt Baranowski (pułkownik SB)



</doc>
<doc id="5106367" url="https://pl.wikipedia.org/wiki?curid=5106367" title="Tunel Wysoki w Wielkiej Skale">
Tunel Wysoki w Wielkiej Skale

Tunel Wysoki w Wielkiej Skale – rodzaj jaskini w Dolinie Będkowskiej na Wyżynie Krakowsko-Częstochowskiej. Znajduje się w obrębie wsi Bębło w województwie małopolskim, w powiecie krakowskim, w gminie Wielka Wieś.
Opis jaskini.
Jest to położony na wysokości 7 m nad podstawą skały tunel w masywie Wielkiej Skały. Znajduje się w skale, która w przewodniku wspinaczkowym Pawła Haciskiego ma nazwę Zaklęty Mur, a w portalu wspinaczkowym i na zamontowanych przy skale tablicach informacyjnych zwana jest Murem Skwirczyńskiego. Tunel ma wysokość 3–4 m, długość 4 m i powstał na pionowym pęknięciu skały. Jego otwór północno-wschodni jest trudno dostępny, znajduje się bowiem w pionowej ścianie, otwór południowo-zachodni jest łatwo dostępny.
Tunel powstał w późnojurajskich wapieniach i jest pochodzenia krasowego. Świadczą o tym występujące w jego ścianach liczne wżery, jamki, kanaliki i kotły wirowe. Nacieków brak, namulisko ubogie, złożone z gruzu wapiennego zmieszanego z próchnicą i iłem. Tunel jest w pełni widny i poddany wpływom środowiska zewnętrznego. Na jego ścianach rozwijają się glony.
Tunel znany od dawna, często też jest odwiedzany. Po raz pierwszy opisał go Kazimierz Kowalski w 1951 roku jako „Schronisko tunel wysoki w Wielkiej Skale”. W 1981 r. E. Sanocka-Wołoszynowa badała w nim faunę pająków. Stwierdziła występowanie dwóch gatunków. Aktualną dokumentację tunelu opracował A. Górny w listopadzie 2009 r., plan opracował M. Pruc.
W Zaklętym Murze znajduje się jeszcze kilka innych obiektów jaskiniowych: Jaskinia Główna w Wielkiej Skale, Komin w Wielkiej Skale, Szczelina w Wielkiej Skale, Tunel Niski w Wielkiej Skale, Tunel Pośredni w Wielkiej Skale, Tunelik obok Szczeliny w Wielkiej Skale, Zaklęty Komin, Zaklęty Korytarzyk, Zaklęty Balkon, Zaklęta Szczelina.

</doc>
<doc id="5106369" url="https://pl.wikipedia.org/wiki?curid=5106369" title="Piotr z Widawy herbu Awdaniec">
Piotr z Widawy herbu Awdaniec



</doc>
<doc id="5106370" url="https://pl.wikipedia.org/wiki?curid=5106370" title="Jakub z Rogoźna herbu Awdaniec">
Jakub z Rogoźna herbu Awdaniec



</doc>
<doc id="5106371" url="https://pl.wikipedia.org/wiki?curid=5106371" title="Jan Krupka">
Jan Krupka

Jan Zygmunt Krupka (ur. prawdopodobnie 12 października 1925) – polski działacz państwowy i społeczny, lekarz, w latach 1980–1984 przewodniczący Prezydium Wojewódzkiej Rady Narodowej w Chełmie.
Życiorys.
Z zawodu lekarz, po II wojnie światowej studiował na Wydziale Lekarskim Uniwersytetu Marii Curie-Skłodowskiej m.in. pod kierunkiem Tadeusza Kielanowskiego. W latach 1954–1991 pozostawał dyrektorem Sanatorium Przeciwgruźliczego w Adampolu, zajmował się także działalnością społeczną. W 1983 należał do założycieli Towarzystwa Przyjaciół Ziemi Włodawskiej, zasiadał w jego zarządzie. Przez wiele lat kierował także kołem łowieckim „Ponowa” we Włodawie.
Był radnym Wojewódzkiej Rady Narodowej w Chełmie, a w latach 70. i 80. przewodniczącym Wojewódzkiego Komitetu Frontu Jedności Narodu. 27 listopada 1980 został przewodniczącym Prezydium WRN w Chełmie. W 1984 na tym stanowisku zastąpiła go Urszula Hus.

</doc>
<doc id="5106374" url="https://pl.wikipedia.org/wiki?curid=5106374" title="Kisialki">
Kisialki

Kisialki (; , pol. hist. Kisielki) – wieś na Białorusi, w obwodzie mohylewskim, w rejonie mohylewskim, w sielsowiecie Suchary, przy drodze republikańskiej R96.
W XIX w. dwa folwarki, z których jeden należał do Wołkowiczów. Do 1917 położone były w Rosji, w guberni mohylewskiej, w powiecie czauskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5106379" url="https://pl.wikipedia.org/wiki?curid=5106379" title="Kisielki">
Kisielki



</doc>
<doc id="5106388" url="https://pl.wikipedia.org/wiki?curid=5106388" title="Małoje Buszkawa">
Małoje Buszkawa

Małoje Buszkawa (; ) – wieś na Białorusi, w obwodzie mohylewskim, w rejonie mohylewskim, w sielsowiecie Suchary, nad Rastą.

</doc>
<doc id="5106394" url="https://pl.wikipedia.org/wiki?curid=5106394" title="Arroyo Parauachón">
Arroyo Parauachón

Arroyo Parauachón – rzeka w Kolumbii, w departamencie La Guajira. Wpływa do laguny Bahía Tukakas.

</doc>
<doc id="5106395" url="https://pl.wikipedia.org/wiki?curid=5106395" title="Ryki (rejon mohylewski)">
Ryki (rejon mohylewski)

Ryki (; ) – wieś na Białorusi, w obwodzie mohylewskim, w rejonie mohylewskim, w sielsowiecie Suchary.
Wieś ekonomii mohylewskiej w drugiej połowie XVII wieku. 

</doc>
<doc id="5106405" url="https://pl.wikipedia.org/wiki?curid=5106405" title="Safijsk">
Safijsk

Safijsk (; ) – wieś na Białorusi, w obwodzie mohylewskim, w rejonie mohylewskim, w sielsowiecie Suchary, przy drodze republikańskiej R96.

</doc>
<doc id="5106409" url="https://pl.wikipedia.org/wiki?curid=5106409" title="Arroyo Sukururrpiai">
Arroyo Sukururrpiai

Arroyo Sukururrpiai – rzeka w Kolumbii, w departamencie La Guajira. Wpływa do Oceanu Spokojnego.

</doc>
<doc id="5106414" url="https://pl.wikipedia.org/wiki?curid=5106414" title="Divana diva">
Divana diva

Divana diva − gatunek motyla z rodziny Castniidae. Jedyny z monotypowego rodzaju Divana. Zamieszkuje krainę neotropikalną.
Taksonomia.
Gatunek ten po raz pierwszy opisany został w 1870 roku przez Arthura Gardinera Butlera pod nazwą "Castnia diva". Jako miejsce typowe autor wskazał Nikaraguę. W 1918 roku Constant Vincent Houlbert utworzył dla tego gatunku nowy rodzaj "Cynostola", jednak nazwa ta została już w 1892 roku wykorzystana dla innego taksonu przez Henriego de Saussure. Nową nazwę dla rodzaju, "Divana", wprowadził w 1982 roku Jacqueline Y. Miller.
W obrębie tego gatunku wyróżnia się pięć podgatunków:
Morfologia.
Motyl ten osiąga od 60 do 95 mm rozpiętości skrzydeł. Czułki ma buławkowate. Przednie skrzydło ma lekko zakrzywiony wierzchołek. Jego tło jest ciemnożółto-brązowe, z białymi plamkami − jedną przed środkiem i szeregiem kilku za środkiem długości. Na skrzydle tylnym dominuje rozległa, metalicznie ciemnofioletowoniebieska plama rozciągająca się od nasady. Plamę tę otacza szeroka czarna przepaska. Pozostawiony przez nią obszar wzdłuż zewnętrznego i tylnego brzegu skrzydła jest pomarańczowoczerwony. Strzępina tylnego skrzydła ma ubarwienie czarne. W pozycji spoczynkowej skrzydło przednie nakrywa tylne i pełni funkcję maskującą, przypominając zeschnięty liść.
Ekologia i występowanie.
Owad ten zamieszkuje lasy tropikalne. Osobniki dorosłe aktywne są za dnia. Roślina żywicielska gąsienic pozostaje nieznana. 
Gatunek neotropikalny, rozprzestrzeniony od Nikaragui po Ekwador. W Nikaragui występuje podgatunek nominatywny. Panamę zamieszkuje "D. d. chiriquiensis". "D. d. hoppi" znany jest z Kolumbii i Ekwadoru. "D. d. tricolor" jest endemitem Kolumbii.

</doc>
<doc id="5106416" url="https://pl.wikipedia.org/wiki?curid=5106416" title="Divana">
Divana



</doc>
<doc id="5106419" url="https://pl.wikipedia.org/wiki?curid=5106419" title="Inès Nefer Ingani">
Inès Nefer Ingani

Inès Nefer Bertille Ingani (ur. ok. 1972) – kongijska polityczka i działaczka na rzecz praw kobiet, od 2021 roku (oraz wcześniej w latach 2016–2019) minister ds. promocji i integracji kobiet. Od 2017 roku jest także deputowaną do Zgromadzenia Narodowego. 
Jest sekretarzem generalnym Kongijskiej Organizacji Kobiet oraz prezeską Stowarzyszenia Innowacyjnych Działań na rzecz Pokoju i Rozwoju Kultury. 
Życiorys.
Ingani uzyskała tytuł magistra w dziedzinie bankowości, ubezpieczeń i zarządzania majątkiem, posiada także uprawnienia w zakresie zarządzania, a także w zakresie zarządzania zasobami ludzkimi. Przeszła również szkolenie z języka angielskiego w Instytucie Wall Street w Paryżu. 
Jest prezeską Stowarzyszenia Innowacyjnych Działań na rzecz Pokoju i Rozwoju Kultury, w ramach którego 1 marca 2015 roku zorganizowała marsz, w którym wzięło udział ponad trzynaście tysięcy kobiet. Podczas pierwszego nadzwyczajnego kongresu Kongijskiej Organizacji Kobiet, który odbył się w dniach 7–8 listopada 2020 roku została wybrana sekretarzem generalnym organizacji.
Kariera polityczna.
30 kwietnia 2016 roku została powołana w skład rządu na stanowisko minister odpowiedzialnej za sprawy kobiet. Podczas zaprzysiężenie zaznaczyła, że jej głównym celem podczas bycia w radzie ministrów będzie wprowadzenie i przegłosowanie ustawy o parytecie płci. W wyborach parlamentarnych w 2017 roku została wybrana deputowaną do Zgromadzenia Narodowego z list Kongijskiej Partii Pracy w okręgu Moungala II. 29 listopada 2018 zainaugurowała rządowy projekt dotyczący walki z prostytucją wśród osób nieletnich.
17 września 2019 roku została odwołana z funkcji ministra, stało się to na wniosek Panafrykańskiego Związku na rzecz Demokracji Społecznej, który domagał się jej usunięcia po tym, gdy w mediach społecznościowych udostępniono nagranie, w którym to Ingani zarzuca liderowi opozycji Pascalowi Tsaty Mabiali przekazywanie dużych sum pieniędzy niektórym politykom Kongijskiej Partii Pracy, po to by Ci następnie wygłaszali niepochlebne uwagi wobec deputowanego do Zgromadzenia Narodowego Denisa Christela Sassou Nguesso. 19 września tego samego roku, jej obowiązki przejęła Jacqueline Lydia Mikolo.
15 maja 2021 powróciła do Rady Ministrów. Weszła w skład nowego rządu Anatole Collinet Makosso, jako minister ds. promocji i integracji kobiet. Obowiązki oficjalnie przejęła 21 maja tego samego roku.

</doc>
<doc id="5106420" url="https://pl.wikipedia.org/wiki?curid=5106420" title="Huda Y. Zoghbi">
Huda Y. Zoghbi



</doc>
<doc id="5106421" url="https://pl.wikipedia.org/wiki?curid=5106421" title="Pyszałek czarnodzioby">
Pyszałek czarnodzioby

Pyszałek czarnodzioby ("Drepanornis albertisi") – gatunek średniej wielkości ptaka z rodziny cudowronek (Paradisaeidae). Występuje plamowo w północno-zachodniej i wschodniej części Nowej Gwinei. Nie jest zagrożony wyginięciem.
Podgatunki i zasięg występowania.
Międzynarodowy Komitet Ornitologiczny (IOC) wyróżnia trzy podgatunki "D. albertisi", które zamieszkują:
Proponowany podgatunek "inversus", opisany z góry Kunupi, został zsynonimizowany z "cervinicauda".
Morfologia.
Długość ciała około 35 cm. Upierzenie generalnie brązowe, zlewające się z tłem otoczenia. Długi, wąski i zakrzywiony dziób. 
Ekologia i zachowanie.
Biotop.
Zamieszkuje lasy górskie, gdzie najczęściej przebywa w najwyższych partiach drzew.
Tryb życia.
Ze względu na utrudnioną obserwację ich siedlisk, stosunkowo niewiele wiadomo o zwyczajach tego gatunku. Samiec potrafi głośno i melodyjnie śpiewać.
Pożywienie.
Pokarm stanowią owoce i bezkręgowce.
Lęgi.
W czasie pokazów godowych, samiec prezentuje napuszone partie ubarwienia na bokach ciała. Samica składa do dużego gniazda w kształcie czarki 1 różowokremowe jajo, z szarymi i czerwonymi plamkami.
Status.
Międzynarodowa Unia Ochrony Przyrody (IUCN) uznaje pyszałka czarnodziobego za gatunek najmniejszej troski (LC – "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako rzadki. Trend liczebności populacji uznawany jest za stabilny.

</doc>
<doc id="5106426" url="https://pl.wikipedia.org/wiki?curid=5106426" title="XIX Spadochronowe Mistrzostwa Polski w Formation Skydiving-4 Chrcynno 2021">
XIX Spadochronowe Mistrzostwa Polski w Formation Skydiving-4 Chrcynno 2021

XIX Spadochronowe Mistrzostwa Polski w Formation Skydiving-4 Chrcynno 2021 – odbyły się 1–3 września 2011 roku na lądowisku Chrcynno w miejscowości Chrcynno. Gospodarzem mistrzostw Mistrzostw był Aeroklub Warszawski. Impreza była zorganizowana w porozumieniu z Aeroklubem Polskim i przy udziale sędziów FAI. Skoki wykonywano z wysokości 3 200 metrów i opóźnieniem 35 sekund, ze strefowego Cessna 208 ("SP-WAW"). Wykonano 10 kolejek skoków, a także kolejkę treningową. Przyznana została nagroda specjalna im. Arkadiusza „Pingwina” Wantoły dla najlepszego kamerzysty Mistrzostw, którą otrzymał Tomasz Burza oraz nagroda publiczności dla zespołu kobiecego Bitches From Hell.
Rozegrane kategorie.
Mistrzostwa rozegrano w jednej kategorii:
Wyniki.
W mistrzostwach wystartowało 6 zespołów .

</doc>
<doc id="5106432" url="https://pl.wikipedia.org/wiki?curid=5106432" title="Park Narodowy Macuira">
Park Narodowy Macuira

Park Narodowy Macuira () – park narodowy na terenie Kolumbii, w departamencie La Guajira. Obejmuje obszar łańcucha górskiego Serranía de Macuira. Ma powierzchnię 24 103 hektarów. Obszar ten zamieszkują Indianie Guajiro. Na terenie parku występuje ponad 140 gatunków ptaków, z których 17 to endemity, około 20 gatunków ssaków i 15 gatunków węży. W parku występuje około 350 gatunków roślin.

</doc>
<doc id="5106449" url="https://pl.wikipedia.org/wiki?curid=5106449" title="Manu Ríos">
Manu Ríos

Manuel Ríos Fernández (ur. 17 grudnia 1998 w Calzada de Calatrava) – hiszpański aktor, model i influencer.
Życiorys.
Urodził się 17 grudnia 1998 w Calzada de Calatrava. W wieku 9 lat wystąpił w programie reality show z Kastylii-La Manchy. Wtedy również nagrywał covery piosenek i wstawiał je na serwis Youtube. Tańczył balet klasyczny i street dance. Wziął udział w przedstawieniu teatralnym "Nędznicy".
Wkroczył do świata mody dzięki serwisowi Tumblr, przez co firmy takie jak Dior i Pull and Bear były zainteresowane współpracą. Wystąpił na wybiegach w Madrycie, Barcelonie, Mediolanie, Amsterdamie, Pekinie i Los Angeles. W 2020 roku został hiszpańskim influencerem z największą liczbą obserwatorów na portalu społecznościowym Instagram, gdzie zgromadził ponad 7 milionów obserwujących.
Zadebiutował na ekranie w 2002 roku w filmie "¿Dónde está?". Powrócił do aktorstwa w 2014 roku, gdy zagrał w serialu "Chiringuito de Pepe". W 2021 roku odegrał jedną z głównych ról w serialu "Szkoła dla Elity".

</doc>
<doc id="5106467" url="https://pl.wikipedia.org/wiki?curid=5106467" title="Yairo Moreno">
Yairo Moreno

Yairo Yesid Moreno Berrío (ur. 4 kwietnia 1995 w Necoclí) – kolumbijski piłkarz występujący na pozycji lewego obrońcy lub skrzydłowego w meksykańskim klubie Club León oraz w reprezentacji Kolumbii.
Kariera klubowa.
Independiente Medellín.
W 2014 roku podpisał kontrakt z klubem Independiente Medellín. Zadebiutował 23 marca 2014 w meczu Categoría Primera A przeciwko Deportivo Cali (2:0). W sezonie 2014–II jego zespół zajął drugie miejsce w tabeli zdobywając wicemistrzostwo Kolumbii.
CD La Equidad.
1 stycznia 2015 udał się na wypożyczenie do drużyny CD La Equidad. Zadebiutował 1 lutego 2015 w meczu Categoría Primera A przeciwko Independiente Santa Fe (2:2).
Envigado FC.
1 stycznia 2016 został wysłany na wypożyczenie do zespołu Envigado FC. Zadebiutował 31 stycznia 2016 w meczu Categoría Primera A przeciwko CD La Equidad (0:0). Pierwszą bramkę zdobył 19 lutego 2016 w meczu ligowym przeciwko Patriotas Boyacá (2:1).
Independiente Medellín.
31 grudnia 2016 powrócił do klubu z wypożyczenia. Pierwszą bramkę zdobył 26 lutego 2017 w meczu ligowym przeciwko Tigres FC (3:0). 16 marca 2017 zadebiutował w Copa Libertadores w meczu przeciwko CA River Plate (1:3).
Club León.
1 lipca 2018 podpisał kontrakt z drużyną Club León. Zadebiutował 25 lipca 2018 w meczu Copa MX przeciwko Mineros de Zacatecas (4:3). W Liga MX zadebiutował 30 lipca 2018 w meczu przeciwko CF Monterrey (0:2). Pierwszą bramkę zdobył 12 sierpnia 2018 w meczu ligowym przeciwko Querétaro FC (4:0). W sezonie 2018/2019–II jego zespół zdobył wicemistrzostwo Meksyku. W sezonie 2020/2021–I jego zespół zdobył mistrzostwo Meksyku. 8 kwietnia 2021 zadebiutował w Lidze Mistrzów CONCACAF w meczu przeciwko Toronto FC (1:1).
Kariera reprezentacyjna.
Kolumbia.
W 2019 roku otrzymał powołanie do reprezentacji Kolumbii. Zadebiutował 6 września 2019 w meczu towarzyskim przeciwko reprezentacji Brazylii (2:2). 10 czerwca 2021 otrzymał powołanie na Copa América 2021.

</doc>
<doc id="5106471" url="https://pl.wikipedia.org/wiki?curid=5106471" title="Andrzej Mikołajczyk">
Andrzej Mikołajczyk



</doc>
<doc id="5106479" url="https://pl.wikipedia.org/wiki?curid=5106479" title="Dara (Mezopotamia)">
Dara (Mezopotamia)

Dārā także Anastasiupolis – forteca bizantyńska w północnej Mezopotamii, współcześnie stanowisko archeologiczne w południowo-wschodniej Turcji, w prowincji Mardin; także nazwa starożytnego miasta Partów.
Historia.
Dārā w królestwie Partów.
Pierwsze miasto o nazwie Dārā miał założyć pierwszy król Partów Arsakes (247 p.n.e. – pomiędzy 217 a 214 p.n.e.). Według „Zarysu dziejów powszechnych starożytności na podstawie Pompejusza Trogusa” (łac. "Epitoma historiarum philippicarum Trogi Pompei") rzymskiego historyka Justynusa (III w. n.e.), Dārā Partów leżała na ufortyfikowanym terenie, otoczona wysokimi klifami, z dobrym dostępem do wody pitnej. Pompejusz Trogus (I w. p.n.e. – I w. n.e.) uznawał miasto za wielkie osiągnięcie Arsakesa. Dokładna lokalizacja, data założenia miasta, a nawet założyciel miasta nie są bezspornie ustalone. 
Dārā w Cesarstwie Bizantyńskim.
Drugie miasto o nazwie Dārā zostało założone w północnej Mezopotamii przez cesarza Anastazjusza I (ok. 430–518) w 507 roku n.e., ok. 26 km na zachód od Nisibis i 10,4 km od ówczesnej granicy między Bizancjum a imperium Sasanidów. Było to miasto forteczne, które zostało umocnione za panowania cesarza Justyniana I Wielkiego (panującego w latach 527–565). Dārā została wzniesiona po klęsce Bizancjum pod Amidą w 503 roku, by zapewnić zaplecze dla armii walczącej z Sasanidami. Kronikarz bizantyński Jan Malalas (ok. 491–578) pisał, że w mieście znajdowały się dwie publiczne łaźnie, kościoły, magazyny zbożowe, cysterny na wodę i pomniki Anastazjusza. Miasto opasywały mury o długości 2,8 km. System dystrybucji i retencji wody miał dla miasta strategiczne znaczenie. Znajdowały się tu dwa osobne kanały – jeden z wodą pitną, a drugi dostarczający wodę do irygacji. Według historyka bizantyńskiego Prokopiusza z Cezarei (ok. 490–561) przez miasto przebiegał kanał podziemny, który zaczynał się niedaleko Resaeny pozbawiając potencjalnego wroga oblegającego fortecę dostępu do wody.
W latach 507–532 Dārā była siedzibą "dux Mesopotamiae". Miasto było także ośrodkiem metropolitalnym do XI w. 
W 530 roku siły Bizancjum pod dowództwem Belizariusza (ok. 505–565) pokonały tu Persów. Podczas wojny w latach 539–544 Dārā oparła się Persom – w 540 roku miasto zapłaciło armii Chosrowa I za odstąpienie od oblegania miasta i wycofywanie się. Podczas kolejnych walk w latach 70. VI w., miasto było oblegane przez siły perskie przez cztery miesiące i w końcu zostało zdobyte. W 591 roku zostało zwrócone Bizancjum w zamian za wsparcie cesarstwa udzielone Chosrowowi II (zm. 628) w jego walce o tron sasanidzki. W 606 roku, po 18 miesiącach oblegania, miasto ponownie zdobyli Persowie. W 628 roku zostało odbite przez wojska cesarza Herakliusza (ok. 574–641). W 639 roku zostało zdobyte przez Arabów. Miasto upadło w późnym średniowieczu, współcześnie w jego miejscu leży niewielka miejscowość o nazwie Oğuz, wzniesiona z materiałów pozyskanych z historycznych budowli. 
Stanowisko archeologiczne.
Pozostałości dawnej Dāry stanowią stanowisko archeologiczne, gdzie pierwsze prace badawcze zainicjowane w 1986 roku prowadzone były do 1990 roku. Kolejne prace przeprowadzono w latach 2001–2009. Od 2009 roku za badania odpowiedzialne jest muzeum w Mardinie. 
Podczas prac archeologicznych odkryto pozostałości m.in. tetrapylonów, pretorium, katedry oraz systemu zaopatrywania miasta w wodę pitną (zapór, kanałów, cystern i akweduktów). Poza murami Dary odkryto nekropolię oraz pozostałości różnych budowli, m.in. jednej zdobionej mozaiką.

</doc>
<doc id="5106501" url="https://pl.wikipedia.org/wiki?curid=5106501" title="Mohamed Aziz">
Mohamed Aziz

Mohamed Aziz (ur. 2 grudnia 1984 w Sidi Kacem) – marokański piłkarz, grający na pozycji lewego obrońcy. W sezonie 2020/2021 zawodnik Renaissance Berkane, którego jest kapitanem. Reprezentant kraju. 
Kariera klubowa.
Mohamed Aziz zaczynał karierę w Renaissance Settat, grając sezon 2009/2010 w drugiej lidze, a 2010/2011 w trzeciej. W kolejnym sezonie przeniósł się do Renaissance Berkane, który grał na drugim poziomie ligowym. Zajął wtedy 2. miejsce i awansował do marokańskiej ekstraklasy.
Zadebiutował w niej 16 września 2012 roku w meczu przeciwko Hassanii Agadir, przegranym 3:2. Pierwszą bramkę strzelił 13 kwietnia roku następnego, w meczu przeciwko FUSowi Rabat, wygranym 1:0. Strzelił gola w 34. minucie. W pierwszym sezonie rozegrał 28 meczów i strzelił 2 gole.
W sezonie 2013/2014 rozegrał 11 meczów, bez bramek.
W sezonie 2014/2015 zaliczył swoją pierwszą asystę. 3 maja 2015 roku w meczu przeciwko Chababowi Atlas Khenifra, zremisowanym 1:1, Mohamed Aziz asystował przy bramce w 81. minucie. Łącznie w tym sezonie rozegrał 28 meczów, strzelił 2 bramki i raz asystował. 
W sezonie 2015/2016 wystąpił w 21 spotkaniach i zdobył 2 gole i tyle samo asyst.
Tyle samo meczów rozegrał w sezonie 2016/2017, ale zdobył 3 bramki, bez asyst.
Sezon 2017/2018 to 20 ligowych występów Mohameda Aziza, gol i dwie asysty. Dodatkowo zdobył także puchar kraju.
W sezonie 2018/2019 zagrał 23 mecze, strzelił 2 gole i raz asystował.
W sezonie 2019/2020 zagrał w 27 spotkaniach, zdobył rekordową liczbę (dla niego) bramek w jednym sezonie (10) i zanotował jedną asystę. Był na jednym meczu kapitanem drużyny. W tym też sezonie zdobył Afrykański Puchar Konfederacji, grając we wszystkich spotkaniach, a w trzech będąc kapitanem.
Łącznie do 20 czerwca 2021 roku rozegrał 193 ligowe spotkania, strzelił 23 gole i zanotował 7 asyst.
Kariera reprezentacyjna.
Mohamed Aziz rozegrał swój jedyny mecz w reprezentacji Maroka 24 stycznia 2016 roku przeciwko Rwandzie. Strzelił też wtedy swojego jedynego gola. Do siatki trafił w 24. minucie, a mecz zakończył się wynikiem 1:4 dla Maroka.

</doc>
<doc id="5106505" url="https://pl.wikipedia.org/wiki?curid=5106505" title="Jorge Molina (strzelec)">
Jorge Molina (strzelec)

Jorge Enrique Molina (ur. 3 kwietnia 1956) – kolumbijski strzelec, olimpijczyk.
Kariera.
Specjalizował się w strzelaniu do rzutków. Dwukrotny uczestnik igrzysk olimpijskich (IO 1984, IO 1988), na których startował wyłącznie w skeecie. W Los Angeles zajął 7. miejsce, zaś zawody w Seulu ukończył na 38. pozycji (startowało odpowiednio 69 i 52 strzeców). W Seulu był również chorążym reprezentacji podczas ceremonii otwarcia igrzysk. 
Wielokrotny uczestnik mistrzostw świata i Pucharu Świata. Był m.in. 40. w trapie podwójnym podczas Mistrzostw Świata 1997 i 4. w skeecie podczas zawodów Pucharu Świata w Meksyku w 1986 roku.
Zdobył 7 medali igrzysk Ameryki Środkowej i Karaibów, w tym 5 srebrnych i 2 brązowe. Jedyne indywidualne podium osiągnął w 1986 roku, gdy zajął 3. miejsce w skeecie.

</doc>
<doc id="5106506" url="https://pl.wikipedia.org/wiki?curid=5106506" title="Osiedle Wilkowice">
Osiedle Wilkowice

Osiedle Wilkowice (niem. "Georgendorf") – niestandaryzowana nazwa przysiółka wsi Wilkowice, w gminie Zbrosławice, powiecie tarnogórskim i województwie śląskim.
Osiedle Wilkowice znajduje się w zachodniej części Wilkowic, stanowiąc odrębną część miejscowości, wzdłuż ulicy Czecha, przy granicy z Księżym Lasem. Najdalej na zachód wysunięta część Osiedla Wilkowice, u wylotu ulicy Czecha w ulicę Księżoleśną, stanowi skupisko osadnicze o nazwie Hebzie (niem. "Friedrichshof"). Należy do parafii Wniebowzięcia NMP w Zbrosławicach.
Kolonia założona w 1777 r. przez von Kalinowskiego. Dawniej Georgendorf był samodzielną gminą jednostkową w powiecie bytomskim na Górnym Śląsku. Po podziale powiatu bytomskiego w 1873 roku znalazł się w powiecie tarnogórskim, liczącą 1 grudnia 1871 roku 118 mieszkańców. W 1885 roku gmina Georgendorf liczyła już zaledwie 28 mieszkańców i już przed 1908 została włączona do gminy Wieszowa. Po podziale powiatu bytomskiego w 1922 roku granicą państwową, pozostały przy Niemczech, wchodząc najpierw w skład szczątkowego powiatu tarnogórskiego (Restkreis Tarnowitz), a od 1 stycznia 1927 w skład powiatu Beuthen-Tarnowitz. Podczas II wojny światowej, pod administracją III Rzeszy, w składzie gminy Broslawitz (później pod nazwą Dramatal). Od 1945 w Polsce (gmina Zbrosławice).

</doc>
<doc id="5106507" url="https://pl.wikipedia.org/wiki?curid=5106507" title="Kamienica Pod Zieloną Dynią i Dwoma Polakami">
Kamienica Pod Zieloną Dynią i Dwoma Polakami



</doc>
<doc id="5106508" url="https://pl.wikipedia.org/wiki?curid=5106508" title="Hebzie">
Hebzie



</doc>
<doc id="5106509" url="https://pl.wikipedia.org/wiki?curid=5106509" title="Serranía de Macuira">
Serranía de Macuira

Serranía de Macuira – pasmo górskie w Kolumbii, na końcu półwyspu Guajira. Jego tereny obejmuje Park Narodowy Macuira. Znajduje się pomiędzy Sierra Nevada de Santa Marta, Kordylierą Wschodnią, a kolumbijską częścią And. Najwyższym szczytem pasma jest również Serranía de Macuira. Tereny te zamieszkują Indianie Guajiro.

</doc>
<doc id="5106521" url="https://pl.wikipedia.org/wiki?curid=5106521" title="Carlos Mazo">
Carlos Mazo

Carlos Mazo (ur. 10 marca 1957) – kolumbijski strzelec, olimpijczyk.
Kariera.
Specjalizował się w skeecie. Uczestnik Letnich Igrzysk Olimpijskich 1984, na których zajął 47. miejsce wśród 69 zawodników. Osiągnął również 5. pozycję w zawodach Pucharu Świata w Meksyku w 1986 roku, a także 6. lokatę w Igrzyskach Panamerykańskich 1987.
Zdobył 2 srebrne medale igrzysk Ameryki Środkowej i Karaibów, oba w zawodach drużynowych (1978, 1986).

</doc>
<doc id="5106535" url="https://pl.wikipedia.org/wiki?curid=5106535" title="Zdzisław Kwiatkowski">
Zdzisław Kwiatkowski



</doc>
<doc id="5106536" url="https://pl.wikipedia.org/wiki?curid=5106536" title="Boom Supersonic Overture">
Boom Supersonic Overture

Boom Supersonic Overture – projekt amerykańskiego samolotu pasażerskiego, zdolnego do lotów z prędkością ponaddźwiękową.
Historia.
Projekt nowej maszyny pasażerskiej, zdolnej do lotów z prędkością ponaddźwiękową, powstaje w założonej w 2014 roku firmie Boom Supersonic. Równolegle realizowane są dwa programy. Pierwszy z nich, to dwumiejscowy demonstrator technologii użytych do budowy docelowego samolotu, oznaczony jako XB-1. Napędzany trzema silnikami General Electric J85-15, o ciągu 19 kN, ma posłużyć do sprawdzenia rozwiązań aerodynamicznych, jakie mają znaleźć zastosowanie w docelowym projekcie, jak również wyposażenia, awioniki, rozwiązań materiałowych oraz zrównoważonego paliwa, które ma napędzać silniki Overture. 30 lipca 2020 roku producent podpisał umowę z Rolls-Royce Holdings. Początkowo zakładano, iż jej celem ma być budowa i rozwój bezdopalaczowego silnika, który ma napędzać samolot pasażerski. Ostatecznie udział Rolls-Royce ograniczył się do określenia wymagań dla nowej jednostki napędowej. Według producenta, samolot ma osiągać przelotową prędkość naddźwiękową tylko nad otwartymi wodami, jednakże konstrukcja ma spełniać obowiązujące normy hałasu wytwarzanego przy starcie i lądowaniu. Wprowadzenie samolotu do regularnej siatki połączeń planowane jest na 2030 roku. W 2020 rok, producent dysponował portfelem zamówień na 30 maszyn z czego aż 20, zamówiły linie Japan Airlines. W ciągu pierwszych dziesięciu lat produkcji samolotu, producent zakłada sprzedaż od 1000 do 2000 maszyn. Według harmonogramu producenta, oblot maszyny ma nastąpić w 2026 roku.
16 sierpnia 2022 roku, American Airlines i Boom Supersonic ogłosiły podpisanie warunkowej umowy na zakup przez amerykańskiego przewoźnika dwudziestu samolotów Overture. W ramach opcji przewidziany jest zakup kolejnych 40 maszyn. Plany producenta zakładają rozpoczęcie montażu prototypu w 2024 roku, rok później roll out i oblot w 2026 roku. W 2029 roku maszyna powinna osiągnąć gotowość do rozpoczęcia regularnych lotów pasażerskich. 
Overture ma być zdolny do przewozu od 65 do 80 pasażerów na odległość do 7871 km z prędkością (nad oceanem) Ma = 1,7.
13 grudnia 2022 roku, Boom Supersonic poinformował o nawiązaniu współpracy z firmami Florida Turbine Technologies, GE Additive oraz StandardAero, której celem jest stworzenie nowej jednostki napędowej, mające napędzać naddźwiękowy samolot. Nowy silnik, pozbawiony dopalacza, otrzymał już nazwę Symphony. Plan przewiduje budowę dwuprzepływowego silnika z jednostopniowym wentylatorem i pasywnie chłodzoną turbiną wysokiego ciśnienia. Jednostka ma charakteryzować się ciągiem startowym rzędu 155,7 kN. Ma również być zdolna do wykorzystywania paliw zrównoważonych.

</doc>
<doc id="5106538" url="https://pl.wikipedia.org/wiki?curid=5106538" title="Kropiwniki (rejon szarkowszczyński)">
Kropiwniki (rejon szarkowszczyński)

Kropiwniki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 18 osób, wszystkie były wyznania rzymskokatolickiego. Jednocześnie 17 mieszkańców zadeklarowało polską a 1 białoruską przynależność narodową. Były tu 2 budynki mieszkalne. W 1931 w 2 domach zamieszkiwało 21 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5106540" url="https://pl.wikipedia.org/wiki?curid=5106540" title="Elvira Salazar">
Elvira Salazar

Elvira Salazar (ur. 16 lipca 1958) – kolumbijska strzelczyni, olimpijka, multimedalistka imprez rangi kontynentalnej.
Kariera.
Specjalizowała się w strzelaniach z pistoletu. Uczestniczka Letnich Igrzysk Olimpijskich 1984, na których zajęła 21. miejsce w pistolecie sportowym z 25 m (udział wzięło 30 zawodniczek). Startowała w zawodach Pucharu Świata – m.in. osiągnęła 2. miejsce w pistolecie sportowym z 25 m podczas zawodów w Meksyku w 1986 roku.
Multimedalistka imprez rangi kontynentalnej. Na igrzyskach panamerykańskich zdobyła brązowy medal w drużynowym strzelaniu z pistoletu sportowego z 25 m (1991). W tej samej konkurencji była m.in. na 7. miejscu indywidualnie podczas Igrzysk Panamerykańskich 1987. Indywidualnie zdobyła brązowy medal Mistrzostw Ameryki 1981. Najwięcej miejsc na podium osiągnęła jednak podczas igrzysk Ameryki Środkowej i Karaibów – w czasie tej imprezy wywalczyła 5 medali, w tym 3 drużynowo. W zawodach indywidualnych zdobyła srebro w pistolecie pneumatycznym z 10 m (1986), a także brąz w pistolecie sportowym z 25 m (1990).

</doc>
<doc id="5106547" url="https://pl.wikipedia.org/wiki?curid=5106547" title="Planning Authority">
Planning Authority

 
Planning Authority (PA, ) – agencja rządowa odpowiedzialna za użytkowanie i planowanie gruntów na Malcie.
Została utworzona 4 kwietnia 2016 w wyniku podziału Malta Environment and Planning Authority, co zaowocowało również utworzeniem Environment and Resources Authority.
Struktura.
Planning Authority składa się z kilku rad i komitetów:
Krytyka.
Planning Authority jest często krytykowana przez mieszkańców i organizacje pozarządowe za zatwierdzanie pozwoleń na apartamenty, które są uważane za nietypowe dla tradycyjnego krajobrazu Malty, z mieszkaniami uważanymi za zbyt duże i wykonanymi z nietradycyjnych materiałów. Jest również krytykowana za usuwanie starych willi i innych budynków, mimo że miejscowa ludność często protestuje przeciwko temu

</doc>
<doc id="5106550" url="https://pl.wikipedia.org/wiki?curid=5106550" title="Alejandra Hoyos">
Alejandra Hoyos

Alejandra Hoyos (ur. 17 lutego 1964) – kolumbijska strzelczyni, olimpijka. Córka Hernando Hoyosa.
Uczestniczka Letnich Igrzysk Olimpijskich 1984, na których zajęła 26. miejsce w karabinie pneumatycznym z 10 m (udział wzięły 33 zawodniczki). W tej samej konkurencji zdobyła brązowy medal Igrzysk Panamerykańskich 1983 (375 punktów).

</doc>
<doc id="5106554" url="https://pl.wikipedia.org/wiki?curid=5106554" title="Gloria López">
Gloria López

Gloria López (ur. 19 listopada 1965) – kolumbijska strzelczyni, olimpijka.
Uczestniczka Letnich Igrzysk Olimpijskich 1984, na których zajęła 30. miejsce w karabinie pneumatycznym z 10 m (udział wzięły 33 zawodniczki).

</doc>
<doc id="5106578" url="https://pl.wikipedia.org/wiki?curid=5106578" title="Environment and Resources Authority">
Environment and Resources Authority

 
Environment and Resources Authority (ERA, ) – rządowa agencja regulacyjna odpowiedzialna za środowisko naturalne na Malcie.
Została utworzona 4 kwietnia 2016 w wyniku podziału Malta Environment and Planning Authority, co zaowocowało również utworzeniem Planning Authority.

</doc>
<doc id="5106580" url="https://pl.wikipedia.org/wiki?curid=5106580" title="Ksawerynów (Białoruś)">
Ksawerynów (Białoruś)

Ksawerynów – dawny majątek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 38 osób, 22 było wyznania rzymskokatolickiego a 16 prawosławnego. Jednocześnie 9 mieszkańców zadeklarowało polską a 29 białoruską przynależność narodową. Były tu 2 budynki mieszkalne. W 1931 w 2 domach zamieszkiwało 56 osób.
Wierni należeli do parafii rzymskokatolickiej w Hermanowiczach i prawosławnej w Łużkach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5106582" url="https://pl.wikipedia.org/wiki?curid=5106582" title="PWI Rookie of the Year">
PWI Rookie of the Year



</doc>
<doc id="5106591" url="https://pl.wikipedia.org/wiki?curid=5106591" title="Kukawka (rejon szarkowszczyński)">
Kukawka (rejon szarkowszczyński)

Kukawka – dawna wieś. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 34 osoby, 6 było wyznania rzymskokatolickiego a 28 prawosławnego. Jednocześnie 1 mieszkaniec zadeklarował polską a 33 białoruską przynależność narodową. Było tu 6 budynków mieszkalnych. W 1931 w 7 domach zamieszkiwało 38 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5106599" url="https://pl.wikipedia.org/wiki?curid=5106599" title="Jaminton Campaz">
Jaminton Campaz

Jaminton Leandro Campaz (ur. 24 maja 2000 w Ibagué) – kolumbijski piłkarz występujący na pozycji ofensywnego pomocnika w brazylijskim klubie Grêmio oraz w reprezentacji Kolumbii.
Kariera klubowa.
Deportes Tolima.
W 2017 roku podpisał kontrakt z klubem Deportes Tolima. Zadebiutował 1 kwietnia 2017 w meczu Categoría Primera A przeciwko Tigres FC (3:0), w którym zdobył swoją pierwszą bramkę. 10 maja 2019 zadebiutował w Copa Libertadores w meczu przeciwko Club Jorge Wilstermann (0:2). 5 lutego 2020 zdobył pierwszą bramkę w Copa Libertadores w meczu przeciwko CSD Macará (0:1).
Kariera reprezentacyjna.
Kolumbia U-17.
W 2017 roku otrzymał powołanie do reprezentacji Kolumbii U-17. Zadebiutował 23 lutego 2017 w meczu fazy grupowej Mistrzostw Ameryki Południowej U-17 2017 przeciwko reprezentacji Ekwadoru U-17 (1:2). Pierwszą bramkę zdobył 27 lutego 2017 w meczu fazy grupowej Mistrzostw Ameryki Południowej U-17 2017 przeciwko reprezentacji Urugwaju U-17 (1:3). 15 września 2017 otrzymał powołanie na Mistrzostwa Świata U-17 2017.
Kolumbia.
10 czerwca 2021 otrzymał powołanie do reprezentacji Kolumbii na Copa América 2021. Zadebiutował 17 czerwca 2021 w meczu fazy grupowej Copa América 2021 przeciwko reprezentacji Wenezueli (0:0).

</doc>
<doc id="5106609" url="https://pl.wikipedia.org/wiki?curid=5106609" title="Karl Hyde">
Karl Hyde

Karl Hyde (ur. 10 maja 1957 w Worcester) – brytyjski gitarzysta, klawiszowiec, kompozytor i autor tekstów. Największe sukcesy odnosił jako członek założyciel zespołu Underworld (od 1987). Współautor takich przebojów jak: „Dark &amp; Long (Dark Train)” (1994) i „Born Slippy .NUXX” (1995), który znalazł się na ścieżce dźwiękowej filmu "Trainspotting". Nagrał też album solowy ("Edgeland", 2013) oraz dwa albumy z Brianem Eno. Opublikował kilka książek.
Życiorys i kariera muzyczna.
Dzieciństwo.
Karl Hyde urodził się 10 maja 1957 roku w Worcester. Jego matka prowadziła pralnię chemiczną i była krawcową, a ojciec był tkaczem dywanów. Karl od 11 roku życia grał w zespołach, a ojciec woził go na koncerty i pomagał płacić za instrumenty. Postanowił pójść do szkoły artystycznej, choć początkowo nie zamierzał zajmować się sztuką.
Lata 80. Underworld 1.
W młodości przeniósł się do Cardiff, gdzie ukończył szkołę artystyczną ze specjalnością: instalacje audio i wideo. W 1979 roku spotkał Ricka Smitha i zaprzyjaźnił się z nim. Smith studiował elektronikę i elektrotechnikę, ponieważ miał zamiar konstruować własne syntezatory. W 1980 roku Hyde zaangażował go do gry na instrumentach klawiszowych w założonym przez siebie zespole Screen Gemz. Później obaj założyli zespół Freur, tworzący muzykę określaną jako funk rock. Zespół ten w 1983 roku wydał niewielki przebój, „Doot Doot”. . W 1987 roku Hyde i Smith założyli Underworld (nazwany przez nich po latach Underworld Mk1). Nazwa zespołu została zaczerpnięta z tytułu horroru, "Underworld", do którego muzykę skomponował Freur. W 1989 roku Underworld towarzyszył jako support zespołowi Eurythmics w jego amerykańskiej trasie koncertowej. Hide przyznał po latach, w wywiadzie dla The Independent, że obaj nie lubili funk-rockowej muzyki wykonywanej przez ten zespół. Pod koniec trasy Hide został w Stanach Zjednoczonych, a Smith powrócił do Wielkiej Brytanii z zamiarem tworzenia muzyki tanecznej. Dekadę lat 80. zespół zakończył z ogromnymi długami, bez kontraktu płytowego i z kryzysem twórczym. Hyde podczas pobytu w Stanach Zjednoczonych współpracował z Terri Nunn, później (przed dużą część 1991 roku) z Debbie Harry jako członek jej zespołu, po czym wrócił do Wielkiej Brytanii.
Lata 90. i późniejsze. Underworld 2.
Przełom w karierze zespołu nastąpił dzięki żonie Smitha, Tracy. To z jej powodu Smith (a następnie Hyde) przeniósł się do Romford, gdzie poznał 17-letniego DJ-a Darrena Emersona, który w latach 1990-2000 był trzecim członkiem odnowionego Underworld (zwanego przez muzyków Underworld Mk2). Tracy poradziła również Hyde’owi, żeby zmienił sposób pisania piosenek. Zainspirowany Charlesem Bukowskim, albumem New York Lou Reeda i pamiętnikiem Sama Sheparda, "Motel Chronicles" zaczął zwiedzać miasta i robić notatki. Jego teksty nabrały bardziej surrealistycznego charakteru, a zespól odniósł sukces. Takie utwory jak "Born Slippy NUXX" i "Jumbo" stały się hitami, a w końcu klasykami muzyki tanecznej. Po odejściu Emersona zespół kontynuował działalność jako duet.
W 2012 roku zespół został muzycznym dyrektorem ceremonii otwarcia Letnich Igrzysk Olimpijskich 2012 w Londynie. 
W 2013 roku Hyde rozpoczął karierę solową albumem "Edgeland", mającym bardziej eksperymentalny charakter, niż typowe wydawnictwa Underworld. W następnym roku współpracował z Brianem Eno. W rezultacie powstał album "Someday World", który został wydany w maju tego samego roku. Zwiastunem albumu był utwór „The Satellites”, łączący w sobie rytmiczną perkusję, głośny dźwięk syntezatora i przygnębiony, niemal monotonny, wokal Eno. W ciągu zaledwie czterech miesięcy Eno i Hyde stworzyli drugi wspólny album, "High Life".
W 2017 roku Hyde we współpracy z reżyserem Scottem Grahamem i producentem Matthew Herbertem zrealizował widowisko muzyczne "Fatherland", poruszające temat ojcostwa i bezdomności. Zostało ono następnie zaprezentowane w dwóch odrębnych koncertach Manchester International Festival.
Życie prywatne.
Hyde przez wiele lat zmagał się z alkoholizmem. Pierwszą osobą, która zwróciła mu na to uwagę był Rick Smith. „Cała ta era lat 90. była dla mnie bardzo mroczna. Przez większość czasu byłem bliski śmierci. Byłem w bardzo samotnym, ponurym miejscu” – przyznał po latach w wywiadzie udzielonym Lior Phillip z magazynu Consequence of Sound.
Tomato.
W 1991 roku Steve Baker, Dirk Van Dooren, Karl Hyde, Rick Smith, Simon Taylor, John Warwicker i Grahame Wood założyli zespół projektowy Tomato. Konceptualne podejścia i techniki prac jego członków opierają się na indywidualnych doświadczeniach, podróżach i percepcji. Są one stosowane w projektach tworzonych w różnych formach medialnych, dostosowywanych do zróżnicowanych potrzeb projektanta, klienta i odbiorcy.

</doc>
<doc id="5106632" url="https://pl.wikipedia.org/wiki?curid=5106632" title="III liga polska w piłce nożnej (2021/2022)/Grupa III">
III liga polska w piłce nożnej (2021/2022)/Grupa III

III liga polska w piłce nożnej (2021/2022)/Grupa III – 6. edycja rozgrywek czwartego poziomu ligowego piłki nożnej mężczyzn w Polsce po reformie przeprowadzonej w 2016 roku, która zredukowała liczbę grup z 8 do 4.
Brało w niej udział 18 drużyn z województw: dolnośląskiego, lubuskiego, opolskiego, śląskiego. Sezon ligowy rozpoczął się 7 sierpnia 2021 roku, a ostatnie mecze rozegrane zostały 15 czerwca 2022 roku.
Zasady rozgrywek.
W III lidze sezonu 2021/2022 drużyny zostały podzielone na zasadzie terytorialnej na 4 grupy:
Mistrz grupy uzyskał awans na poziom centralny – do II ligi. 3 ostatnie drużyny (tak aby po awansie 4 mistrzów IV lig utworzyło 18 zespołów w sezonie 2022/2023) spadły na poziom wojewódzki – do odpowiedniej terytorialnie grupy IV ligi. Drużyny rozegrały kolejki ligowe w dwóch rundach: jesiennej i wiosennej (rewanżowej).
Drużyny, które wycofały się z rozgrywek po rozegraniu mniej niż 50% spotkań, mogły zostać automatycznie relegowane o dwa szczeble ligowe niżej (do klasy okręgowej) i przesunięte na koniec tabeli, a osiągnięte przez nie rezultaty zostały anulowane. Drużyny, które wycofały się z rozgrywek po rozegraniu 50% lub więcej spotkań, również mogły zostać automatycznie relegowane o dwa szczeble ligowe niżej i przesunięte na koniec tabeli, ale za nierozegrane mecze przyznawane mogły być walkowery 3:0 dla zespołów przeciwnych. Wykluczenie z rozgrywek groziło także za nieprzystąpienie z własnej winy do trzech meczów.
Drużyny.
Objaśnienia:
Miejsca po danych kolejkach.
UWAGA:
Lider kolejka po kolejce.
Objaśnienia:
ZAG - Zagłębie II Lubin
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecz po meczu – zwycięstwa, remisy, porażki.
Uwaga: 
Objaśnienia:

</doc>
<doc id="5106635" url="https://pl.wikipedia.org/wiki?curid=5106635" title="Manuel Alfredo Tito de Morais">
Manuel Alfredo Tito de Morais

Manuel Alfredo Tito de Morais (ur. 28 czerwca 1910 w Lizbonie, zm. 14 grudnia 1999) – portugalski polityk i inżynier, działacz emigracyjny, przewodniczący Zgromadzenia Republiki (1983–1984).
Życiorys.
Ukończył studia z zakresu inżynierii elektronicznej na Uniwersytecie Gandawskim. Pracował w Portugalii w przedsiębiorstwach CPRM i General Electric. Działał w opozycji skierowanej przeciwko dyktaturze Antónia de Oliveiry Salazara. W 1945 należał do komitetu centralnego ruchu Movimento de Unidade Democrática. W 1952 z powodów politycznych wyjechał do Angoli. Później emigrował do Francji, mieszkał też m.in. w Brazylii i Szwajcarii. W 1964 w Genewie współtworzył organizację polityczną Acção Socialista Portuguesa, na bazie której w 1973 powstała Partia Socjalistyczna.
Po rewolucji goździków działał politycznie w Portugalii. W 1975 został posłem do konstytuanty, następnie był deputowanym I, II, III, IV i V kadencji. W latach 1977–1983 zajmował stanowisko wiceprzewodniczącego parlamentu, a od czerwca 1983 do października 1984 sprawował urząd przewodniczącego Zgromadzenia Republiki. W latach 1986–1988 pełnił honorową funkcję przewodniczącego Partii Socjalistycznej.

</doc>
<doc id="5106645" url="https://pl.wikipedia.org/wiki?curid=5106645" title="Hernando Barrientos">
Hernando Barrientos

Hernando Juan Barrientos Gómez (ur. 5 stycznia 1953) – kolumbijski strzelec, olimpijczyk, medalista mistrzostw świata.
Kariera.
Specjalizował się w strzelaniu do ruchomej tarczy. Uczestnik Letnich Igrzysk Olimpijskich 1992, podczas których zajął 21. miejsce w ruchomej tarczy z 50 m (startowało 24 sportowców). W 1978 roku uzyskał brązowy medal mistrzostw świata w Seulu w drużynowym strzelaniu do ruchomej tarczy z 50 m. W drużynie Kolumbii byli oprócz niego bracia Bellingrodt: Horst, Helmut i Hanspeter. Podczas tego samego turnieju zajął indywidualnie 8. miejsce w ruchomej tarczy z 50 m mix.
W 1991 roku zdobył brązowy medal igrzysk panamerykańskich w drużynowym strzelaniu do ruchomej tarczy z 50 m. Według Stevena Olderra, Barrientos ma także w swoim dorobku srebro Igrzysk Panamerykańskich 1983 w tej samej konkurencji. Stał 3 razy na podium igrzysk Ameryki Środkowej i Karaibów w zmaganiach drużynowych. Zdobył 2 złote medale w strzelaniu z ruchomej tarczy z 50 m (1978, 1986), ponadto w ruchomej tarczy z 50 m mix wywalczył srebro (1986). Ponadto podczas mistrzostw Ameryki zdobył indywidualnie 2 brązowe medale w ruchomej tarczy z 50 m (1977, 1981).
Medale mistrzostw świata.
"Opracowano na podstawie materiałów źródłowych:"

</doc>
<doc id="5106677" url="https://pl.wikipedia.org/wiki?curid=5106677" title="Wimbledon 2021">
Wimbledon 2021

Wimbledon 2021 – trzeci w sezonie tenisowy turniej wielkoszlemowy, który odbywał się w dniach 28 czerwca–11 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 134. edycja rozgrywek. Pula nagród wynosiła 35 016 000 funtów szterlingów.
Z powodu pandemii COVID-19 zawody w 2020 roku zostały odwołane, co wydarzyło się po raz pierwszy od 1945 roku.
Obrońcą tytułu w grze pojedynczej mężczyzn był pięciokrotny zwycięzca turnieju, Novak Đoković. Simona Halep, zdobywczyni trofeum w grze pojedynczej kobiet sprzed dwóch lat, z powodu kontuzji nie broniła tytułu w grze pojedynczej kobiet.
W grze pojedynczej mężczyzn Novak Đoković obronił trofeum, pokonując w finale 6:7(4), 6:4, 6:4, 6:3 Matteo Berrettiniego. W grze pojedynczej kobiet Ashleigh Barty triumfowała nad Karolíną Plíškovą, uzyskując w meczu finałowym wynik 6:3, 6:7(4), 6:3. W deblu mężczyzn tytuł zdobyli Nikola Mektić i Mate Pavić, którzy triumfowali w finale 6:4, 7:6(5), 2:6, 7:5 nad parą Marcel Granollers–Horacio Zeballos. W grze podwójnej kobiet tytuł sprzed dwóch lat obroniła Hsieh Su-wei, która razem z Elise Mertens w finale pokonała Wieronikę Kudiermietową i Jelenę Wiesninę 3:6, 7:5, 9:7. W grze mieszanej Desirae Krawczyk oraz Neal Skupski pokonali w meczu o mistrzostwo Harriet Dart wraz z Joem Salisburym 6:2, 7:6(1).
Samir Banerjee zwyciężył w finale rozgrywek singlowych chłopców z Victorem Lilovem 7:5, 6:3. W rozrywkach dziewcząt w ostatnim meczu Ane Mintegi del Olmo pokonała Nastasję Schunk 2:6, 6:4, 6:1. Edas Butvilas i Alejandro Manzanera Pertusa wygrali 6:3, 6:4 z Danielem Rincónem i Abedallahem Shelbayhem w finale gry podwójnej chłopców. W pojedynku o mistrzostwo w grze podwójnej dziewcząt Kristina Dmitruk i Diana Sznajdier pokonały Sofię Costoulas i Laurę Hietarantę 6:1, 6:2.
Joachim Gérard poprzez pokonanie Gordona Reida 6:2, 7:6(2) został mistrzem w grze pojedynczej mężczyzn na wózkach. Diede de Groot zwyciężyła w grze pojedynczej kobiet na wózkach, pokonując w finale Kgothatso Montjane 6:2, 6:2. Triumfatorem zawodów singlowych na quadach został Dylan Alcott, który pokonał Sama Schrödera 6:2, 6:2. W deblu na wózkach mistrzami zostali Alfie Hewett oraz Gordon Reid, którzy w ostatnim meczu pokonali Toma Egberinka i Joachima Gérarda 7:5, 6:2. W grze podwójnej kobiet na wózkach triumfowały Yui Kamiji i Jordanne Whiley dzięki wygranej 6:0, 7:6(0) odniesionej nad Kgothatso Montjane i Lucy Shuker. W grze podwójnej na quadach zwycięstwo odnieśli Andrew Lapthorne wraz z Davidem Wagnerem, którzy w pojedynku o mistrzostwo pokonali Dylana Alcotta i Sama Schrödera 6:1, 3:6, 6:4.
Rezygnacje.
Z udziału w zawodach zrezygnowali następujący zawodnicy oraz zawodniczki:
Dzikie karty.
Brytyjska federacja tenisowa przyznała dzikie karty zawodnikom, którzy nie uzyskali bezpośredniego awansu do turnieju głównego.
Gra mieszana
Kwalifikanci.
Zawodnikom z miejsc niezapewniających bezpośredniego udziału w turnieju przysługuje prawo startu w kwalifikacjach, zarówno w singlu kobiet, jak i mężczyzn.
Szczęśliwi przegrani.
Zawodnicy, którzy przegrali w fazie kwalifikacyjnej, mogli wystąpić w turnieju jako szczęśliwi przegrani.
Obrońcy tytułów.
Tabela prezentuje obrońców tytułu oraz mistrzów z roku 2021.
Porażki rozstawionych.
Poniższe tabele prezentują porażki zawodników z rozstawieniem z podziałem na dzień zawodów, datę i rundę, w której tenisista odpadł.

</doc>
<doc id="5106689" url="https://pl.wikipedia.org/wiki?curid=5106689" title="Stanisław Wyssygin">
Stanisław Wyssygin

Stanisław Wyssygin herbu Bogoria, właściwie Wyssygin (ur. w XIV w., zm. w XV w.) – bojar żmudzki, adoptowany podczas unii horodelskiej (1413).
Życiorys.
Pierwsza wzmianka dotycząca Stanisława to zapewne dzieło Ericha Joachima z 1409 roku, pt. "Das" "Marienburger Tresslerbuch", określany tam jest jako Wissegen Żmudzin.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.
W dokumencie tym występuje omawiany Wyszegerd, który został adoptowany przez przedstawicieli Bogoriów.
W 1416 roku wspomina o nim popularna "skarga żmudzinów". Skargi żmudzinów były przez nich rozsyłane po całej Europie i nawiązywały do przykrości jakie spotykały tamtejszą ludność przez Prusaków. Między innymi co rok uprowadzali ich dzieci i traktowali je "bez wszelkiej ludzkiej litości", dodatkowo hańbili żony żmudzinów na ich oczach. Teodor Narbutt, wzmiankuje, że w XV wieku Prusacy uprowadzili Wyssygynowi żonę z dziećmi do Prus i tam wszystkich wymordowali.
Życie prywatne.
Wyssygyn był protoplastą później powstałego rodu szlacheckiego, Wołłowiczów. Jego potomek, Antoni Wołłowicz, uzyskał w 1798 roku tytuł hrabiowski.
Jego imię wedle języka starolitewskiego tłumaczy się na "wszystko wiedzącego".

</doc>
<doc id="5106732" url="https://pl.wikipedia.org/wiki?curid=5106732" title="Hospitalgrund">
Hospitalgrund

Hospitalgrund (alt. "Neuhof Hospitalgrund"; pol. "Szpitalny Grunt", "Chorzowski Grunt") – historyczny obszar Bytomia, położony w centralnej części miasta, na wschód od bytomskiego rynku.
W rejonie bytomskiej ulicy Krakowskiej i placu Pogody funkcjonował Hospitalgrund, dawna posiadłość należąca do szpitala św. Ducha. 10 sierpnia 1812 rząd pruski przekazał obiekt franciszkański władzom miejskim Bytomia, które w 1816 klasztor zaadaptowały na cele szkolnictwa. Kościół zaś wykorzystywano do różnych celów. Najpierw w czasie kampanii napoleońskiej służył jako szpital dla rannych żołnierzy, a następnie jako magazyn amunicji.
Hospitalgrund był samodzielną gminą jednostkową w powiecie bytomskim na Górnym Śląsku, liczącą 3 grudnia 1867 roku 370 mieszkańców, a 1 grudnia 1871 roku 431 mieszkańców. W 1879 roku wcielono ją do Bytomia.

</doc>
<doc id="5106738" url="https://pl.wikipedia.org/wiki?curid=5106738" title="Charedi">
Charedi



</doc>
<doc id="5106739" url="https://pl.wikipedia.org/wiki?curid=5106739" title="Charedim">
Charedim



</doc>
<doc id="5106742" url="https://pl.wikipedia.org/wiki?curid=5106742" title="Tunel Niski w Wielkiej Skale">
Tunel Niski w Wielkiej Skale

Tunel Niski w Wielkiej Skale – jaskinia w formie tunelu w Dolinie Będkowskiej na Wyżynie Krakowsko-Częstochowskiej. Znajduje się w obrębie wsi Bębło w województwie małopolskim, w powiecie krakowskim, w gminie Wielka Wieś.
Opis jaskini.
Jest to tunel w masywie Wielkiej Skały. Znajduje się w skale, która w przewodniku wspinaczkowym Pawła Haciskiego ma nazwę Zaklęty Mur, a w portalu wspinaczkowym i na zamontowanych przy skale tablicach informacyjnych zwana jest Murem Skwirczyńskiego. Podchodząc bardzo stromym żlebem po prawej stronie Zaklętego Muru mijamy znajdujący się na wysokości około 7 m nad podstawą skały Tunel Wysoki w Wielkiej Skale i 5 m wyżej Tunel Pośredni w Wielkiej Skale, za którym Zaklęty Mur opada stromym progiem do żlebu. W lejkowatym zagłębieniu żlebu, jeszcze 6 m powyżej Otworu Tunelu Pośredniego, znajduje się górny otwór Tunelu Niskiego (zachodnio-południowo-zachodni) o wysokości 1 m i szerokości 1,1 m. Tunel przebija skałę na wylot. Jego dno stromo opada, rośnie przy tym wysokość korytarzyka. Otwór dolny (wschodnio-północno-wschodni) ma wysokość 2,5 m przy szerokości 1,2 m i znajduje się nad pionowym progiem o wysokości 1,5 m. Korytarzyk tunelu ma długość 4,5 m, na jego dnie znajduje się duży blok skalny i kilka mniejszych.
Tunel powstał w późnojurajskich wapieniach na pionowym pęknięciu skał. W jego ścianach są liczne wżery, drobne kanaliki i ospa krasowa. Brak nacieków. Namulisko ubogie, złożone z gruzu wapiennego zmieszanego z iłem. Tunel jest w pełni widny i poddany wpływom środowiska zewnętrznego. Na jego ścianach rozwijają się glony, mchy i porosty, wewnątrz obserwowano pajęczaki.
Tunel znany od dawna i często odwiedzany, głównie przez wspinaczy skalnych, dla których Mur Skwirczyńskiego jest popularnym obiektem wspinaczkowym. Po raz pierwszy opisał go Kazimierz Kowalski w 1951 roku jako „Schronisko tunel niski w Wielkiej Skale”. Aktualną dokumentację tunelu i plan opracował A. Górny w listopadzie 2009 r.
W Zaklętym Murze znajdują się jeszcze inne obiekty jaskiniowe: Jaskinia Główna w Wielkiej Skale, Komin w Wielkiej Skale, Szczelina w Wielkiej Skale, Tunel Wysoki w Wielkiej Skale, Tunel Pośredni w Wielkiej Skale, Tunelik obok Szczeliny w Wielkiej Skale, Zaklęty Komin, Zaklęty Korytarzyk, Zaklęty Balkon, Zaklęta Szczelina.

</doc>
<doc id="5106743" url="https://pl.wikipedia.org/wiki?curid=5106743" title="Górecko (Bytom)">
Górecko (Bytom)

Górecko (pniem. "Guretzko", "Guretzky") – historyczny obszar Bytomia, położony w obecnych granicach dzielnicy Rozbark, między Rozbarkiem a piekarskim Szarlejem, w okolicy ulicy Kędzierzyńskiej.
Górecko to dawny folwark rozbarski na Górnym Śląsku. Do 1898 roku Górecko było samodzielną jednostką administracyjną. Według spisu z 1874 roku była to gmina jednostkowa ("Landgemeinde") w powiecie bytomskim, liczącą 3 grudnia 1867 roku 185 mieszkańców, a 1 grudnia 1871 roku 164 mieszkańców. Według spisu z 1885 spisane już jest jako obszar dworski ("Gutsbezirk"), liczący 292 mieszkańców.
1 października 1898 jednostkę zniesiono, włączając ją do gminy Rozbark. Odtąd dwór górecki pełnił funkcję rozbarskiego ratusza gminnego (obecnie w tym miejscu znajdują się dwa wieżowce). W związku ze zniesieniem gminy Rozbark 1 stycznia 1927, obszar Górecka został włączony w granice Bytomia.

</doc>
<doc id="5106748" url="https://pl.wikipedia.org/wiki?curid=5106748" title="Carlo Parisi">
Carlo Parisi

Carlo Parisi (ur. 8 marca 1960 w Catanzaro) – włoski trener siatkarski.
Sukcesy trenerskie.
klubowe.
Puchar CEV:
Puchar Włoch:
Liga włoska:
Superpuchar Włoch:
Liga Mistrzyń:
Liga azerska:
Liga francuska:
Liga grecka:
reprezentacyjne.
Liga Europejska:

</doc>
<doc id="5106752" url="https://pl.wikipedia.org/wiki?curid=5106752" title="Ekstraklasa w piłce nożnej (2021/2022)/Wyniki spotkań">
Ekstraklasa w piłce nożnej (2021/2022)/Wyniki spotkań

Runda jesienna (23 lipca – 20 grudnia).
"Źródło 1:"
"Źródło 2:"
"Źródło 3:"

</doc>
<doc id="5106757" url="https://pl.wikipedia.org/wiki?curid=5106757" title="Strus (nazwisko)">
Strus (nazwisko)



</doc>
<doc id="5106762" url="https://pl.wikipedia.org/wiki?curid=5106762" title="Prosta sprawa (singiel Eweliny Lisowskiej)">
Prosta sprawa (singiel Eweliny Lisowskiej)



</doc>
<doc id="5106765" url="https://pl.wikipedia.org/wiki?curid=5106765" title="Prosta sprawa">
Prosta sprawa



</doc>
<doc id="5106779" url="https://pl.wikipedia.org/wiki?curid=5106779" title="Time (album)">
Time (album)



</doc>
<doc id="5106781" url="https://pl.wikipedia.org/wiki?curid=5106781" title="Władysław Adam Majewski">
Władysław Adam Majewski

Władysław Adam Majewski (ur. 18 marca 1948 we Wrocławiu) – polski fizyk teoretyk, pracownik naukowy Uniwersytetu Gdańskiego, specjalista w dziedzinie fizyki matematycznej, mąż Gabrieli Marii Majewskiej.
Życiorys.
Urodził się jako syn Adama i Haliny z d. Liszewskiej. 15 września 1979 roku poślubił Gabrielę Marię z d. Konkol. Z tego związku przyszło na świat dwoje dzieci: Adam Aleksander i Julia Magdalena. W 1965 roku ukończył I Liceum Ogólnokształcące w Bydgoszczy. W roku 1970 uzyskał dyplom ukończenia Wydziału Matematyczno-Fizyczno-Chemicznego Uniwersytetu Mikołaja Kopernika w Toruniu na kierunku fizyka. Trzy lata później złożył dysertację doktorską, po której obronie zatrudniony został na stanowisku adiunkta na Wydziale Matematyczno-Fizyczno-Chemicznym Uniwersytetu Gdańskiego. W 1985 roku W.A. Majewski uzyskał na Wydziale Fizyki Uniwersytetu Warszawskiego stopień naukowy doktora habilitowanego. W latach 1986–1992 na Wydziale Matematyki i Fizyki UG na stanowisku docenta, a następnie objął etat profesora nadzwyczajnego. W 1997 roku podniesiony został do godności profesora tytularnego. Dwa lata później objął funkcję profesora zwyczajnego.
W latach 1987–1991 prof. W.A. Majewski obejmował stanowisko wicedyrektora Instytutu Fizyki Teoretycznej i Astrofizyki UG, a przez kolejne jedenaście lat oraz w 2005–2008 był kierownikiem Zakładu Metod Matematycznych Fizyki UG. Dwa razy powołany został (2002–2005 i 2008–2012) na dziekana Wydziału Matematyki, Fizyki i Informatyki Uniwersytetu Gdańskiego.
Zakres badań naukowych prof. Władysława Adama Majewskiego obejmuje struktury teorii kwantów, podania warunku równowagi szczegółowej w algebraicznym ujęciu fizyki statystycznej, analizy wybranych ergodycznych własności nieodwracalnych układów dynamicznych, nowego opisu kwantowych procesów Markowa–Fellera (ich kwantyzacja) w schemacie nieprzemiennych L_p przestrzeni, wprowadzenia definicji kwantowych współczynników Lyapunowa, analizy ich właściwości, opisu stabilności dynamicznej, przedstawienia konstrukcji „ważonych” kwantowych przestrzeni Orlicza, ich zastosowań do opisu kwantowych układów dynamicznych oraz fizyki statystycznej, podania charakterystyki struktury odwzorowań dodatnich.
Prof. Władysław Adam Majewski wypromował 3 doktoraty. Był recenzentem 10 dysertacji doktorskich i 6 habilitacyjnych.

</doc>
<doc id="5106784" url="https://pl.wikipedia.org/wiki?curid=5106784" title="Selim Jean Sfeir">
Selim Jean Sfeir

Selim Jean Sfeir (ur. 2 września 1958 w Rayfoun) – libański duchowny maronicki, arcybiskup Cypru od 2021.
Życiorys.
Święcenia kapłańskie otrzymał 22 maja 1988. Pracował duszpastersko na terenie Libanu i Cypru. Był też wikariuszem sądowym i przewodniczącym sądu biskupiego archieparchii cypryjskiej. W 2020 został mianowany patriarszym administratorem tego okręgu kościelnego.
16 czerwca 2021 Synod Kościoła maronickiego wybrał go na arcybiskupa Cypru. Trzy dni później papież Franciszek zatwierdził ten wybór. Sakry udzielił mu 29 lipca 2021 kardynał Béchara Boutros Raï. Ingres odbył 5 września 2021.

</doc>
<doc id="5106792" url="https://pl.wikipedia.org/wiki?curid=5106792" title="Panna Maria (Teksas)">
Panna Maria (Teksas)



</doc>
<doc id="5106799" url="https://pl.wikipedia.org/wiki?curid=5106799" title="Bitwa pod Ignalinem">
Bitwa pod Ignalinem

Bitwa pod Ignalinem – walki polskiego Białostockiego pułku strzelców i Słuckiego pułku strzelców z 15 Dywizją Kawalerii 3 Korpusu Gaja Gaja w okresie lipcowej ofensywy Frontu Zachodniego Michaiła Tuchaczewskiego w czasie wojny polsko-bolszewickiej.
Geneza.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego. Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej. Ściągnięta z polsko-litewskiej linii demarkacyjnej 2 Dywizja Litewsko-Białoruska gen. Aleksandra Boruszczaka obsadzała rubież obrony Skajtaszyle – Korkożyszki – Dubinka. Oddziały IV Brygady Litewsko-Białoruskiej oraz 8 Dywizja Piechoty obsadziły linię Dzisny. 
Walki pod Ignalinem.
Zaskoczone szybkością działania sowieckiego 3 Korpusu Kawalerii Gaja Gaja dowództwo polskie wysyłało na trasę jego przypuszczalnego marszu oddziały nie w pełni zorganizowanej i wyszkolonej 2 Dywizji Litewsko-Białoruskiej. 8 lipca 1920 do walki mogły wejść jedynie dwa bataliony Słuckiego pułku strzelców, batalion Białostockiego pułku strzelców i jedna bateria artylerii. W tym samym czasie sowiecka 15 Dywizja Kawalerii zajęła Dukszty i weszła w rejon Ignalina. 
9 lipca Sowieci uderzyli na stację Ignalino. Zgrupowani na niej kucharze i taboryci 2 Dywizji Litewsko-Białoruskiej odparli pierwszy atak. Chwilę po walce na stację dotarł I batalion Białostockiego pułku strzelców. Tu dowódca IV Brygady Litewsko-Białoruskiej płk Stefan Pasławski nakazał dowódcy batalionu zająć pozycje obronne na południe od tej miejscowości.
W południe spieszona sowiecka kawaleria zaatakowała nowo przybyły batalion. Do 20.00 trwały zacięte walki. W jej wyniku batalion wycofał się do Nowo-Święcian. W międzyczasie pod Ignalino podeszły pozostałe oddziały 15 Dywizji Kawalerii. Stojący w Nowo-Święcianach batalion Słuckiego pułku strzelców otrzymał od dowództwa IV BLB rozkaz dokonania wypadu. Wypad wspierać miał pociąg pancerny „Mściciel”. 
Zajęta walką z batalionem pułku białostockiego sowiecka 15 DK nie prowadziła należytego rozpoznania, a uderzenie Słuckiego ps całkowicie zaskoczyło czerwonoarmistów. Jej oddziały poniosły znaczne straty i pospiesznie wycofały się spod Ignalina, meldując przy tym o ataku „znacznych” sił polskiej piechoty. Na pole bitwy musiał osobiście przybyć Gaja Dmitrijewicz Gaj, gdzie zatrzymywał i rugał uchodzące w panice oddziały. Pod Ignalino skierował oddaną do dyspozycji korpusu 164 Brygadę Strzelców i jedną z brygad 10 Dywizji Kawalerii. Uderzenie przygotowane przez Gaja trafiło w próżnię, bowiem batalion polski wycofał się wcześniej do Nowo-Święcian.
Bilans walk.
Działania dwóch batalionów z Białostockiego i Słuckiego pułku strzelców, wsparte pociągiem pancernym, wprowadziły wiele zamieszania w szeregach 3 Korpusu Kawalerii Gaja Gaja i o cały dzień opóźniły jego marsz.

</doc>
<doc id="5106802" url="https://pl.wikipedia.org/wiki?curid=5106802" title="David Arias (pływak)">
David Arias (pływak)

David Arias (ur. 23 sierpnia 1995) – kolumbijski pływak. Przepłynął 100 m stylem motylkowym na Mistrzostwach Świata w Pływaniu 2017.

</doc>
<doc id="5106815" url="https://pl.wikipedia.org/wiki?curid=5106815" title="Ben Cayenne">
Ben Cayenne

Ben Cayenne, właśc. Benedict Hutchinson Cayenne (ur. 22 marca 1944 w Barrackpore, zm. 1 listopada 2014 w Filadelfii) – trynidadzko-tobagijski lekkoatleta, średniodystansowiec i sprinter.
Specjalizował się w biegu na 800 metrów, ale odnosił sukcesy również w sztafecie 4 × 400 metrów. 
Zdobył srebrny medal w sztafecie 4 × 400 metrów (razem z nim biegli: Edwin Skinner, Edwin Roberts i Lennox Yearwood) i brązowy medal w biegu na 800 metrów na igrzyskach Ameryki Środkowej i Karaibów w 1966 w San Juan. Odpadł w półfinale biegu na 880 jardów na igrzyskach Imperium Brytyjskiego i Wspólnoty Brytyjskiej w 1966 w Kingston. Na igrzyskach panamerykańskich w 1967 w Winnipeg zajął 6. miejsce w sztafecie 4 × 400 metrów i odpadł w eliminacjach biegu na 400 metrów
Zajął 6. miejsce w sztafecie 4 × 400 metrów (która biegła w składzie: George Simon, Euric Bobb, Cayenne i Roberts) oraz 8. miejsce w finale biegu na 800 metrów na igrzyskach olimpijskich w 1968 w Meksyku.
Zdobył srebrne medale w biegu na 800 metrów (przegrywając jedynie z Robertem Ouko z Kenii, a wyprzedzając Kanadyjczyka Williama Smarta) oraz w sztafecie 4 × 400 metrów (w składzie: Cayenne, Roberts, Kent Bernard i Melville Wong Shing) na igrzyskach Brytyjskiej Wspólnoty Narodów w 1970 w Edynburgu. Zdobył brązowy medal w sztafecie 4 × 400 metrów (w składzie: Bernard, Trevor James, Cayenne i Roberts) na igrzyskach panamerykańskich w 1971 w Cali, a w biegu na 800 metrów zajął 7. miejsce.

</doc>
<doc id="5106827" url="https://pl.wikipedia.org/wiki?curid=5106827" title="Rokiccy">
Rokiccy



</doc>
<doc id="5106831" url="https://pl.wikipedia.org/wiki?curid=5106831" title="AC Renate">
AC Renate

AC Renate (wł. Associazione Calcio Renate) – włoski klub piłkarski, mający siedzibę w mieście Renate, w północnej części kraju, grający od sezonu 2014/15 w rozgrywkach Serie C.
Historia.
Chronologia nazw: 
Klub sportowy US Renatese został założony w miejscowości Renate w 1947 roku przez grupę miejscowych wielkich fanów piłki nożnej i kibiców Interu Mediolan, od których zapożyczyli kolory czarny i niebieski. W sezonie 1947/48 zespół startował w rozgrywkach Prima Divisione Lombardia (D4). W 1948 roku po reorganizacji systemu lig poziom ligi został zdegradowany do piątego stopnia. W 1951 klub spadł do Seconda Divisione Lombardia (D6), ale potem zrezygnował z dalszych występów w mistrzostwach, deklarując swoją bezczynność.
W 1955 klub wznowił działalność i z nazwą US San Giovanni Bosco zgłosił się do rozgrywek "Campionato Juniores del Comitato di Lega Giovanile di Monza". W 1957 zespół startował w mistrzostwach Seconda Divisione Milano (D7). W 1959 liga zmieniła nazwę na "Seconda Categoria Lombardia". W 1961 klub zmienił nazwę na AC Renate. W 1961 awansował na rok do Prima Categoria Lombardia (D6). W 1978 ponownie uzyskał awans do "Prima Categoria Lombardia". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego poziom "Prima Categoria" został obniżony do siódmego poziomu. W 1996 klub awansował do Promozione Lombardia (D7), a w 1999 do Eccellenza Lombardia (D6). W 2005 zespół otrzymał promocję do Serie D. W 2010 chociaż przegrał w barażach o awans, został promowany do Lega Pro Seconda Divisione (D4). Przed rozpoczęciem sezonu 2014/15 wprowadzono reformę systemy lig, wskutek czego zjednoczono dwie dywizji "Lega Pro", wskutek czego klub awansował na trzeci poziom. W 2017 liga zmieniła nazwę na Serie C. W sezonie 2019/20 zajął 3.miejsce w grupie A "Serie C", ale potem przegrał w barażach o awans do Serie B. W sezonie 2020/21 ponownie zajął 3.miejsce w grupie A "Serie C", ale znów nie potrafił przebić się przez baraże.
Barwy klubowe, strój.
Klub ma barwy czarno-niebieskie. Zawodnicy swoje domowe spotkania zazwyczaj grają w pasiastych pionowo czarno-niebieskich koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Città di Meda w mieście Meda o pojemności 2,5 tys. widzów.

</doc>
<doc id="5106834" url="https://pl.wikipedia.org/wiki?curid=5106834" title="Wimbledon 2021 (kwalifikacje gry pojedynczej mężczyzn)">
Wimbledon 2021 (kwalifikacje gry pojedynczej mężczyzn)

Wimbledon 2021 – kwalifikacje gry pojedynczej mężczyzn – kwalifikacje do zawodów singlowych mężczyzn, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 22–24 czerwca na trawiastych kortach The Bank of England Sports Centre w Roehampton.

</doc>
<doc id="5106840" url="https://pl.wikipedia.org/wiki?curid=5106840" title="Bitwa pod Ignalinem (1920)">
Bitwa pod Ignalinem (1920)



</doc>
<doc id="5106841" url="https://pl.wikipedia.org/wiki?curid=5106841" title="Naprętnik nibyślepek">
Naprętnik nibyślepek

Naprętnik nibyślepek, ceriana wyślepkowata ("Ceriana conopsoides") – gatunek muchówki z rodziny bzygowatych i podrodziny Eristalinae. Zamieszkuje Europę, Syberię i Azję Zachodnią. Larwy są saproksyliczne i rozwijają się w drzewach liściastych. Owady dorosłe odwiedzają kwiaty wielu gatunków roślin.
Taksonomia.
Gatunek ten opisany został po raz pierwszy w 1758 roku przez Karola Linneusza pod nazwą "Musca conopsoides". Jako miejsce typowe autor wskazał Europę. W 1794 roku ten sam gatunek opisany został przez Johana Christiana Fabriciusa pod nazwą "Ceria clavicornis". Wprowadzona przez Fabrycjusza nazwa rodzajowa "Ceria" okazała się być młodszym homonimem, w związku z czym w 1815 roku Constantine Samuel Rafinesque zastąpił ją nazwą "Ceriana".
Morfologia.
Samce osiągają od 9,2 do 13,8 mm, a samice od 10,1 do 15,7 mm długości ciała. Długość skrzydła wynosi u samców od 6,9 do 10,6 mm, a u samic od 8,5 do 11,5 mm. Ubarwienie ciała jest czarne z żółtymi paskami, przy czym rozległość barwy żółtej jest bardzo zmienna, zależna od warunków klimatycznych – w rejonach cieplejszych udział barwy żółtej jest znacznie większy niż w chłodniejszych. Podobnie jak większość przedstawicieli plemienia owad ten stosuje mimikrę względem os z podrodziny kopułek (Eumeninae).
Głowa jest szersza od tułowia i ma wzgórek czołowy dłuższy od pierwszego członu czułków. Oczy złożone są nieowłosione; samce są holoptyczne, a samice dychoptyczne. Twarz dość mocno wystaje w kierunku przednio-brzusznym, a pod czułkami jest wklęśnięta. Ubarwienie grzbietowej strony głowy jest czarne z żółtym paskiem za trójkątem przyoczkowym, u okazów ciemnych rozbitym na dwie plamy podłużną przepaską czarną. Czoło jest u samców żółte, zaś u samic czarne z parą ciemnożółtych plamek bocznych, które u okazów ciemnych są ledwo widoczne, a u okazów jasnych prawie zlewają się ze sobą. Wzgórek czołowy jest brązowożółty do czarnego. 
Twarz jest żółta z czarną pręgą przez środek o szerokości wynoszącej od 1/5 do ponad połowy szerokości twarzy. Czułki są brunatnoczarne z czarnymi nasadami do całkiem czarnych i formują kształt litery „Y”. Arista jest kolcowata, biało owłosiona, osadzona na szczycie rozdętego ostatniego członu czułka.
Tułów charakteryzuje się żółto-czarną tarczką z przednią i tylną krawędzią czarną. Skutum jest czarne. Postpronotum może być całe żółte lub mieć tylko wąski prążek tej barwy. Notopleura bywa od całkiem żółtej po całkiem czarną. Pleury mogą być całkiem czarne, czarne z małą żółtą plamką na katepisternum lub czarne z dwoma dużymi plamami żółtymi umieszczonymi na anepisternum i katepisternum. Basisternum jest wąskie i prostokątne z parą dużych, trójkątnych wypustek na krawędzi brzusznej. Skrzydła są przezroczyste, brunatnie przyciemnione w przedniej części. U okazów ciemnych odnóża mają czarne biodra i krętarze, uda pary przedniej i środkowej są żółte w częściach nasadowych i wierzchołkowych, a pary ostatniej żółte w nasadowej ⅓, z kolei golenie są czarne z żółtą częścią wierzchołkowo-środkową, a stopy brązowe do czarnych. U okazów jasnych odnóża są żółte z brązowymi do czarnych biodrami i częściowo udami. Charakterystyczną cechą gatunku jest krótka i słabo wydzielona powierzchnia płaska w przednio-nasadowej części uda środkowej pary.
Odwłok jest wydłużony, walcowaty. Żółte przepaski w tylnych częściach tergitów osiągają u samców od 1/7 do 1/3, a u samic od 1/13 do 1/5 szerokości tychże tergitów. Na tergicie pierwszym barwa żółta ograniczona jest do trójkątnych plamek po bokach. Tergit drugi jest szerszy niż dłuższy, najwęższy na przedzie. Przepaski na tergitach drugim, trzecim i czwartym mają proste przednie krawędzie. U niektórych populacji czwarty tergit ma w części środkowo-bocznej szarobiałe omszenie. Sternity są czarne, ale niekiedy występują wąskie, żółte przepaski na tylnych krawędziach sternitu pierwszego i drugiego. Genitalia samca mają trójkątne przysadki odwłokowe, szeroką nasadę i wąski wierzchołek hypandrium, połączony z nim stawowo płat górny o trójkątnym kształcie i grzebieniu z 15–20 krótkich kolców po stronie grzbietowej otaz edeagus o długim i spiczastym wyrostku brzuszno-nasadowym, nitkowatym wyrostku brzuszno-środkowym oraz szeroko wydłużonym wierzchołku.
Ekologia i występowanie.
Owad ten zasiedla lasy i zadrzewienia, zwłaszcza liściaste i mieszane, jednak osobniki dorosłe spotyka się także na skrajach lasów, leśnych duktach, polanach, przyleśnych łąkach, parkach i alejach. Aktywne są od wczesnego kwietnia do października, ze szczytem pojawu od maja do sierpnia. Latają szybko. Żerują na soku wyciekającym ze zranionych drzew oraz na nektarze kwiatów takich roślin jak barszcz zwyczajny, fenkuł włoski, głóg dwuszyjkowy, jarząby, koper ogrodowy, kruszyna pospolita, łoczydła, marchew zwyczajna, okrzyn szerokolistny, osty, pasternak zwyczajny, pęcherznice, podagrycznik pospolity, przytulie, trzmieliny, wierzby, wilczomlecze. Poza tym imagines obserwuje się podczas przesiadywania na nasłonecznionych pniach drzew. Larwy są saproksyliczne. Żerują na wyciekającym soku drzew liściastych z rodzajów dąb, topola i wiąz.
Gatunek palearktyczny. Znany jest z Hiszpanii, Andory, Francji, Belgii, Holandii, Niemiec, Szwajcarii, Austrii, Włoch, Szwecji, Finlandii, Estonii, Łotwy, Polski, Czech, Słowacji, Węgier, Ukrainy, Rumunii, Mołdawii, Bułgarii, Chorwacji, Serbii, Czarnogóry, Macedonii Północnej, Grecji, europejskiej i syberyjskiej części Rosji, Kazachstanu, Turcji, Azerbejdżanu i Libanu. W Polsce mimo szerokiego rozsiedlenia jest owadem nielicznym i nieczęsto spotykanym.

</doc>
<doc id="5106843" url="https://pl.wikipedia.org/wiki?curid=5106843" title="Ceriana conopsoides">
Ceriana conopsoides



</doc>
<doc id="5106844" url="https://pl.wikipedia.org/wiki?curid=5106844" title="Tunel Pośredni w Wielkiej Skale">
Tunel Pośredni w Wielkiej Skale

Tunel Pośredni w Wielkiej Skale – rodzaj jaskini w Dolinie Będkowskiej na Wyżynie Krakowsko-Częstochowskiej. Znajduje się w obrębie wsi Bębło w województwie małopolskim, w powiecie krakowskim, w gminie Wielka Wieś.
Opis jaskini.
Jest to tunel znajdujący się w skale, która w przewodniku wspinaczkowym Pawła Haciskiego ma nazwę Zaklęty Mur, a w portalu wspinaczkowym i na zamontowanych przy skale tablicach informacyjnych zwana jest Murem Skwirczyńskiego. Podchodząc bardzo stromym żlebem po prawej stronie Zaklętego Muru mijamy znajdujący się na wysokości około 7 m nad podstawą skały Tunel Wysoki w Wielkiej Skale. 5 m wyżej znajduje się górny otwór Tunelu Pośredniego w Wielkiej Skale. Ma on wysokość 0,4 m i szerokość 0,5 m. Znajduje się za nim próg skalny, poniżej którego jest niewielka salka z drugim, dolnym otworem o trójkątnym przekroju, wysokości 1,5 m i szerokości 3 m. Znajduje się ona pod dużym blokiem skalnym tworzącym okap. Od salki tej prowadzi wejście do niewielkiego korytarzyka.
Tunel powstał w późnojurajskich wapieniach na ukośnej szczelinie, której przebieg zmienił się w wyniku późniejszego osiadania głazów. Nacieków brak, namulisko dość obfite, złożone z gruzu wapiennego zmieszanego z iłem. Tunel jest w pełni widny i poddany wpływom środowiska zewnętrznego. Na jego ścianach rozwijają się glony, mchy i porosty.
Tunel po raz pierwszy został opisany przez A. Górnego w listopadzie 2009 r.. Jego plan sporządził M. Pruc.
W Zaklętym Murze znajduje się wiele jaskiń: Jaskinia Główna w Wielkiej Skale, Komin w Wielkiej Skale, Szczelina przy Wielkiej Turni, Szczelina w Wielkiej Skale, Tunel Niski w Wielkiej Skale, Tunel Pośredni w Wielkiej Skale, Tunel Wysoki w Wielkiej Skale, Tunelik obok Szczeliny w Wielkiej Skale, Zaklęty Komin, Zaklęty Korytarzyk, Zaklęty Balkon.

</doc>
<doc id="5106846" url="https://pl.wikipedia.org/wiki?curid=5106846" title="Ceriana wyślepkowata">
Ceriana wyślepkowata



</doc>
<doc id="5106849" url="https://pl.wikipedia.org/wiki?curid=5106849" title="Kościół św. Marcina w Wilkowicach">
Kościół św. Marcina w Wilkowicach

Kościół świętego Marcina w Wilkowicach – rzymskokatolicki kościół parafialny należący do parafii pod tym samym wezwaniem (dekanat święciechowski archidiecezji poznańskiej).
Jest to świątynia wzniesiona na początku XVI wieku. Około 1570 roku została przekazana braciom czeskim, natomiast w 1625 roku dzięki staraniom Stanisława Wilkowskiego wróciła do katolików. Budowla była restaurowana na początku XVIII wieku i w latach 1803–1805. W 1819 roku została dobudowana wieża, ale zniszczył ją pożar w 1931 roku. Wieża została odbudowana w drugiej połowie lat 30. XX wieku. W 1962 roku zostało odnowione wnętrze świątyni.
Budowla powstała na planie wydłużonym, jest orientowana i posiada nieznacznie węższe, trójbocznie zamknięte prezbiterium, dłuższe o 1 metr od nawy. Od strony zachodniej jest umieszczona wieża wzniesiona na planie kwadratu i cztery mniejsze dobudówki przylegające do trzech zasadniczych brył. Kościół, która powstał oryginalnie w stylu późnogotyckim, zachował niewiele z tego stylu. Z powodu przebudów wykonywanych na przestrzeni wieków świątynia została w dużej mierze zbarokizowana.

</doc>
<doc id="5106854" url="https://pl.wikipedia.org/wiki?curid=5106854" title="IV Brygada Litewsko-Białoruska">
IV Brygada Litewsko-Białoruska

IV Brygada Litewsko-Białoruska (IV BLB) – oddział piechoty Wojska Polskiego w II Rzeczypospolitej.
Organizacja brygady.
Struktura w lipcu 1920:

</doc>
<doc id="5106855" url="https://pl.wikipedia.org/wiki?curid=5106855" title="Wiktoria Malicka">
Wiktoria Malicka

Wiktoria Malicka (ur. 1984) – antropolog kultury, specjalista w zakresie ochrony polskiego dziedzictwa kulturowego za granicą. Doktor nauk o kulturze. Pełnomocnik Zakładu Narodowego im. Ossolińskich ds. Współpracy z Zagranicą, sekretarz Stowarzyszenia Forum Współpracy i Dialogu Polska-Litwa, członek Rady Fundacji Przyszłość dla Ukrainy UA Future. W 2022 r. uhonorowana odznaką "Zasłużony dla Kultury Polskiej".
Życiorys.
Ukończyła Liceum Ogólnokształcące im. Marszałka Stanisława Małachowskiego w Płocku. W 2003 r. rozpoczęła studia na kierunku etnologia i antropologia kulturowa na Uniwersytecie Wrocławskim. W 2009 r. pod kierunkiem prof. dr hab. Bożeny Płonki-Syroki obroniła pracę magisterską pt. „"Wrocław w Polskiej Kronice Filmowej. Nowe miasto i jego nowi mieszkańcy w propagandzie państwowej, 1945-1970"", wydaną w 2012 r. pod tym samym tytułem. W 2021 r. doktoryzowała się u dr. hab., prof. UWr Eugeniusza Kłoska na podstawie pracy "Przestrzenie tożsamości współczesnego Lwowa. Miasto w świadomości mieszkańców" nagrodzonej wyróżnieniem przez Radę Wydziału Nauk Historycznych i Pedagogicznych Uniwersytetu Wrocławskiego.
Jest córką historyka Jana Malickiego.
W latach 2010–2020 mieszkała we Lwowie.
Praca zawodowa.
Od 2009 r. zatrudniona w Zakładzie Narodowym im. Ossolińskich, od 2010 r. na stanowisku Pełnomocnika Ossolineum we Lwowie jako specjalista ds. ochrony i promocji zbiorów ossolińskich pozostałych po II wojnie światowej we Lwowie, od 2021 r. jako Pełnomocnik ZNiO ds. Współpracy z Zagranicą.
Organizator Spotkań Ossolińskich, koordynator projektów digitalizacyjnych, m.in. przedwojennych kolekcji ossolińskich rękopisów i prasy polskiej z lat 1801–1939, oraz innych projektów z zakresu ochrony polskiego dziedzictwa kulturowego znajdującego się obecnie poza granicami kraju.
Współpracowała m.in. z Narodowym Instytutem Polskiego Dziedzictwa Kulturowego za Granicą „Polonika”, Fundacją Dziedzictwa Narodowego, Lwowską Narodową Naukową Biblioteką Ukrainy im. Wasyla Stefanyka, Forum Współpracy i Dialogu Polska-Litwa, Lwowską Galerią Sztuki im. B.G. Woźnickiego, Muzeum Historycznym we Lwowie, Muzeum Etnografii i Przemysłu Artystycznego, Kurierem Galicyjskim.
Asystentka reżysera przy filmie dokumentalnym "Osso moje Osso" Jana Strękowskiego (2013), współpracownik reżysera Krzysztofa Kunerta przy filmie "Ossolińczycy - 200 lat historii" (2018), konsultant historyczny serialu "Erynie" (2021-2022), osadzonym w przedwojennym Lwowie.

</doc>
<doc id="5106861" url="https://pl.wikipedia.org/wiki?curid=5106861" title="Discovery (album)">
Discovery (album)



</doc>
<doc id="5106863" url="https://pl.wikipedia.org/wiki?curid=5106863" title="Discovery (Daft Punk)">
Discovery (Daft Punk)



</doc>
<doc id="5106865" url="https://pl.wikipedia.org/wiki?curid=5106865" title="Friskies">
Friskies

Friskies – amerykańska marka zajmująca się produkcją suchych i mokrych karm dla kotów, zajmowała się dawniej produkcją karm dla psów, prowadzi działalność na całym świecie.
Należy do jednostki zależnej konglomeratu Nestlé – Nestlé Purina PetCare, która produkuje i sprzedaje karmy Friskies. Od lat 30. XX wieku do 1985 roku firma Friskies była własnością marki produktów spożywczych – Carnation Company, przejętej przez Nestlé w 1985 roku za 3 mln dolarów.
Do 1992 roku firma posiadała 28,2% udziałów w rynku. W 2001 roku połączyła się z Nestlé Purina PetCare, podczas fuzji z Ralston Purina.

</doc>
<doc id="5106867" url="https://pl.wikipedia.org/wiki?curid=5106867" title="Zoom (album)">
Zoom (album)



</doc>
<doc id="5106869" url="https://pl.wikipedia.org/wiki?curid=5106869" title="Zoom (stacja telewizyjna)">
Zoom (stacja telewizyjna)



</doc>
<doc id="5106873" url="https://pl.wikipedia.org/wiki?curid=5106873" title="Adam Ostrowski (śpiewak)">
Adam Ostrowski (śpiewak)

Adam Ostrowski (ur. w 1872 lub 1873, naprawdopodobniej w Warszawie, zm. 29 kwietnia 1921 tamże) – polski śpiewak operowy (bas), reżyser teatralny i kierownik teatru.
Życiorys.
Pochodził z rodziny o teatralnych tradycjach - aktorami byli: jego matka Alojza Żółkowska oraz dziadek Alojzy Żółkowski. Uczył się śpiewu u Witolda Aleksandrowicza. W czerwcu 1898 roku debiutował na deskach Warszawskich Teatrów Rządowych w "Aidzie" (partia Ramfisa). Pomimo krytyki występu otrzymał angaż do zespołu, w którym występował do stycznia 1903 roku. W kolejnych latach wyjechał za granicę, gdzie kontynuował studia wokalne. W tym okresie występował m.in. w Bolonii, Buenos Aires i Montevideo. Powrócił przed 1906 rokiem, kiedy to wystąpił w Teatrze Wielkim w Warszawie. Z zespołem tym był związany - występując i reżyserując - aż do samobójczej śmierci w 1921 roku.&lt;br&gt;
W okresie 1907-1911 związanym z przekształceniami własnościowymi Opery (zarząd przez dzierżawców i zrzeszenia) angażował się w utrzymanie dotychczasowego charakteru zespołu. Po wybuchu I wojny światowej brał udział w koncertach dobroczynnych, a po wyjściu Rosjan z Warszawy w sierpniu 1915 roku, brał udział w inauguracji polskiego repertuaru sceny w październiku tegoż roku (wystawiono wówczas "Halkę" Stanisława Moniuszki). Z początkiem 1916 roku przejął kierownictwo Opery w komisji zarządzającej Teatrem Wielkim. Zespołem kierował jeszcze raz - w okresie od listopada 1918 roku do objęcia kierownictwa Opery przez Emila Młynarskiego w 1919 roku. Po odzyskaniu niepodległości przez Polskę wystąpił m.in. w przedstawieniu inaugurującym pierwsze obrady Sejmu Rzeczypospolitej Polskiej w dniu 16 października 1919 roku, składającym się z fragmentów oper polskich. Był również członkiem Rady Artystycznej Związku Artystów Scen Polskich, powołanej na I Zjeździe w 1919 roku.

</doc>
<doc id="5106874" url="https://pl.wikipedia.org/wiki?curid=5106874" title="Sant Llorenç">
Sant Llorenç



</doc>
<doc id="5106875" url="https://pl.wikipedia.org/wiki?curid=5106875" title="Transformers (serial)">
Transformers (serial)



</doc>
<doc id="5106877" url="https://pl.wikipedia.org/wiki?curid=5106877" title="Can Serra Lladó">
Can Serra Lladó



</doc>
<doc id="5106880" url="https://pl.wikipedia.org/wiki?curid=5106880" title="Santa Cecília de Càrcer">
Santa Cecília de Càrcer



</doc>
<doc id="5106881" url="https://pl.wikipedia.org/wiki?curid=5106881" title="Santa Cecília de Sacàrcera">
Santa Cecília de Sacàrcera



</doc>
<doc id="5106883" url="https://pl.wikipedia.org/wiki?curid=5106883" title="Manik (wrestler)">
Manik (wrestler)



</doc>
<doc id="5106890" url="https://pl.wikipedia.org/wiki?curid=5106890" title="Alojza Rafaela Żółkowska">
Alojza Rafaela Żółkowska

Alojza Rafaela Żółkowska (ur. 19 października 1850 w Warszawie, zm. 16 lipca 1921 tamże) – polska aktorka teatralna.
Życiorys.
Była córką Alojzego Żółkowskiego oraz Tekli ze Skalskich. W marcu 1869 roku debiutowała na scenie Warszawskich Teatrów Rządowych, a z początkiem 1870 roku została zaangażowana do zespołu dramatu. W dniu 12 października 1871 roku wyszła za mąż za lekarza Adolfa Ostrowskiego i wycofała się ze sceny. Z małżeństwa urodził się m.in. syn Adam Ostrowski (ur. 1872 lub 1873). Do aktorstwa powróciła w listopadzie 1891 roku w zespole WTR. W 1901 roku zwolniono ją z zespołu, natomiast w następnym roku – przywrócono. Po likwidacji Warszawskich Teatrów Rządowych przez Rosjan w 1915 roku, przeszła do zespołu warszawskich Teatrów Miejskich, gdzie występowała do końca życia pod nazwiskiem panieńskim. Popełniła samobójstwo na wieść o śmierci syna Adama. 

</doc>
<doc id="5106892" url="https://pl.wikipedia.org/wiki?curid=5106892" title="Bitwa pod Nowymi Święcianami">
Bitwa pod Nowymi Święcianami

Bitwa pod Nowymi Święcianami – walki polskiego Białostockiego pułku strzelców i Słuckiego pułku strzelców z 60 pułkiem kawalerii z 3 Korpusu Gaja Gaja w okresie lipcowej ofensywy Frontu Zachodniego Michaiła Tuchaczewskiego w czasie wojny polsko-bolszewickiej.
Geneza.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego. Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej. Ściągnięta z polsko-litewskiej linii demarkacyjnej 2 Dywizja Litewsko-Białoruska gen. Aleksandra Boruszczaka obsadzała rubież obrony Skajtaszyle – Korkożyszki – Dubinka. Oddziały IV Brygady Litewsko-Białoruskiej oraz 8 Dywizja Piechoty obsadziły linię Dzisny. 
Walki pod Nowymi Święcianami.
Zaskoczone szybkością działania sowieckiego 3 Korpusu Kawalerii Gaja Gaja dowództwo polskie wysyłało na trasę jego przypuszczalnego marszu oddziały nie w pełni zorganizowanej i wyszkolonej 2 Dywizji Litewsko-Białoruskiej. 8 lipca 1920 do walki mogły wejść jedynie dwa bataliony Słuckiego pułku strzelców, batalion Białostockiego pułku strzelców i jedna bateria artylerii. W tym samym czasie sowiecka 15 Dywizja Kawalerii zajęła Dukszty i weszła w rejon Ignalina. 9 lipca Sowieci uderzyli na stację Ignalino. W wyniku zaciętych walk, na pole bitwy musiał osobiście przybyć Gaja Dmitrijewicz Gaj. Pod Ignalino skierował oddaną do dyspozycji korpusu 164 Brygadę Strzelców i jedną z brygad 10 Dywizji Kawalerii.
W Nowych Święcianach kwaterował sztab IV Brygady Litewsko-Białoruskiej z jej dowódcą ppłk. Stefanem Pasławskim. W mieście znajdowały się też składy intendentury z dużymi zapasami żywności i amunicji. Kwaterowały tu bataliony Słuckiego i Białostockiego pułku strzelców oraz załoga pociągu pancernego „Mściciel”.
Już wieczorem 9 lipca 1920 sowiecki 60 pułk kawalerii dowodzony przez płk. Sosnowskiego wdarł się do Nowych Święcian i wywołał wiele zamieszania w oddziałach polskich. Jednak brak należytego rozpoznania i błędna ocena przeciwnika dokonana przez sztab IV Brygady Litewsko-Białoruskiej spowodowały, że miasto nie było przygotowane do obrony. Tymczasem dowódca sowieckiego 60 pułku kawalerii nocą z 9 na 10 lipca przygotował improwizowany pociąg pancerny, wyposażył go w zdobyczne działo i kilka ckm-ów i pod jego osłoną dokonał kolejnego uderzenia na Nowe Święciany. Atak kompletnie zaskoczył dowództwo polskiej brygady. Nie potrafiło ono zorganizować obrony, a jej pododdziały wycofały się w nieładzie, ponosząc przy tym wysokie straty. Około południa do miasta wkroczyły oddziały 15 Dywizji Kawalerii. W ręce Sowietów wpadło kilkuset jeńców, tabor kolejowy i niemal wszystkie zapasy nagromadzone przez polską intendenturę, których z powodu braku czasu nie zdążono ewakuować.

</doc>
<doc id="5106894" url="https://pl.wikipedia.org/wiki?curid=5106894" title="Orašje (ujednoznacznienie)">
Orašje (ujednoznacznienie)



</doc>
<doc id="5106903" url="https://pl.wikipedia.org/wiki?curid=5106903" title="Naprętnik">
Naprętnik

Naprętnik, ceriana ("Ceriana") – rodzaj muchówek z rodziny bzygowatych i podrodziny Eristalinae.
Morfologia.
Muchówki te mają wysmuklone ciało, osiągające od 8 do 16 mm długości. Ubarwienie mają czarne z żółtymi przepaskami. Głowa jest szersza od tułowia i ma wzgórek na twarzy, nieowłosione oczy złożone; samce są holoptyczne, a samice dychoptyczne. Przednie jamki tentorialne są małe. Włoski na tułowiu są krótkie. Anepisternum zlane jest z anepimeronem. Basisternum jest wąskie i prostokątne z prostą krawędzią grzbietową i parą dużych, trójkątnych wypustek na krawędzi brzusznej. Mostek zabiodrowy zatułowia jest niekompletny. Łuseczka skrzydłowa ma szereg drobnych, krótkich, przerzedzonych włosków. Przednia para odnóży ma mniej więcej tak szerokie jak długie biodra z wyraźnym rowkiem przez całą długość strony grzbietowej. Odwłok jest wydłużony, walcowaty i tylko trochę przewężony u podstawy. Włoski na tergitach odwłoka są krótkie. W widoku bocznym tylne krawędzie tergitów są wyniesione. Pierwszy tergit ma dużą, wyraźnie odgraniczoną, żółto ubarwioną nabrzmiałość. Pierwszy sternit ma dużą i silnie zesklerotyzowaną nabrzmiałość, która może być czarna, czarno-żółta lub żółta. Włoski na ósmym tergicie są białe. Genitalia samca mają krótkie i szeroko trójkątne przysadki odwłokowe. Surstylus ma wydłużony płat grzbietowy z wąską szypułką i szeroko zaokrąglonym szczytem z krótkimi szczecinkami oraz zaokrąglony płat brzuszno-nasadowy. Okrągłe epandrium ma na stronie brzusznej duży obszar błoniasty.
Ekologia i występowanie.
Larwy są saproksyliczne, przechodzą rozwój w uszkodzonych lub próchniejących pniach drzew. Owady dorosłe żerują na nektarze różnych kwiatów.
Rodzaj ten ma zasięg kosmopolityczny. Znany jest ze wszystkich krain zoogeograficznych. Na zachodzie Palearktyki występuje 9 gatunków, z których w Polsce stwierdzono tylko naprętnika nibyślepka.
Taksonomia.
Takson ten wprowadzony został po raz pierwszy w 1794 roku przez Johana Christiana Fabriciusa pod nazwą "Ceria". Nazwa ta okazała się być młodszym homonimem w związku z czym w 1815 roku Constantine Samuel Rafinesque zastąpił ją nazwą "Ceriana".
Do rodzaju tego należy 86 opisanych gatunków:

</doc>
<doc id="5106905" url="https://pl.wikipedia.org/wiki?curid=5106905" title="Ceriana (rodzaj)">
Ceriana (rodzaj)



</doc>
<doc id="5106908" url="https://pl.wikipedia.org/wiki?curid=5106908" title="Ceriana">
Ceriana



</doc>
<doc id="5106909" url="https://pl.wikipedia.org/wiki?curid=5106909" title="Juliusz Marso">
Juliusz Marso

Juliusz Marso właśc. Ignacy Handelsmann (ur. ok. 1870 w Kutnie, zm. ???) – polski śpiewak klasyczny oraz pedagog pochodzenia żydowskiego.
Kształcił się w Konserwatorium Muzycznym w Dreźnie pod kierunkiem Gustawa Scharfe. Koncertował w Europie, śpiewając m.in. w Brnie (1892). Następnie osiadł w Krakowie, gdzie w latach 1896-1906 był profesorem Konserwatorium Towarzystwa Muzycznego, a następnie prowadził w Szkołę Śpiewu Solowego oraz Szkołę Operową (pierwszą na ziemiach polskich). Publikował w „Echu Muzycznym, Teatralnym i Artystycznym” artykuły z pedagogiki wokalnej. Po zakończeniu I wojny światowej działał jako pedagog w Warszawie i Bydgoszczy (do 1938 roku), współpracując m.in. z Państwowym Instytutem Sztuki Teatralnej.
Jego dalsze losy nie są znane.

</doc>
<doc id="5106911" url="https://pl.wikipedia.org/wiki?curid=5106911" title="Tiengiz Sułakwielidze">
Tiengiz Sułakwielidze



</doc>
<doc id="5106913" url="https://pl.wikipedia.org/wiki?curid=5106913" title="Wiaczesław Sukristow">
Wiaczesław Sukristow



</doc>
<doc id="5106915" url="https://pl.wikipedia.org/wiki?curid=5106915" title="Baia Pataraia">
Baia Pataraia

Baia (Babutsa) Pataraia (ur. 22 marca 1982 w Tbilisi) – gruzińska prawniczka, feministka i działaczka na rzecz praw kobiet; wyróżnia się skandalicznymi wypowiedziami i performansami.
Życiorys.
Jest absolwentką Wydziału Prawa Międzynarodowego Uniwersytetu Państwowego w Tbilisi. Tytuł magistra uzyskała na Uniwersytecie Środkowoeuropejskim w Budapeszcie w 2006 roku. 
Kariera.
W 2008 Pataraia została wykładowczynią wizytującą na Uniwersytecie Państwowym w Tbilisi i na Wolnym Uniwersytecie w Tbilisi. 
W latach 2009–2013 pracowała w Ministerstwie Sprawiedliwości Gruzji. Tam pomogła w opracowaniu artykułu 126., który formalnie definiuje przestępstwo przemocy domowej w Gruzji. Jej praca obejmowała również zapewnienie, że molestowanie seksualne jest objęte ustawą o równości płci. Ostatecznie opuściła rząd, aby skupić się na aktywizmie w pełnym wymiarze godzin. 
Pracując nad rehabilitacją ofiar tortur w 2007 roku, została zwerbowana przez feministyczną aktywistkę Natalię Zazashvili do dołączenia do Sapari, rodzącej się organizacji praw człowieka w Gruzji. Sapari początkowo skupiał się na pomocy kobietom dotkniętym przemocą domową. Później została dyrektorką organizacji, a jej misja poszerzyłaby się o walkę o polityczne wzmocnienie pozycji kobiet i przeciwko dyskryminacji. Pataraia była mocno zaangażowana jako liderka ruchu feministycznego w swoim kraju od 2012 roku, kiedy zaczęła organizować się z Niezależną Grupą Feministek. Jak sama mówi, wczesne działaczki w Gruzji nie określały się wprost jako „feministki”, ale to się zmieniło na początku 2010 roku. W 2014 roku prowadziła ogólnokrajową kampanię przeciwko kobietobójstwom w odpowiedzi na wyraźny wzrost przemocy domowej. Jest także przewodniczącą Domu Praw Człowieka w Tbilisi i założycielką półformalnego Ruchu Kobiet Gruzińskich. Krytycy kwestionowali niezależność Pataraii jako aktywistki ze względu na jej wcześniejszą pracę w rządzie federalnym, ale twierdzi, że to doświadczenie uczyniło ją skuteczniejszą orędowniczką. Była także celem gróźb śmierci i napastowania ulicznego w swojej pracy.

</doc>
<doc id="5106917" url="https://pl.wikipedia.org/wiki?curid=5106917" title="Kościół św. Józefa Oblubieńca Najświętszej Maryi Panny w Skierniewicach">
Kościół św. Józefa Oblubieńca Najświętszej Maryi Panny w Skierniewicach

Kościół świętego Józefa Oblubieńca Najświętszej Maryi Panny w Skierniewicach – rzymskokatolicki kościół parafialny należący do parafii pod tym samym wezwaniem (dekanat Skierniewice – Najświętszego Serca Pana Jezusa diecezji łowickiej). Znajduje się w skierniewickiej dzielnicy Rawka.
Budowa świątyni została rozpoczęta 15 kwietnia 1982 roku według projektu inżyniera architekta Michała Sandowicza. We wrześniu 1984 roku biskup pomocniczy warszawski Jerzy Modzelewski wmurował kamień węgielny świątyni, przywieziony z grobu św. Piotra Apostoła i poświęcony przez Ojca Świętego Jana Pawła II. Budowa została ukończona po 10 latach. Nową świątynię konsekrował w dniu 7 maja 1992 roku biskup łowicki Alojzy Orszulik SAC.
Dwukondygnacyjna budowla została wzniesiona w stylu nowoczesnym. W kościele górnym odprawia się większość nabożeństw. W ołtarzu głównym jest umieszczony otoczony łukiem drewniany krzyż z figurą Chrystusa. Ołtarz boczny jest dedykowany św. Józefowi, którego wizerunek jest kopią obrazu z ołtarza bocznego znajdującego się w Białej Rawskiej; jego twórcą jest Adam Kalica. W kaplicy bocznej czczona jest Matka Boża Częstochowska. Od 2004 roku okna od strony południowej są ozdobione witrażami, zaprojektowanymi i wykonanymi przez firmę Glass z Gdańska, przedstawiającymi m.in. sceny z życia Świętej Rodziny, św. Jana Pawła II, prymasów Polski – Sługę Bożego Stefana kard. Wyszyńskiego i Józefa kard. Glempa, a także biskupów łowickich i historię budowy świątyni.

</doc>
<doc id="5106919" url="https://pl.wikipedia.org/wiki?curid=5106919" title="Bajerski">
Bajerski



</doc>
<doc id="5106924" url="https://pl.wikipedia.org/wiki?curid=5106924" title="Brad Falchuk">
Brad Falchuk

Bradley Douglas Falchuk (ur. 1 marca 1971 w Newton) – amerykański filmowiec, pracujący jako scenarzysta, reżyser i producent filmowy, najbardziej znany ze współtworzenia z Ryanem Murphym seriali "Glee", serialu "Pose", "Królowe krzyku" oraz antologii "American Horror Story". Laureat dwóch nagród Emmy.
Życie prywatne.
Pierwszą żoną Falchuka była producentka telewizyjna Suzanne Bukinik, z którą zaczął się spotykać w 1994 roku. Para pobrała się w 2002 roku i mają dwoje dzieci. Złożyli wniosek o rozwód w 2013 roku.
Falchuk zaczął spotykać się z aktorką Gwyneth Paltrow w 2014 roku, którą poznał na planie "Glee" w 2010 roku. 8 stycznia 2018 roku Paltrow i Falchuk ogłosili zaręczyny. Ich ślub odbył się we wrześniu 2018 roku w The Hamptons w stanie Nowy Jork na Long Island.

</doc>
<doc id="5106930" url="https://pl.wikipedia.org/wiki?curid=5106930" title="Solaris (film)">
Solaris (film)



</doc>
<doc id="5106931" url="https://pl.wikipedia.org/wiki?curid=5106931" title="Studebaker Sky Hawk">
Studebaker Sky Hawk

Studebaker Sky Hawk – samochód sportowy amerykańskiej marki Studebaker produkowany w latach 1955–1956 przez Studebaker-Packard Corporation, z pięciomiejscowym nadwoziem hardtop coupé. Wyprodukowano ponad 3 tysiące sztuk, w ramach jedynego roku modelowego 1956. Napędzany był silnikiem V8 o pojemności 4,74 l i mocy 210 KM.
Historia.
W 1953 roku firma Studebaker wprowadziła nową linię samochodów o nowoczesnych, opływowych, niskich nadwoziach; innych od dominujących wówczas na rynku amerykańskim i porównywanych do samochodów europejskich. Autorem ich stylistyki był Robert Bourke ze studia Raymonda Loewy′ego. Produkowane wówczas modele osobowe Champion i Commander miały też swoje odmiany o charakterze sportowym z nadwoziami hardtop i coupé, w kilku wersjach wyposażenia. Cechą szczególną ich stylistyki była maska łagodnie opadająca pomiędzy błotnikami do zderzaka przedniego, nad którym znajdowały się dwa podłużne wloty powietrza. Od roku modelowego 1956, debiutującego w listopadzie poprzedniego roku, modele sportowe zostały przestylizowane i wydzielone jako osobna seria, otrzymując nazwę Hawk ("jastrząb") z dodatkowymi określeniami (Flight Hawk w miejsce Champion DeLuxe coupe, Power Hawk w miejsce Commander DeLuxe coupe, Sky Hawk w miejsce President State hardtop i Golden Hawk w miejsce President Speedster hardtop).
Sky Hawk był pozycjonowany jako trzeci pod względem ceny z czterech modeli sportowych serii Hawk. Był uboższą wersją sztandarowego modelu marki Golden Hawk, z takim samym dwudrzwiowym pięciomiejscowym nadwoziem hardtop coupé. W materiałach reklamowych przedstawiany był jako połączenie samochodu sportowego i rodzinnego, z wygodnymi miejscami dla pięciu dorosłych osób. Wszystkie modele z serii Hawk otrzymały przestylizowany przód w stosunku do oryginalnego projektu: centralna część maski została podniesiona i otrzymała z przodu atrapę chłodnicy o kształcie zbliżonym do trapezowego, rozszerzającego się u góry, pokrytą chromowaną kratką. Po jej bokach nad zderzakiem były dwa dodatkowe podłużne chromowane wloty powietrza, nawiązujące do pierwotnej stylistyki z 1953 roku. Między centralną podniesioną częścią a wystającymi pojedynczymi reflektorami na przedłużeniu błotników, maska nadal łagodnie opadała, dochodząc do wlotów powietrza. Dodatkowo na górze wystającej części maski był mały chwyt powietrza. Nad błotnikami przednimi były wolno stojące światła parkingowe – kierunkowskazy, w opływowych obudowach. Modele z nadwoziem hardtop coupé – Sky Hawk i Golden Hawk otrzymały ponadto imitacje wlotów powietrza na tylnych błotnikach. W odróżnieniu od Golden Hawka, Sky Hawk miał jedynie zalążki płetw z tyłu, łagodnie opadające i zakończone pionowymi światłami, tak jak w modelach coupé. Samochody otrzymały też nową deskę przyrządów, na panelu ze stali nierdzewnej.
Sky Hawk otrzymał silnik V8 OHV Sweepstakes o pojemności 289 cali sześciennych (4,74 l) z czterogardzielowym gaźnikiem i stopniem sprężania 7,8:1, osiągający moc 210 KM. Opcjonalnie dostępny był silnik ze stopniem sprężania zwiększonym do 8,3:1. Standardowo była stosowana trzybiegowa skrzynia mechaniczna, za dopłatą był dostępny nadbieg ("overdrive") lub skrzynia automatyczna "Flight-O-Matic" (189 dolarów). W wyposażeniu standardowym był zegar elektryczny, natomiast w wyposażeniu dodatkowym było m.in. radio, wspomaganie kierownicy i hamulców i elektrycznie opuszczane szyby.
Od listopada 1955 roku wyprodukowano 3050 samochodów Sky Hawk, a cena bez wyposażenia dodatkowego wynosiła 2477 dolarów. Produkowano je w zakładach w Los Angeles i South Bend. Nadwozie miało kod fabryczny 56H-K7.
W kolejnym 1957 roku model hardtop coupé Sky Hawk został zastąpiony przez coupé Silver Hawk w odmianie z silnikiem V8 o takiej samej pojemności.

</doc>
<doc id="5106932" url="https://pl.wikipedia.org/wiki?curid=5106932" title="Knud Børge Andersen">
Knud Børge Andersen



</doc>
<doc id="5106933" url="https://pl.wikipedia.org/wiki?curid=5106933" title="Knud Andersen">
Knud Andersen



</doc>
<doc id="5106934" url="https://pl.wikipedia.org/wiki?curid=5106934" title="H. P. Clausen">
H. P. Clausen



</doc>
<doc id="5106937" url="https://pl.wikipedia.org/wiki?curid=5106937" title="K. B. Andersen">
K. B. Andersen



</doc>
<doc id="5106938" url="https://pl.wikipedia.org/wiki?curid=5106938" title="Jorge Arcas">
Jorge Arcas

Jorge Arcas Peña (ur. 8 lipca 1992 w Sabiñánigo) – hiszpański kolarz szosowy.
Od sezonu 2016 zawodnik grupy Movistar Team występującej w dywizji UCI WorldTeams, do której dołączył jako tzw. „”. Kilkukrotnie uczestniczył w „wielkich tourach”, podczas Vuelta a España 2020 triumfując z zespołem Movistaru w klasyfikacji drużynowej.

</doc>
<doc id="5106939" url="https://pl.wikipedia.org/wiki?curid=5106939" title="Medaliści mistrzostw świata w kolarstwie torowym - Wyścig indywidualny na dochodzenie amatorów">
Medaliści mistrzostw świata w kolarstwie torowym - Wyścig indywidualny na dochodzenie amatorów



</doc>
<doc id="5106940" url="https://pl.wikipedia.org/wiki?curid=5106940" title="Medaliści mistrzostw świata w kolarstwie torowym - Wyścig indywidualny na dochodzenie zawodowców">
Medaliści mistrzostw świata w kolarstwie torowym - Wyścig indywidualny na dochodzenie zawodowców



</doc>
<doc id="5106941" url="https://pl.wikipedia.org/wiki?curid=5106941" title="Medaliści mistrzostw świata w kolarstwie torowym - Wyścig na 10 km amatorów">
Medaliści mistrzostw świata w kolarstwie torowym - Wyścig na 10 km amatorów



</doc>
<doc id="5106942" url="https://pl.wikipedia.org/wiki?curid=5106942" title="Medaliści mistrzostw świata w kolarstwie torowym - Wyścig na 1000 m">
Medaliści mistrzostw świata w kolarstwie torowym - Wyścig na 1000 m



</doc>
<doc id="5106943" url="https://pl.wikipedia.org/wiki?curid=5106943" title="Medaliści mistrzostw świata w kolarstwie torowym - Wyścig punktowy amatorów">
Medaliści mistrzostw świata w kolarstwie torowym - Wyścig punktowy amatorów



</doc>
<doc id="5106944" url="https://pl.wikipedia.org/wiki?curid=5106944" title="Medaliści mistrzostw świata w kolarstwie torowym - Wyścig ze startu zatrzymanego zawodowców">
Medaliści mistrzostw świata w kolarstwie torowym - Wyścig ze startu zatrzymanego zawodowców



</doc>
<doc id="5106945" url="https://pl.wikipedia.org/wiki?curid=5106945" title="Medaliści mistrzostw świata w kolarstwie torowym - Wyścig ze startu zatrzymanego amatorów">
Medaliści mistrzostw świata w kolarstwie torowym - Wyścig ze startu zatrzymanego amatorów



</doc>
<doc id="5106946" url="https://pl.wikipedia.org/wiki?curid=5106946" title="Medaliści mistrzostw świata w kolarstwie torowym - Wyścig punktowy zawodowców">
Medaliści mistrzostw świata w kolarstwie torowym - Wyścig punktowy zawodowców



</doc>
<doc id="5106947" url="https://pl.wikipedia.org/wiki?curid=5106947" title="Medaliści mistrzostw świata w kolarstwie torowym - Wyścig drużynowy na dochodzenie zawodowców">
Medaliści mistrzostw świata w kolarstwie torowym - Wyścig drużynowy na dochodzenie zawodowców



</doc>
<doc id="5106948" url="https://pl.wikipedia.org/wiki?curid=5106948" title="Medalistki mistrzostw świata w kolarstwie torowym - Keirin kobiet">
Medalistki mistrzostw świata w kolarstwie torowym - Keirin kobiet



</doc>
<doc id="5106949" url="https://pl.wikipedia.org/wiki?curid=5106949" title="Medalistki mistrzostw świata w kolarstwie torowym - Madison">
Medalistki mistrzostw świata w kolarstwie torowym - Madison



</doc>
<doc id="5106951" url="https://pl.wikipedia.org/wiki?curid=5106951" title="Medalistki mistrzostw świata w kolarstwie torowym - Omnium kobiet">
Medalistki mistrzostw świata w kolarstwie torowym - Omnium kobiet



</doc>
<doc id="5106952" url="https://pl.wikipedia.org/wiki?curid=5106952" title="Medalistki mistrzostw świata w kolarstwie torowym - Scratch kobiet">
Medalistki mistrzostw świata w kolarstwie torowym - Scratch kobiet



</doc>
<doc id="5106953" url="https://pl.wikipedia.org/wiki?curid=5106953" title="Medalistki mistrzostw świata w kolarstwie torowym - Sprint drużynowy kobiet">
Medalistki mistrzostw świata w kolarstwie torowym - Sprint drużynowy kobiet



</doc>
<doc id="5106954" url="https://pl.wikipedia.org/wiki?curid=5106954" title="Medalistki mistrzostw świata w kolarstwie torowym - Sprint indywidualny kobiet">
Medalistki mistrzostw świata w kolarstwie torowym - Sprint indywidualny kobiet



</doc>
<doc id="5106955" url="https://pl.wikipedia.org/wiki?curid=5106955" title="Medalistki mistrzostw świata w kolarstwie torowym - Wyścig drużynowy na dochodzenie kobiet">
Medalistki mistrzostw świata w kolarstwie torowym - Wyścig drużynowy na dochodzenie kobiet



</doc>
<doc id="5106956" url="https://pl.wikipedia.org/wiki?curid=5106956" title="Medalistki mistrzostw świata w kolarstwie torowym - Wyścig punktowy kobiet">
Medalistki mistrzostw świata w kolarstwie torowym - Wyścig punktowy kobiet



</doc>
<doc id="5106957" url="https://pl.wikipedia.org/wiki?curid=5106957" title="Medalistki mistrzostw świata w kolarstwie torowym - Wyścig indywidualny na dochodzenie kobiet">
Medalistki mistrzostw świata w kolarstwie torowym - Wyścig indywidualny na dochodzenie kobiet



</doc>
<doc id="5106958" url="https://pl.wikipedia.org/wiki?curid=5106958" title="Medalistki mistrzostw świata w kolarstwie torowym - Wyścig na 500 m">
Medalistki mistrzostw świata w kolarstwie torowym - Wyścig na 500 m



</doc>
<doc id="5106959" url="https://pl.wikipedia.org/wiki?curid=5106959" title="Medaliści mistrzostw świata w kolarstwie torowym - Derny">
Medaliści mistrzostw świata w kolarstwie torowym - Derny



</doc>
<doc id="5106960" url="https://pl.wikipedia.org/wiki?curid=5106960" title="Medaliści mistrzostw świata w kolarstwie torowym - Keirin mężczyzn">
Medaliści mistrzostw świata w kolarstwie torowym - Keirin mężczyzn



</doc>
<doc id="5106962" url="https://pl.wikipedia.org/wiki?curid=5106962" title="Medaliści mistrzostw świata w kolarstwie torowym - Madison">
Medaliści mistrzostw świata w kolarstwie torowym - Madison



</doc>
<doc id="5106963" url="https://pl.wikipedia.org/wiki?curid=5106963" title="Medaliści mistrzostw świata w kolarstwie torowym - Scratch mężczyzn">
Medaliści mistrzostw świata w kolarstwie torowym - Scratch mężczyzn



</doc>
<doc id="5106964" url="https://pl.wikipedia.org/wiki?curid=5106964" title="Medaliści mistrzostw świata w kolarstwie torowym - Omnium mężczyzn">
Medaliści mistrzostw świata w kolarstwie torowym - Omnium mężczyzn



</doc>
<doc id="5106965" url="https://pl.wikipedia.org/wiki?curid=5106965" title="Medaliści mistrzostw świata w kolarstwie torowym - Sprint indywidualny amatorów">
Medaliści mistrzostw świata w kolarstwie torowym - Sprint indywidualny amatorów



</doc>
<doc id="5106966" url="https://pl.wikipedia.org/wiki?curid=5106966" title="Medaliści mistrzostw świata w kolarstwie torowym - Sprint drużynowy zawodowców">
Medaliści mistrzostw świata w kolarstwie torowym - Sprint drużynowy zawodowców



</doc>
<doc id="5106967" url="https://pl.wikipedia.org/wiki?curid=5106967" title="Medaliści mistrzostw świata w kolarstwie torowym - Sprint indywidualny zawodowców">
Medaliści mistrzostw świata w kolarstwie torowym - Sprint indywidualny zawodowców



</doc>
<doc id="5106968" url="https://pl.wikipedia.org/wiki?curid=5106968" title="Medaliści mistrzostw świata w kolarstwie torowym - Tandemy">
Medaliści mistrzostw świata w kolarstwie torowym - Tandemy



</doc>
<doc id="5106969" url="https://pl.wikipedia.org/wiki?curid=5106969" title="Medalistki mistrzostw świata w kolarstwie torowym - scratch kobiet">
Medalistki mistrzostw świata w kolarstwie torowym - scratch kobiet



</doc>
<doc id="5106970" url="https://pl.wikipedia.org/wiki?curid=5106970" title="Grand Armorial équestre de la Toison d'or">
Grand Armorial équestre de la Toison d'or



</doc>
<doc id="5106971" url="https://pl.wikipedia.org/wiki?curid=5106971" title="Szczelina w Wielkiej Skale">
Szczelina w Wielkiej Skale

Szczelina w Wielkiej Skale – rodzaj jaskini w Dolinie Będkowskiej na Wyżynie Krakowsko-Częstochowskiej. Znajduje się w obrębie wsi Bębło w województwie małopolskim, w powiecie krakowskim, w gminie Wielka Wieś.
Opis obiektu.
Jest to szczelina znajdująca się w skale, która w przewodniku wspinaczkowym Pawła Haciskiego ma nazwę Zaklęty Mur, a w portalu wspinaczkowym i na zamontowanych przy skale tablicach informacyjnych zwana jest Murem Skwirczyńskiego. Znajduje się z jego prawej strony, pod skałką o wyglądzie baszty z ukośnie ściętym wierzchołkiem.
Szczelina ma wysokość 3,3 m i szerokość 0,5 m u podstawy. Jest w niej stromo opadający korytarzyk o długości 2,5 m, który stopniowo zacieśnia się tworząc zwężenie niemożliwe do przejścia. Za zwężeniem tym jest niewielka salka z naciekami na ścianach. Na tej samej szczelinie, na wysokości 1,5 m znajduje się drugie piętro. Jego stromo opadający korytarzyk ma długość 2,5 m. W stropie szczeliny są zablokowane duże głazy.
Obiekt powstał w późnojurajskich wapieniach na szczelinie, która w wyniku późniejszych procesów krasowych została poszerzona. Ma ogładzone ściany z kotłami wirowymi i innymi zagłębieniami oraz jasnobrązowymi naciekami kalcytowymi i mlekiem wapiennym. Grubość tych nacieków miejscami dochodzi do 20 cm i są na nich żebra naciekowe o długości kilkudziesięciu cm. Na zablokowanych w stropie głazach są nacieki grzybkowe. Szczelina jest wilgotna, a światło słoneczne dociera na odległość kilku metrów od otworu. Ściany porastają glony i mchy, wewnątrz obserwowano pajęczaki.
Otwór szczeliny odsłonił A. Górny w latach 70. XX wieku. On też po raz pierwszy ją opisał. Plan jaskini sporządził M. Pruc. Nacieki jaskiniowe były przez Politechnikę Śląską datowane metodą C14 na 21700–5200 lat BP.
W Zaklętym Murze znajdują się jeszcze inne obiekty jaskiniowe: Jaskinia Główna w Wielkiej Skale, Komin w Wielkiej Skale, Tunel Niski w Wielkiej Skale, Tunel Pośredni w Wielkiej Skale, Tunel Wysoki w Wielkiej Skale, Tunelik obok Szczeliny w Wielkiej Skale, Zaklęta Jama, Zaklęty Komin, Zaklęty Korytarzyk, Zaklęty Balkon, Zaklęta Szczelina.

</doc>
<doc id="5106973" url="https://pl.wikipedia.org/wiki?curid=5106973" title="Szczelina w Wielkiej skale">
Szczelina w Wielkiej skale



</doc>
<doc id="5106974" url="https://pl.wikipedia.org/wiki?curid=5106974" title="Skinner Point">
Skinner Point

Skinner Point – przylądek ("point") w kanadyjskiej prowincji Nowa Szkocja, w hrabstwie Pictou (45°39′19″N, 62°43′24″W), wysunięty w zatokę Pictou Harbour, na jej południowym brzegu; nazwa urzędowo zatwierdzona 8 listopada 1948.

</doc>
<doc id="5106976" url="https://pl.wikipedia.org/wiki?curid=5106976" title="Mecz piłkarski Hiszpania – Jugosławia (1982)">
Mecz piłkarski Hiszpania – Jugosławia (1982)

Sytuacja przed meczem.
Mistrzostwa świata w piłce nożnej 1982 zorganizowano w Hiszpanii. Gospodarze znaleźli się w grupie C, razem z Hondurasem, Jugosławią i Irlandią Północną. W 1. kolejce Hiszpania zremisowała 1:1 z Hondurasem, natomiast Jugosławia 0:0 z Irlandią Północną. Tabela po 1. kolejce (awansują dwie pierwsze drużyny):
Mecz.
Faworytami spotkania byli gospodarze. Pierwszy gol padł jednak dla Jugosławii, strzelony w 10. minucie głową przez Ivana Gudelja. 4 minuty później jeden z Hiszpanów bez faulu padł w polu karnym Jugosłowian. Mimo to duński sędzia Lund-Sorensen po rzekomym faulu Velimira Zajca podyktował rzut karny. Hiszpan López Ufarte (strzelec gola z karnego w meczu z Hondurasem) posłał piłkę w aut, jednak sędzia nakazał powtórkę. Trafił z niej Juanito. Oto, jak opisuje to Andrzej Gowarzewski:
Podobnie jak Włosi wyeliminowali Kamerun, tak Hiszpanie – Jugosławię, czyli większą liczbą strzelonych goli przy tej samej sumie punktów i różnicy bramek. Gospodarze grali słabo. Ledwie 1:1 z Hondurasem dzięki karnemu, a potem 2:1 z Jugosławią w nieczystych okolicznościach. Sędzia przy 0:1 zarządził wątpliwą „jedenastkę”, a gdy strzał Lópeza Ufarte poszedł w aut nakazał powtórkę, dopatrując się urojonego przewinienia bramkarza. Tym razem trafił celnie Juanito, rozbijając psychicznie Jugosłowian.
W 62. minucie doszło do dwóch zmian w drużynie hiszpańskiej: Saura zmienił Sancheza, a Quini Sastruteguiego. Zaledwie 4 minuty później Saura pokonał Pantelicia. W 74. minucie Halilhodźić wszedł za Jovanovicia, a w 83. minucie Sestić za Vujovicia. Żółte kartki dostali: Zamora, Gordillo, Stojković i Slijvo.
Po meczu.
W drugim spotkaniu tej kolejki Honduras zremisował 1:1 z Irlandią Północną. Tabela po 2. kolejce:
Tabela, gdyby Hiszpania zremisowała z Jugosławią:
Ponieważ Irlandia Północna grała z Hiszpanią dzień po meczu Jugosławia – Honduras, w wypadku remisu lub zwycięstwa którejś z drużyn jedną bramką, Hiszpanie mogliby jednym golem przegrać z Irlandią Północną i mimo to wyjść z grupy. Tak się faktycznie stało: Jugosławia wygrała 1:0, a Hiszpanie mogli sobie pozwolić na „bezpieczną porażkę” 0:1. Ostateczna tabela:
Tabela, gdyby w bezpośrednim spotkaniu Hiszpania zremisowała z Jugosławią:

</doc>
<doc id="5106979" url="https://pl.wikipedia.org/wiki?curid=5106979" title="Bitwa pod Podbrodziem">
Bitwa pod Podbrodziem

Bitwa pod Podbrodziem – walki polskiej 2 Dywizji Litewsko-Białoruskiej z sowiecką 15 Dywizją Kawalerii III Korpusu Gaja Gaja w okresie lipcowej ofensywy Frontu Zachodniego Michaiła Tuchaczewskiego w czasie wojny polsko-bolszewickiej.
Geneza.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego. Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej. Ściągnięta z polsko-litewskiej linii demarkacyjnej 2 Dywizja Litewsko-Białoruska gen. Aleksandra Boruszczaka obsadzała rubież obrony Skajtaszyle – Korkożyszki – Dubinka. Oddziały IV Brygady Litewsko-Białoruskiej oraz 8 Dywizja Piechoty obsadziły linię Dzisny. 
Walki pod Podbrodziem.
Zaskoczone szybkością działania sowieckiego III Korpusu Kawalerii Gaja Gaja dowództwo polskie wysyłało na trasę jego przypuszczalnego marszu oddziały nie w pełni zorganizowanej i wyszkolonej 2 Dywizji Litewsko-Białoruskiej. W tym samym czasie sowiecka 15 Dywizja Kawalerii zajęła Dukszty i weszła w rejon Ignalina. 9 lipca Sowieci uderzyli na stację Ignalino, a po wprowadzeniu do walki 164 Brygady Strzelców i jednej z brygad 10 Dywizji Kawalerii opanowali miasto.
Sowieci kontynuowali natarcie i następnego dnia zdobyli ważny węzeł kolejowy w Nowych Święcianach. W ich ręce wpadł cały tabor kolejowy i niemal wszystkie zapasy nagromadzone przez polską intendenturę.
12 lipca 2 Dywizja Litewsko-Białoruska zamierzała rozpocząć natarcie. Jego celem miało być wyrzucenie III Korpusu Kawalerii Gaja Gaja z rejonu Podbrodzia i Święcian. Jednak Sowieci uprzedzili polską akcję, a o 5.20 ich 15 Dywizja Kawalerii rozpoczęła działania zaczepne przeciw oddziałom polskim. Polacy odparli atak spieszonej kawalerii i jeszcze przed południem wyprowadzili własne uderzenie w kierunku na Podbrodzie. Piechota polska nacierała na miasto od czoła, z równoczesnym obchodzeniem stanowisk sowieckich od północnego zachodu. Wspierały ją trzy baterie artylerii oraz pociąg pancerny „Mściciel”.
Aby powstrzymać atak oddziałów 2 DLB, Sowieci podpalili okoliczne lasy. Polskie natarcie prowadzone było jednak z dużą brawurą i około 12.30 dywizja opanowała Podbrodzie, a sowieckie 85, 90 i 86 pułki kawalerii z dużymi stratami wycofały się w nieładzie. Interweniować musiał osobiście dowódca 15 DK płk Aleksandr Matuzienko, który zatrzymywał i porządkował uchodzące oddziały. Po południu Sowieci przystąpili do kontrataku. Do walki wszedł przybyły właśnie z Witebska 89 pułk kawalerii. Jego natarcie załamało się w ogniu polskiej obrony. Wieczorem oskrzydlona obustronnie 15 Dywizja Kawalerii rozpoczęła odwrót. Tym razem interweniować musiał dowódca korpusu Gaja Dmitrowicz Gaj. Wstrzymał on odwrót 15 DK, a jej dowódcy i szefowi sztabu zagroził sądem wojennym.
Bilans walk.
2 Dywizja Litewsko-Białoruska pokonała pod Podbrodziem oddziały sowieckiej 15 Dywizji Kawalerii. Sukcesu swojego nie mogła jednak wykorzystać. W tym czasie bowiem 10 Dywizja Kawalerii sforsowała Wilię i zagroziła tyłom polskiej dywizji. 13 lipca 2 DLB musiała rozpocząć odwrót w kierunku Wilna.

</doc>
<doc id="5106980" url="https://pl.wikipedia.org/wiki?curid=5106980" title="Supaniczy">
Supaniczy

Supaniczy (; ) – wieś na Białorusi, w obwodzie mohylewskim, w rejonie mohylewskim, w sielsowiecie Suchary.

</doc>
<doc id="5106982" url="https://pl.wikipedia.org/wiki?curid=5106982" title="Charoszki">
Charoszki

Charoszki (; ) – wieś na Białorusi, w obwodzie mohylewskim, w rejonie mohylewskim, w sielsowiecie Suchary.

</doc>
<doc id="5106983" url="https://pl.wikipedia.org/wiki?curid=5106983" title="Elvington (Kent)">
Elvington (Kent)



</doc>
<doc id="5106984" url="https://pl.wikipedia.org/wiki?curid=5106984" title="Chodniewa">
Chodniewa

Chodniewa (; ) – wieś na Białorusi, w obwodzie mohylewskim, w rejonie mohylewskim, w sielsowiecie Suchary.

</doc>
<doc id="5106986" url="https://pl.wikipedia.org/wiki?curid=5106986" title="Ciecieraunik">
Ciecieraunik

Ciecieraunik (; ) – wieś na Białorusi, w obwodzie mohylewskim, w rejonie mohylewskim, w sielsowiecie Suchary.

</doc>
<doc id="5106992" url="https://pl.wikipedia.org/wiki?curid=5106992" title="Sielsowiet Sidarawiczy">
Sielsowiet Sidarawiczy

Sielsowiet Sidarawiczy (, ) – sielsowiet na Białorusi, w obwodzie mohylewskim, w rejonie mohylewskim, z siedzibą w Sidarawiczach.
Według spisu z 2009 sielsowiet Sidarawiczy zamieszkiwało 1633 osoby, w tym 1520 Białorusinów (93,08%), 84 Rosjan (5,14%), 17 Ukraińców (1,04%), 10 osób innych narodowości i 2 osoby, które nie podały żadnej narodowości.

</doc>
<doc id="5106993" url="https://pl.wikipedia.org/wiki?curid=5106993" title="Dunbar Point">
Dunbar Point

Dunbar Point – przylądek ("point") w kanadyjskiej prowincji Nowa Szkocja, w hrabstwie Pictou (45°37′55″N, 62°40′43″W), wysunięty w rzekę East River of Pictou, na jej zachodnim brzegu; nazwa urzędowo zatwierdzona 8 listopada 1948.

</doc>
<doc id="5106994" url="https://pl.wikipedia.org/wiki?curid=5106994" title="Orahovica (ujednoznacznienie)">
Orahovica (ujednoznacznienie)



</doc>
<doc id="5106996" url="https://pl.wikipedia.org/wiki?curid=5106996" title="Statut piotrkowski 1496">
Statut piotrkowski 1496



</doc>
<doc id="5106999" url="https://pl.wikipedia.org/wiki?curid=5106999" title="Przywilej piotrkowski z 1388">
Przywilej piotrkowski z 1388



</doc>
<doc id="5107002" url="https://pl.wikipedia.org/wiki?curid=5107002" title="Przywilej toruński 1520">
Przywilej toruński 1520



</doc>
<doc id="5107006" url="https://pl.wikipedia.org/wiki?curid=5107006" title="Mała konstytucja (akt prawny)">
Mała konstytucja (akt prawny)



</doc>
<doc id="5107007" url="https://pl.wikipedia.org/wiki?curid=5107007" title="Upadek Kabulu (2001)">
Upadek Kabulu (2001)

Upadek Kabulu miał miejsce 13 listopada 2001 roku podczas inwazji na Afganistan. 12 listopada główne siły Talibów wycofały się z miasta i podjęły marsz w kierunku Kandaharu i gór Tora Bora na południu. Jeszcze tego samego dnia Sprzymierzeni dotarli do bram miasta. Nielicznym i znacznie osłabionym przez uderzenia lotnictwa amerykańskiego siłom Talibów wzmocnionych terrorystami z Al-Kaidy nie powiodły się próby zbudowania skutecznej obrony i bez żadnego oporu 13 listopada oddali miasto wkraczającym wojskom amerykańskim. Mieszkańcy stolicy z entuzjazmem witali wkraczających żołnierzy.
Pomimo zdobycia stolicy i opanowania całego kraju, przez wiele lat trwały zacięte walki partyzanckie, a siły nowego demokratycznego rządu doznawały bolesnych strat. 
Pod kontrolę talibów miasto powróciło 15 sierpnia 2021, po niemal 20 latach od zdobycia Kabulu przez siły amerykańskie.

</doc>
<doc id="5107009" url="https://pl.wikipedia.org/wiki?curid=5107009" title="Otto Jahn">
Otto Jahn

Otto Jahn (ur. 16 czerwca 1813 w Kilonii, zm. 9 września 1869 w Getyndze) – niemiecki archeolog, filolog klasyczny i muzykolog.
Życiorys.
Był synem prawnika. Ukończył studia w zakresie filologii klasycznej na uniwersytetach w Kilonii (u G.W. Nitzscha i Johannesa Classena), Lipsku (u Gottfrieda Hermanna) i Berlinie (u Augusta Böckha i Karla Lachmanna). W 1836 roku doktoryzował się na uniwersytecie w Kilonii na podstawie pracy o Palamedesie, tam też w 1839 roku uzyskał habilitację. W 1842 roku uzyskał stanowisko profesora archeologii na uniwersytecie w Greifswaldzie. Od 1847 roku wykładał na uniwersytecie w Lipsku, skąd jednak w 1850 roku został zwolniony za liberalne poglądy polityczne. Od 1854 roku był wykładowcą uniwersytetu w Bonn. Opracował nowe wydania dzieł Persjusza (1843) i Juwenalisa (1851). Był autorem pracy poświęconej Florusowi (1851) oraz katalogu waz antycznych z kolekcji króla bawarskiego Ludwika I (1853). W swojej pracy naukowej prezentował podejście pozytywistyczne, odchodząc od mistycznej interpretacji greckich mitów. Do jego uczniów należeli Adolf Michaelis, Carl Robert i Ulrich von Wilamowitz-Moellendorff.
Jako muzykolog koncentrował się na badaniach nad twórczością W.A. Mozarta i Beethovena. Był autorem czterotomowej biografii Mozarta (wyd. Lipsk 1856–1859, 2. wyd. 1867, 3. wyd. 1891–1893, 4. wyd. 1905–1907), pierwszego tego typu dzieła wykorzystującego elementy metody krytycznej. Jahn skoncentrował się w nim na szczegółowym badaniu źródeł, autografów, pierwodruków i komentarzy współczesnych oraz analizie utworów, odchodząc od typowych dla I połowy XIX wieku opracowań o charakterze anegdotycznym.

</doc>
<doc id="5107010" url="https://pl.wikipedia.org/wiki?curid=5107010" title="Orientale lumen">
Orientale lumen

Orientale lumen (łac. "Światło Wschodu") − list apostolski papieża Jana Pawła II ogłoszony 2 maja 1995 z okazji setnej rocznicy listu apostolskiego Orientalium dignitas papieża Leona XIII.
List poświęcony jest zagadnieniu jedności Kościoła katolickiego z Kościołami wschodnimi. Składa się z dwóch rozdziałów poprzedzonych wstępem o pragnieniu i potrzebie jedności. W pierwszym rozdziale Jan Paweł II skrótowo przedstawił duchową i teologiczną tradycję chrześcijańskiego Wschodu, m.in. szczególną celebrację liturgii, teologię przebóstwienia, otwartość na lokalną kulturę, przywiązanie do tradycji i oczekiwanie eschatologiczne, monastycyzm. W drugim rozdziale autor przedstawił zarys historii relacji między wschodnim i zachodnim chrześcijaństwem oraz postulaty działań potrzebnych do osiągnięcia jedności, przede wszystkim postulat wzajemnego poznania. 

</doc>
<doc id="5107011" url="https://pl.wikipedia.org/wiki?curid=5107011" title="Maria Ihnatowicz">
Maria Ihnatowicz

Maria Ihnatowicz (ps. "Mucha", ur. 1937 w Brześciu) – polska projektantka plakatów, ilustratorka i grafik. Przedstawicielka Polskiej szkoły plakatu. 
Życiorys.
W 1963 ukończyła studia na Akademii Sztuk Pięknych w Warszawie. Studiowała w klasie prof. Henryka Tomaszewskiego. Specjalizuje się w grafice użytkowej. Projektuje przede wszystkim plakaty i okładki książkowe. Była odpowiedzialna za stronę wizualną serii Klubu Interesującej Książki od połowy lat 60. do lat 90 XX wieku. 
Jej dzieła charakteryzują się oszczędną i lapidarną formą. Częstokroć zabarwione są ironicznym wydźwiękiem, jak również nowatorskim, ręcznie tworzonym liternictwem. W okładkach dzieł literackich oddawała w udany sposób charakter i wydźwięk tekstu. Przy oszczędności środków wyrazu charakteryzuje artystkę intensywna sugestywność, operowanie płaską plamą, czy mocne dysonansy kolorystyczne. Zilustrowane postacie pozbawione są w wielu przypadkach elementów fizjonomiki, np. oczu czy ust. 
Dzieła.
Zaprojektowała m.in. plakaty:

</doc>
<doc id="5107015" url="https://pl.wikipedia.org/wiki?curid=5107015" title="The Loading Ground">
The Loading Ground

The Loading Ground (do 13 września 1974 "Albion Point") – przylądek ("point") w kanadyjskiej prowincji Nowa Szkocja, w hrabstwie Pictou (45°38′07″N, 62°40′58″W), wysunięty w rzekę East River of Pictou, na jej zachodnim brzegu; nazwa urzędowo zatwierdzona 2 grudnia 1954.

</doc>
<doc id="5107016" url="https://pl.wikipedia.org/wiki?curid=5107016" title="Albion Point">
Albion Point



</doc>
<doc id="5107031" url="https://pl.wikipedia.org/wiki?curid=5107031" title="Gudeliai (rejon birżański)">
Gudeliai (rejon birżański)

Gudeliai − wieś na Litwie, w okręgu poniewieskim, w rejonie birżańskim, w gminie Popiel. W 2011 roku liczyła 3 mieszkańców.

</doc>
<doc id="5107034" url="https://pl.wikipedia.org/wiki?curid=5107034" title="Papilys">
Papilys

Papilys − wieś na Litwie, w okręgu poniewieskim, w rejonie birżańskim, w gminie Popiel, nad Rovėją. W 2011 roku liczyła 174 mieszkańców.

</doc>
<doc id="5107038" url="https://pl.wikipedia.org/wiki?curid=5107038" title="Studebaker Power Hawk">
Studebaker Power Hawk

Studebaker Power Hawk – samochód o charakterze sportowym amerykańskiej marki Studebaker produkowany w latach 1955–1956 przez Studebaker-Packard Corporation, z pięciomiejscowym nadwoziem coupé. Wyprodukowano ponad 7 tysięcy sztuk, w ramach jedynego roku modelowego 1956. Napędzany był silnikiem V8 o pojemności 4,24 l i mocy 170 lub 185 KM.
Historia.
W 1953 roku firma Studebaker wprowadziła nową linię samochodów o nowoczesnych, opływowych, niskich nadwoziach; innych od dominujących wówczas na rynku amerykańskim i porównywanych do samochodów europejskich. Autorem ich stylistyki był Robert Bourke ze studia Raymonda Loewy′ego. Produkowane wówczas modele osobowe Champion i Commander miały też swoje odmiany o charakterze sportowym z nadwoziami hardtop i coupé, w kilku wersjach wyposażenia. Cechą szczególną ich stylistyki była maska łagodnie opadająca pomiędzy błotnikami do zderzaka przedniego, nad którym znajdowały się dwa podłużne wloty powietrza. Od roku modelowego 1956, debiutującego w listopadzie poprzedniego roku, modele sportowe zostały przestylizowane i wydzielone jako osobna seria, otrzymując nazwę Hawk ("jastrząb") z dodatkowymi określeniami (Flight Hawk w miejsce Champion DeLuxe coupe, Power Hawk w miejsce Commander DeLuxe coupe, Sky Hawk w miejsce President State hardtop i Golden Hawk w miejsce President Speedster hardtop). 
Power Hawk był pozycjonowany jako drugi pod względem ceny z czterech modeli sportowych serii Hawk, i pierwszy z silnikiem ośmiocylindrowym. Posiadał dwudrzwiowe pięciomiejscowe nadwozie coupé ze słupkami środkowymi, takie samo jak tańszy Flight Hawk, różniący się słabszym silnikiem. Oba były reklamowane jako rodzinne samochody budżetowego segmentu rynku, o sportowym zacięciu, z wygodnymi miejscami dla pięciu osób. Wszystkie modele z serii Hawk otrzymały przestylizowany przód w stosunku do oryginalnego projektu: centralna część maski została podniesiona i otrzymała z przodu atrapę chłodnicy o kształcie zbliżonym do trapezowego, rozszerzającego się u góry, pokrytą chromowaną kratką. Po jej bokach nad zderzakiem były dwa dodatkowe podłużne chromowane wloty powietrza, nawiązujące do pierwotnej stylistyki z 1953 roku. Między centralną podniesioną częścią a wystającymi pojedynczymi reflektorami na przedłużeniu błotników, maska nadal łagodnie opadała, dochodząc do wlotów powietrza. Dodatkowo na górze wystającej części maski był mały chwyt powietrza. Nad błotnikami przednimi były wolno stojące światła parkingowe – kierunkowskazy, w opływowych obudowach. Samochody otrzymały też nową deskę przyrządów, na panelu ze stali nierdzewnej. Rozstaw osi wynosił 120,5 cala (ok. 3 m).
Power Hawk był wyposażony w silnik V8 OHV Sweepstakes o pojemności 259 cali sześciennych (4,24 l) z dwugardzielowym gaźnikiem, rozwijający moc 170 KM, a za dopłatą z czterogardzielowym gaźnikiem, rozwijający moc 185 KM. Stopień sprężania wynosił 7,8:1, a opcjonalnie 8,3:1. Standardowo była stosowana trzybiegowa skrzynia mechaniczna, za dopłatą był dostępny nadbieg ("overdrive") lub skrzynia automatyczna "Flight-O-Matic" (189 dolarów). Wyposażenie standardowe było tylko podstawowe, a wyposażeniu dodatkowym było m.in. radio, zegar elektryczny, wspomaganie kierownicy i hamulców oraz elektrycznie opuszczane szyby.
Wyprodukowano od listopada 1955 roku 7095 samochodów Power Hawk (najwięcej z rodziny modeli Hawk), a cena bez wyposażenia dodatkowego wynosiła 2101 dolarów. Produkowano je w zakładach w Los Angeles i South Bend. Nadwozie miało kod fabryczny 56B-C3.
W kolejnym 1957 roku zrezygnowano z modelu Power Hawk, zastępując go przez nowy model coupé Silver Hawk z silnikiem V8 o nieco większej pojemności 289 cali sześciennych.

</doc>
<doc id="5107042" url="https://pl.wikipedia.org/wiki?curid=5107042" title="Franc-Textil">
Franc-Textil



</doc>
<doc id="5107046" url="https://pl.wikipedia.org/wiki?curid=5107046" title="2 Gwardyjska Armia Pancerna (ZSRR)">
2 Gwardyjska Armia Pancerna (ZSRR)



</doc>
<doc id="5107050" url="https://pl.wikipedia.org/wiki?curid=5107050" title="Sielsowiet Suchary">
Sielsowiet Suchary

Sielsowiet Suchary (, ) – sielsowiet na Białorusi, w obwodzie mohylewskim, w rejonie mohylewskim, z siedzibą w Sucharach.
Według spisu z 2009 sielsowiet Suchary zamieszkiwało 1146 osób, w tym 1058 Białorusinów (92,32%), 64 Rosjan (5,58%), 9 Ukraińców (0,79%), 5 Osetyjczyków (0,44%), 3 Polaków (0,26%), 5 osób innych narodowości i 2 osoby, które nie podały żadnej narodowości.

</doc>
<doc id="5107054" url="https://pl.wikipedia.org/wiki?curid=5107054" title="Osiedle Ścigały">
Osiedle Ścigały

Osiedle im. ks. F. Ścigały – osiedle mieszkaniowe w Katowicach, na obszarze jednostki pomocniczej Bogucice, w rejonie ulicy ks. F. Ścigały. Osiedle powstawało w latach 1975–1980 i jest w zarządzie Katowickiej Spółdzielni Mieszkaniowej. Osiedle to nosi imię ks. Franciszka Ścigały – byłego proboszcza boguckiej parafii św. Szczepana.
Osiedle powstawało w głównej mierze w latach 1975–1980 (lub w latach 1974–1975), lecz pierwsze budynki zarządzane przez KSM w ramach osiedla ks. F. Ścigały powstały w 1961 roku – są to budynki na rogu ulicy Kopalnianej i ks. L. Markiefki, natomiast dwa lata później zostały wybudowane bloki przy ul. ks. F. Ścigały 2-8. W zarządzie KSM jest jeszcze blok przy ulicy W. Wajdy 23-27, powstały w latach 70. XX wieku. Zabudowa w rejonie ulic ks. F. Ścigały i Nadgórników zaczęła powstawać w 1975 roku. Wówczas to ukończono budowę czterech pierwszych bloków, a ostatni blok powstał w 1980 roku. Osiedle to wybudowano z przeznaczeniem dla górników kopalni "Katowice" i ich rodzin. Pod jego budowę zlikwidowano znaczną część ogródków działkowych, wyburzono część starej zabudowy Bogucic i zmodyfikowano układ ulic w jego rejonie, modyfikując przebieg ul. ks. F. Ścigały i likwidując ulicę Klasztorną.
Osiedle ks. F. Ścigały jest zarządzane przez Administracja Osiedla im. ks. F. Ścigały Katowickiej Spółdzielni Mieszkaniowej i w ramach tej administracji zarządza ona łącznie 18 budynkami z 777 mieszkaniami o łącznej powierzchni użytkowej 41 436 m². Dodatkowo znajduje się na osiedlu 10 lokali użytkowych, kioski i garaże. Najbliższy przystanek autobusowy znajduje się na ulicy ks. L. Markiefki − Bogucice Markiefki, z którego to odjeżdżają autobusy ZTM łączące rejon osiedla z różnymi częściami Katowic. 
Na rzecz mieszkańców osiedla ks. Ścigały działa Stowarzyszenie Nasze Osiedle Ścigały. W 2001 roku w okołomiejskim konkursie na "Najpiękniejszy ogród Katowic" osiedle ks. Ścigały zdobyło III miejsce. Rzymskokatoliccy mieszkańcy osiedla ks. F. Ścigały przynależą do pobliskiej parafii św. Szczepana. 

</doc>
<doc id="5107056" url="https://pl.wikipedia.org/wiki?curid=5107056" title="Rovėja">
Rovėja

Rovėja – rzeka w północnej części Litwy, w rejonie birżańskim, prawy dopływ Apaščii (dorzecze Niemenka). Ma 38 km długości, a jej dorzecze zajmuje powierzchnię 191 km². Źródła znajdują się w pobliżu miejscowości Pariškiai, ok. 5 km na południowych wschód od Popiela. Płynie po Równinie Muszy i Niemenka w kierunku północno-zachodnim, przecinając Popiel i Parovėję, aby w dolnym odcinku zmienić kierunek biegu na zachodni. Koło wsi Juodeliai, ok. 6 km na północ od Birż, uchodzi do Apaščii. Dopływami rzeki są: Kubilių upelis, Margeniškis, Upelis, Gylė, Obelaukis, Varnupys (lewe), Garšva, Jievynė, Serbenta, Karvelupis, Kryžupis (prawe). Koryto w górnym biegu ma do 4 m szerokości, w dolnym zaś – od 10 do 15 m i głębokość do 1,2 m. Spadek rzeki wynosi 0,94 m/km. Prąd osiąga prędkość 0,2 m/s. Średni przepływ w Parovėi, 11 km od ujścia, wynosi 1,05 m³/s, natomiast u ujścia jest to 1,15 m³/s. W pobliżu Popiela na rzece utworzono zbiornik zaporowy o powierzchni 86 ha. W dolnym biegu rzeka przepływa przez terytorium Birżańskiego Parku Regionalnego.

</doc>
<doc id="5107058" url="https://pl.wikipedia.org/wiki?curid=5107058" title="Alojzy Krzywoń">
Alojzy Krzywoń

Alojzy Krzywoń (ur. 23 maja 1944 w Radzionkowie, zm. 20 czerwca 2021 w Bytomiu) – polski piłkarz, występujący na pozycji napastnika.
Życiorys.
Seniorską karierę rozpoczynał w Ruchu Radzionków. W 1963 roku został zawodnikiem Śląska Wrocław. W barwach tego klubu w II lidze zadebiutował w spotkaniu z Rakowem Częstochowa. W sezonie 1963/1964 wywalczył wraz ze Śląskiem awans do I ligi. W Śląsku Wrocław występował do 1965 roku, rozgrywając osiemnaście spotkań w I lidze. Następnie został piłkarzem Rakowa Częstochowa. Z klubem tym w sezonie 1966/1967 dotarł do finału Pucharu Polski, w którym Raków uległ 0:2 Wiśle Kraków. Po zakończeniu sezonu 1966/1967 odszedł z Rakowa Częstochowa. Na dalszym etapie kariery występował ponadto w Górniku Wałbrzych i Uranii Ruda Śląska.

</doc>
<doc id="5107059" url="https://pl.wikipedia.org/wiki?curid=5107059" title="Pariškiai">
Pariškiai

Pariškiai − wieś na Litwie, w okręgu poniewieskim, w rejonie birżańskim, w gminie Popiel. W 2011 roku liczyła 4 mieszkańców.

</doc>
<doc id="5107060" url="https://pl.wikipedia.org/wiki?curid=5107060" title="Tadeusz Szymański (językoznawca)">
Tadeusz Szymański (językoznawca)

Tadeusz Szymański (ur. 6 grudnia 1938 w Lipnicy Górnej, zm. 1 czerwca 2021) – polski językoznawca, prof. dr hab.
Życiorys.
W 1960 ukończył studia z zakresu filologii słowiańskiej na Uniwersytecie Jagiellońskim. W 1960 podjął pracę w Wyższej Szkole Pedagogicznej w Katowicach, w latach 1961-1992 pracował w Zakładzie (następnie Instytucie) Słowianoznastwa Polskiej Akademii Nauk. W 1967 obronił na Uniwersytecie Jagiellońskim pracę doktorską, tam także uzyskał w 1978 stopień doktora habilitowanego. Od 1992 pracował w Wyższej Szkole Pedagogicznej w Krakowie (od 1999 Akademii Pedagogicznej im. Komisji Edukacji Narodowej w Krakowie, od 2008 Uniwersytetu Pedagogicznego im. KEN w Krakowie). 22 listopada 1995 nadano mu tytuł profesora w zakresie nauk humanistycznych. 
Pracował w Instytucie Filologii Polskiej na Wydziale Filologicznym Uniwersytetu Pedagogicznego im. Komisji Edukacji Narodowej w Krakowie.
Był członkiem Komisji Słowianoznawstwa PAN (Oddział Polskiej Akademii Nauk w Krakowie; Komisje Naukowe).
W 2001 został odznaczony Medalem Komisji Edukacji Narodowej
Pochowany na cmentarzu Batowickim w Krakowie (kw. LXXXVIII-4-29).

</doc>
<doc id="5107070" url="https://pl.wikipedia.org/wiki?curid=5107070" title="Big Syke">
Big Syke

 
Tyruss Gerald Himes (ur. 22 listopada 1968 w Inglewood zm. 5 grudnia 2016 w Hawthorne) lepiej znany jako Big Syke i Mussolini – amerykański raper, którego kariera muzyczna rozpoczęła się w roku 1990 od założenia grupy Evil Mind Gangsta's. Największą popularność przyniosła mu współpraca z Thug Life, Outlawz oraz założycielem tych grup Tupakiem Shakurem, którego poznał w roku 1992. Zmarł 5 grudnia 2016 roku w wieku 48 lat. Został znaleziony martwy w swoim domu w Hawthorne po tym jak od dłuższego czasu zmagał się z dolegliwościami sercowymi spowodowanymi otyłością.

</doc>
<doc id="5107071" url="https://pl.wikipedia.org/wiki?curid=5107071" title="Parovėja (gmina Popiel)">
Parovėja (gmina Popiel)

Parovėja − wieś na Litwie, w okręgu poniewieskim, w rejonie birżańskim, w gminie Popiel. W 2011 roku liczyła 4 mieszkańców.

</doc>
<doc id="5107072" url="https://pl.wikipedia.org/wiki?curid=5107072" title="Aziz Ennakhli">
Aziz Ennakhli

Aziz Ennakhli (ur. 24 listopada 1989) – marokański piłkarz występujący na pozycji napastnika w klubie Chabab Mohammédia.
Kariera klubowa.
Do 2020 roku grał w drużynie Widad Témara.
11 listopada 2020 przeszedł do Youssoufii Berrechid. Zadebiutował 6 grudnia 2020 w przegranym 2:0 meczu przeciwko Wydadowi Casablanca. Pierwszą bramkę strzelił 14 lutego 2021 w wygranym 1:0 meczu przeciwko Renaissance Berkane. Łącznie wystąpił w 23 meczach i trafiał do siatki czterokrotnie.
10 sierpnia 2021 roku trafił do Chababu Mohammédia. W tym zespole zadebiutował 17 października w meczu przeciwko Youssoufii Berrechid, przegranym 2:0, grając 45 minut. Łącznie, do 5 stycznia 2022 zagrał 10 meczów.
Statystyki.
"Stan na 5 stycznia 2022"

</doc>
<doc id="5107075" url="https://pl.wikipedia.org/wiki?curid=5107075" title="Parovėja">
Parovėja

Parovėja − wieś na Litwie, w okręgu poniewieskim, w rejonie birżańskim, nad Rovėją, siedziba administracyjna gminy Parovėja. W 2011 roku liczyła 329 mieszkańców.

</doc>
<doc id="5107078" url="https://pl.wikipedia.org/wiki?curid=5107078" title="Juodeliai (okręg poniewieski)">
Juodeliai (okręg poniewieski)

Juodeliai − wieś na Litwie, w okręgu poniewieskim, w rejonie birżańskim, w gminie Širvėna, nad Apaščią. W 2011 roku liczyła 14 mieszkańców.

</doc>
<doc id="5107080" url="https://pl.wikipedia.org/wiki?curid=5107080" title="Granton">
Granton



</doc>
<doc id="5107084" url="https://pl.wikipedia.org/wiki?curid=5107084" title="Andrzej Lanckoroński">
Andrzej Lanckoroński

Andrzej Lanckoroński herbu Zadora – podstoli halicki w 1689 roku.
Poseł na sejm 1703 roku z województwa podolskiego.

</doc>
<doc id="5107086" url="https://pl.wikipedia.org/wiki?curid=5107086" title="Hanna Mazur-Marzec">
Hanna Mazur-Marzec

Hanna Jurata Mazur-Marzec – polska oceanograf, profesor nauk o Ziemi. Specjalizuje się w biotechnologii morskiej, mikrobiologii morza i ekotoksykologii. Zawodowo związana jest z Uniwersytetem Gdańskim, a wcześniej również z Instytutem Oceanologii Polskiej Akademii Nauk.
Prowadzi szeroko zakrojone badania nad strukturą i aktywnością biologiczną metabolitów cyjanobakterii, a także możliwościami pozyskiwania z ich metabolitów farmaceutyków, a zwłaszcza związków o działaniu przeciwnowotworowym.
Życiorys.
W 1983 r. ukończyła studia chemiczne na Uniwersytecie Gdańskim. Doktorat obroniła 6 października 1995, pisząc pracę pt. "Identyfikacja i występowanie kwasu indolo-3-octowego w północnym Adriatyku i Zatoce Gdańskiej". 3 lipca 2007, na podstawie pracy pt. "Ecotoxicology of Nodularia spumigena Mertens, a harmful cyanobacterium from Baltic Sea" uzyskała tytuł doktora habilitowanego, zaś od 17 lipca 2013 jest profesorem nauk o Ziemi.
Jest kierownikiem Zakładu Biotechnologii Morskiej w Instytucie Oceanografii Wydziału Oceanografii i Geografii Uniwersytetu Gdańskiego, wcześniej pracowała również w Instytucie Oceanografii Polskiej Akademii Nauk oraz w Kaszubsko-Pomorskiej Szkole Wyższej w Wejherowie.
Dorobek naukowy.
W początkowych latach swojej pracy naukowej Hanna Mazur-Marzec zajmowała się badaniem produkcji, kumulacji i przemian cyjanotoksyn w środowisku Morza Bałtyckiego. Wiele z jej prac dotyczyło żyjących w wodach Bałtyku cyjanobakterii "Nodularia spumigena" oraz produkowanych przez nie cyjanopeptydów. Badała także strukturę, aktywność biologiczną, bioakumulację i biodegradację tych związków.
W ostatnich latach przedmiotem badań Hanny Mazur-Marzec są metabolity mikroorganizmów morskich, w szczególności cyjanobakterii. Zespół przez nią prowadzony zajmuje się identyfikowaniem i wyłanianiem spośród metabolitów tych, które mogą mieć praktyczne zastosowanie. Wśród tak wyodrębnianych substancji niektóre wykazują właściwości przeciwnowotworowe i potencjalnie przeciwwirusowe. W ramach badań poszukuje się także alternatywnego sposobu uzyskiwania tych substancji, tak aby uniezależnić się od konieczności wykorzystywania materiału z hodowli lub środowiska.
Konferencje.
Była prelegentką na ponad 22 konferencjach naukowych oraz organizatorką m.in.:
Prowadzone przez nią projekty naukowe to m.in.
Prowadzi również wykłady popularnonaukowe.

</doc>
<doc id="5107087" url="https://pl.wikipedia.org/wiki?curid=5107087" title="Władysław Belina-Prażmowski (ujednoznacznienie)">
Władysław Belina-Prażmowski (ujednoznacznienie)



</doc>
<doc id="5107088" url="https://pl.wikipedia.org/wiki?curid=5107088" title="Bitwa pod Oranami">
Bitwa pod Oranami

Bitwa pod Oranami – walki 2 Dywizji Litewsko-Białoruskiej z sowieckim 3 Korpusem Kawalerii Gaja i wojskami litewskimi w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Ściągnięta z polsko-litewskiej linii demarkacyjnej, 2 Dywizja Litewsko-Białoruska gen. Aleksandra Boruszczaka obsadzała rubież obrony Skajtaszyle – Korkożyszki – Dubinki. 
12 i 13 lipca oddziały 3 Korpusu Kawalerii odrzuciły piechotę polską pod Korkożyszkami i Podbrodziem i 14 lipca kawaleria Gaja ruszyła na Wilno. Po ciężkich walkach Sowieci zdobyli miasto, a wieczorem polskie oddziały rozpoczęły wycofanie w kierunku Landwarowa i dalej wzdłuż toru kolejowego Wilno – Grodno.
Walki pod Oranami.
Po przegranej bitwie o Wilno zdezorganizowane oddziały 2 Dywizji Litewsko-Białoruskiej w dużym nieładzie wycofywały się wzdłuż linii kolejowej Wilno - Grodno. Osłonę zapewniał sformowany z ochotników pułk kawalerii Obrony Wilna rtm. Władysława Dąbrowskiego. Będąca w permanentnej walce z sowiecką kawalerią kolumna marszowa 2 Dywizji Litewsko-Białoruskiej dotarła nad Mereczankę, gdzie drogę zastąpiły jej oddziały wojsk litewskich. Po porzuceniu całego taboru, Polacy zdołali przeprawić się przez rzekę uszkodzonym mostem kolejowym i 16 lipca dotarli do stacji Orany. Zdziesiątkowane bataliony kowieńskiego, słuckiego i lidzkiego pułków strzelców, pułku kawalerii Obrony Wilna, resztki artylerii dywizji, pociąg pancerny „Mściciel” oraz sztab III Brygady Litewsko-Białoruskiej były osłabione wysokimi stratami, przygnębione i wyczerpane odwrotem, dysponowały resztkami amunicji, której po utracie taborów nie było skąd uzupełnić. Całością sił polskich dowodził płk Bronisław Wędziagolski. 
W samych Oranach stacjonowali już Litwini. Do niedawna kwaterował tutaj polski I batalion 159 pułku piechoty, który dozorował osiemdziesięciokilometrowy odcinek granicy polsko-litewskiej. Wobec zbliżania się frontu, batalion zwinął posterunki graniczne i zajął stanowiska pod Bartelami, przy linii kolejowej Orany – Wilno. Zanim zdążono przygotować obronę, oddziały litewskie przepuściły przez swoje pozycje kawalerię sowiecką, która zagroziła wyjściem na tyły batalionu. Jego dwie kompanie wycofały się na stację Orany i następnie odeszły w kierunku Grodna, ale 1 i 2 kompanie zostały otoczone i zmuszone do złożenia broni.
Mimo co najmniej dwuznacznej postawy Litwinów, dowódca III Brygady Litewsko-Białoruskiej płk Bronisław Wędziagolski postanowił dać zmęczonym oddziałom kilka godzin odpoczynku i wystawił ubezpieczenia tylko od strony północnej, skąd spodziewano się nadejścia Sowietów. Około 23.00 na odpoczywające pod stacją kolejową oddziały polskie uderzyła przepuszczona przez Litwinów sowiecka 15 Dywizja Kawalerii.
Równocześnie od strony Oran zaatakowała litewska piechota. Mimo całkowitego zaskoczenia, oddziały 2 Dywizji Litewsko-Białoruskiej stawiły opór i nocny atak został odparty. Po północy polskie oddziały rozpoczęły dalszy odwrót na Marcinkańce - Grodno.
Bilans walk.
W walkach pod Oranami Polacy stracili kilkuset poległych, rannych i jeńców oraz kilka ciężkich karabinów maszynowych. Według Gaja Gaja, 15 Dywizja Kawalerii wzięła do niewoli około trzystu jeńców i zdobyła dziewięć ckm-ów. Straty sowieckie i litewskie nie są znane.

</doc>
<doc id="5107090" url="https://pl.wikipedia.org/wiki?curid=5107090" title="Wimbledon 2021 (kwalifikacje gry pojedynczej kobiet)">
Wimbledon 2021 (kwalifikacje gry pojedynczej kobiet)

Wimbledon 2021 – kwalifikacje gry pojedynczej kobiet – kwalifikacje do zawodów singlowych kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 22–25 czerwca na trawiastych kortach The Bank of England Sports Centre w Roehampton.

</doc>
<doc id="5107096" url="https://pl.wikipedia.org/wiki?curid=5107096" title="Człowiek zboczeniec">
Człowiek zboczeniec



</doc>
<doc id="5107100" url="https://pl.wikipedia.org/wiki?curid=5107100" title="Herb rejonu mohylewskiego">
Herb rejonu mohylewskiego

Herb rejonu mohylewskiego – jeden z symboli rejonu mohylewskiego ustanowiony dekretem prezydenta Republiki Białorusi Alaksandra Łukaszenki z dnia 18 kwietnia 2019.
Opis herbu.
Tarcza Waregów przecięta dwoma falistymi pasami: górnym srebrnym i dolnym zielonym. Górny pas stanowi 1/2 szerokości dolnego. W górnym polu na niebieskim tle widnieje postać srebrnego rycerza trzymającego w dłoni srebrny miecz. W dolnym polu na srebrnym tle znajdują się trzy kwiaty lnu.
Znaczenie.
Rycerz nawiązuje do herbu Mohylewa. Len jest jedną z roślin uprawianych w rejonie i symbolizuje pracę, cierpliwość i kreatywność. Zielony pas symbolizuje pola i lasy regionu, a srebrny Dniepr - największą rzekę przepływającą przez region.

</doc>
<doc id="5107118" url="https://pl.wikipedia.org/wiki?curid=5107118" title="Hamilton Fish (ujednoznacznienie)">
Hamilton Fish (ujednoznacznienie)



</doc>
<doc id="5107121" url="https://pl.wikipedia.org/wiki?curid=5107121" title="Alfred C. Chapin">
Alfred C. Chapin

Alfred Clark Chapin (ur. 8 marca 1848 w South Hadley, zm. 2 października 1936 w Montrealu w Kanadzie) – amerykański polityk, członek Partii Demokratycznej.
Działalność polityczna.
Od 1882 do 1883 zasiadał w New York State Assembly i w 1893 był spikerem. Od 1884 do 1887 był stanowym kontrolerem w Nowym Jorku, a od 1888 do 1891 był burmistrzem Brooklynu. W okresie od 3 listopada 1891 do rezygnacji 16 listopada 1892 przez jedną kadencję był przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.
Jego zięciem był Hamilton Fish III, a wnukiem Hamilton Fish IV.

</doc>
<doc id="5107123" url="https://pl.wikipedia.org/wiki?curid=5107123" title="Psy Wojny">
Psy Wojny

Psy Wojny – polski zespół punkrockowy, założony w 1985 w Jastrzębiu Zdroju.
Historia grupy.
Głównym założycielem i liderem grupy był Tomasz „Falon” Jaworski, wokalista zespołu. Pierwszy koncert Psów Wojny odbył się w salce katechetycznej w Jastrzębiu Zdroju w 1987 roku. Początki zespołu były dość trudne jeśli chodzi o stabilizację składu, a wynikało to z obowiązkowego poboru do odbycia służby wojskowej. Nie stanęło to przeszkodzie do ukazania się pierwszego zapisu fonograficznego grupy w postaci demo „Die Kriegshunde”, będącego rejestracją z próby zespołu – wydawnictwem zajęła się mała wytwórnia „Swoboda Records” z Kępna. Zespół wystąpił na festiwalu w Jarocinie, grał też w Niemczech.
W roku 1992 Psy Wojny nagrały płytę „W Przebłysku Świadomości” wyd. "FALA". Jednak najgłośniejszym echem odbiła się płyta, która powstała rok później pt. „Demokracja” – zarejestrowana na kasecie za sprawą wydawnictwa "Silver-Ton" i na płycie cd pod szyldem niemieckiego wydawnictwa "The Rats Of Rocks Records". "Ballada o barze Relax" taki tytuł nosi kolejna płyta z spod ręki wytwórni "Silver-Ton".
Następnie wydawnictwem twórczości zespołu zajął się sam lider zespołu – Falon, który założył wytwórnię "Psy Wojny Records", publikującą również muzykę innych zespołów, np. Frontside. Pod szyldem jego wytwórni w roku 1995, czyli na 10-lecie zespołu na kasecie pt. „Zamknięta Dekada” zarejestrowany został właśnie jubileuszowy koncert, który odbył się w Domu Zdrojowym w Jastrzębiu. Oprócz Psów Wojny w koncercie wzięły udział takie zespoły jak: Farben Lehre, Strajk, Wegetacja, Ashlar i Egzystencja. Rok później w czeskim Cieszynie został zarejestrowany materiał o nazwie „Heretyk”, który poświęcony został pamięci tragicznie zmarłego Grzegorza „Normana” Borowczyka, gitarzysty zespołu Vehement i Psów Wojny.
Wiesław Królikowski określał Psy Wojny jako "najzwyklejszy zespół punkowy, może rzeczywiście bardziej autentyczny od wielu innych".
Muzycy.
Obecny skład zespołu

</doc>
<doc id="5107128" url="https://pl.wikipedia.org/wiki?curid=5107128" title="Slammiversary (2021)">
Slammiversary (2021)

Slammiversary (2021) – gala wrestlingu, zorganizowana przez amerykańską federację Impact Wrestling (IW), która była nadawana na żywo w systemie pay-per-view. Odbyła się 17 lipca 2021 w Skyway Studios w Nashville. Była to siedemnasta gala z cyklu Slammiversary, a zarazem trzecie pay-per-view IW w 2021. Organizacja celebrowała dziewiętnastą rocznicę powstania.
Karta walk składała się z ośmiu pojedynków, a samo wydarzenie poprzedził Preshow match. Walką wieczoru był No Disqualification match, w którym Kenny Omega obronił Impact World Championship przeciwko Samiemu Callihanowi. W Tag Team matchu Decay (Havok i Rosemary) odebrały Fire and Flava (Kiera Hogan i Tasha Steelz) Impact Knockouts Tag Team Championship, w Ultimate X matchu Josh Alexander obronił Impact X Division Championship w walce z pięcioma rywalami. Ponadto The Good Brothers (Doc Gallows i Karl Anderson) zdobyli Impact World Tag Team Championship w Four Way Tag Team matchu, pokonując dotychczasowych mistrzów - Violent By Design (Joe Doering i Rhino), Richa Swanna i Williego Macka oraz No Way i Fallah Bahha, natomiast Deonna Purrzzo pokonała Thunder Rosę, utrzymując Impact Knockouts Championship.
W wydarzeniu zadebiutowali Jay White (zawodnik New Japan Pro-Wrestling (NJPW)), No Way (były zawodnik WWE) i Thunder Rosa (zawodniczka National Wrestling Alliance (NWA)), powrócili zaś Chelsea Green (zawodniczka Ring of Honor) i Mickie James (zawodniczka NWA) i FinJuice (David Finlay i Juice Robinson) (zawodnicy NJPW).
Tło.
Na Rebellion (25 kwietnia) Impact Wrestling ogłosił, że siedemnasta edycja Slammiversary odbędzie się w lipcu. Dokładną datę, 17 lipca, federacja podała do publicznej wiadomości 13 maja. Wydarzenie usytuowano w Skyway Studios w Nashville. Bilety dla limitowanej liczby fanów weszły do sprzedaży 4 czerwca i zostały sprzedane w niecałe 20 minut. Dodatkowe dwie wejściówki rozlosowano w drodze konkursu.
Rywalizacje.
Slammiversary oferowało walki wrestlingu z udziałem różnych zawodników na podstawie przygotowanych wcześniej scenariuszy i rywalizacji, które są realizowane podczas cotygodniowych odcinków programu "Impact!". Wrestlerzy odgrywają role pozytywnych (face) lub negatywnych bohaterów (heel), którzy rywalizują pomiędzy sobą w seriach walk mających budować napięcie.
Zapowiedzi powrotów i debiutów.
Podobnie jak rok wcześniej (zob. Slammiversary (2020)), Impact Wrestling opublikował wideo promujące Slammiversary, w którym zawarto wizerunki różnych zawodników i zawodniczek, wcześniej pracujących w federacji. Pierwszą grupę stanowiły osoby zwolnione przez WWE w kwietniu w związku z oszczędnościami podczas pandemii COVID-19. Wśród nich znaleźli się Samoa Joe, Mickie James, Chelsea Green (znana również jako Laurel Van Ness). Drugą grupę, na podstawie współpracy Impact Wrestling i New Japan Pro-Wrestling, stanowili japońscy wrestlerzy – Kazuchika Okada, No Limit (Tetsuya Naito i Yujiro Takahashi). Wzmiankowano również potencjalny występ The Great Muty. Dodatkowym elementem było umieszczenie w filmie flag Meksyku, Australii i Kanady, sugerujących pojawienie się na gali zawodników z tych krajów. 20 maja ukazał się drugi film z nowymi elementami, w tym logo Bullet Club, niebiesko-różowym symbolem „II” (odnoszącym się do żeńskiego tag teamu The IIconics), wyrazem „Forgotten” (odnoszącym się do Steve’a Cutlera i Wesleya Blake’a z The Forgotten Sons), i wykrzyknieniem „YES!” (charakterystycznym dla Daniela Bryana).
Karta walk.
Zestawienie zostało opracowane na podstawie źródła:

</doc>
<doc id="5107132" url="https://pl.wikipedia.org/wiki?curid=5107132" title="Grzegorz Wilczok">
Grzegorz Wilczok

Grzegorz Wilczok (ur. 19 marca 1969 w Bytomiu) – polski piłkarz, występujący na pozycji obrońcy.
Życiorys.
Treningi piłkarskie rozpoczął w 1981 roku w klubie ŁKS Łagiewniki. W 1985 roku został juniorem Polonii Bytom, a na początku 1988 roku został wcielony do pierwszej drużyny. Na początku 1993 roku odszedł do Siarki Tarnobrzeg. W barwach tego klubu rozegrał 78 spotkań w I lidze, strzelając jedną bramkę. W rundzie jesiennej sezonu 1997/1998 był zawodnikiem Polonii/Szombierek Bytom, po czym przeszedł do GKS Bełchatów. Z tym klubem Wilczok awansował do finału Pucharu Polski oraz awansował do I ligi. W 2001 roku został piłkarzem Wigier Suwałki. W późniejszych latach występował w Podbeskidziu Bielsko-Biała, Siarce Tarnobrzeg, Milenium Wojkowice, Orle Babienica/Psary i Polonii Poraj.
Pracował jako trener juniorów Polonii Bytom. W 2006 roku był grającym trenerem Milenium Wojkowice, zaś rok później pełnił identyczną funkcję w Orle Babienica/Psary. W roku 2010 był asystentem trenera Mirosława Smyły w GKS Tychy, po czym był grającym trenerem Polonii Poraj. W 2011 roku ponownie był trenerem Milenium Wojkowice.

</doc>
<doc id="5107138" url="https://pl.wikipedia.org/wiki?curid=5107138" title="Rachmiel Brandwajn">
Rachmiel Brandwajn

Rachmiel Brandwajn (ur. 16 stycznia 1913 w Chełmie, zm. 29 czerwca 1990 w Jerozolimie) – polski i następnie izraelski romanista, znawca literatury francuskiej XVII wieku, autor książek i studiów, wstępów, komentarzy, haseł słownikowych i przekładów, wykładowca uniwersytecki.
Po uzyskaniu stopnia doktora na podstawie rozprawy "La langue et l’esthétique de Proudhon" (1947, Uniwersytet w Getyndze), został docentem na Uniwersytecie Wrocławskim. Po dwóch latach przeniósł się na Uniwersytet Warszawski, gdzie w Katedrze Języków i Literatur Romańskich (późniejszy Instytut Romanistyki) był najpierw profesorem pomocniczym (1950), następnie profesorem (1955). W 1968 roku, po wymuszonym wyjeździe z Polski, został profesorem na Uniwersytetach w Tel-Awiwie, Jerozolimie i Ber Szewie.

</doc>
<doc id="5107141" url="https://pl.wikipedia.org/wiki?curid=5107141" title="Herb Mohylewa">
Herb Mohylewa

Herb Mohylewa – jeden z symboli Mohylewa nadany miastu przez króla Polski i wielkiego księcia litewskiego Jana II Kazimierza 9 czerwca 1661 i przywrócony dekretem prezydenta Białorusi Alaksandra Łukaszenki z dnia 3 stycznia 2005.
Opis herbu.
Na tarczy barokowej w niebieskim polu trzy srebrne wieże. Pośrodku otwartej bramy znajduje się srebrny rycerz w zbroi z mieczem uniesionym nad głową. Na środkowej wieży na czerwonym polu znajduje się srebrny jeździec z mieczem i tarczą zwrócony w prawo (Pogoń). Dolny róg tarczy, oddzielony wieżą, jest zielony.
Znaczenie.
Barwa niebieska jest symbolem nieba, patronki Białorusi Najświętszej Maryi Panny oraz wielkości, piękna, przejrzystości i nauki. Barwa ta użyta była również w poprzednim herbie miasta. Barwa zielona symbolizuje życie, odnowę, nadzieje, dobrobyt, honor i zaufanie.
Trzy wieże są symbolem Trójcy Świętej oraz nawiązują do trzech wzgórz, na których powstało miasto. Otwarta brama ze stojącym w niej rycerzem symbolizują gościnność Mohylewa, ale i gotowość do ochrony przed wrogiem.
Pogoń w momencie nadania herbu była herbem Wielkiego Księstwa Litewskiego, do którego ówcześnie należał Mohylew. We współczesnej interpretacji podkreśla ona dawne pochodzenie herbu i położenie geograficzne miasta. Pogoń interpretowana jest również jako symbol Mohylewa jako "wschodniej bramy państwa".
Współcześnie podkreślane jest także ułożenie barw czerwonej, srebrnej (białej) i zielonej, które ma nawiązywać do ułożenia tych barw na fladze Białorusi.
Historia.
Pierwszy herb Mohylewowi nadał król Polski i wielki książę litewski Stefan Batory 28 stycznia 1577. Przedstawiał on srebrną wieżę na niebieskim polu.
Po antyrosyjskim powstaniu mohylewskich mieszczan z 1661, podczas IV wojny polsko-rosyjskiej, król Jan II Kazimierz 9 czerwca 1661 nadał miastu nowy herb. Herb ten obowiązuje obecnie.
Po I rozbiorze Polski, gdy Mohylew znalazł się w Imperium Rosyjskim, nadano miastu nowy herb, który jednak się nie przyjął. Herb ten składał się z dwóch pól. W górnym znajdowała się górna połowa herbu rosyjskiego, na znak przyłączenia tych ziem do Cesarstwa. W dolnej części tarczy widniała Pogoń na czerwonym polu.
Brak jest danych czy w czasach sowieckich Mohylew posiadał godło.
W niepodległej Białorusi Miejski Komitet Wykonawczy Mohylewa postanowił przywrócić herb nadany przez Jana II Kazimierza jako najbardziej uzasadniony historycznie i kojarzony przez mohylewian. Oficjalnie herb przywrócił prezydent Białorusi Alaksandr Łukaszenka 3 stycznia 2005. Współczesny herb Mohylewa jest dokładną kopią historycznego herbu z XVII wieku i jest zgodny z zasadami heraldyki.

</doc>
<doc id="5107142" url="https://pl.wikipedia.org/wiki?curid=5107142" title="Dorian Godon">
Dorian Godon

Dorian Godon (ur. 25 maja 1996 w Vitry-sur-Seine) – francuski kolarz szosowy.
Osiągnięcia.
Opracowano na podstawie:

</doc>
<doc id="5107145" url="https://pl.wikipedia.org/wiki?curid=5107145" title="Kupielewszczyzna">
Kupielewszczyzna

Kupielewszczyzna – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 6 osób.

</doc>
<doc id="5107150" url="https://pl.wikipedia.org/wiki?curid=5107150" title="Kuryłowo">
Kuryłowo

Kuryłowo (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Stefanpol, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 23 osoby, 14 było wyznania rzymskokatolickiego a 9 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 6 budynków mieszkalnych. W 1931 w 12 domach zamieszkiwało 59 osób.
Wierni należeli do parafii rzymskokatolickiej w Hermanowiczach i prawosławnej w Stefanpolu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5107151" url="https://pl.wikipedia.org/wiki?curid=5107151" title="Hamilton Fish II">
Hamilton Fish II

Hamilton Fish II (ur. 17 kwietnia 1849 w Albany, zm. 15 stycznia 1936 w Aiken) – amerykański polityk, członek Partii Republikańskiej.
Działalność polityczna.
Od 1874 do 1896 zasiadał w New York State Assembly i od 1895 do 1896 był spikerem. W okresie od 4 marca 1909 do 3 marca 1911 przez jedną kadencję był przedstawicielem 21. okręgu wyborczego w stanie Nowy Jork w Izbie Reprezentantów Stanów Zjednoczonych.
Był synem Hamiltona Fisha. Jego synem był Hamilton Fish III, a wnukiem Hamilton Fish IV.

</doc>
<doc id="5107152" url="https://pl.wikipedia.org/wiki?curid=5107152" title="Opracowanie zasobu archiwalnego">
Opracowanie zasobu archiwalnego

Opracowanie zasobu archiwalnego – zakres metodyki archiwalnej, działania mające na celu zabezpieczenie całości zasobu, nadanie mu trwałego porządku oraz udostępnienie go użytkownikom. Udostępnienie wymaga opisania treści archiwaliów w pomocach archiwalnych. Przedmiotem opracowania jest zawsze zespół lub zbiór archiwalny. Wyróżnia się zakres opracowania podstawowy i szczegółowy.
Etapy opracowania.
Studia wstępne.
Studia wstępne to naukowe badanie zespołu; wyróżnia się studia nad twórcą zespołu i nad zespołem. Ich celem jest jak najdokładniejsze poznanie opracowywanego zespołu.
Studia nad twórcą zespołu (czyli urzędem, przedsiębiorstwem, instytucją) to między innymi ustalenie faktów z jego historii oraz jego funkcji i organizacji ze wszelkimi zmianami. Zaliczają się do tego przyczyny powołania i likwidacji, miejsce w hierarchii instytucji, jego znaczenie, funkcje rzeczowe i terytorialne. Studia nad zespołem polegają na poznaniu jego przeszłości kancelaryjnej oraz odtworzenie procesu aktotwórczego, czyli obiegu pism, układu kancelaryjnego. Należy pamiętać, że wszystkie zebrane informacje muszą opierać się na rzetelnych źródłach.
Studia wstępne pozwalają na ustalenie granic zespołu, jego wyodrębnienie, właściwy wybór metody porządkowania i pomocy archiwalnych.
Wyodrębnienie zespołu.
Przy wyodrębnieniu występują trudności związane z:
Porządkowanie.
Porządkowanie polega na ułożeniu na ułożeniu jednostek archiwalnych w zespole tak, aby zapewnić najlepszą dostępność zespołu. Wyróżnia się dwie czynności – wybór metody porządkowania i właściwe porządkowanie.
Metody porządkowania.
Wybór metody jest zależny od struktury wewnętrznej zespołu, układu kancelaryjnego, stanu zachowania sygnatur i zespołu. Wyróżnia się cztery metody porządkowania:
Porządkowanie właściwe.
Porządkowanie wymaga wykonania czynności w określonej kolejności:
Opis archiwaliów.
Polega na spisaniu jednostek archiwalnych zgodnie z zasadami i metodami stosowanymi w archiwistyce. Wyróżnia się opis tradycyjny i komputerowy, który jest oparty na funkcjonujących bazach danych, na przykład systemie ZoSIA.
Tradycyjny opis archiwaliów.
Przykładami tradycyjnych opisów są wstępy do inwentarza, karty zespołowe i pomoce archiwalne.
Inwentarze – wyróżnia się inwentarze kartkowe i książkowe, sumaryczne i analityczne. Dla inwentarzy kartkowych istnieje specjalny wzór z następującymi rubrykami – 1) nazwa archiwum, 2) nazwa zespołu, 3) sygnatura archiwalna, 4) tytuł jednostki, 5) daty skrajne, 6) opis zewnętrzny, 7) sygnatury dawne, 8) uwagi, 9) słowa kluczowe. Inwentarz kartkowy powinien zostać następnie przepisany na książkowy. Istotną rolę spełnia wstęp do inwentarza książkowego – służy udostępnianiu, ma ułatwiać korzystanie z inwentarza oraz podawać informacje o zespole i jego twórcy. Stosuje się określoną strukturę wstępu – 1) dzieje ustrojowe twórcy zespołu, 2) dzieje zespołu, 3) charakterystyka archiwalna zespołu, 4) zawartość zespołu, 5) analiza metod opracowania zespołu. Inwentarz zawiera też bibliografię.
Karta zespołowa – wchodzi ona w skład kartoteki zespołów archiwum. Jest to dwustronna karta o wymiarach 30 × 21 cm z 14 rubrykami. Dobrze spełnia funkcje ewidencyjne, ale gorzej informacyjne.
Pomoce archiwalne – inwentarz; katalog archiwalny – składa się z opisów jednostek; skorowidze – czyli indeksy (osobowe, rzeczowe i geograficzne, składają się z hasła i sygnatury), repetytoria (zawiera informację o zawartości archiwaliów i sygnaturę), sumariusze (zawiera regesty, daty i sygnatury); przewodniki archiwalne – po archiwach (opisują stan zasobu archiwów na różnym terenie), po zespołach (dotyczą zespołów ważnych), tematyczne (o różnym zakresie i formie), historyczno-ustrojowe (opisują wszystkie zespoły wytworzone przez konkretną strukturę władz).

</doc>
<doc id="5107195" url="https://pl.wikipedia.org/wiki?curid=5107195" title="Huta (rejon brzeski)">
Huta (rejon brzeski)

Huta (; ) – wieś na Białorusi, w obwodzie brzeskim, w rejonie brzeskim, w sielsowiecie Domaczewo, w pobliżu granicy z Ukrainą.
Dawniej wieś i folwark. W dwudziestoleciu międzywojennym leżała w Polsce, w województwie poleskim, w powiecie brzeskim, do 18 kwietnia 1928 w gminie Przyborowo, następnie w gminie Domaczewo. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5107198" url="https://pl.wikipedia.org/wiki?curid=5107198" title="Radziwiliszki (gmina Birże)">
Radziwiliszki (gmina Birże)



</doc>
<doc id="5107200" url="https://pl.wikipedia.org/wiki?curid=5107200" title="Apaščia">
Apaščia

Apaščia – rzeka w północnej części Litwy, w rejonach rakiszeckim i birżańskim, lewy dopływ Niemenka. Ma 91 km długości, a jej dorzecze zajmuje powierzchnię 894 km². Źródła znajdują się na południowy wschód od Ponedeli. Płynie po Równinie Muszy i Niemenka w kierunku północno-zachodnim i uchodzi do Niemenka w miejscowości Nemunėlio Radviliškis. Dopływami rzeki są: Daržupys, Lakštutė, Kraščia, Apaštėlė (lewe), Apaštėlė, Dunajus, Paršupis, Rovėja, Aukštoji Gervė, Žemoji Gervė (prawe). Przepływa przez jeziora Kilučiai i Širvėna. Na odcinku 47 km od ujścia koryto jest uregulowane, ma 6-25 m szerokości i 0,5-4 m głębokości. Prąd osiąga prędkość 0,1-0,2 m/s. Spadek rzeki wynosi 0,7 m/km. Średni przepływ wynosi 5,2 m³/s. W latach z mniejszą ilością opadów rzeka miejscami wysycha.

</doc>
<doc id="5107206" url="https://pl.wikipedia.org/wiki?curid=5107206" title="Nemunėlio Radviliškis (kolonia)">
Nemunėlio Radviliškis (kolonia)

Nemunėlio Radviliškis − kolonia na Litwie, w okręgu poniewieskim, w rejonie birżańskim, w gminie Nemunėlio Radviliškis. W 2011 roku liczyła 28 mieszkańców.

</doc>
<doc id="5107208" url="https://pl.wikipedia.org/wiki?curid=5107208" title="Granton (Nowa Szkocja)">
Granton (Nowa Szkocja)

Granton – miejscowość ("community") położona w Kanadzie, w środkowej części prowincji Nowa Szkocja, założona pod koniec XVIII wieku. W drugiej połowie XX w. ośrodek przeładunkowy węgla kamiennego, od lat 70. XX w. ośrodek przemysłu gumowego (opony). W 1956 liczyła 102 mieszkańców.
Nazewnictwo.
Miejscowość została nazwana na cześć szkockiego portu Granton nad Firth of Forth.
Położenie.
Miejscowość ("community") jest położona na prawym (wschodnim) brzegu rzeki Middle River of Pictou (dawniej Middle River) niedaleko ujścia do zatoki Pictou Harbour, ok. 10 km od Westville (45°36′31″N 62°44′28″W), w kanadyjskiej prowincji Nowa Szkocja, w hrabstwie Pictou.
Historia.
Miejscowość założona została pod koniec XVIII wieku – w 1784 nadano ziemię na jej obszarze Archibaldowi Allerdice’owi, a w 1814 także Elizie McLean. Rozwój miejscowości datuje się od zbudowania na przełomie lat 60. i 70. XIX w. dwóch nabrzeży przeładunkowych, do których doprowadzono z Westville linie kolejowe – jedną w 1871 dla węgla kamiennego wydobywanego w kopalni „Black Diamond Mine” (pod zarządem Nova Scotia Coal Company; wydobycie zakończono 1875), drugą w 1868 – dla węgla z kopalni „Drummond Mine” (pod zarządem Intercolonial Coal Company; nabrzeże zamknięto w 1904 w związku z przedłużeniem linii kolejowej do nabrzeża w Abercrombie.
Demografia.
Ludność miejscowości przede wszystkim rolnicza, także związana z żeglugą, w 1883 liczyła 15 osób, w 1892 – 50 osób, a w 1956 – 102 osób.
Polityka.
Współcześnie należy do okręgu wyborczego (do rady hrabstwa) nr 8.
Przemysł.
Od początku lat 70. XX w. ponowny rozwój przemysłu – w październiku 1971 uruchomiono w fabrykę opon Michelin (Michelin Tyre (Canada) Ltd.) z przeznaczeniem na rynek północnoamerykański, zatrudniający na początku ok. 400 pracowników.

</doc>
<doc id="5107213" url="https://pl.wikipedia.org/wiki?curid=5107213" title="Monitor wydajności">
Monitor wydajności

Monitor wydajności (znany jako Monitor systemu w Windows 9x, Windows 2000 i Windows XP) – narzędzie do monitorowania stanu systemu, wprowadzone w Windows NT 3.1. Program umożliwia nadzorowanie różnych czynników aktywności komputera, takich jak użycie procesora czy pamięci operacyjnej. Ten rodzaj aplikacji może być przydatny do ustalenia przyczyny problemu na lokalnym lub zdalnym komputerze poprzez zmierzenie wydajności sprzętu, usług oprogramowania i aplikacji.
W systemach z rodziny Windows 9x Monitor systemu nie jest automatycznie instalowany razem z systemem, jednak można go dodać ręcznie za pomocą apletu "Dodaj/Usuń programy" w Panelu sterowania. Posiada on kilka wskaźników i niewielkie opcje dostosowywania. Monitor wydajności dla systemów z rodziny Windows NT dostępny jest od razu po instalacji systemu i zawiera ponad 350 dostępnych kryteriów (nazywanych „licznikami”) pomiaru wydajności. Monitor wydajności umożliwia wyświetlanie danych w postaci wykresu, histogramu lub wartości numerycznych oraz aktualizuje informacje za pomocą przedziałów czasowych. Kategorie danych dostępnych do monitorowania zależą od zainstalowanych usług sieciowych, jednak zawsze uwzględniają system plików, jądro systemu operacyjnego i zarządzanie pamięcią. Inne możliwe kategorie obejmują Klienta Microsoft Networks, Microsoft Network Server i rodzaje protokołów.
W Windows 2000 Monitor systemu pochodzący z Windows 9x i Monitor wydajności z Windows NT 4.0 i wcześniejszych, a także aplikacja Monitor sieci zostały połączone w przystawkę Microsoft Management Console (MMC) nazywaną "Wydajność", która składa się z dwóch części: Monitora systemu oraz Dzienników wydajności i alertów. Nazewnictwo "Monitora systemu" zostało zachowane w Windows XP. Niektóre publikacje firm trzecich opisują to jednak jako "Monitor wydajności", nawet w kontekście Windows 2000 czy Windows XP.
W systemie Windows Vista nazwa modułu MMC została z powrotem zmieniona na Monitor wydajności, jednakże dołączono do niego Monitor niezawodności oraz nową funkcję podglądu raportu wydajności pod nazwą Przegląd zasobów. W Windows 7 funkcja przeglądu zasobów została podzielona na osobną aplikację Monitora zasobów i stronę Monitora wydajności będącą łączem do (nowego) Monitora zasobów; w Windows 7 również przeniesiono Monitor niezawodności do Centrum akcji. Nowym elementem Monitora wydajności w Windows Vista jest Zestaw Zbierania Danych, umożliwiający łatwe dostosowywanie parametrów rejestrowania zbiorów w formie grupy.

</doc>
<doc id="5107216" url="https://pl.wikipedia.org/wiki?curid=5107216" title="Poliothyrsis sinensis">
Poliothyrsis sinensis

Poliothyrsis sinensis – gatunek roślin z monotypowego rodzaju Poliothyrsis z rodziny wierzbowatych ("Salicaceae"). Rośnie w środkowych i południowych Chinach – w Syczuanie, Hubei i dalej na południu. Rośnie w lasach mieszanych i liściastych, zimozielonych i zrzucających liście, głównie na obszarach górskich i w niższych położeniach na rzędnych od 400 do 1500 m n.p.m.
Bywa uprawiany jako roślina ozdobna – jest gatunkiem mało wymagającym, kwitnie od młodego wieku.
Systematyka.
Takson z rodziny wierzbowatych ("Salicaceae"). W obrębie wierzbowatych należy do podrodziny "Salicoideae" i plemienia "Salicoideae". Za najbliżej spokrewnione uznawane są rodzaje "Carrierea" i "Idesia" – bardzo podobne morfologicznie.

</doc>
<doc id="5107217" url="https://pl.wikipedia.org/wiki?curid=5107217" title="Poliothyrsis">
Poliothyrsis



</doc>
<doc id="5107218" url="https://pl.wikipedia.org/wiki?curid=5107218" title="Marcin Zieliński (ewangelizator)">
Marcin Zieliński (ewangelizator)

Marcin Zieliński (ur. 30 września 1992 w Skierniewicach) – polski ewangelizator, charyzmatyk, autor książek o tematyce katolickiej.
Życiorys.
Grał jako piłkarz w klubach Widok Skierniewice i Unia Skierniewice; występował na pozycji obrońcy. Ukończył Akademię Wychowania Fizycznego w Warszawie.
W 2007 roku doświadczył nawrócenia, po czym został liderem wspólnoty „Głos Pana” w Skierniewicach przy parafii Miłosierdzia Bożego. Następnie podjął się ewangelizacji w Polsce i za granicą. W 2017 roku był prelegentem w ramach rekolekcji „Jezus na Stadionie”, które odbyły się na PGE Narodowym, zaś rok później na tym samym stadionie był prelegentem rekolekcji „Stadion Młodych”.
Jest autorem podcastów na YouTube „Rozpal wiarę” oraz „Kwadransik ze Słowem”.
Kontrowersje.
Posługa i treści głoszone przez Zielińskiego wywołały kontrowersje w części środowiska katolickiego, a dokładniej związanego z portalem zwiedzeni.pl – w 2018 roku stworzył film pt. "Marcin Zieliński – Fałszywy charyzmatyk zdemaskowany!", w którym zarzucił Zielińskiemu czerpanie z nurtu Toronto Blessing, protestantyzację Kościoła katolickiego czy fałszywą maryjność. Zieliński odrzucił te oskarżenia m.in. argumentem, iż Toronto Blessing miało miejsce, gdy on miał dwa lata. W obronie Zielińskiego powstał list, podpisany przez ponad 130 osób związanych z Kościołem, m.in. Mariusza Rosika, Sławomira Pawłowskiego, Tomasza Szałandę, Marka Blazę, Marka Kitę, Aleksandra Bańkę, Tomasza Nowaka, Adama Szustaka, Dawida Gospodarka, Tomasza Gałuszkę czy Marcina Jakimowicza. List ten został z kolei skrytykowany przez Mariusza Błochowiaka na łamach „Egzorcysty” jako niemerytoryczny.

</doc>
<doc id="5107219" url="https://pl.wikipedia.org/wiki?curid=5107219" title="Clash of Champions (2020)">
Clash of Champions (2020)

Clash of Champions (2020) – gala wrestlingu wyprodukowana przez federację WWE dla zawodników z brandów Raw i SmackDown. Odbyła się 27 września 2020 w Amway Center w Orlando w stanie Floryda. Emisja była przeprowadzana na żywo za pośrednictwem WWE Network oraz w systemie pay-per-view. Była to czwarta gala w chronologii cyklu Clash of Champions.
Na gali odbyło się osiem walk, w tym jedna podczas pre-show. W walce wieczoru, Roman Reigns zachował Universal Championship, w walce z Jey’em Uso. Przedostania walka obejmowała Ambulance match, w którym Drew McIntyre pokonał Randy’ego Ortona, aby obronić WWE Championship. W innych ważnych walkach, Raw Women’s Champion Asuka odniosła na gali dwa zwycięstwa, zachowując swoje Raw Women’s Championship przeciwko Zelinie Vedze i wygrywając ze SmackDown Women’s Championką Bayley przez dyskwalifikację, w otwartym wyzwaniu o SmackDown Women’s Championship, Bobby Lashley pokonał Apollo Crewsa i obronił United States Championship oraz Sami Zayn pokonał Jeffa Hardy’ego i AJ Stylesa w Triple Threat Ladder matchu zdobywając Intercontinental Championship.
Produkcja.
Clash of Champions oferowało walki profesjonalnego wrestlingu z udziałem wrestlerów należących do brandów Raw i SmackDown. Oskryptowane rywalizacje (storyline’y) kreowane są podczas cotygodniowych gal "Raw" i "SmackDown". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Koncepcja.
Cykl został wprowadzony w 2016 zastępując Night of Champions. Motywem gali są przeprowadzane walki o wszystkie aktywne tytuły brandu organizującego wydarzenie. Pierwsza edycja gali była ekskluzywna dla zawodników brandu Raw, jednak przyszłoroczną galę poświęcono członkom brandu SmackDown. W 2018 zniesiono podział gal pay-per-view dla konkretnych brandów.
Wpływ COVID-19.
W wyniku pandemii COVID-19, która zaczęła wpływać na branżę w połowie marca, WWE musiało zaprezentować większość swojego programu z zestawu bez udziału realnej publiczności. Początkowo programy telewizyjne Raw i SmackDown oraz pay-per-view odbywały się w WWE Performance Center w Orlando w stanie Floryda. Ograniczona liczba stażystów Performance Center oraz przyjaciół i członków rodzin wrestlerów została później wykorzystana jako publiczność na żywo. Clash of Champions pierwotnie miało odbyć się w Prudential Center w Newark w stanie New Jersey 20 września 2020 roku, ale z powodu pandemii gubernator stanu New Jersey Phil Murphy zakazał wszystkich dużych zgromadzeń publicznych i wydarzeń publicznych na żywo z więcej niż 50 osób od 16 marca.
Pod koniec sierpnia programy WWE na Raw i SmackDown zostały przeniesione do bezpiecznej biologicznie bańki zwanej WWE ThunderDome, która odbywała się w Amway Center w Orlando. Wybrana publiczność na żywo nie była już wykorzystywana, ponieważ bańka pozwalała fanom uczestniczyć w wydarzeniach praktycznie za darmo i być widzianymi na prawie 1000 tablicach LED na arenie. Dodatkowo ThunderDome wykorzystał różne efekty specjalne, aby jeszcze bardziej wzmocnić wejścia wrestlerów, a dźwięk z areny został zmiksowany z chantami wirtualnych fanów. Wraz ze zmianą lokalizacji na ThunderDome na Amway Center, Clash of Champions zostało przesunięte na 27 września.
Rywalizacje.
Na SummerSlam, Drew McIntyre pokonał Randy’ego Ortona, i obronił WWE Championship. Następnej nocy na "Raw", McIntyre napawał się swoim zwycięstwem nad "największym wrestlerem wszech czasów" ruchem wrestlerskim (backslide) i stwierdził, że wie, iż Orton chce rewanżu. Gdy McIntyre wyszedł, Orton zaatakował McIntyre’a dwoma Puntami. Później Orton został skonfrontowany z byłym wrestlerem NXT Keithem Lee, który zadebiutował na Raw. Lee, w imieniu McIntyre’a, wyzwał Ortona na pojedynek. Tej nocy stanęli twarzą w twarz ze sobą; jednak walka zakończył się dyskwalifikacją dla Ortona po tym, jak McIntyre zaatakował Ortona. Po późniejszej bójce Orton wykonał trzeci raz Punt na McIntyrze, zabierając go z występów na następne dwa tygodnie. Lee następnie zmierzył się z Ortonem w rewanżu i w imieniu McIntyre’a ponownie w Payback, gdzie Lee pokonał Ortona. Następnego wieczoru na odcinku "Raw", odbyły się trzy pojedynki singlowe, w których zwycięzcy zmierzyli się ze sobą w Triple Threat matchu tego wieczoru, aby wyłonić pretendenta do WWE Championship na Clash of Champions. Orton, Lee i Seth Rollins wygrali swoje walki, a Orton wygrał Triple Threat match, aby zapewnić sobie kolejną szansę na tytuł przeciwko McIntyre’owi. W ciągu tej nocy McIntyre wykonał trzy razy Claymore Kick na Ortonie. W następnym tygodniu McIntyre zmienił stypulację walki na Ambulance match. Również tej nocy, ze względu na niepewność, czy Orton dotrze do Clash of Champions w wyniku ataków McIntyre’a w poprzednim tygodniu, Lee zmierzył się z McIntyrem w non-title matchu, w którym jeśli Lee wygra, zastąpi Ortona w przypadku, gdy Orton nie mógł konkurować w Clash of Champions; walka zakończyła się jednak bez rezultatu, gdy Retribution zaatakował obu mężczyzn.
Na Payback, Big E i Matt Riddle wygrali swoje walki przeciwko Sheamusowi i Kingowi Corbinowi, podczas gdy w walce wieczoru, teraz jako heel Roman Reigns, który sprzymierzył się z Paulem Heymanem, wygrał Universal Championship. Na następnym "SmackDown", ogłoszono Fatal 4-way match pomiędzy Big E, Riddlem, Corbinem i Sheamusem, który miał wyłonić pretendenta do Universal Championship na Clash of Champions. Jednak Sheamus zaatakował Big E’go na backstage’u, usuwając go z walki. Big E został następnie zastąpiony przez własnego kuzyna Reignsa, Jeya Uso, który wygrał Fatal 4-way match, aby zdobyć walkę o tytuł przeciwko Reignsowi.
11 września na "SmackDown," Kalisto i Gran Metalik z Lucha House Party (w towarzystwie członka zespołu Lince Dorado) pokonali SmackDown Tag Team Champions Cesaro i Shinsuke Nakamurę w walce bez tytułu. W następnym tygodniu ogłoszono, że Cesaro i Nakamura będą obronić tytuł przed Lucha House Party podczas Clash of Champions Kickoff.
W maju 2020, Sami Zayn został pozbawiony tytułu Intercontinental Championship po powstrzymaniu się od rywalizacji podczas pandemii COVID-19.Turniej mający wyłonić nowego mistrza został następnie wygrany przez AJ Stylesa w odcinku "SmackDown" 12 czerwca. Jeff Hardy pokonał następnie Stylesa, aby zdobyć tytuł w odcinku 21 sierpnia; przed walką Styles zaatakował nogę Hardy’ego, co doprowadziło do tego, że personel medyczny założył usztywnienie kolana na zranioną nogę Hardy’ego. W następnym tygodniu Styles przerwał Hardy’emu, czując, że Hardy oszukiwał w ich walce, gdy Hardy kopnął Stylesa ortezą kolana. Jednak gdy Hardy odchodził, Zayn powrócił z własnym pasem tytułowym, twierdząc, że jest prawdziwym mistrzem, ponieważ nigdy nie został pokonany. Zayn następnie zaatakował Hardy’ego, podczas gdy Styles obserwował go i później drwił z Hardy’ego. W ciągu następnych kilku tygodni wszyscy trzej sprzeczali się i stwierdzali, kto jest prawdziwym mistrzem. Rywalizacja ostatecznie osiągnęła punkt wrzenia 18 września, kiedy rozwścieczony Hardy ogłosił, że będzie bronił Intercontinental Championship przeciwko Stylesowi i Zaynowi w Triple Threat Ladder matchu na Clash of Champions. W następnym tygodniu ogłoszono, że aby wygrać walkę, oba pasy tytułowe (mistrzostwo Hardy’ego i fałszywy tytuł Zayna) muszą zostać ściągnięte, aby zostać niekwestionowanym Intercontinental Championem.
Odwołana walka.
Na Payback, Nia Jax i Shayna Baszler wygrały WWE Women’s Tag Team Championship od Bayley i Sashy Banks, podczas gdy podczas pre-show, The Riott Squad (Ruby Riott i Liv Morgan) pokonały The IIconics (Peyton Royce i Billie Kay). Następnej nocy na odcinku "Raw", The Riott Squad zmierzyło się z The IIconics w rewanżu z dodatkowym zastrzeżeniem, że zwycięska drużyna dostanie szansę na Women’s Tag Team Championship, podczas gdy przegrana drużyna zostanie rozwiązana. The Riott Squad wygrała walkę i szansę na tytuł, podczas gdy The IIconics musieli rozwiązać zespół. Walka o mistrzostwo zabookowano na Clash of Champions. Jednak zaledwie kilka godzin przed galą WWE ogłosiło, że zarówno Jax, jak i Baszler nie zostali medycznie dopuszczeni do rywalizacji, w wyniku czego walka została odwołana.

</doc>
<doc id="5107226" url="https://pl.wikipedia.org/wiki?curid=5107226" title="III Brygada Litewsko-Białoruska">
III Brygada Litewsko-Białoruska

III Brygada Litewsko-Białoruska (III BLB) – oddział piechoty Wojska Polskiego w II Rzeczypospolitej.
Walki brygady.
Po przegranej bitwie o Wilno zdezorganizowane oddziały 2 Dywizji Litewsko-Białoruskiej w dużym nieładzie wycofywały się wzdłuż linii kolejowej Wilno - Grodno. Po porzuceniu całego taboru, Polacy zdołali przeprawić się przez rzekę uszkodzonym mostem kolejowym i 16 lipca dotarli do stacji Orany. Zdziesiątkowane bataliony kowieńskiego, słuckiego i lidzkiego pułków strzelców, pułku kawalerii Obrony Wilna, resztki artylerii dywizji, pociąg pancerny „Mściciel” oraz sztab III Brygady Litewsko-Białoruskiej były osłabione wysokimi stratami, przygnębione i wyczerpane odwrotem, dysponowały resztkami amunicji, której po utracie taborów nie było skąd uzupełnić. Całością sił polskich dowodził płk Bronisław Wędziagolski. 
W samych Oranach stacjonowali już Litwini. Do niedawna kwaterował tutaj polski I batalion 159 pułku piechoty, który dozorował osiemdziesięciokilometrowy odcinek granicy polsko-litewskiej. Wobec zbliżania się frontu, batalion zwinął posterunki graniczne i zajął stanowiska pod Bartelami, przy linii kolejowej Orany – Wilno. Zanim zdążono przygotować obronę, oddziały litewskie przepuściły przez swoje pozycje kawalerię sowiecką, która zagroziła wyjściem na tyły batalionu. Jego dwie kompanie wycofały się na stację Orany i następnie odeszły w kierunku Grodna, ale 1 i 2 kompanie zostały otoczone i zmuszone do złożenia broni.
Mimo co najmniej dwuznacznej postawy Litwinów, dowódca III Brygady Litewsko-Białoruskiej płk Bronisław Wędziagolski postanowił dać zmęczonym oddziałom kilka godzin odpoczynku i wystawił ubezpieczenia tylko od strony północnej, skąd spodziewano się nadejścia Sowietów. Około 23.00 na odpoczywające pod stacją kolejową oddziały polskie uderzyła przepuszczona przez Litwinów sowiecka 15 Dywizja Kawalerii.
Równocześnie od strony Oran zaatakowała litewska piechota. Mimo całkowitego zaskoczenia, oddziały 2 Dywizji Litewsko-Białoruskiej stawiły opór i nocny atak został odparty. Po północy polskie oddziały rozpoczęły dalszy odwrót na Marcinkańce - Grodno.
 
Organizacja brygady.
Struktura w lipcu 1920:

</doc>
<doc id="5107232" url="https://pl.wikipedia.org/wiki?curid=5107232" title="Filipe Nascimento">
Filipe Nascimento

Filipe Guterres Nascimento (ur. 7 stycznia 1995 w Loures) – portugalski piłkarz występujący na pozycji pomocnika w polskim klubie Radomiak Radom. Były młodzieżowy reprezentant Portugalii

</doc>
<doc id="5107234" url="https://pl.wikipedia.org/wiki?curid=5107234" title="Władimir Uspienskij">
Władimir Uspienskij



</doc>
<doc id="5107244" url="https://pl.wikipedia.org/wiki?curid=5107244" title="Raphael Rossi Branco">
Raphael Rossi Branco

Rapha Branco, właśc. Raphael Rossi Branco (ur. 25 lipca 1990 w Campinas) – brazylijski piłkarz występujący na pozycji obrońcy w polskim klubie Radomiak Radom. Posiada również włoski paszport.
W swojej karierze występował w brazylijskim Porto Alegre, angielskich Brighton &amp; Hove Albion, Whitehawk FC i Swindon Town, portugalskim Boavista FC, szwajcarskim FC Sion, z którego to – w rundzie wiosennej sezonu 2020/2021 – był wypożyczony do Radomiaka.
Życie prywatne.
Ma starszego brata Igora, który również jest piłkarzem. Obecnie reprezentuje saudyjski Al-Faisaly.
Statystyki kariery.
" Aktualne na dzień 23 listopada 2021."

</doc>
<doc id="5107246" url="https://pl.wikipedia.org/wiki?curid=5107246" title="Radoszowy (Ruda Śląska)">
Radoszowy (Ruda Śląska)

Radoszowy (niem. "Radoschau") – część miasta Rudy Śląskiej, w obecnych granicach dzielnicy Kochłowice, na południowo-wschodnich rubieżach miasta. Rozpościera się w rejonie ulicy Kalinowej, w pobliżu Kopalni Węgla Kamiennego „Śląsk”.
Radoszowy to dawny folwark na Górnym Śląsku wzmiankowany już w 1629. Dawniej były to dwie samodzielną jednostki administracyjne, gmina jednostkowa ("Landgemeinde") i obszar dworski ("Gutsbezirk"), należące początkowo do powiatu bytomskiego, a od 6 lipca 1873 do powiatu katowickiego. Według spisu z 1874 roku gmina Radoszowy liczyła 3 grudnia 1867 roku 451 mieszkańców a obszar dworski Radoszowy 122 (razem 573); natomiast 1 grudnia 1871 roku gmina Radoszowy liczyła 452 mieszkańców a obszar dworski Radoszowy 191 (razem 643). Według spisu z 1885 gmina Radoszowy liczyła 656 mieszkańców, a obszar dworski Radoszowy zaledwie 7 (razem 663).
Gminę Radoszowy (Radoschowy) zniesiono w 1906 roku, włączając ją do gminy Kochłowice, natomiast obszar dworski Radoszowy przetrwał do 1 lipca 1924, a zniesiono go już w Polsce, także przez włączenie do Kochłowic. Po wojnie Radoszowy stały się składową reformowanej gminy Kochłowice, a w związku z jej zniesieniem 1 kwietnia 1951 włączone zostały do miasta Nowy Bytom. 1 stycznia 1959 Nowy Bytom (z Radoszowami) wszedł w skład Rudy Śląskiej.
W czasach PRL w Radoszowach funkcjonował popularny ośrodek wypoczynkowy związany z kopalnią Śląsk. Z czasem gospodarzem miejsca został Chorzów (dzierżawiąc teren od Dyrekcji Lasów Państwowych). Jeszcze na początku lat 90. położone w lesie kąpielisko odwiedzały tłumy z Rudy Śląskiej i pobliskich Katowic. Odbywały się tu festyny z górniczymi orkiestrami. Wkrótce szkody górnicze mocniej dały o sobie znać, niszcząc nieckę basenu i kanalizację. Z czasem opuszczone budynki zamieniły się w rudery, które istnieją do dziś. Są też nadal zarośnięte i pokryte graffiti baseny kąpielowe.

</doc>
<doc id="5107247" url="https://pl.wikipedia.org/wiki?curid=5107247" title="Radoszowy">
Radoszowy



</doc>
<doc id="5107255" url="https://pl.wikipedia.org/wiki?curid=5107255" title="Igor Rossi Branco">
Igor Rossi Branco

Igor Rossi Branco (ur. 10 marca 1989 w Campinas) – brazylijski piłkarz występujący na pozycji obrońcy w saudyjskim klubie Al-Faisaly Harma. W swojej karierze reprezentował również SC Internacional, Clube Náutico Capibaribe, CS Marítimo i Heart of Midlothian. Wychowanek SC Internacional. Posiada również włoski paszport.
Życie prywatne.
Ma młodszego brata Raphaela, który również jest piłkarzem. Obecnie reprezentuje polski Radomiak Radom.

</doc>
<doc id="5107256" url="https://pl.wikipedia.org/wiki?curid=5107256" title="Kazimierz Radwański (archeolog)">
Kazimierz Radwański (archeolog)

Kazimierz Radwański (ur. 25 września 1924 w Górze, zm. 4 marca 2015 w Krakowie) – polski archeolog, konserwator zabytków i muzealnik, profesor nauk humanistycznych, przewodniczący wielu wypraw wykopaliskowych, pionier nowoczesnych badań archeologicznych nad początkami średniowiecznego Krakowa. Żołnierz Armii Krajowej, kapral podchorąży czasu wojny, powstaniec warszawski i więzień stalagu. W latach 1961-1995 dyrektor Muzeum Archeologicznego w Krakowie. 
Życiorys.
Lata wojny.
Przyszedł na świat w Górze koło Modlina zaś wychował w Warszawie. Do wybuchu wojny mieszkał na Żoliborzu a następnie w Śródmieściu na Krakowskim Przedmieściu 66. Przed wojną skończył drugą klasę Gimnazjum im. Stefana Batorego w Warszawie. Wybuch wojny zastał go w Warszawie. 25 września wojska niemieckie zbombardowały jego rodzinny dom. Po zbombardowaniu wraz z rodziną przeniósł się do domu stryja przy ulicy Myśliwieckiej. Od początku 1941 do wybuchu powstania mieszkał zaś przy ulicy Chmielnej. W 1939 złożył przysięgę i wstąpił do Szarych Szeregów w których to pozostał do końca 1941 kiedy to dostał się do oddziałów AK. W trakcie powstania walczył w rejonie Śródmieścia Północnego i Południowego w zgrupowaniu "Harnaś" pod pseudonimami "Kazik" i "1559".
Po upadku powstania trafił do niewoli, został wywieziony do obozu w Niemczech, pracował w fabryce benzyny syntetycznej koło Hanoweru. W obozie tym doczekał wyzwolenia przez wojska alianckie. Po wyzwoleniu wstąpił w szeregi II Korpusu Wojska Polskiego we Włoszech, następnie przybył do Anglii. Jak wspominał, nie mógł się pogodzić z angielskim spojrzeniem na Polaków. 
Lata powojenne.
W 1948 powrócił na stałe do Polski. W 1949 zdał maturę. W 1951 rozpoczął studia z archeologii na Uniwersytecie Jagiellońskim w Krakowie zaś w 1955 uzyskał tytuł magistra archeologii. Po ukończeniu studiów rozpoczął pracę w Urzędzie Miejskiego Konserwatora Zabytków Krakowa na stanowisku miejskiego archeologa. W 1961 został powołany na stanowisko dyrektora Muzeum Archeologicznego w Krakowie. W 1974 obronił doktorat na Wydziale Historycznym Uniwersytetu Warszawskiego, zaś w 1977 otrzymał tytuł naukowy doktora habilitowanego na Wydziale Architektury Politechniki Krakowskiej. W 1992 postanowieniem prezydenta RP Lecha Wałęsy otrzymał tytuł naukowy profesora nauk humanistycznych. W 1995 przeszedł na emeryturę.
W trakcie swojej kariery zawodowej stanął na czele wielu ekspedycji archeologicznych. Przeprowadził on m.in. odbudowę zespołu poklasztornego zakonu Karmelitów w Krakowie, pod jego kierunkiem podjęto próbę rekonstrukcji ogrodu przyklasztornego u stóp Wawelu"." Zorganizował on także remont dworu w Branicach na potrzeby nowego oddziału Muzeum Archeologicznego w Krakowie – Oddziału w Nowej Hucie – Branicach. Jako pierwszy w Europie zastosował metody wierceń oraz badań interdyscyplinarnych na obszarze aglomeracji miejskiej.
Jest autorem i współautorem kilku książek a także kilkudziesięciu prac i opracowań naukowych. Był członkiem wielu towarzystw i organizacji. Zasiadał m.in. w Polskim Komitecie ICOM, Społecznych Komitecie Odnowy Zabytków Krakowa i Zarządzie Oddziału Polskiego Towarzystwa Archeologicznego i Numizmatycznego.
Pochowany 12 marca 2015 na Cmentarzu Salwatorskim w Krakowie (kwatera S-1-3).

</doc>
<doc id="5107260" url="https://pl.wikipedia.org/wiki?curid=5107260" title="Stéfanos Evangélou">
Stéfanos Evangélou



</doc>
<doc id="5107263" url="https://pl.wikipedia.org/wiki?curid=5107263" title="Giannis Papanikolaou">
Giannis Papanikolaou



</doc>
<doc id="5107282" url="https://pl.wikipedia.org/wiki?curid=5107282" title="Zjazd w Stężycy">
Zjazd w Stężycy



</doc>
<doc id="5107292" url="https://pl.wikipedia.org/wiki?curid=5107292" title="Hutniczy Potok (dopływ Janówki)">
Hutniczy Potok (dopływ Janówki)



</doc>
<doc id="5107294" url="https://pl.wikipedia.org/wiki?curid=5107294" title="Bardija Saadat">
Bardija Saadat

Bardija Saadat (pers. بردیا سعادت; ur. 12 sierpnia 2002 w Urmii) – irański siatkarz, grający na pozycji atakującego, reprezentant Iranu. 
Klubem juniorskim w sezonie 2018/2019 była Dorna Urmia. W 2019 roku podpisał kontrakt z zespołem Katam Ardakan. Po ukończeniu 18 latu pierwszą drużyną zagraniczną w jego karierze był serbski OK Niš. Pod koniec sezonu 2020/2021 podpisał wstępną umowę z włoskim klubem . Lecz podczas draftu do ligi koreańskiej został pozytywnie rozpatrzony poprzez wysłanie filmu swoich umiejętności siatkarskich i miał reprezentować klub Suwon KEPCO Vixtorm, lecz z powodu kontuzji brzucha nie zagra w Korei Południowej. W tegorocznej Lidze Narodów 2021 miał swój debiut seniorskiej reprezentacji Iranu w meczu z Rosją. Od 11 listopada 2021 roku do końca sezonu 2021/2022 występował we włoskiej Serie A, w drużynie . Sezon 2022/2023 spędzi w tureckim klubie Türşad, który występuje w najwyższej klasie rozgrywkowej w Turcji.
Sukcesy reprezentacyjne.
Mistrzostwa Azji Kadetów:
Mistrzostwa Azji Juniorów:
Mistrzostwa Świata Juniorów:

</doc>
<doc id="5107297" url="https://pl.wikipedia.org/wiki?curid=5107297" title="Mejsam Salehi">
Mejsam Salehi

Mejsam Salehi (pers. میثم صالحی; ur. 17 listopada 1998 w Urmii) – irański siatkarz, grający na pozycji przyjmującego, reprezentant Iranu. 
W 2017 roku brał udział w Mistrzostwach Świata Juniorów, gdzie zajął wraz z reprezentacją Iranu 5. miejsce. W latach 2017-2020 był zawodnikiem Kalleh Mazandaran VC. W sezonie 2020/2021 występował w drużynie Szahrdari Urmia. Pierwszym jego klubem zagranicznym był polski , w którym grał do połowy grudnia 2021 roku. Obecnie jego umiętności siatkarskie można było obserwować w tegorocznej Lidze Narodów 2021, gdzie miał swój najlepszy występ w meczu z reprezentacją Słowenią, zdobywając 17 punktów.
Sukcesy klubowe.
Mistrzostwo Iranu:
Sukcesy reprezentacyjne.
Puchar Azji:
Mistrzostwa Azji:

</doc>
<doc id="5107301" url="https://pl.wikipedia.org/wiki?curid=5107301" title="Kolonia Grzybowska">
Kolonia Grzybowska

Marienau (pol. Kolonia Grzybowska) – historyczny obszar w północnej części Zabrza, położony w obecnych granicach dzielnicy Grzybowice, wzdłuż ulicy Badestinusa, między ul. Kościelną a Szkołą Podstawową nr 32.
Kolonia Marienau powstała w latach 70. XVIII wieku w ramach kolonizacji w pobliżu Grzybowic (drugą kolonią był Philipsdorf, który stanowił część Wieszowy). Założycielem obu kolonii był prawdopodobnie ówczesny właściciel Grzybowic – Larisch (por. Laryszów), który przydzielil nowym osadnikom po 8 morgów ziemi, natomiast król dał każdemu po 70-100 talarów na zagospodarowanie się. Koloniści byli zwolnieni od płacenia podatku na kilka lat.
Do 1877 roku Marienau był samodzielną jednostką administracyjną, początkowo w powiecie bytomskim, a od 1873 w powiecie tarnogórskim. Według spisu z 1874 roku była to gmina jednostkowa ("Landgemeinde"), liczącą 3 grudnia 1867 roku 89 mieszkańców, a 1 grudnia 1871 roku 87 mieszkańców. W 1877 roku zniesiono samodzielność administracyjną gminy Marienau, która wraz z kolonią Philipsdorf oraz ówczesnymi Grzybowicami ("Grzibowitz"), stanowiącymi majątek i domy po obu stronach dzisiejszej ulicy Witosa, utworzyły jedną gminę jednostkową Grzybowice ("Pilzendorf").
Po II wojnie światowej przyłączona do Polski. W związku ze zniesieniem gminy Grzybowice 1 grudnia 1945, obszar Kolonii Grzybowskiej wszedł w skład gminy Wieszowa, a 1 kwietnia 1951, wraz z Grzybowicami, włączony został w granice Zabrza.

</doc>
<doc id="5107302" url="https://pl.wikipedia.org/wiki?curid=5107302" title="Kolonia Wieszowska">
Kolonia Wieszowska

Philipsdorf (pol. Kolonia Wieszowska) – historyczny obszar w północnej części Zabrza, położony w obecnych granicach dzielnicy Grzybowice, wzdłuż ulicy Badestinusa, na zachód od ul. Kościelnej.
Kolonia Philippsdorf powstała w latach 70. XVIII wieku w ramach kolonizacji w pobliżu Grzybowic (drugą kolonią był Marienau, który początkowo stanowił część Wieszowy). Założycielem obu kolonii był prawdopodobnie ówczesny właściciel Grzybowic – Larisch (por. Laryszów), który przydzielił nowym osadnikom po 8 morgów ziemi, natomiast król dał każdemu po 70–100 talarów na zagospodarowanie się. Koloniści byli zwolnieni od płacenia podatku na kilka lat.
Do 1877 roku Philippsdorf był samodzielną jednostką administracyjną, początkowo w powiecie bytomskim, a od 1873 w powiecie tarnogórskim. Według spisu z 1874 roku była to gmina jednostkowa ("Landgemeinde"), liczącą 3 grudnia 1867 roku 189 mieszkańców, a 1 grudnia 1871 roku 178 mieszkańców. W 1877 roku zniesiono samodzielność administracyjną gminy Philipsdorf, która wraz z kolonią Marienau oraz ówczesnymi Grzybowicami ("Grzibowitz"), stanowiącymi majątek i domy po obu stronach dzisiejszej ulicy Witosa, utworzyły jedną gminę jednostkową Grzybowice ("Pilzendorf"). 
Po II wojnie światowej przyłączona do Polski. W związku ze zniesieniem gminy Grzybowice 1 grudnia 1945, obszar Kolonii Wieszowskiej wszedł w skład gminy Wieszowa, a 1 kwietnia 1951, wraz z Grzybowicami, włączony został w granice Zabrza.

</doc>
<doc id="5107303" url="https://pl.wikipedia.org/wiki?curid=5107303" title="Sethus Calvisius">
Sethus Calvisius

Sethus Calvisius, właśc. Seth Kal(l)witz (ur. 21 lutego 1556 w Gorsleben, zm. 24 listopada 1615 w Lipsku) – niemiecki teoretyk muzyki i kompozytor.
Życiorys.
Uczęszczał do gimnazjów we Frankenhausen i Magdeburgu, następnie studiował na uniwersytetach w Helmstedt i Lipsku. W 1581 roku otrzymał posadę kantora w lipskim kościele św. Pawła, następnie od 1582 do 1594 roku był kantorem w Schulpforte. W 1594 roku wrócił do Lipska, gdzie został kantorem w kościele św. Tomasza.
Był wszechstronnie wykształconą osobą, obracającą się w ówczesnych środowisku naukowym. Interesował się zagadnieniami historycznymi i chronologicznymi. Do jego przyjaciół należeli Johannes Kepler, Michael Praetorius i Johannes Lippius. Był autorem prac teoretycznych z dziedziny muzyki: "Melopoeia seu melodiae condendae ratio" (1582; 2. wyd. 1592), "Compendium musicae practicae pro incipientibus" (1594; 3. wyd. pt. "Musicae artis praecepta nova et fadllima" 1612), "Harmoniae cantionum eccle siasticarum a M. Luthero et aliis viris piis Germaniae composi tarum 4 voc." (1596), "Exercitationes musicae duae" (1600), "Auserlesene teutsche Lieder" (1603), "Exercitatio musicae tertia" (1611), "Biciniorum libri duo" (1612). Jako kompozytor tworzył hymny, psalmy, pieśni religijne i świeckie. W swoich rozważaniach opierał się na poglądach zawartych w "Istitutioni harmoniche" Gioseffo Zarlino. Jego "Exercitationes musicae duae" z 1600 roku zawierają pierwszy przegląd muzyki w ujęciu historycznym.

</doc>
<doc id="5107305" url="https://pl.wikipedia.org/wiki?curid=5107305" title="23. ceremonia wręczenia Orłów">
23. ceremonia wręczenia Orłów

23. ceremonia wręczenia Orłów za rok 2020, odbyła się 21 czerwca 2021 roku.
Nominacje do Orłów 2021 ogłoszone zostały 22 kwietnia 2021 roku.
Polska Nagroda Filmowa została wręczona w 19 kategoriach. Po raz piąty ceremonię transmitowała telewizja Canal+.

</doc>
<doc id="5107306" url="https://pl.wikipedia.org/wiki?curid=5107306" title="Idisy">
Idisy

Disy, idisy – germańskie boginie związane ze sferą płodności i śmierci. Na kontynencie były wspomniane w pierwszym zaklęciu merseburskim, z kolei w Skandynawii pojawiają się w sadze o Herwarach, gdzie była mowa o święcie Dis, na którym składano im ofiary. Z kolei w Thidranda thattr, Tirdrandiego, który dążył do przyjęcia chrześcijaństwa na Islandii, atakuje dziewięć jadących z północy i ubranych na czarno kobiet z mieczami w dłoniach, które są określone jako Disy lub Fylgie (określenia użyte jako synonimy). W dwunastowiecznym poemacie Krakumal, Disy są utożsamione z Walkiriami – umierający Ragnar twierdzi, że Disy wysłane przez Odyna, zapraszają go do Walhalli. Słowo Disy było również stosowanym przez skaldów poetyckim określeniem na kobiety.

</doc>
<doc id="5107309" url="https://pl.wikipedia.org/wiki?curid=5107309" title="Money in the Bank (2021)">
Money in the Bank (2021)

Money in the Bank (2021) – gala wrestlingu wyprodukowana przez federację WWE dla zawodników z brandów Raw i SmackDown. Odbyła się 18 lipca 2021 w Dickies Arena w Fort Worth w stanie Teksas. Emisja była przeprowadzana na żywo za pośrednictwem serwisu strumieniowego Peacock w Stanach Zjednoczonych i WWE Network na całym świecie oraz w systemie pay-per-view. Była to dwunasta gala w chronologii cyklu Money in the Bank.
Podczas gali odbyło się siedem walk, w tym jedna podczas pre-show. W walce wieczoru, Roman Reigns pokonał Edge’a broniąc Universal Championship. Dodatkowo Big E oraz Nikki A.S.H. wygrali odpowiednio męski i żeński Money in the Bank ladder match. W innych ważnych walkach, Bobby Lashley pokonał Kofiego Kingstona poprzez techniczne poddanie broniąc WWE Championship oraz Charlotte Flair pokonała Rheę Ripley poprzez submission zdobywając rekordowo piąty raz Raw Women’s Championship. Podczas gali powrócił również John Cena, który wystąpił po raz pierwszy od WrestleManii 36 w kwietniu 2020.
Produkcja.
Money in the Bank oferowało walki profesjonalnego wrestlingu z udziałem wrestlerów należących do brandów Raw i SmackDown. Oskryptowane rywalizacje (storyline’y) kreowane są podczas cotygodniowych gal "Raw" i "SmackDown". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Walką charakterystyczną dla cyklu WWE Money in the Bank jest Money in the Bank ladder match, w którym zawodnicy walczą o zawieszoną nad ringiem walizkę Money in the Bank. W walizce znajduje się kontrakt upoważniający jego posiadacza/posiadaczkę do walki z obecnym mistrzem świata lub mistrzynią kobiet w dowolnym miejscu i czasie. Kontrakt może zostać wykorzystany do 12 miesięcy od dnia zdobycia walizki Money in the Bank. W tegorocznej edycji do Money in the Bank ladder matchu wyznaczono czterech zawodników oraz cztery zawodniczki z brandu Raw, a także czterech zawodników oraz cztery zawodniczki z brandu SmackDown.
Rywalizacje.
Walki kwalifikacyjne do męskiego Money in the Bank ladder matchu rozpoczęły się 21 czerwca na odcinku "Raw". Ricochet, John Morrison i Riddle zakwalifikowali się pokonując odpowiednio AJ Stylesa, Randy’ego Ortona i Drew McIntyre’a. Ostateczne miejsce Raw zostało określone w Triple Threat matchu w następnym tygodniu, który pierwotnie miał rozegrać się pomiędzy Stylesem, Ortonem i McIntyrem; jednak Orton nie był w stanie konkurować z nieznanych powodów. Odbył się Battle Royal, aby zająć miejsce Ortona w Triple Threat matchu. Riddle, Tag Team partner Ortona z RKBro, przekonał WWE officials Adama Pearce’a i Sonyę Deville, aby pozwolili mu wziąć udział w Battle Royalu, gdzie jeśli wygra, będzie reprezentował Ortona w Triple Threat matchu. Chociaż Riddle wygrał Battle Royal, McIntyre wygrał Triple Threat match, aby zdobyć ostatnie miejsce Raw w Money in the Bank ladder matchu. Pierwsze miejsce SmackDown zajął Big E, który zakwalifikował się pokonując Intercontinental Championa Apollo Crewsa 25 czerwca na odcinku "SmackDown". W następnym tygodniu Kevin Owens zakwalifikował się pokonując Samiego Zayna w Last Man Standing matchu, który był rewanżem za Hell in a Cell, który wygrał Zayn. Ostatnie dwa miejsca na SmackDown zostały obsadzone 9 lipca: Seth Rollins pokonał Cesaro, co było kolejnym rewanżem za Hell in a Cell, który również wygrał Rollins, a King Nakamura pokonał Barona Corbina, wcześniej King Corbin, zanim stracił swoją koronę King of the Ring na rzecz Nakamury, który przyjął przydomek króla.
Walki kwalifikacyjne do żeńskiego Money in the Bank ladder matchu również rozpoczęły się 21 czerwca na odcinku "Raw". Cztery uczestniczki brandu wyłoniły dwie walki Tag Teamowe, w których zakwalifikowały się członkinie zwycięskich drużyn. Asuka oraz Naomi zakwalifikowały się, pokonując Evę Marie oraz Doudrop (dawniej Piper Niven w NXT UK), a później Alexa Bliss oraz Nikki Cross, przy czym ta ostatnia zawiera gimmick superbohatera i nowy pseudonim Nikki A.S.H (skrót od „Almost SuperHero”), zakwalifikowały się pokonując Nię Jax oraz Shaynę Baszler. 25 czerwca na odcinku "SmackDown," WWE official Sonya Deville mianowała Carmellę, dwukrotną zwyciężczynię Money in the Bank, jako pierwszą z czterech uczestniczek SmackDown. Liv Morgan, która walczyła z Carmellą i pokonała ją w poprzednim tygodniu, miała problem, ponieważ Carmella nie wzięła udziału w walce kwalifikacyjnej, aby zdobyć swoje miejsce. Deville następnie kazała Morganowi zmierzyć się z Carmellą, aby udowodnić, że zasłużyła na udział w walce, a następnie Morgan pokonała Carmellę; jednak Deville nie dodała jej do walki. W następnym tygodniu Deville mianowała Zelinę Vegę, która powróciła do WWE po jej zwolnieniu w listopadzie 2020 roku, drugą uczestniczką SmackDown w walce. Morgan ponownie skonfrontowała się z Deville, że Vega nie musi się zakwalifikować. Zwróciła również uwagę na fakt, że udowodniła swoją wartość pokonując Carmellę i nie została dodana, ale ponownie sprawdzi się w walce z Vegą. Morgan następnie pokonała Vegę, ale nadal nie została dodana. 9 lipca Carmella została usunięta z walki, ponieważ została wymieniona jako zastępczyni Bayley w walce o SmackDown Women’s Championship przeciwko Biance Belair z powodu kontuzji Bayley. Morgan po raz kolejny skonfrontowała się z Deville, że dała Carmelli szansę, mimo że jej nie zdobyła; chociaż zirytowana przerwaniem Morgan, Deville mianowała Morgan zastępcą Carmelli w Money in the Bank ladder matchu. WWE Women’s Tag Team Championki Natalya i Tamina zostały ogłoszone jako ostatnie dwie uczestniczki SmackDown odpowiednio 12 i 15 lipca za pośrednictwem Twittera. 
21 czerwca na odcinku "Raw", gdy WWE Champion Bobby Lashley i jego menedżer MVP celebrowali zwycięstwo Lashleya nad Drew McIntyrem na Hell in a Cell poprzedniego wieczoru, przerwali im The New Day (Kofi Kingston i Xavier Woods). Kingston przypomniał Lashleyowi, że pokonał go w non-title matchu 17 maja na odcinku "Raw" i że nigdy nie otrzymał rewanżu o tytuł po tym, jak przegrał mistrzostwo z Brockiem Lesnarem na 20. rocznicę SmackDown w październiku 2019 roku. Kingston następnie wyzwał Lashleya na walkę o tytuł. Lashley się zgodził, a walkę zabookowano na Money in the Bank.
Na gali Hell in a Cell, Charlotte Flair pokonała Raw Women’s Champion Rheę Ripley przez dyskwalifikację po tym, jak Ripley zaatakowała Flair górną okładką stołu komentatorskiego; jednak, ponieważ tytuły nie zmieniają właściciela przez dyskwalifikację, chyba że postanowiono inaczej, Flair nie zdobyła tytułu. Następnej nocy na odcinku "Raw" Flair stwierdziła, że jest „dumna” z Ripley i powiedziała Ripley, że nigdy nie widziała jej jako „strategicznej mistrzyni”. WWE official Sonya Deville ogłosiła rewanż pomiędzy nimi o tytuł na Money in the Bank.
Na WrestleManii 37 w kwietniu, Roman Reigns pokonał Edge’a i Daniela Bryana w Triple Threat matchu, aby zachować Universal Championship. 25 czerwca na odcinku "SmackDown" Reigns i jego specjalny doradca Paul Heyman mieli przemówienie o Universal Championship. Heyman stwierdził, że Reigns pokonał wszystkich czołowych rywali SmackDown i że nie został nikt, kto mógłby rzucić wyzwanie Reignsowi. Następnie Edge niespodziewanie powrócił po dwumiesięcznej przerwie i zaatakował Reignsa, a także zaatakował Jimmy’ego Uso, który przyszedł z pomocą Reignsowi. Na "Talking Smac" następnego dnia ujawniono, że Edge skonfrontował się z WWE officials Adamem Pearcem i Sonyą Deville i zażądał pojedynku jeden na jednego z Reignsem o tytuł w Money in the Bank, który pierwotnie miał zdobyć tytuł na WrestleManii zanim Bryan wszedł do walki. Pearce następnie przyznał mu walkę. W następnym tygodniu Edge wyjaśnił, że przegrana na WrestleManii wpłynęła na niego psychicznie, dlatego wziął ostatnie dwa miesiące wolnego. 
Anulowana walka.
Na gali Hell in a Cell, Bianca Belair pokonała Bayley w Hell in a Cell matchu, aby zachować SmackDown Women’s Championship. Na następnym odcinku SmackDown obaj brali udział w Mixed Tag Team matchu, w którym Bayley przypięła Belair. W następnym tygodniu Bayley stwierdziła, że zwycięstwo Belair na Hell in a Cell było szczęśliwym trafem, powołując się na własne zwycięstwo nad Belair w Mixed Tag Team matchu. Belair następnie wyszła i wyzwała Bayley na „I Quit” match z tytułem na szali na Money in the Bank, a Bayley zaakceptowała. Jednak 9 lipca WWE ogłosiło, że Bayley doznała kontuzji podczas treningu, która odsunęła ją na 9 miesięcy; po tym nastąpiło ogłoszenie, że zastępca Bayley zostanie ujawniony tego wieczoru na "SmackDown". Carmella została ujawniona jako zastępczyni, a walka została zmieniona na zwykły pojedynek, który zamiast tego miał miejsce 16 lipca na odcinku "SmackDown", gdzie Belair zachowała tytuł.

</doc>
<doc id="5107312" url="https://pl.wikipedia.org/wiki?curid=5107312" title="Disy">
Disy



</doc>
<doc id="5107313" url="https://pl.wikipedia.org/wiki?curid=5107313" title="S/y Sharki">
S/y Sharki



</doc>
<doc id="5107315" url="https://pl.wikipedia.org/wiki?curid=5107315" title="WWE Armageddon (2003)">
WWE Armageddon (2003)



</doc>
<doc id="5107316" url="https://pl.wikipedia.org/wiki?curid=5107316" title="Sphiximorpha">
Sphiximorpha

Sphiximorpha – rodzaj muchówek z rodziny bzygowatych i podrodziny Eristalinae.
Morfologia.
Muchówki te mają wysmuklone ciało ubarwione czarno z żółtymi przepaskami. Głowa jest szersza od tułowia. Oczy złożone są nieowłosione; samce są holoptyczne, a samice dychoptyczne. Na twarzy znajduje się słabo rozwinięty guzek lub brak go zupełnie. Wzgórek czołowy jest znacznie krótszy niż jego szerokość u podstawy, krótszy od pierwszego członu czułków. Przednie jamki tentorialne są duże lub głębokie. Włoski na tułowiu są stosunkowo długie. Anepisternum oddzielone jest od anepimeronu rejonem błoniastym. Basisternum jest wyższe niż szerokie, z niemal prostą krawędzią grzbietową i parą trójkątnych wypustek na krawędzi brzusznej. Mostek zabiodrowy zatułowia jest niekompletny. Owłosienie zapiersia jest długie i pozbawione modyfikacji. Łuseczka skrzydłowa ma szereg krótkich i dość gęstych włosków. Przednia para odnóży ma mniej więcej tak szerokie jak długie biodra z krótkim rowkiem po stronie grzbietowej. Odwłok jest wydłużony, walcowaty i tylko trochę przewężony u podstawy. Włoski na tergitach odwłoka są dość długie. Pierwszy tergit pozbawiony jest nabrzmiałości, drugi tergit jest nieco dłuższy niż szeroki, a pierwszy sternit ma kształt podługowato-owalny. Genitalia samca mają wydłużone i trójkątne przysadki odwłokowe. Surstylus ma wydłużony płat grzbietowy z włoskami i szczecinkami oraz duży, zaokrąglony do prostokątnego płat brzuszno-nasadowy. Okrągłe epandrium ma na stronie brzusznej duży obszar błoniasty. Szerokie hypandrium ma zaokrąglony płat górny i krótką lingulę.
Ekologia i występowanie.
Larwy są saproksyliczne, przechodzą rozwój w uszkodzonych lub próchniejących pniach drzew. Owady dorosłe żerują na nektarze różnych kwiatów.
Rodzaj ten ma zasięg kosmopolityczny. Znany jest ze wszystkich krain zoogeograficznych. Na zachodzie Palearktyki, w tym w Polsce występuje tylko jeden gatunek, "Sphiximorpha subsessilis".
Taksonomia.
Takson ten wprowadzony został po raz pierwszy w 1850 roku przez Camilla Róndaniego. Zalicza się do niego 11 opisanych gatunków:

</doc>
<doc id="5107317" url="https://pl.wikipedia.org/wiki?curid=5107317" title="Benedikt Anton Aufschnaiter">
Benedikt Anton Aufschnaiter

Benedikt Anton Aufschnaiter (ochrzczony 21 lutego 1665 w Kitzbühel, pochowany 24 stycznia 1742 w Pasawie) – austriacki kompozytor.
Życiorys.
Ukończył studia w Wiedniu, gdzie początkowo działał jako dyrygent. W 1705 roku otrzymał, jako następca Georga Muffata, stanowisko kapelmistrza na dworze biskupim w Pasawie. Komponował muzykę religijną, jest też autorem zbioru sześciu suit orkiestrowych "Concors discordia" (wyd. Norymberga 1695). W swojej twórczości nawiązywał do wzorców francuskich i włoskich.

</doc>
<doc id="5107318" url="https://pl.wikipedia.org/wiki?curid=5107318" title="Houssine Chadli">
Houssine Chadli

Houssine Chadli (ur. 1 kwietnia 1991) – marokański piłkarz występujący na pozycji bramkarza w klubie Youssoufia Berrechid.
Kariera klubowa.
Do 2016 roku grał w drużynie Rachad Bernoussi.
16 września 2016 przeniósł się do Kawkabu Marrakesz. Nie zagrał w żadnym meczu.
14 lipca 2017 podpisał kontrakt z Youssoufią Berrechid. W GNF 1 zagrał po raz pierwszy 26 sierpnia 2018 w wygranym 1:0 meczu przeciwko Hassanii Agadir. Do 22 czerwca 2021 wystąpił w 54 meczach, wpuścił 71 goli i osiemnaście razy zachowywał czyste konto.
Statystyki.
"Stan na 22 czerwca 2021"

</doc>
<doc id="5107319" url="https://pl.wikipedia.org/wiki?curid=5107319" title="Psy Wojny (zespół muzyczny)">
Psy Wojny (zespół muzyczny)



</doc>
<doc id="5107321" url="https://pl.wikipedia.org/wiki?curid=5107321" title="Witold Aleksandrowicz">
Witold Aleksandrowicz

Witold Aleksandrowicz (Alexandrowicz) (ur. 7 lutego 1848 w Krzywiczach, zm. 23 grudnia 1906 w Warszawie) – polski śpiewak operowy (baryton) i nauczyciel śpiewu.
Życiorys.
Był podejrzewany o udział w powstaniu styczniowym, wskutek czego spędził piętnaście miesięcy w więzieniu. Ukończył gimnazjum w Mozyrzu, a następnie studiował prawo w Kijowie i Petersburgu. Po zakończeniu studiów zdał egzamin notarialny.
Jeszcze podczas studiów w Petersburgu rozpoczął naukę śpiewu, m.in. u Camille Everardiego. Kształcenie muzyczne kontynuował w Niemczech i Francji, następnie występował na scenach we Włoszech pod pseudonimem "Alessandrin". W 1875 roku debiutował pod własnym nazwiskiem na scenie Warszawskich Teatrów Rządowych. W tymże roku występował jeszcze we Lwowie oraz w Krakowie, a następnie wyjechał do Mediolanu, gdzie udzielał lekcji śpiewu. Do Warszawy powrócił w 1879 roku, otwierając w mieście prywatną szkołę śpiewu. W latach 1885-1892 był członkiem zespołu operowego Teatru Wielkiego w Warszawie. Później zajmował się głównie pracą pedagogiczną (jego uczniem był m.in. Ludwik Solski). W 1893 roku wydał pracę pt. "Głos i jego kształcenie w sztuce śpiewu".
Córkami Witolda Aleksandrowicza był dwie śpiewaczki operowe o imieniu Maria (siostry przyrodnie). Starsza (ur. 1870) występowała na scenach Europy (Turyn, Wenecja, Bergamo, Nicea), Ameryki Południowej (São Paulo) oraz Afryki (Aleksandria), natomiast młodsza (ur. 1894) związała się ze scenami paryskimi (m.in. Opéra Garnier, Opéra-Comique).

</doc>
<doc id="5107326" url="https://pl.wikipedia.org/wiki?curid=5107326" title="Andrea Benetti">
Andrea Benetti

Andrea Benetti (ur. 15 stycznia 1964 w Bolonii) – włoski malarz, fotograf i projektant, autor Manifestu Neo Cave Art zaprezentowanego w 2009 roku na 53. Biennale w Wenecji na Uniwersytecie Ca’ Foscari.
Biografia.
Andrea Benetti w 2006 stworzył Manifest Neo Cave Art, który zaprezentował w 2009 roku na 53. Biennale Sztuki w Wenecji na Uniwersytecie Ca’ Foscari.
Jego twórczość inspirowana jest pierwszymi formami sztuki stworzonymi przez człowieka prehistorycznego. Z prac jaskiniowych Benetti zapożyczył ich cechy stylistyczne, tworząc dzieła przepełnione stylizowanymi motywami zoomorficznymi i antropomorficznymi, kształtami geometrycznymi i abstrakcyjnymi, z polami różnych kolorów, tworząc w ten sposób etyczny i filozoficzny pomost między prehistorią a współczesnością. W swoich pracach wykorzystuje barwniki roślinne oraz techniki takie, jak płaskorzeźba i graffiti.
Prace Andrea Benetti znajdują się w głównych krajowych i zagranicznych kolekcjach sztuki (m.in. ONZ, Watykanie i Kwirynale), wśród jego ostatnich wystaw są „Kolory i dźwięki pochodzenia” (Bolonia, Palazzo D. Accursio, 2013), „VR60768 · postać antropomorficzna” (Rzym, Izba Deputowanych, 2015), „Pater Luminum” (Gallipoli, Muzeum Miejskie, 2017) oraz „Oblicza przeciwko przemocy” (Bolonia, Palazzo D’Accursio, 2017).
W 2020 artysta otrzymał „Nagrodę Nettuno” miasta Bolonia.
Muzea i kolekcje.
Prywatne i instytucjonalne muzea i kolekcje sztuki, które nabyły dzieła Andrei Benetti

</doc>
<doc id="5107328" url="https://pl.wikipedia.org/wiki?curid=5107328" title="Sparta Kijów">
Sparta Kijów

FK Sparta Kijów (ukr. ФК «Спарта» Київ) – ukraiński klub piłki nożnej oraz futsalu mężczyzn i kobiet, mający siedzibę w mieście Kijów w środkowo-północnej części kraju, grający w latach 2000–2012 w rozgrywkach futsalowej Wyższej Ligi kobiet, a w 2004 w piłkarskiej Wyższej ligi.
Historia.
Chronologia nazw:
Klub futsalu SocTech został założony w Kijowie w 2000 roku. W sezonie 2000/01 drużyna futsalu zgłosiła się do rozgrywek futsalowej Wyższej Ligi kobiet, zajmując przedostatnie piąte miejsce, a w Pucharze Ukrainy dotarła do finału. W następnym sezonie 2001/02 zespół zajął trzecie miejsce w mistrzostwach i znów przegrał w finale Pucharu Ukrainy. W 2004 drużyna startowała w Wyższej lidze na dużym boisku, ale po rundzie pierwszej zrezygnowała z dalszych występów, zajmując końcowe 7.miejsce. W sezonach 2005/2006 i 2006/2007 ponownie został brązowym medalistą mistrzostw. Dopiero w 2007 klub zdobył swój pierwszy trofeum, Puchar Ukrainy. Sezon 2007/08 zespół występował z nazwą Kyjiwhaz. W 2008 klub zmienił nazwę na Sparta K, a w 2008 roku po nawiązaniu współpracy z FST Spartak Kijów nazwa klubu brzmiała Sparta K KDJuSSz Spartak Kijów.
Barwy klubowe, strój, herb, hymn.
Klub ma barwy biało-czerwone. Piłkarki swoje domowe spotkania zazwyczaj grają w białych koszulkach, czerwonych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Hala.
Drużyna rozgrywa swoje mecze w Hali Spartak, znajdującej się przy ul. Kyryłowśka 105 w Kijowie.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5107329" url="https://pl.wikipedia.org/wiki?curid=5107329" title="SocTech Kijów">
SocTech Kijów



</doc>
<doc id="5107330" url="https://pl.wikipedia.org/wiki?curid=5107330" title="Bitwa pod Klepaczami">
Bitwa pod Klepaczami

Bitwa pod Klepaczami – walki 2 Dywizji Litewsko-Białoruskiej z oddziałami III Korpusu Kawalerii Gaja w czasie lipcowej ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W pierwszej dekadzie lipca przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego.
Naczelne Dowództwo nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej.
Ściągnięta z polsko-litewskiej linii demarkacyjnej, 2 Dywizja Litewsko-Białoruska gen. Aleksandra Boruszczaka obsadzała rubież obrony Skajtaszyle – Korkożyszki – Dubinki. 
12 i 13 lipca oddziały 3 Korpusu Kawalerii odrzuciły piechotę polską pod Korkożyszkami i Podbrodziem i 14 lipca kawaleria Gaja ruszyła na Wilno. Po ciężkich walkach Sowieci zdobyli miasto, a wieczorem polskie oddziały rozpoczęły wycofanie w kierunku Landwarowa i dalej wzdłuż toru kolejowego Wilno – Grodno.
Walki pod Klepaczami.
Po przegranej bitwie o Wilno zdezorganizowane oddziały 2 Dywizji Litewsko-Białoruskiej w dużym nieładzie wycofywały się wzdłuż linii kolejowej Wilno - Grodno. Osłonę zapewniał sformowany z ochotników pułk kawalerii Obrony Wilna rtm. Władysława Dąbrowskiego. Za kolumną wojsk polskich maszerowały w pościgu oddziały 3 Korpusu Kawalerii Gaja Gaja. Przed Klepaczami, na pozycjach po wschodniej stronic strumyka Giełuże, zagrodził im drogę Lidzki pułk strzelców ppłk. Witolda Huperta. II batalion obsadził odcinek od traktu Wilno – Orany do toru kolejowego wyłącznie, I batalion odcinek na północ od Klepacz, okrakiem na torze kolejowym. Kompania techniczna ubezpieczała prawe skrzydło pułku, zajmując stanowiska w lesie. Dowództwo pułku i odwód (dwie kompanie III batalionu) rozmieszczone zostały na południowy zachód od Klepacz. Obronę polskiej piechoty wspierał pociąg pancerny „Mściciel”, a jej lewe skrzydło osłaniał ochotniczy szwadron ułanów rtm. Władysława Dąbrowskiego.
Wczesnym popołudniem 16 lipca na pozycje Lidzkiego pułku uderzyła spieszona sowiecka kawaleria, wspierana przez dwie baterie artylerii. 
Po walce ogniowej na odcinku II batalionu, nieprzyjaciel wdarł się w pozycje pierwszej linii. Wówczas dowódca II batalionu porucznik Józef Wolski osobiście wyprowadził kontratak 6 kompanią i odrzucił w uderzeniu „na bagnety” nieprzyjaciela na odległość około kilometra. W walce wręcz odznaczył się podporucznik Tomasz Zalewski, który prowadząc lewe skrzydło kompanii, pierwszy starł się z wrogiem. Około 15.00 przeciwnik zaprzestał natarcia czołowego i zaczął obchodzić lewe skrzydło polskich pozycji obronnych na odcinku I batalionu i odwodu pułku. W wyniku zagrożenia okrążeniem, ppłk Hupert nakazał odwrót na Orany. Odwrót osłaniała 5 kompania porucznika Daukszy.
Bilans walk.
Pod Klepaczami Lidzki pułk strzelców stracił około 60 żołnierzy, a straty nieprzyjaciela oceniono na około 100 żołnierzy.

</doc>
<doc id="5107332" url="https://pl.wikipedia.org/wiki?curid=5107332" title="Polsat Dwa">
Polsat Dwa



</doc>
<doc id="5107334" url="https://pl.wikipedia.org/wiki?curid=5107334" title="KyjiwGaz Kijów">
KyjiwGaz Kijów



</doc>
<doc id="5107336" url="https://pl.wikipedia.org/wiki?curid=5107336" title="Nacho Monsalve">
Nacho Monsalve

Ignacio Monsalve Vicente (ur. 27 kwietnia 1994 w Madrycie) – hiszpański piłkarz występujący na pozycji obrońcy w polskim klubie ŁKS Łódź. Wychowanek Atlético Madryt, w trakcie swojej kariery grał także w takich zespołach jak Deportivo La Coruña, Rayo Vallecano, Recreativo Huelva, FC Twente, NAC Breda oraz Lewski Sofia.

</doc>
<doc id="5107340" url="https://pl.wikipedia.org/wiki?curid=5107340" title="Zaklęta Szczelina">
Zaklęta Szczelina

Zaklęta Szczelina – jaskinia w Dolinie Będkowskiej na Wyżynie Krakowsko-Częstochowskiej. Znajduje się w obrębie wsi Bębło w województwie małopolskim, w powiecie krakowskim, w gminie Wielka Wieś.
Opis obiektu.
Znajduje się w skale, która w przewodniku wspinaczkowym Pawła Haciskiego ma nazwę Zaklęty Mur, a w portalu wspinaczkowym i na zamontowanych przy skale tablicach informacyjnych zwana jest Murem Skwirczyńskiego. Niewielki, trójkątny otwór Zaklętej Jamy znajduje się 5 metrów na prawo od Szczeliny w Wielkiej Skale. Za otworem jest krótki korytarzyk, który stromo opada do niedostępnej szczeliny będącej jego kontynuacją. Szczelina osiąga wysokość 2,5 m.
Obiekt powstał w późnojurajskich wapieniach. Jego spąg pokrywa wapienny gruz zmieszany z glebą i liście drzew. Na ścianach i stropie suche mleko wapienne, grzybki naciekowe i resztki polew naciekowych. Jest w całości oświetlony rozproszonym światłem słonecznym. Przy otworze rozwijają się glony, porosty i paprocie. Ze zwierząt obserwowano wewnątrz motyle "Triphosa dubitata" i szczerbówka ksieni, pająki, w tym sieciarza jaskiniowego. Na spągu znaleziono kości zwierząt.
W Zaklętym Murze znajdują się jeszcze inne jaskinie: Jaskinia Główna w Wielkiej Skale, Komin w Wielkiej Skale, Szczelina w Wielkiej Skale, Tunel Niski w Wielkiej Skale, Tunel Pośredni w Wielkiej Skale, Tunel Wysoki w Wielkiej Skale, Tunelik obok Szczeliny w Wielkiej Skale, Zaklęta Jama, Zaklęty Komin, Zaklęty Korytarzyk, Zaklęty Balkon.

</doc>
<doc id="5107342" url="https://pl.wikipedia.org/wiki?curid=5107342" title="Melicytus">
Melicytus

Melicytus – rodzaj roślin z rodziny fiołkowatych ("Violaceae"). Obejmuje 19 gatunków. Centrum zróżnicowania rodzaju jest w Nowej Zelandii, gdzie rośnie 15 gatunków, w tym 14 rodzimych, z czego aż 12 to endemity. Pozostałe występują we wschodniej Australii ("M. dentatus") i wyspach południowo-zachodniego Oceanu Spokojnego po Fidżi i Wyspy Salomona. Występują na obszarach skalistych w górach i na wybrzeżach oraz w zimozielonych lasach. Niektóre gatunki uprawiane są jako ozdobne ze względu na licznie tworzone wzdłuż pędów jagody. 
Systematyka.
Rodzaj należy do rodziny fiołkowatych ("Violaceae"), a w jej obrębie do podrodziny "Violoideae", plemienia "Rinoreeae" i podplemienia "Hymenantherinae" (monotypowego po włączeniu do "Melicytus" przedstawicieli rodzaju "Hymenanthera").

</doc>
<doc id="5107343" url="https://pl.wikipedia.org/wiki?curid=5107343" title="Cyril Wright">
Cyril Wright

Cyril Macey Wright (ur. 17 września 1885 w Hampstead, zm. 26 lipca 1960 w Bournemouth) – brytyjski żeglarz sportowy, medalista olimpijski.
Podczas letnich igrzysk olimpijskich w Antwerpii (1920) zdobył, wspólnie z Robertem Colemanem, Williamem Maddisonem i Dorothy Wright (załoga jachtu "Ancora"), złoty medal w żeglarskiej klasie 7 metrów.
Cyril Wright i jego teść Percy Machin byli współwłaścicielami "Ancory", która zwyciężyła w żeglarskiej klasie 7 metrów podczas olimpiady w 1920 roku. Wright był sternikiem załogi, która wygrała dwa z trzech wyścigów, pokonując jedynego rywala w zawodach – norweski jacht "Fornebo". Jednym z członków załogi na pokładzie "Ancory" była żona Cyryla, Dorothy Wright, którą poślubił podczas urlopu w Boże Narodzenie w 1917 roku. 

</doc>
<doc id="5107344" url="https://pl.wikipedia.org/wiki?curid=5107344" title="Suicide (wrestling)">
Suicide (wrestling)



</doc>
<doc id="5107348" url="https://pl.wikipedia.org/wiki?curid=5107348" title="Krystyna Pisarska">
Krystyna Pisarska

Krystyna Pisarska (de domo Kostecka, pseud. "Samasłodycz", "Potwór", zm. 12 marca 2011 w Warszawie) – polska tłumaczka literatury węgierskiej, hungarystka i popularyzatorka kultury węgierskiej w Polsce.
Życiorys i twórczość.
W 1975 przywiozła do Polski powieść "Los utracony", autorstwa noblisty, Imre Kertésza (było to tuż po jej węgierskim wydaniu). W Polsce, z przyczyn politycznych, nikt jednak nie był zainteresowany zleceniem tłumaczenia (dzieło opisuje losy Żydów, a Izrael był wówczas definiowany jako nieprzyjaciel). Ostatecznie tłumaczenie i wydanie nastąpiło w 2010 (W.A.B).
Inne tłumaczenia autorki to m.in.: 
Pisała m.in. dla portalu Salon24.pl. Została pochowana 18 marca 2011 na warszawskim cmentarzu Stare Powązki (grób rodzinny, kwatera 215-1-12).

</doc>
<doc id="5107350" url="https://pl.wikipedia.org/wiki?curid=5107350" title="Zaklęty Korytarzyk">
Zaklęty Korytarzyk

Zaklęty Korytarzyk – jaskinia w Dolinie Będkowskiej na Wyżynie Krakowsko-Częstochowskiej. Znajduje się w obrębie wsi Bębło w województwie małopolskim, w powiecie krakowskim, w gminie Wielka Wieś.
Opis obiektu.
Znajduje się w skale, która w przewodniku wspinaczkowym Pawła Haciskiego ma nazwę Zaklęty Mur, a w portalu wspinaczkowym i na zamontowanych przy skale tablicach informacyjnych zwana jest Murem Skwirczyńskiego. Zaklęty Korytarzyk znajduje się po jego południowej stronie, 5 metrów na prawo od Zaklętej Szczeliny i 10 m od Szczeliny w Wielkiej Skale. Jest to krótki i rozmyty korytarzyk na szczelinie skalnej, w tylnej części osiągającej wysokość 1,5 m. Powstał w późnojurajskich wapieniach skalistych. Jego spąg pokrywa wapienny gruz zmieszany z glebą i liście drzew. Nacieki w postaci grzybków naciekowych i mleka wapiennego. Jest widny w całości. Przy ootworze rozwijają się glony, mchy i porosty. Ze zwierząt obserwowano muchówki, motyle szczerbówka ksieni i "Triphosa dubitata" i pająki, w tym sieciarza jaskiniowego.
Zaklęty Korytarzyk został po raz pierwszy opisany przez J. Nowaka w październiku 2011 r. On też sporządził jego plan.
W Zaklętym Murze znajdują się jeszcze inne jaskinie: Jaskinia Główna w Wielkiej Skale, Komin w Wielkiej Skale, Szczelina w Wielkiej Skale, Tunel Niski w Wielkiej Skale, Tunel Pośredni w Wielkiej Skale, Tunel Wysoki w Wielkiej Skale, Tunelik obok Szczeliny w Wielkiej Skale, Zaklęty Komin, Zaklęty Balkon, Zaklęta Szczelina.

</doc>
<doc id="5107356" url="https://pl.wikipedia.org/wiki?curid=5107356" title="Kościół Wszystkich Świętych w Kąkolewie">
Kościół Wszystkich Świętych w Kąkolewie

Kościół Wszystkich Świętych w Kąkolewie – rzymskokatolicki kościół parafialny należący do parafii pod tym samym wezwaniem (dekanat rydzyński archidiecezji poznańskiej).
Oryginalnie była to murowana świątynia wzniesiona w 1500 roku w stylu późnogotyckim. Następnie była wielokrotnie przebudowywana. Sędziwy wiek świątyni świadczy o tym, że mieszają się w niej różne style. Obecnie jest to budowla w stylu barokowo-klasycystycznym wybudowana z wykorzystaniem późnogotyckich murów. W kościele znajdują się trzy ołtarze. W ołtarzu głównym znajduje się duży obraz Świętych Obcowania namalowany w XVIII wieku. Tabernakulum ozdobione rzeźbami dwóch aniołków zostało wykonane w drugiej połowie XVII wieku. Na uwagę zasługują również inne elementy wyposażenia: krucyfiks w kruchcie – w stylu barokowym, wykonany na przełomie XVII i XVIII wieku, krucyfiks procesyjny w stylu rokokowym, wykonany w XVIII wieku, rzeźba Chrystusa zmartwychwstałego w stylu barokowo-ludowym. Obok świątyni stoi pomnik poświęcony powstańcom wielkopolskim z Kąkolewa, natomiast na murze kościelnym są umieszczone trzy tablice z nazwiskami ofiar II wojny światowej.

</doc>
<doc id="5107372" url="https://pl.wikipedia.org/wiki?curid=5107372" title="Kościół Miłosierdzia Bożego w Skierniewicach">
Kościół Miłosierdzia Bożego w Skierniewicach

Kościół Miłosierdzia Bożego w Skierniewicach – rzymskokatolicki kościół parafialny należący do parafii pod tym samym wezwaniem (dekanat Skierniewice – Najświętszego Serca Pana Jezusa diecezji łowickiej). Znajduje się w skierniewickiej dzielnicy Zadębie.
Biskup łowicki Alojzy Orszulik, w trosce o dobro wiernych, zdecydował o budowie nowej świątyni w dzielnicy Zadębie i w dniu 13 maja 1999 roku poświęcił plac pod budowę świątyni. Ówczesny proboszcz parafii św. Stanisława, ksiądz Franciszek Gutowski, przygotował plac do poświęcenia, postawił krzyż, zadbał o zagospodarowanie terenu i ogrodził go. W 2000 roku, pod koniec maja, rozpoczęły się prace przy wznoszeniu świątyni. 31 maja 2001 roku biskup łowicki wmurował kamień węgielny, poświęcony przez św. Jana Pawła II, natomiast 18 maja 2002 roku erygował przy budującej się świątyni parafię pod wezwaniem Miłosierdzia Bożego, ustanawiając jej pierwszym proboszczem księdza Jana Rawę. Od tego momentu prace nabrały tempa. Już w marcu 2003 roku została odprawiona pierwsza msza święta w murach budowanego kościoła. 
Wykończona świątynia nie była jeszcze konsekrowana. Ciekawa jest oryginalna koncepcja wystroju świątyni, nawiązująca do słów św. Jana Pawła II, że „Kościół dzisiaj musi oddychać dwoma płucami – Wschodu i Zachodu”. W prezbiterium jest umieszczona ikona krzyża, nawiązująca do krzyża z kościoła św. Damiana, ale ze zmienionymi scenami bocznymi, które przedstawiają sześć scen Chrystofanii oraz ikonę Maryi i św. Jana Chrzciciela. W stallach znajdują się ikony Abrahama, Dwunastu Apostołów i św. Pawła. W prawej nawie bocznej jest umieszczony tryptyk, który przedstawia encyklikę św. Jana Pawła II o Eucharystii, z centralną ikoną Jezusa Miłosiernego i znajdującym się poniżej tabernakulum. W lewej nawie bocznej jest umieszczony tryptyk przedstawiający życie Maryi, nawiązujący natomiast do encykliki św. Jana Pawła II o Matce Bożej, z centralną ikoną Matki Bożej opieki. W nawach bocznych znajdują się ikony Drogi Krzyżowej. Do medytacji czternastu tradycyjnych stacji Drogi Krzyżowej zaprasza ikona ukazująca modlitwę Pana Jezusa w ogrójcu, natomiast cykl zamyka ikona Jezusa Zmartwychwstałego. Wszystkie ikony wykonał Tomasz Mill z Marek.
W oknach jest umieszczonych 25 tradycyjnych witraży: dwa witraże przedstawiające symbole eucharystyczne w prezbiterium oraz witraż św. Grzegorza Wielkiego umieszczony na chórze, oprócz tego witraże przedstawiające św. S. Faustynę Kowalską, św. Jana Pawła II oraz 20 witraży ukazujących poszczególne tajemnice Różańca świętego. Autorem witraży jest Piotr Tchir z Przemyśla. W kościele znajduje się również nawiązująca do całości wystroju chrzcielnica i organy elektroniczne z prospektem organowym. Świątynia posiada także relikwie św. Faustyny oraz bł. Honorata Koźmińskiego.

</doc>
<doc id="5107374" url="https://pl.wikipedia.org/wiki?curid=5107374" title="Dom Wychowania Dziecka w Kole">
Dom Wychowania Dziecka w Kole

Dom Wychowania Dziecka w Kole – działająca w latach 1927–1930 placówka opiekuńczo–wychowawcza, powstała pod patronatem Komunistycznej Partii Polski i Czerwonej Pomocy w Polsce. Siedziba placówki mieściła się przy ulicy Blankowej 10 (dzisiejsza ulica Ogrodowa) w Kole.
Historia.
Dom Wychowania Dziecka w Kole powstał w 1927 z inicjatywy i środków finansowych Czerwonej Pomocy w Polsce. Dom był utrzymywany przez Spółdzielnię Szkolną – „Wychowanie Dziecka” z siedzibą w Warszawie.
Oficjalne otwarcie placówki odbyło się 1 grudnia 1927, jednak z relacji byłych wychowanków wynika, że część z nich przybyła do Koła już w lato 1927, lub nawet rok wcześniej. W grudniu 1927 roku osiągnięto pełny stan osobowy placówki, wynoszący 35 dzieci, wtedy też placówkę zgłoszono miejscowym władzom oświatowym.
Dom mieścił się przy ulicy Blankowej 10 (dzisiejsza ulica Ogrodowa 10, pełni funkcję siedziby zboru Kościoła Bożego w Chrystusie). Składał się z 6 izb mieszkalnych oraz zaplecza gospodarczego, do domu przylegał ogród owocowy, plac zabaw i boisko do piłki siatkowej. Dom posiadał też kanalizację, bieżącą wodę i centralne ogrzewanie. Prawnym właścicielem całego obiektu był Piotr Wojciechowski, był on też reprezentantem i rzecznikiem Spółdzielni Szkolnej, w której imieniu przekazywał placówce potrzebne środki finansowe.
Już na początku 1928 roku władze Koła i Policja Państwowa były bardzo zainteresowane działalnością placówki. Radni Rady Miejskiej w Kole oskarżali prowadzących placówkę o indoktrynację dzieci, wpajanie im nienawiści oraz przygotowywanie do działalności wywrotowej. Na żądanie radnych miejskich i Sejmiku Powiatowego, 15 stycznia 1929 roku w placówce miała miejsce nadzwyczajna wizytacja miejscowego inspektora szkolnego, który jednak nie stwierdził w Domu żadnych uchybień i nieprawidłowości. W 1929 część mieszkańców Koła wniosła petycję do starosty kolskiego o zlikwidowanie lub zreformowanie Domu Wychowania Dziecka.
W kwietniu 1929 inspektor szkolny w porozumieniu ze starostą kolskim wydał nakaz zamknięcia sali zajęć i zabaw w placówce, która została następnie opieczętowana przez policję. Jednakże na skutek interwencji Spółdzielni nakazano zdjęcie pieczęci i ponowne otwarcie sali. Na przełomie 1929 i 1930 Kuratorium Okręgu Szkolnego Łódzkiego nakazało kolskiemu inspektorowi dyskretnie zbadać sprawę Domu Wychowania Dziecka, tym razem jednak w sprawozdaniu z wizytacji inspektor pisał, że dzieci wychowywane są w duchu antyreligijnym i antypaństwowym, a działalność placówki jest szkodliwa dla państwa.
Według działaczy bezpośrednim powodem zamknięcia placówki była zorganizowana w sierpniu 1930 wycieczka wychowanków do Płocka (gdzie przebywał w więzieniu ojciec jednego z wychowanków, a kierowniczka zorganizowała dla niego widzenie z synem). Po powrocie do Koła autokaru z dziećmi, przed Domem zastano policjantów i urzędników z kolskiego magistratu. Policjanci nakazali dzieciom przesiadkę do drugiego, oczekującego na nie autokaru i oświadczono im, że Dom Wychowania Dziecka w Kole przestaje istnieć, a one trafić mają do sierocińca w Liskowie. Starsze dzieci, niechcące słuchać nakazów policji, próbowały uciekać. Na skutek protestów personelu placówki udało się uzyskać od policjantów zgodę na to, żeby dzieci spędziły noc w Kole, a wyjazd nastąpił następnego dnia, dzieciom nie pozwolono jednak zabrać swoich rzeczy i przyborów szkolnych. W wyjeździe nie towarzyszyły dzieciom opiekunki z Domu Wychowania Dziecka, ale sami policjanci i urzędnicy.
Według mediów lokalnych decyzję o likwidacji placówki wydała Rada Miejska w Kole, nie zachowały się jednak żadne dokumenty z posiedzenia, na którym ta decyzja zapadła. Po zamknięciu placówki w Kole władze Spółdzielni Szkolnej próbowały jeszcze zorganizować petycję do władz, w której wyrażano protest wobec zamknięcia Domu, apel pozostał jednak bez odpowiedzi władz. Dzieci przewiezione do sierocińca w Liskowie nie pozostały tam jednak na długo, jeśli nie zostały one odebrane po kilkunastu dniach przez rodziców, to staraniem Spółdzielni trafiły one do rodzin zastępczych lub do domów prowadzonych przez Janusza Korczaka.
W 1945 w budynku dawnego Domu Wychowania Dziecka uruchomiono przedszkole miejskie (od lat 50. Przedszkole Miejskie nr 2 im. Piotra Wojciechowskiego). W okresie Polskiej Rzeczypospolitej Ludowej na temat placówki zrealizowano dwie audycje telewizyjne.
Wychowankowie.
Wychowankami Domu były dzieci działaczy politycznych (głównie działaczy KPP), których rodzice odbywali kary więzienia. W placówce przebywały dzieci z różnych stron Polski, jednak najliczniejszą grupę stanowiły dzieci z Warszawy i Czerwonego Zagłębia. Rozpiętość wieku była stosunkowo dużo, w Domu mieszkały zarówno dzieci w wieku przedszkolnym i te kończące szkołę podstawową.
Pod względem pochodzenia były to głównie dzieci z polskich i żydowskich rodzin robotniczych, chociaż przebywały tam też dzieci narodowości rosyjskiej.
Personel.
W Domu stale zatrudnione były dwie wychowawczynie, kierowniczka oraz kucharka i dozorca. Pierwszą kierowniczką była Florentyna Wejnerowiczówna (do maja 1928), następnie Leokadia Jankowska (do marca 1929) oraz Irena Nowakówna (do sierpnia 1930).
Przez cały okres istnienia Domu wychowawczynią była Władysława Peciakówna, działaczka KPP, aresztowana i więziona za rządów sanacji.

</doc>
<doc id="5107387" url="https://pl.wikipedia.org/wiki?curid=5107387" title="Damiano David">
Damiano David

Damiano David (ur. 8 stycznia 1999 w Rzymie) – włoski piosenkarz i autor tekstów.
Od 2016 wokalista zespołu rockowego Måneskin, z którym zwyciężył w finale 65. Konkursu Piosenki Eurowizji (2021).
Życiorys.
Urodził się w Rzymie, jego rodzice z zawodu są stewardami. Ma starszego o trzy lata brata o imieniu Jacopo. Ze względu na pracę rodziców od najmłodszych lat bardzo dużo podróżował po świecie. W wieku 17 lat grał na pozycji rozgrywającego w koszykówkę w klubie "Eurobasket Roma". Uczył się w "Liceo Linguistico Eugenio Montale" w Rzymie, ale szkoły średniej nie ukończył, gdyż poświęcił się karierze muzycznej.
Kariera.
W czasach licealnych poznał Victorię De Angelis i Thomasa Raggi, z którymi zdecydował się na założenie zespołu. Został wokalistą w zespole Måneskin, mimo że jego kandydatura początkowo została odrzucona przez Victorię, która uznała jego styl za „zbyt popowy”. Początkowo Damiano wraz z zespołem grał na ulicach Rzymu. W 2017 wzięli udział w 11. sezonie włoskiego talent show "X-Factor", w którym zajęli drugie miejsce. W tym samym roku wydali debiutancki album pt. "Il ballo della vita", który promowali w trasach koncertowych rozegranych w 2018 i 2019. W maju 2021 roku wraz z zespołem wygrał 65. Konkurs Piosenki Eurowizji w Rotterdamie, w tym samym roku wydał z zespołem drugi album studyjny pt. .
Kontrowersje.
Po wygranej w 65. Konkursie Piosenki Eurowizji został oskarżony o zażywanie narkotyków po tym, jak pochylał się nad stołem. Podczas konferencji zapytany o zażywanie środków odurzających stwierdził, że w rzeczywistości pochylał się, ponieważ sprzątał potłuczone szkło. Taka informacja pojawiła się również w wydanym oświadczeniu przez EBU. Wokalista zapowiedział, że po powrocie z konkursu przejdzie dobrowolny test narkotykowy. 24 maja ukazały się wyniki testu, które potwierdziły słowa Davida – wynik testu był negatywny.
Życie prywatne.
Od 2017 jest w związku z włoską modelką i influencerką Giorgią Soleri.
Jest sojusznikiem społeczności LGBT.
Jest kibicem klubu piłkarskiego AS Roma.

</doc>
<doc id="5107393" url="https://pl.wikipedia.org/wiki?curid=5107393" title="Uwłaszczenie chłopów w Polsce">
Uwłaszczenie chłopów w Polsce



</doc>
<doc id="5107399" url="https://pl.wikipedia.org/wiki?curid=5107399" title="Zaklęty Bastion">
Zaklęty Bastion

Zaklęty Bastion – skała w lewych zboczach Doliny Będkowskiej na Wyżynie Krakowsko-Częstochowskiej. Znajduje się na południe od zwartej grupy skał Wielkiej Turni i wyżej, administracyjnie w granicach wsi Bębło w województwie małopolskim, w powiecie krakowskim, w gminie Wielka Wieś.
Zbudowany z wapienia Zaklęty Bastion znajduje się w lesie. Ma połogie, pionowe lub przewieszone ściany o wysokości 10–14 m z filarem, kominem i zacięciami.
Drogi wspinaczkowe.
Przez wspinaczy skalnych opisywany jest w Grupie Wielkiej Turni. Na jego zachodniej, północno-zachodniej, południowej i południowo-zachodniej ścianie jest 21 dróg wspinaczkowych o trudności od IV+ do VI.5 w skali trudności Kurtyki. Większość dróg ma stałe punkty asekuracyjne: ringi (r) i stanowiska zjazdowe (st).

</doc>
<doc id="5107404" url="https://pl.wikipedia.org/wiki?curid=5107404" title="Elçin Afacan">
Elçin Afacan

Elçin Afacan (ur. 22 stycznia 1991 w Stambule) – turecka aktorka.
Życiorys.
Po ukończeniu edukacji na Uniwersytecie sztuk pięknych Mimar Sinan, zadebiutowała w 2016 roku w programie "Görevimiz Komedi". W tym samym roku zaczęła grać w serialu "Içerde", a w kolejnym również w "Deli Gönül". W 2019 zagrała w "Bir Aile Hikayesi", a w latach 2020-2021 występowała w "Sen Çal Kapimi".

</doc>
<doc id="5107406" url="https://pl.wikipedia.org/wiki?curid=5107406" title="Miejski Obszar Funkcjonalny Torunia">
Miejski Obszar Funkcjonalny Torunia

Miejski Obszar Funkcjonalny Torunia – obszar metropolitalny w Polsce, w województwie kujawsko-pomorskim obejmujący miasto Toruń oraz 4 ciążące do niego powiaty: toruński, aleksandrowski, chełmiński i golubsko-dobrzyński.
Charakterystyka.
Miejski Obszar Funkcjonalny oficjalnie powstał 18 czerwca 2021 roku. Utworzony został on w ramach wyznaczonej strategii rozwoju województwa kujawsko-pomorskiego do 2030 roku – Strategia Przyspieszenia 2030+. Warto dodać, że w latach 2014–2020 Toruń wraz z powiatem toruńskim wchodził w skład bicentrycznej aglomeracji bydgosko-toruńskiej, która oficjalnie powstała w kwietniu 2014 roku. Miejski Obszar Funkcjonalny Torunia zamieszkuje ponad 460 tys. mieszkańców.
Z aglomeracyjnych funkcji miasta, takich jak: handel, usługi, infrastruktura medyczna, szkolnictwo, kultura, rozrywka czy miejsca pracy, korzystają i wyraźnie ciążą w stronę Torunia również gminy niewchodzące w skład Toruńskiego Obszaru Funkcjonalnego. Są to gminy powiatów: rypińskiego, wąbrzeskiego i brodnickiego, w mniejszym stopniu powiatu inowrocławskiego.
Miasta.
Miasta aglomeracji toruńskiej:
Zadania.
Współpraca w ramach MOF Torunia:
Infrastruktura.
Połączenia autobusowe i kolejowe z Toruniem:
Transport.
Połączenia autobusowe, które obsługuje Miejski Zakład Komunikacji w Toruniu:
Drogi rowerowe.
Oznakowane drogi rowerowe:
Potencjał regionalny Torunia.
Potencjał Torunia w województwie kujawsko-pomorskim:

</doc>
<doc id="5107411" url="https://pl.wikipedia.org/wiki?curid=5107411" title="Giuseppe Piccioni">
Giuseppe Piccioni

Giuseppe Piccioni (ur. 2 lipca 1953 w Ascoli Piceno) – włoski reżyser i scenarzysta filmowy. Autor kilkunastu filmów fabularnych.
Jego najgłośniejszy obraz, "Nie z tego świata" (1999), zdobył pięć nagród włoskiego przemysłu filmowego David di Donatello, w tym za najlepszy film roku i najlepszy scenariusz. Sukcesem okazało się również "Światło moich oczu" (2001), które przyniosło dwojgu wykonawcom głównych ról, Luigiemu Lo Cascio i Sandrze Ceccarelli, Puchar Volpiego dla najlepszego aktora i aktorki na 58. MFF w Wenecji.
Inne wybrane obrazy w reżyserii Piccioniego to m.in. "Życie, o jakim marzę" (2004), "Giulia nie wychodzi wieczorem" (2009), "Czerwony i niebieski" (2012) i "Te dni" (2016).

</doc>
<doc id="5107424" url="https://pl.wikipedia.org/wiki?curid=5107424" title="Apple Daily">
Apple Daily

Apple Daily () – gazeta z Hongkongu założona w 1995 roku przez Jimmy’ego Laia, wydawana przez Next Digital. Czasopismo ukazywało się w języku chińskim (w wersji drukowanej i cyfrowej) oraz w języku angielskim (tylko wersja cyfrowa). Przeciętny nakład wynosił ok. 80 tys..
W ankiecie przeprowadzonej przez Reuters Institute w styczniu 2019 r. „Apple Daily” wraz ze swoją stroną internetową były drugim pod względem popularności środkiem masowego przekazu tworzonym przez zawodowych dziennikarzy w Hongkongu.
Linia redakcyjna „Apple Daily” jest uważana za sprzyjającą hongkońskiemu obozowi prodemokratycznemu i krytyczną wobec rządu chińskiego. W grudniu 2020 r. jej założyciel, Jimmy Lai, otrzymał nagrodę „Freedom of Press Award” przyznaną przez Reporterów bez Granic (RSF) za rolę w założeniu Apple Daily, prodemokratycznego serwisu informacyjnego, który „wciąż ośmiela się otwarcie krytykować chiński reżim i który szeroko omawiał zeszłoroczne protesty prodemokratyczne”.
Na skutek popierania prodemokratycznej opozycji i równoczesnej krytyki władz komunistycznych gazeta była przez wiele lat szykanowana przez reżim chiński. Po uchwaleniu kontrowersyjnej ustawy o bezpieczeństwie narodowym w Hongkongu, 10 sierpnia 2020 r. aresztowano m.in. założyciela „Apple Daily”, Jimmy’ego Laia, a siedziba główna gazety i powiązanych redakcji stała się celem nalotu policji (tzw. nalot na Next Digital), powszechnie potępianego w mediach międzynarodowych i przez organizacje obrony wolności praw człowieka i słowa (m.in. Amnesty International). Kolejny nalot policyjny na siedzibę „Apple Daily” miał miejsce 17 czerwca 2021 r., zamrożono wtedy też konta wydawcy, co grozi zamknięciem czasopisma z powodu natychmiastowej niewypłacalności. Władze chińskie oskarżają gazetę m.in. o „zmowę z obcymi siłami”. Naloty zostały skrytykowane przez przedstawicieli USA, Wielkiej Brytanii i Unii Europejskiej. Miesiąc wcześniej Jimmy Lai, w grudniu 2020 r. skazany na cztery miesiące więzienia, został skazany na kolejne czternaście, m.in. za „organizowanie nielegalnych protestów”.
23 czerwca gazeta ogłosiła, że z powodu braku środków finansowych i dla „bezpieczeństwa swoich pracowników” kończy działalność, a wydanie 24 czerwca będzie jej ostatnim; ten ostatni numer sprzedał się w rekordowym dla gazety nakładzie ok. miliona egzemplarzy. Zaprzestała też działalność internetowa strona gazety, ale jej treść została zarchiwizowana w Internecie przez aktywistów.
Wkrótce po zamknięciu gazety, dwóch dziennikarzy gazety zostało aresztowanych, pod zarzutem współpracy z obcymi agentami i naruszenia bezpieczeństwa narodowego.
Zamknięcie gazety, jako uderzające w wolność słowa, skrytykowali m.in. prezydent USA Joe Biden i Parlament Europejski.
W grudniu 2021 roku Jimmy Lai oraz redakcja newsroomu „Apple Daily” zostali laureatami Złotego Pióra Wolności.

</doc>
<doc id="5107427" url="https://pl.wikipedia.org/wiki?curid=5107427" title="Kurt von Briesen">
Kurt von Briesen

Kurt von Briesen (ur. 3 maja 1886 w Anklam, zm. 20 listopada 1941 w Charkowie) − niemiecki generał, dowódca 30 Dywizji Piechoty. Odznaczony Krzyżem Rycerskim.
Życiorys.
Kurt von Briesen urodził się 3 maja 1886 w Anklam jako syn generała porucznika Alfreda von Briesen. W roku 1904 wstąpił do wojska. Podczas I wojny światowej walczył we Francji.
1 sierpnia 1939 roku został awansowany do rangi generała porucznika a miesiąc po tym został dowódcą 30 Dywizji Piechoty.
Zmarł 20 listopada 1941 roku na froncie wschodnim podczas operacji Barbarossa.

</doc>
<doc id="5107430" url="https://pl.wikipedia.org/wiki?curid=5107430" title="Matcal Tower">
Matcal Tower



</doc>
<doc id="5107439" url="https://pl.wikipedia.org/wiki?curid=5107439" title="Carlos Godoy">
Carlos Godoy

Carlos Alberto Godoy Labraña (ur. 28 marca 1969 w Santiago) – chilijski duchowny katolicki, biskup pomocniczy Santiago de Chile od 2021.
Życiorys.
Prezbiterat.
Święcenia kapłańskie otrzymał 18 maja 1996 i został inkardynowany do archidiecezji Santiago de Chile. Pracował głównie jako duszpasterz parafialny, był też m.in. ojcem duchownym archidiecezjalnego seminarium oraz wikariuszem biskupim ds. duszpasterskich.
Episkopat.
22 czerwca 2021 papież Franciszek mianował go biskupem pomocniczym archidiecezji Santiago de Chile, ze stolicą tytularną "Pudentiana". Sakry udzielił mu 13 sierpnia 2021 kardynał Celestino Aós Braco.

</doc>
<doc id="5107440" url="https://pl.wikipedia.org/wiki?curid=5107440" title="James Chatters">
James Chatters

James C. Chatters (ur. 20 marca 1949) – amerykański archeolog i paleontolog.
Biografia.
James Chatters studiował na Uniwersytecie Stanu Waszyngton w Pullman, uzyskując w 1971 roku licencjat z antropologii. Następnie zapisał się na Uniwersytet Waszyngtoński w Seattle, gdzie kontynuował studia antropologiczne, uzyskując tytuły magistra i doktora, odpowiednio w 1975 i 1982 roku.
Od 1964 roku Chatters brał udział w badaniach i wykopaliskach, robiąc analizy osteologiczne w zachodnich Stanach Zjednoczonych i północno-zachodnim Pacyfiku, a także na Hawajach, Alasce, w Minnesocie, Teksasie, prowincji Saskatchewan w Kanadzie oraz w Brazylii. Po zdobyciu tytułu magistra w 1975 roku zaczął brać udział w amerykańskich projektach paleoekologicznych, m.in. w Kentucky i Maryland.
Jesienią 1977 roku został zatrudniony jako archeolog w parku narodowym Custer National Forest w Watford City w Północnej Dakocie. W latach 1980-81 pełnił funkcję adiunkta w Departamencie Antropologii na Central Washington University, a w 1982 roku został zastępcą dyrektora Central Washington Archaeological Survey. W 1987 roku antropolog przeprowadził się do Tri-Cities, zatrudniając się w Pacific Northwest National Laboratory. W 1993 roku założył własną firmę konsultingową w dziedzinie medycyny sądowej. Był w grupie naukowców dostarczających analizy kryminalistyczne i badania naukowe dla agencji rządowych i państwowych organów ścigania.
Chatters był konsultantem, który jako pierwszy określił starożytne pochodzenie czaszki odnalezionej przez studentów nad Kolumbią w lipcu 1996 roku. Kości okazały się paleoantropologicznym znaleziskiem szkieletu prahistorycznego człowieka z Kennewick.

</doc>
<doc id="5107441" url="https://pl.wikipedia.org/wiki?curid=5107441" title="Cristián Castro Toovey">
Cristián Castro Toovey

Cristián Castro Toovey (ur. 25 listopada 1969 w Santiago) – chilijski duchowny katolicki, biskup pomocniczy Santiago de Chile od 2021.
Życiorys.
Prezbiterat.
Święcenia kapłańskie otrzymał 24 maja 1997 i został inkardynowany do archidiecezji Santiago de Chile. Był m.in. dyrektorem kurialnego wydziału ds. skarg oraz rektorem archidiecezjalnego seminarium duchownego.
Episkopat.
22 czerwca 2021 papież Franciszek mianował go biskupem pomocniczym archidiecezji Santiago de Chile, ze stolicą tytularną "Tigava". Sakry udzielił mu 13 sierpnia 2021 kardynał Celestino Aós Braco.

</doc>
<doc id="5107443" url="https://pl.wikipedia.org/wiki?curid=5107443" title="Zwałka Dąbrowicka">
Zwałka Dąbrowicka

Zwałka Dąbrowicka – sztuczne wzniesienie znajdujące się w pobliżu miejscowości Siedleszczany, Suchorzów oraz Dąbrowica w gminie Baranów Sandomierski i miejscowości Chmielów w gminie Nowa Dęba. Wzniesienie w najwyższym punkcie znajduje się 217 metrów nad poziomem morzem i ma około 60 metrów wysokości względnej.
Opis.
Zwałka Dąbrowicka powstawała w latach 1964–1998, jej obecna powierzchnia wynosi około 880 ha. Wzniesienie powstało z ziemi wykopanej w machowskiej kopalni siarki. Prace rekultywacyjne na wzniesieniu rozpoczęły się w 1977 roku. Obecnie na Zwałce znajduje się kilka niedużych oczek wodnych, dużą powierzchnię zajmują także lasy. Na Zwałce można zobaczyć wiele gatunków roślin i zwierząt. Wzniesienie zamieszkują stada saren, polnych myszy, zajęcy, rybitw i dzikiego ptactwa; w oczkach wodnych występuje wiele gatunków ryb. Przez krótki czas na jednym ze zboczy Zwałki (w Siedleszczanach) znajdował się stok narciarski z wyciągiem narciarskim, obecnie na wzniesieniu znajduje się obiekt radiolokacyjny Polskiej Agencji Żeglugi Powietrznej oraz wiele ścieżek służących do uprawiania nordic walkingu.

</doc>
<doc id="5107445" url="https://pl.wikipedia.org/wiki?curid=5107445" title="Carlos Alberto Godoy Labraña">
Carlos Alberto Godoy Labraña



</doc>
<doc id="5107447" url="https://pl.wikipedia.org/wiki?curid=5107447" title="Najniższa emerytura">
Najniższa emerytura

Najniższa emerytura, emerytura minimalna – najniższe gwarantowane świadczenie emerytalne. W przeciwieństwie do emerytury obywatelskiej, prawo do emerytury minimalnej nabywa się po odpowiednim stażu pracy.
Najniższa emerytura w Polsce.
W Polsce świadczenie to przysługuje osobom, które osiągnęły wiek emerytalny oraz staż pracy których wynosi 20 lat w przypadku kobiet i 25 lat w przypadku mężczyzn.
Wysokość świadczenia jest waloryzowana corocznie 1 marca.
W 2021 roku emeryturę w wysokości najniższej pobierało 210,4 tys. osób, co stanowiło około 3,5% osób pobierających emeryturę z ZUS (5 982,8 tys.).
Podatki i składki od najniższej emerytury.
Przed 2022 rokiem od emerytury minimalnej pobierana była składka na ubezpieczenie zdrowotne w wysokości 9% oraz podatek dochodowy, pomniejszony o 1/12 kwoty zmniejszającej podatek (525,12 zł rocznie) oraz o część składki zdrowotnej (7,75%).
Od 2022 roku, po wprowadzeniu „Polskiego Ładu”, emerytury w wysokości poniżej 2 500 zł zostały zwolnone z podatku dochodowego. Od najniższej emerytury jest pobierana tylko składka zdrowotna w wysokości 9%.

</doc>
<doc id="5107449" url="https://pl.wikipedia.org/wiki?curid=5107449" title="Nokere-Koerse">
Nokere-Koerse



</doc>
<doc id="5107450" url="https://pl.wikipedia.org/wiki?curid=5107450" title="Boy van Poppel">
Boy van Poppel

Boy van Poppel (ur. 18 stycznia 1988 w Utrechcie) – holenderski kolarz szosowy i przełajowy.
Kolarstwo uprawiali również jego: rodzice (Jean-Paul van Poppel i Leontine van der Lienden), brat (Danny van Poppel) oraz kuzyn (Bram Welten).
Osiągnięcia.
Kolarstwo szosowe.
Opracowano na podstawie:
Kolarstwo przełajowe.
Opracowano na podstawie:

</doc>
<doc id="5107451" url="https://pl.wikipedia.org/wiki?curid=5107451" title="Hamilton Fish III">
Hamilton Fish III

Hamilton Fish III właściwie Hamilton Stuyvesant Fish (ur. 7 grudnia 1888 w Garrison w hrabstwie Putnam, zm. 18 stycznia 1991 w Cold Spring) – amerykański polityk, członek Partii Republikańskiej.
Działalność polityczna.
Od 1914 do 1916 zasiadał w New York State Assembly. W okresie od 2 listopada 1920 do 3 stycznia 1945 przez dwanaście kadencji był przedstawicielem 26. okręgu wyborczego w stanie Nowy Jork w Izbie Reprezentantów Stanów Zjednoczonych.
Jego dziadkiem był Hamilton Fish, ojcem Hamilton Fish II, teściem Alfred C. Chapin, zaś synem Hamilton Fish IV.

</doc>
<doc id="5107466" url="https://pl.wikipedia.org/wiki?curid=5107466" title="Jonas Koch">
Jonas Koch

Jonas Koch (ur. 25 czerwca 1993 w Schwäbisch Hall) – niemiecki kolarz szosowy.
Osiągnięcia.
Opracowano na podstawie:

</doc>
<doc id="5107468" url="https://pl.wikipedia.org/wiki?curid=5107468" title="David Corenswet">
David Corenswet

David Packard Corenswet (ur. 8 lipca 1993 w Filadelfii) – amerykański aktor, scenarzysta i producent telewizyjny pochodzenia żydowskiego ze strony ojca i angielsko-irlandzkiego ze strony matki. Wystąpił w serialach Netflixa – "Wybory Paytona Hobarta" i "Hollywood".

</doc>
<doc id="5107470" url="https://pl.wikipedia.org/wiki?curid=5107470" title="Nowosady (rejon brzeski)">
Nowosady (rejon brzeski)

Nowosady (; ) – wieś na Białorusi, w obwodzie brzeskim, w rejonie brzeskim, w sielsowiecie Domaczewo.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Ołtusz. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5107482" url="https://pl.wikipedia.org/wiki?curid=5107482" title="Rudnia (rejon brzeski)">
Rudnia (rejon brzeski)

Rudnia (; ) – wieś na Białorusi, w obwodzie brzeskim, w rejonie brzeskim, w sielsowiecie Domaczewo, nad Kapajówką.
W dwudziestoleciu międzywojennym leżała w Polsce, w województwie poleskim, w powiecie brzeskim, w gminie Domaczewo. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5107490" url="https://pl.wikipedia.org/wiki?curid=5107490" title="İlkay Durmuş">
İlkay Durmuş

İlkay Durmuş (ur. 1 maja 1994 w Stuttgarcie) – turecki piłkarz występujący na pozycji napastnika w polskim klubie Lechia Gdańsk.
Kariera klubowa.
Gençlerbirliği SK.
20 czerwca 2012 roku przeszedł do zespołu Gençlerbirliği SK. Zadebiutował 31 października 2013 w meczu Pucharu Turcji przeciwko Bergama Belediyespor (1:2).
Antalyaspor.
27 stycznia 2014 podpisał kontrakt z klubem Antalyaspor. Zadebiutował 18 maja 2014 w meczu Süper Lig przeciwko Trabzonsporowi (0:2).
Floridsdorfer AC.
27 stycznia 2015 przeszedł do drużyny Floridsdorfer AC. Zadebiutował 27 lutego 2015 w meczu 2. Ligi przeciwko SV Horn (2:5).
Austria Lustenau.
1 lipca 2015 podpisał kontrakt z zespołem Austrii Lustenau. Zadebiutował 15 września 2015 w meczu 2. Ligi przeciwko SK Austria Klagenfurt (1:1). Pierwszą bramkę zdobył 2 października 2015 w meczu ligowym przeciwko SKN St. Pölten (0:1).
SV Ried.
1 lipca 2017 przeszedł do klubu SV Ried. Zadebiutował 15 lipca 2017 w meczu Pucharu Austrii przeciwko Wiener SC (0:4). W 2. Lidze zadebiutował 21 lipca 2017 w meczu przeciwko 1. Wiener Neustädter SC (0:1). Pierwszą bramkę zdobył 28 lipca 2017 w meczu ligowym przeciwko Austrii Lustenau (0:2).
Wacker Innsbruck.
1 lipca 2018 podpisał kontrakt z drużyną Wacker Innsbruck. Zadebiutował 27 lipca 2018 w meczu Bundesligi austriackiej przeciwko Austrii Wiedeń (2:1). Pierwszą bramkę zdobył 30 września 2018 w meczu ligowym przeciwko SV Mattersburg (2:1).
St. Mirren.
30 lipca 2019 przeszedł do zespołu St. Mirren. Zadebiutował 3 sierpnia 2019 w meczu Scottish Premiership przeciwko Hibernian (1:0). Pierwszą bramkę zdobył 11 sierpnia 2019 w meczu ligowym przeciwko Aberdeen (1:0).
Lechia Gdańsk.
17 czerwca 2021 podpisał kontrakt z klubem Lechia Gdańsk. Zadebiutował 24 lipca 2021 w meczu Ekstraklasy przeciwko Jagiellonii Białystok (1:1).
Kariera reprezentacyjna.
Turcja U-19.
W 2012 roku otrzymał powołanie do reprezentacji Turcji U-19. Zadebiutował 4 grudnia 2012 w meczu towarzyskim przeciwko reprezentacji Portugalii U-19 (2:1). W 2013 roku otrzymał powołanie na Mistrzostwa Europy U-19 2013, na których zadebiutował 20 lipca 2013 w meczu fazy grupowej przeciwko reprezentacji Serbii U-19 (2:1).
Turcja U-20.
W 2012 roku otrzymał powołanie do reprezentacji Turcji U-20. Zadebiutował 9 września 2012 w meczu towarzyskim przeciwko reprezentacji Ukrainy U-20 (1:0). 7 czerwca 2013 otrzymał powołanie na Mistrzostwa Świata U-20 2013, na których zadebiutował 22 czerwca 2013 w meczu fazy grupowej przeciwko reprezentacji Salwadoru U-20 (3:0).

</doc>
<doc id="5107491" url="https://pl.wikipedia.org/wiki?curid=5107491" title="Dąbrówka (obwód brzeski)">
Dąbrówka (obwód brzeski)

Dąbrówka (; ; hist. "Aleksandrowo") – chutor na Białorusi, w obwodzie brzeskim, w rejonie brzeskim, w sielsowiecie Domaczewo.
W dwudziestoleciu międzywojennym leżała w Polsce, w województwie poleskim, w powiecie brzeskim, w gminie Domaczewo. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5107502" url="https://pl.wikipedia.org/wiki?curid=5107502" title="Znamienka (obwód brzeski)">
Znamienka (obwód brzeski)

Znamienka, Durycze (; ; hist. ) – agromiasteczko na Białorusi, w obwodzie brzeskim, w rejonie brzeskim, w sielsowiecie Znamienka, nad Bugiem, który stanowi tu granicę z Polską.
Siedziba parafii prawosławnej pw. Ikony Matki Bożej „Znak”.
Znamienka położona jest przy drodze republikańskiej R94. Znajduje tu się przystanek kolejowy Znamienka, położony na linii Brześć – Włodawa.
Historia.
W dwudziestoleciu międzywojennym Durycze leżały w Polsce, w województwie poleskim, w powiecie brzeskim, w gminie Miedna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5107503" url="https://pl.wikipedia.org/wiki?curid=5107503" title="Durycze">
Durycze



</doc>
<doc id="5107504" url="https://pl.wikipedia.org/wiki?curid=5107504" title="Cyberbiznes">
Cyberbiznes

Cyberbiznes lub Cyberbiznes.pl – polski serwis B2B, istniejący od 1997 roku. Celem serwisu jest wspieranie polskich przedsiębiorców na rynku polskim i na rynkach zagranicznych.
Cyberbiznes dostarcza informacje o zapotrzebowaniu na towary i usługi ze strony firm polskich i zagranicznych.
Serwis dostępny jest w 4 wersjach językowych dedykowanych dla użytkowników obcojęzycznych.
Historia.
Serwis jest własnością Banku Informacji Gospodarczej Antoniewicz s.c. założonego w 1991 r.
Firma od początku zajmuje się informacją gospodarczą prowadząc Informację Telefoniczną o handlu, usługach i produkcji.
W 1997 roku firma zbudowała platformę internetową cyberbiznes.pl
Serwis dwukrotnie zwyciężył w ogólnopolskim konkursie „Teraz Internet” w kategorii najlepsza baza danych 2001-2002.
W roku 2009 został laureatem konkursu „Nasze dobre lubuskie”.

</doc>
<doc id="5107505" url="https://pl.wikipedia.org/wiki?curid=5107505" title="Rick Smith">
Rick Smith

Rick Smith (ur. 25 maja 1959 w Ammanford) – walijski klawiszowiec i kompozytor. Największe sukcesy odnosił jako członek założyciel zespołu Underworld (od 1987). Współautor takich przebojów jak: „Dark &amp; Long (Dark Train)” (1994) i „Born Slippy .NUXX” (1995), który znalazł się na ścieżce dźwiękowej filmu "Trainspotting" w reżyserii Danny’ego Boyle’a. Jest autorem (lub współautorem jako Underworld) ścieżek dźwiękowych do kilku innych filmów tego reżysera.
Życiorys i kariera muzyczna.
Dzieciństwo.
Rick Smith urodził się 25 maja 1959 w Ammanford. Jego matka była nauczycielką gry na fortepianie, ojciec natomiast imał się różnych zawodów – był monterem samolotów, inżynierem, ślusarzem, redaktorem gazety, a w późniejszym okresie życia świeckim kaznodzieją. Sam Rick nie miał początkowo skonkretyzowanych planów na przyszłość.
Lata 80. Underworld 1.
Studiował elektronikę i elektrotechnikę, ponieważ miał zamiar konstruować własne syntezatory. W 1979 roku w Cardiff spotkał Karla Hyde’a i zaprzyjaźnił się z nim. Hyde zaangażował go do gry na instrumentach klawiszowych w założonym przez siebie zespole Screen Gemz. Później obaj założyli zespół Freur, tworzący muzykę określaną jako funk rock. Zespół ten w 1983 roku wydał niewielki przebój, „Doot Doot”. . W 1987 roku Hyde i Smith założyli Underworld (nazwany przez nich po latach Underworld Mk1). Nazwa zespołu została zaczerpnięta z tytułu horroru, Underworld, do którego muzykę skomponował Freur. Underworld podpisał kontrakt nagraniowy z wytwórnią Sire Records. W 1989 roku Underworld towarzyszył jako support zespołowi Eurythmics w jego amerykańskiej trasie koncertowej. Pod koniec trasy Smith powrócił do Wielkiej Brytanii z zamiarem tworzenia muzyki tanecznej, podczas gdy Hide pozostał w Stanach Zjednoczonych. Dekadę lat 80. zespół zakończył z ogromnymi długami, bez kontraktu płytowego i z kryzysem twórczym.
Lata 90. i późniejsze. Underworld 2.
Przełom w karierze zespołu nastąpił dzięki żonie Smitha, Tracy. To z jej powodu Smith (a następnie Hyde) przeniósł się do Romford, gdzie poznał 17-letniego DJ-a Darrena Emersona, który w latach 1990-2000 był trzecim członkiem odnowionego Underworld (zwanego przez muzyków Underworld Mk2). Zespół odniósł sukces – takie utwory jak „Born Slippy .NUXX” i „Jumbo” stały się hitami, a w końcu klasykami muzyki tanecznej. „Born Slippy .NUXX”znalazł się na ścieżce dźwiękowej filmu "Trainspotting" (1996) w reżyserii Danny’ego Boyle’a.
W 2007 roku Rick Smith (razem z Karlem Hyde’em) napisał ścieżkę dźwiękową do kolejnego filmu Danny’ego Boyle’a – thrillera science-fiction "W stronę słońca", a w 2011 – muzykę do widowiska scenicznego "Frankenstein".
W 2012 roku Underworld został dyrektorem muzycznym ceremonii otwarcia Letnich Igrzysk Olimpijskich 2012 w Londynie (reżyserem widowiska był Danny Boyle).
W 2013 roku Smith napisał ścieżkę dźwiękową do kolejnego filmu Danny’ego Boyle’a, "Trans". Wspólnie z Emeli Sandé nagrał do filmu utwór „Here It Comes”. Wydany w tym samym roku album ze ścieżką dźwiękową zawierał 11 jego własnych utworów, w tym wspomniany już „Here It Comes” oraz „Sandman (I'll Be There)”, nagrany z gwiazdą filmu, Rosario Dawson.
Tomato.
W 1991 roku Rick Smith, Karl Hyde, Steve Baker, Dirk Van Dooren, Simon Taylor, John Warwicker i Grahame Wood założyli zespół projektowy Tomato. Muzycy, artyści, graficy, filmowcy, a nawet ludzie biznesu, którzy tworzyli ten zespół wywierali na siebie nawzajem głęboki wpływ. We współpracy z Tomato Smith i Hyde zajęli się projektowaniem graficznym, produkcją muzyczną, projekcjami na żywo, tworzeniem teledysków, założyli również własną wytwórnię płytową Tomato.

</doc>
<doc id="5107510" url="https://pl.wikipedia.org/wiki?curid=5107510" title="Frank Bonnet">
Frank Bonnet

Frank Bonnet (ur. 3 października 1954 w Villejuif) – francuski lekkoatleta, specjalista skoku wzwyż.
Zdobył złoty medal w skoku wzwyż na mistrzostwach Europy juniorów w 1973 w Duisburgu. Odpadł w kwalifikacjach tej konkurencji na mistrzostwach Europy w 1974 w Rzymie.
Zajął 11. miejsce na halowych mistrzostwach Europy w 1976 w Monachium i 13. miejsce na halowych mistrzostwach Europy w 1977 w San Sebastián. Na igrzyskach śródziemnomorskich w 1979 w Splicie zajął 6. miejsce.
Zajął 15. miejsce na halowych mistrzostwach Europy w 1980 w Sindelfingen, 5. miejsce na halowych mistrzostwach Europy w 1981 w Grenoble i 11. miejsce na halowych mistrzostwach Europy w 1982 w Mediolanie. Na mistrzostwach Europy w 1982 w Atenach zajął 8. miejsce.
Bonnet był mistrzem Francji w skoku wzwyż w 1981, wicemistrzem w 1973, 1975, 1982 i 1984 oraz brązowym medalistą w 1974 i 1980. W hali był mistrzem Francji w 1982, wicemistrzem w 1976, 1977, 1980 i 1984 oraz brązowym medalistą w 1975 i 1981.
14 czerwca 1981 w Antony ustanowił rekord Francji wynikiem 2,27 m. Był to najlepszy rezultat w jego karierze.

</doc>
<doc id="5107512" url="https://pl.wikipedia.org/wiki?curid=5107512" title="Franck Bonnet">
Franck Bonnet



</doc>
<doc id="5107513" url="https://pl.wikipedia.org/wiki?curid=5107513" title="Białe Jezioro (obwód brzeski)">
Białe Jezioro (obwód brzeski)

Białe Jezioro (; ) – osiedle na Białorusi, w obwodzie brzeskim, w rejonie brzeskim, w sielsowiecie Znamienka, nad Jeziorem Białym.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Miedna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5107519" url="https://pl.wikipedia.org/wiki?curid=5107519" title="Hamilton Fish IV">
Hamilton Fish IV

Hamilton Fish IV (ur. 3 czerwca 1926 w Waszyngtonie, zm. 23 lipca 1996 w Waszyngtonie) – amerykański polityk, członek Partii Republikańskiej.
Działalność polityczna.
W okresie od 3 stycznia 1969 do 3 stycznia 1973 przez dwie kadencje był przedstawicielem 28. okręgu, następnie do 3 stycznia 1983 przez pięć kadencji przedstawicielem 25. okręgu, od 3 stycznia 1983 do 3 stycznia 1993 przez pięć kadencji przedstawicielem 21. okręgu, a następnie do 3 stycznia 1995 przez jedną kadencję był przedstawicielem 19. okręgu wyborczego w stanie Nowy Jork w Izbie Reprezentantów Stanów Zjednoczonych.
Jego pradziadkiem był Hamilton Fish, dziadkami Hamilton Fish II i Alfred C. Chapin, a ojcem Hamilton Fish III.

</doc>
<doc id="5107520" url="https://pl.wikipedia.org/wiki?curid=5107520" title="Biarescie">
Biarescie

Biarescie (; ) – osiedle na Białorusi, w obwodzie brzeskim, w rejonie brzeskim, w sielsowiecie Znamienka, nad Jeziorem Rogozińskim.
Znajduje tu się sanatorium.

</doc>
<doc id="5107521" url="https://pl.wikipedia.org/wiki?curid=5107521" title="Adam Szczurowski">
Adam Szczurowski

Adam Szczurowski (ur. 24 maja 1924 w Krakowie, zm. 16 stycznia 2009) – polski inżynier górnictwa, działacz państwowy i partyjny, profesor nadzwyczajny doktor nauk technicznych, były prezes Wyższego Urzędu Górniczego i Głównego Instytutu Górnictwa, w latach 1983–1990 przewodniczący Prezydium Wojewódzkiej Rady Narodowej w Katowicach.
Życiorys.
Syn Zygmunta i Ireny. W 1939 ukończył gimnazjum w Chrzanowie, następnie rozpoczął pracę w Kopalni „Siersza”. Od 1942 wysiedlony do Krakowie, gdzie ukończył szkołę z tytułem technika mechanika i pracował jako kreślarz. Od 1943 aktywny w grupie Armii Krajowej „Żelbet”. Podjął naukę w podziemnej Akademii Górniczej w Krakowie, w 1948 zdobył dyplom inżyniera górniczego. Podczas studiów zatrudniony jako asystent w Zakładzie Górnictwa AG. W 1976 obronił na macierzystej uczelni doktorat, specjalizował się w zakresie zagrożeń metanowych w górnictwie. W dniu 14 września 1978 został profesorem nadzwyczajnym nauk technicznych. Autor i współautor publikacji naukowych. Był też współautorem co najmniej kilku patentów.
Później pracował w Kopalni „Dymitrow” w Bytomiu, gdzie awansował na kierownika robót górniczych. Od 1953 zatrudniony w Głównym Instytucie Górnictwa w Katowicach jako kierownik sekcji. W następnych latach naczelny inżynier Kopalni „Brzeszcze” i dyrektor naczelny Kopalni „Bierut”. W latach 1957–1973 pozostawał dyrektorem technicznym Rybnickiego Zagłębia Węglowego, a w 1974 przez kilka miesięcy prezesem Wyższego Urzędu Górniczego. Od października 1974 do lipca 1975 był naczelnym dyrektorem Zabrzańskiego Zjednoczenia Przemysłu Węglowego, jednocześnie od listopada 1974 do października 1975 pozostawał prezesem Górnika Zabrze. Od lipca 1975 do lipca 1980 pełnił funkcję naczelnego dyrektora Głównego Instytutu Górniczego w Katowicach.
W 1961 wstąpił do Polskiej Zjednoczonej Partii Robotniczej. Był członkiem Komitetu PZPR w Katowicach oraz członkiem egzekutywy Komitetu Powiatowego w Wodzisławiu Śląskim. W 1974 został pełnomocnikiem rządu ds. szkód górniczych. Zasiadał w Wojewódzkiej Radzie Narodowej w Katowicach, 28 grudnia 1983 objął fotel przewodniczącego jej Prezydium. Zajmował to stanowisko do 1990. Przez wiele lat działał także w Stowarzyszeniu Inżynierów i Techników Górnictwa.
Został odznaczony Srebrnym (1954) i Złotym (1955) Krzyżem Zasługi. Pochowany na cmentarzu w Rybniku.

</doc>
<doc id="5107522" url="https://pl.wikipedia.org/wiki?curid=5107522" title="Ustawa o bezpieczeństwie narodowym w Hongkongu">
Ustawa o bezpieczeństwie narodowym w Hongkongu

Ustawa o bezpieczeństwie narodowym Hongkongu, oficjalnie Ustawa o ochronie bezpieczeństwa narodowego Specjalnego Regionu Administracyjnego Hongkong Chińskiej Rrepubliki Ludowej (, ) – część ustawodawstwa Hongkongu dotyczącego bezpieczeństwa narodowego. Weszła w życie 30 czerwca 2020.
Okoliczności.
Ustanowienie tego aktu prawnego było wymagane na mocy art. 23 ustawy zasadniczej Hongkongu z dnia 4 kwietnia 1990 r., de facto hongkońskiej konstytucji, która weszła w życie w 1997 roku. Artykuł stanowi, że taka ustawa powinna być uchwalona przez władze Hongkongu. W 2003 r., kilka lat po przekazaniu terytorium Chinom przez administrację brytyjską, została podjęta próba wprowadzenia w życie przepisów art. 23, która jednak nie powiodła się po masowych demonstracjach. Działalność prodemokratycznej opozycji w Hongkongu, w tym organizowane przez nią liczne demonstracje (np. protesty w 2014 r.), przez lata była niewygodna dla władz chińskich. W 2019 r. po fali nowych protestów parlament chiński zatwierdził decyzję o upoważnieniu swojego stałego komitetu do uchwalenia prawa bezpieczeństwa narodowego dla Hongkongu, jeśli Hongkong „nie ustanowi prawa bezpieczeństwa narodowego zgodnie z ustawą zasadniczą tak szybko, jak to możliwe”. W czerwcu 2020 r. ustawa została uchwalona, jednak przez Stały Komitet Ogólnochińskiego Zgromadzenia Przedstawicieli Ludowych (organ parlamentu chińskiego), a nie przez Radę Legislacyjną Hongkongu (Legislative Council of the Hong Kong Special Administrative Region; jednoizbowy organ ustawodawczy).
Kontrowersje.
Ustawa była przedyskutowana na 44. sesji Rady Praw Człowieka ONZ. Tekst ustawy spotkał się z ostrą krytyką ze strony licznych krajów, głównie Zachodu, m.in. Unii Europejskiej, a także Tajwanu i Japonii. USA nałożyły nawet sankcje na niektórych członków Stałego Komitetu. Z drugiej strony wiele innych krajów (głównie afrykańskich i bliskowschodnich), w tym Korea Północna, Iran, Kuba, i Syria, wyraziło swoje poparcie dla tego prawa w Radzie Praw Człowieka ONZ, stwierdzając, że obce państwa nie powinny ingerować w wewnętrzne sprawy Chin. W sumie ustawę skrytykowało 27 krajów, w większości europejskich, a 53 poparły. Polska wstrzymała się od głosu.
Wkrótce po wejściu tej ustawy w życie, rozwiązano szereg prodemokratycznych organizacji w Hongkongu, w tym partie polityczne, których członkowie uznali, że dalsza ich działalność może naruszać przepisy ustawy. Niektórzy aktywiści udali się na emigrację, inni skasowali swoje konta w mediach społecznościowych. Pierwsze aresztowania antyrządowych demonstrantów na mocy ustawy miały miejsce już kolejnego dnia po jej wejściu w życie. Niektórzy obywatele Hongkongu przebywający za granicą, w tym studenci, przyznali dziennikarzom, że boją się wracać do kraju. Na mocy ustawy szykanowane są media opozycyjne, m.in. gazeta „Apple Daily”, której założyciel, Jimmy Lai, został aresztowany wkrótce po wejściu w życie tego prawa. Ustawa doprowadziła także do wygaśnięcia prodemokratycznych protestów. W ciągu kolejnych kilku miesięcy od wprowadzenia ustawy większość opozycjonistów albo zaprzestała protestów, albo została aresztowana.
Kontrowersyjny jest też art. 38 ustawy o bezpieczeństwie narodowym w Hongkongu, według którego dotyczy ona także obywateli innych krajów, w tym przebywających za granicą. Artykuł ten stanowi, że: „Niniejsza ustawa ma zastosowanie do przestępstw na mocy tej ustawy popełnionych przeciwko Specjalnemu Regionowi Administracyjnemu Hongkongu poza Regionem przez osobę, która nie jest stałym mieszkańcem Regionu”.
W odpowiedzi na krytykę międzynarodową Ministerstwo Spraw Zagranicznych Chin odpowiedziało, że jest ona przykładem „pełnych ignorancji i uprzedzeń wobec Chin pomówień”. Prawa człowieka nie są w Chinach naruszane, a ustawa o bezpieczeństwie narodowym w Hongkongu jest podobna do analogicznych ustaw w krajach zachodnich.

</doc>
<doc id="5107523" url="https://pl.wikipedia.org/wiki?curid=5107523" title="Alaeddine Ajaraie">
Alaeddine Ajaraie

Alaeddine Ajaraie (ur. 5 stycznia 1993) – marokański piłkarz występujący na pozycji napastnika w klubie Maghreb Fez.
Kariera klubowa.
Do 2019 roku grał w drużynie Widad Témara.
1 sierpnia 2019 został zawodnikiem Renaissance Berkane. Zadebiutował 14 września 2019 w przegranym 3:2 meczu przeciwko Ashanti Gold SC. Pierwszą bramkę strzelił 21 grudnia 2019 w wygranym 0:1 meczu przeciwko FARowi Rabat. W sezonie 2019/2020 zdobył z klubem Afrykański Puchar Konfederacji. Łącznie wystąpił w 28 meczach (18 ligowych), strzelił 4 gole (1 ligowy) i asystował dwukrotnie (raz w lidze).
13 listopada 2020 podpisał kontrakt z Maghrebem Fez. Zadebiutował 4 grudnia 2020 w wygranym 2:1 meczu przeciwko FARowi Rabat. W tym samym meczu strzelił gola. Do 22 czerwca 2021 zagrał w 17 meczach (16 ligowych), trafił do siatki dziewięciokrotnie (5 razy w lidze) i dwa razy asystował.
Statystyki.
"Stan na 22 czerwca 2021"
Sukcesy.
Renaissance Berkane

</doc>
<doc id="5107525" url="https://pl.wikipedia.org/wiki?curid=5107525" title="Lasny (rejon brzeski)">
Lasny (rejon brzeski)

Lasny (; ) – osiedle na Białorusi, w obwodzie brzeskim, w rejonie brzeskim, w sielsowiecie Znamienka.

</doc>
<doc id="5107528" url="https://pl.wikipedia.org/wiki?curid=5107528" title="Apaščia (rejon birżański)">
Apaščia (rejon birżański)

Apaščia − wieś na Litwie, w okręgu poniewieskim, w rejonie birżańskim, w gminie Popiel. W 2011 roku liczyła 3 mieszkańców.

</doc>
<doc id="5107529" url="https://pl.wikipedia.org/wiki?curid=5107529" title="Osiedle Książęce (Katowice)">
Osiedle Książęce (Katowice)

Osiedle Książęce – osiedle mieszkaniowe w Katowicach, położone w rejonie ulic: Piotrowickiej i Książęcej w Ligocie-Panewnikach. Zostało ono ukończone w 2010 roku, a za projekt odpowiada katowicka pracownia AiR Jurkowscy-Architekci. Projekt osiedla w październiku 2011 roku uzyskał Nagrodę Roku Stowarzyszenia Architektów Polskich 2010. Osiedle składa się z 22 budynków, w których mieści się łącznie 220 mieszkań.
Historia.
Osiedle to wybudowano na granicy pomiędzy Starą a Nową Ligotą, na terenie dawnej bazy materiałowo-transportowej firmy Energomontaż. Budowę osiedla rozpoczęto w kwietniu 2007 roku, zaś w lipcu 2010 roku zakończono jego budowę. Pozwolenie na użytkowanie osiedle uzyskało od Powiatowego Inspektora Nadzoru Budowlanego w Katowicach 14 października 2010 roku. Miesiąc później, w dniach 6-7 listopada zorganizowano na osiedlu Dni Otwarte. W styczniu 2011 roku doszło do połączenia spółek Energomontaż-Południe i Centrum Kapitałowego Modus poprzez przejęcie przez Elektromontaż-Południe całego majątku, w tym osiedla Książęcego. W dniach 5 marca oraz 14 maja 2011 roku na osiedlu zorganizowano następne Dni Otwarte.
Dnia 22 października 2011 roku katowicka pracownia AiR Jurkowscy-Architekci otrzymała Nagrodę Roku Stowarzyszenia Architektów Polskich 2010 za najlepszy projekt architektoniczny w Polsce którym był projekt osiedla Książęcego. SARP w wyróżnieniu wskazał m.in., że osiedla to stanowi udaną próbę wskrzeszenia ducha śląskiej architektury mieszkaniowej. W 2011 osiedle otrzymało także Nagrodę Specjalną Stowarzyszenia Producentów Betonu Towarowego w ramach plebiscytu Polski Cement w Architekturze.
Katowicka spółka Energomontaż-Południe w związku z upadłością likwidacyjną w pod koniec listopada 2013 roku wystawiło osiedle Książęce na sprzedaż z ceną wywoławczą wynoszącą 43,27 mln złotych netto. Do tego czasu zaś sprzedaż mieszkań nie cieszyła się powodzeniem, gdyż mimo wykorzystania wysokiej jakości architektury, na złą sytuację wpływ na miała zbyt wysokie oferowane ceny mieszkań na początku sprzedaży oraz lokalizacja osiedla – na obniżeniu, co może powodować zaciemnienie części mieszkań, a także przy ruchliwej ulicy, do jakiej należy ulica Piotrowicka. Osiedle to w związku z brakiem ofert ponownie wystawiono na sprzedaż w połowie stycznia 2014 roku, tym razem za cenę 38,9 mln złotych netto. Dnia 30 czerwca 2014 roku Walne Zgromadzenie Spółki ogłosiło upadłość likwidacyjną właściciela osiedla – spółki Elektromontaż-Południe. Do 25 marca 2015 roku pustych pozostało 96 mieszkań.
Architektura i otoczenie.
Osiedle Książęce znajduje się w Katowicach, na rogu ulic: Piotrowickiej i Książęcej. Inwestorem osiedla jest spółka CK MODUS, natomiast wykonawcą firma Energomontaż-Południe. Za projekt odpowiada spółka AiR Jurkowscy-Architekci, z czego generalnym projektantem jest Ryszard Jurkowski. Całe osiedle zaprojektowano jako blok urbanistyczny, którego struktura została oparta na głównym ciągu pieszo-jezdnym, od którego biegną przecznice. Powstałe osiedle miało być docelowo częścią większego założenia urbanistycznego, na opracowanie którego w 2007 roku ogłoszono konkurs. Powierzchnia działki, na którym powstało osiedle wynosi 20 468 m², zaś powierzchnia użytkowa budynków na osiedlu osiąga 25 148 m².
Architekci zaprojektowali osiedle o modernistycznej, symetrycznej bryle, przy wykorzystaniu dużej ilości szkła, stali i aluminium. Zewnętrzne i wewnętrzne nośne ściany budynków osiedla są wykonane z żelbetu. Zewnętrzne ściany są ocieplone styropianem i wykończone tynkiem strukturalnym silikatowym barwionym. We wnętrzu ściany są pokryte tynkiem gipsowym. Posadzki położono na podłożu cementowym, zaś na loggiach znajdują się podłogi ażurowe z desek zabezpieczonych przeciwwilgociowo. Osiedle posiada system centralnego ogrzewania, na który składa się kocioł dwufunkcyjny z zamkniętą komorą spalania. Instalacja wodno-kanalizacyjna została wykonana z rur PP, zaś wywiewna z rur ocynkowanych. Budynki te są wyposażone w cichobieżne windy, a także w komórki lokatorskie. Na obszarze osiedla znajduje się 240 miejsc na parkingu podziemnym.
Osiedle Książęce składa się łącznie z 22 czterokondygnacyjnych budynków mieszkalnych, w których znajduje się 220 mieszkań. Mieszkania na osiedlu mają powierzchnię od 43 do 86 m², a dla zamieszkujących parter urządzono zielone ogródki o powierzchni do 56 m². Na wyższych kondygnacjach, po stronie południowej mieszczą się tarasy o powierzchni do 23 m², ogrody zimowe oraz patia.
Na terenie osiedle znajduje się plac zabaw dla dzieci. Prócz placu zabaw, na osiedlu Książęcym znajdują się elementy małej architektury, w tym ławki i siedziska oraz ogródki skalne. Chodniki i ciągi pieszo-jezdne zostały wykonane w kompozycji z kostki betonowej i kamiennej oraz drewna. Tereny zielone tworzą drzewa niskie oraz krzewy. Samo zaś osiedle jest monitorowane.

</doc>
<doc id="5107531" url="https://pl.wikipedia.org/wiki?curid=5107531" title="Apaščia (rejon rakiszecki)">
Apaščia (rejon rakiszecki)

Apaščia − wieś na Litwie, w okręgu poniewieskim, w rejonie rakiszeckim, w gminie Ponedele. W 2011 roku liczyła 126 mieszkańców.

</doc>
<doc id="5107532" url="https://pl.wikipedia.org/wiki?curid=5107532" title="Dąbrowa (obwód brzeski)">
Dąbrowa (obwód brzeski)

Dąbrowa (; ) – wieś na Białorusi, w obwodzie brzeskim, w rejonie brzeskim, w sielsowiecie Znamienka, nad grupą stawów.
Historia.
Na początku XX wieku była tu strażnica leśna a w 1900 r. istniał tu tartak. W dwudziestoleciu międzywojennym leżała w granicach Polski, w województwie poleskim, w powiecie brzeskim, w gminie Miedna. 
W latach 1939-45 pod okupacją najpierw sowiecką, a następnie niemiecką. W kwietniu 1943 Niemcy spalili 15 gospodarstw, zabijając 2 mieszkańców.
Po II wojnie światowej w granicach Związku Sowieckiego. Od 1991 w niepodległej Białorusi.
W 1940 roku wieś liczyła 16 gospodarstw i 63 mieszkańców, w 1959 - 154 mieszkańców. W 1967 do wsi przyłączono przedsiębiorstwo hodowli ryb „Stradech”. W 1970 wieś zamieszkiwało 247 mieszkańców a w 2005 w 48 gospodarstwach 117 mieszkańców.

</doc>
<doc id="5107535" url="https://pl.wikipedia.org/wiki?curid=5107535" title="Zbunin">
Zbunin

Zbunin (; ) – wieś na Białorusi, w obwodzie brzeskim, w rejonie brzeskim, w sielsowiecie Znamienka, w pobliżu granicy z Polską.
Zbunin leży jest przy drodze republikańskiej R94. W pobliżu znajduje się przystanek kolejowy Zbunin, położony na linii Brześć - Włodawa.
Historia.
W dwudziestoleciu międzywojennym leżał w Polsce, w województwie poleskim, w powiecie brzeskim, w gminie Miedna. Wieś zlokalizowana była wówczas nad Bugiem, ok. 1 km na zachód od współczesnej lokalizacji.
Po II wojnie światowej w granicach Związku Sowieckiego. Od 1991 w niepodległej Białorusi.
W miejscowości znajdowała się drewniana cerkiew prawosławna pw. św. Mikołaja, która nie zachowała się do naszych czasów.

</doc>
<doc id="5107538" url="https://pl.wikipedia.org/wiki?curid=5107538" title="Lorenzo Rota">
Lorenzo Rota

Lorenzo Rota (ur. 23 maja 1995 w Bergamo) – włoski kolarz szosowy.
Osiągnięcia.
Opracowano na podstawie:

</doc>
<doc id="5107539" url="https://pl.wikipedia.org/wiki?curid=5107539" title="Piotr Stabrowski">
Piotr Stabrowski

Piotr Stabrowski herbu Lubicz – kasztelan parnawski w latach 1600-1619, ciwun wieszwiański w 1589 roku, starosta trejdeński w latach 1582-1607.
W czerwcu 1606 roku uczestniczył w zjeździe pod Lublinem. Podpisał akt konfederacji sandomierskiej 1606 roku. 24 czerwca 1607 roku podpisał pod Jeziorną akt detronizacji Zygmunta III Wazy. 

</doc>
<doc id="5107540" url="https://pl.wikipedia.org/wiki?curid=5107540" title="Allard H. Gasque">
Allard H. Gasque

Allard Henry Gasque (ur. 8 marca 1873 w pobliżu Hyman w hrabstwie Florence, zm. 17 czerwca 1938 w Waszyngtonie) – amerykański polityk, członek Partii Demokratycznej.
Działalność polityczna.
W okresie od 4 marca 1923 do śmierci 17 czerwca 1938 przez osiem kadencji był przedstawicielem 6. okręgu wyborczego w stanie Karolina Południowa w Izbie Reprezentantów Stanów Zjednoczonych.
Jego żoną była Elizabeth Hawley Gasque.

</doc>
<doc id="5107542" url="https://pl.wikipedia.org/wiki?curid=5107542" title="Georg Zimmermann">
Georg Zimmermann

Georg Zimmermann (ur. 11 października 1997 w Augsburgu) – niemiecki kolarz szosowy.
Osiągnięcia.
Opracowano na podstawie:

</doc>
<doc id="5107565" url="https://pl.wikipedia.org/wiki?curid=5107565" title="Jonas Rutsch">
Jonas Rutsch

Jonas Rutsch (ur. 24 stycznia 1998 w Erbach) – niemiecki kolarz szosowy.
Osiągnięcia.
Opracowano na podstawie:

</doc>
<doc id="5107574" url="https://pl.wikipedia.org/wiki?curid=5107574" title="Laskowo (Białoruś)">
Laskowo (Białoruś)

Laskowo (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 80 osób, 15 było wyznania rzymskokatolickiego a 65 prawosławnego. Jednocześnie 4 mieszkańców zadeklarowało polską a 76 białoruską przynależność narodową. Było tu 11 budynków mieszkalnych. W 1931 w 12 domach zamieszkiwały 93 osoby.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5107580" url="https://pl.wikipedia.org/wiki?curid=5107580" title="Julien Bernard">
Julien Bernard

Julien Bernard (ur. 17 marca 1992 w Chieti) – francuski kolarz szosowy.
Osiągnięcia.
Opracowano na podstawie:

</doc>
<doc id="5107587" url="https://pl.wikipedia.org/wiki?curid=5107587" title="Ibrahima Ndiaye (ur. 1994)">
Ibrahima Ndiaye (ur. 1994)

Ibrahima Mame Ndiaye (ur. 6 grudnia 1994 w Dakarze) – senegalski piłkarz, grający na pozycji prawego napastnika. W sezonie 2020/2021 zawodnik nieznanego klubu.
Kariera klubowa.
Wychowanek ASC Linguère.
1 września 2012 roku przeniósł się do serbskiego FK Napredak Krusevac. Zadebiutował tam 6 kwietnia 2013 roku w spotkaniu Prva liga Srbije przeciwko RFK Novi Sad 1921, wygranym 3:0. Pierwszego gola w tej drużynie strzelił 21 kwietnia w meczu przeciwko FK Teleoptik Zemun, wygranym 4:1. Ibrahima Ndiaye, mimo że wszedł na ostatnie 30 minut, strzelił gola w 85. minucie. Jego zespół awansował do Super liga Srbije w debiutanckim sezonie (2012/2013). Pierwszą asystę zaliczył już w serbskiej ekstraklasie. 1 marca 2014 roku w meczu przeciwko FK Radnicki 1923 Kragujevac, zremisowanym 3:3. Asystował przy golu w 25. minucie. Po raz drugi wygrał zaplecze ekstraklasy serbskiej w sezonie 2015/2016. Łącznie do czasu przenosin do następnego klubu rozegrał 112 meczów, strzelił 28 goli i zanotował 9 asyst.
7 sierpnia 2017 roku przeniósł się do Randers FC. Wcześniej grał w rezerwach tego klubu, debiutując 6 sierpnia w meczu przeciwko rezerwom Hobro IK, wygranym 3:1. Strzelał gole w 29. i 50. minucie meczu. Pierwszą asystę w barwach tego klubu zaliczył 6 listopada również w meczu przeciwko rezerwom Hobro IK, zremisowanym 2:2. Asystował przy golu w 50. minucie. Łącznie dla duńskiego klubu zagrał w 9 ligowych meczach, strzelił 2 gole i zanotował asystę. 
23 stycznia 2018 roku powrócił do FK Napredak Krusevac. Ponownie zadebiutował tam16 lutego w meczu przeciwko FK Spartak Subotica, wygranym 4:3. Ibrahima Ndiaye strzelił gola w tym meczu, w 21. minucie meczu. Łącznie po powrocie do tego klubu rozegrał 46 meczów, strzelił 16 goli i zanotował 9 asyst. 
22 sierpnia 2019 roku przeniósł się do FK Cukaricki. Zadebiutował tam 28 sierpnia w meczu przeciwko FK Rad Belgrad, wygranym 2:3. Pierwszą bramkę i asystę zdobył 5 października 2019 roku w meczu przeciwko FK Javor-Matis Ivanjica, wygranym 2:0. Najpierw asystował przy bramce w 13. minucie, a potem sam strzelił gola w 62. minucie. Łącznie dla tego zespołu rozegrał 39 ligowych meczów, strzelił 8 goli i zanotował 6 asyst.
21 stycznia 2021 roku powrócił do Afryki, aby dołączyć do Al-Hilal Omdurman. Zagrał w tym klubie 2 mecze w Pucharze CAF.
Od 3 marca 2021 jest zawodnikiem nieznanego klubu.

</doc>
<doc id="5107588" url="https://pl.wikipedia.org/wiki?curid=5107588" title="Żelazna rada">
Żelazna rada



</doc>
<doc id="5107593" url="https://pl.wikipedia.org/wiki?curid=5107593" title="Powiat wyszkowski (1956-1975)">
Powiat wyszkowski (1956-1975)



</doc>
<doc id="5107594" url="https://pl.wikipedia.org/wiki?curid=5107594" title="James Keir Hardie">
James Keir Hardie

James Keir Hardie (ur. w 1856 w hrabstwie Lanarkshire, zm. w 1915) – brytyjski przywódca ruchu robotniczego, pacyfista, pierwszy socjalistyczny poseł do brytyjskiego Parlamentu.
Na świat przyszedł w pobliżu miasta Holytown w hrabstwie Lanarkshire. Był synem cieśli okrętowego. Pracę rozpoczął w wieku 7 lat jako sprzedawca gazet. Jako dziesięciolatek pracował w kopalni i uczył się w szkole wieczorowej. Umiejętność wygłaszania publicznych przemówień zdobył słuchając kazań pastorów. Karierą rozpoczął w 1888 roku zakładając Szkocką Parlamentarną Partię Pracy. W 1892 roku jako niezależny socjalista został posłem brytyjskiego Parlamentu. Następnie został przewodniczącym Niezależnej Partii Pracy. Był reprezentantem walijskich górników do końca życia. Poszukując idei socjalistycznych w Nowym Testamencie oraz wygłaszając polityczne przemówienia na wzór kazań odciagnął od liberałów część tradycyjnego elektoratu. Jako pacyfista krytykował tzw. tajną dyplomację która w 1914 roku wciągnęła Wielką Brytanię w wojnę.

</doc>
<doc id="5107596" url="https://pl.wikipedia.org/wiki?curid=5107596" title="Żelazna Rada">
Żelazna Rada

Żelazna Rada (tyt. oryg. ang. "Iron Council") – powieść fantasy z elementami steampunka brytyjskiego pisarza Chiny Miéville. Wydana w 2004 przez wydawnictwo Del Rey Books (), a w Polsce w 2009 przez wydawnictwo Zysk i S-ka w tłumaczeniu Tomasza Bieronia (). Trzeci tom cyklu Nowe Crobuzon, po "Dworcu Perdido" (2000) i "Bliźnie" (2002).
Powieść zdobyła w latach 2005–2006 kilka nagród literackich: Locus Fantasy, Clarke’a i Kurda Lasswitza, była ponadto nominowana do nagród Hugo i World Fantasy.
Fabuła.
Nowe Crobuzon toczy wojnę z państwem-miastem Tesh. Jednocześnie przeżywa okres wewnętrznych konfliktów i rewolucji. Bunty wywołuje tajemnicza, zamaskowana postać. Szukając legendy, która może rozwiązać problemy, grupa uciekinierów z miasta przemierza obce kraje.

</doc>
<doc id="5107598" url="https://pl.wikipedia.org/wiki?curid=5107598" title="Note verbale">
Note verbale



</doc>
<doc id="5107609" url="https://pl.wikipedia.org/wiki?curid=5107609" title="Leonard van Utrecht">
Leonard van Utrecht

Leonard van Utrecht (ur. 25 lutego 1969 w Noordwijk) – holenderski piłkarz, występujący na pozycji napastnika.
Życiorys.
W latach 1989–1992 był juniorem VV Noordwijk. Seniorską karierę rozpoczynał w SBV Excelsior, a w 1994 roku został zawodnikiem SC Cambuur. W listopadzie 1995 roku przeszedł do występującego w Serie A Calcio Padova. W lidze zadebiutował 19 listopada w wygranym 3:0 meczu z Bari. W sezonie 1995/1996 rozegrał 20 meczów w lidze, z czego jedynie dwa w pełnym wymiarze czasowym, i zdobył jedną bramkę (przeciwko Atalancie). W 1996 roku spadł z Padovą do Serie B, a w listopadzie powrócił do Cambuur. Z tym klubem awansował w sezonie 1997/1998 do Eredivisie. W najwyższej holenderskiej klasie rozgrywkowej zadebiutował 22 sierpnia 1998 roku w zremisowanym 1:1 spotkaniu z PSV Eindhoven, zaś pierwszego gola w tej lidze zdobył 17 marca 1999 roku w przegranym 1:5 spotkaniu z Feyenoordem. Ogółem rozegrał 60 spotkań w Eredivisie. W 2000 roku spadł z klubem z ligi. W sezonie 2001/2002 występował w ADO Den Haag, po czym grał w VV Noordwijk. Karierę zakończył w 2003 roku.

</doc>
<doc id="5107612" url="https://pl.wikipedia.org/wiki?curid=5107612" title="Michał Prażmowski">
Michał Prażmowski



</doc>
<doc id="5107614" url="https://pl.wikipedia.org/wiki?curid=5107614" title="Moravský Svätý Ján">
Moravský Svätý Ján

Moravský Svätý Ján – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5107617" url="https://pl.wikipedia.org/wiki?curid=5107617" title="Noriūnai">
Noriūnai



</doc>
<doc id="5107618" url="https://pl.wikipedia.org/wiki?curid=5107618" title="Osuské">
Osuské

Osuské – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5107619" url="https://pl.wikipedia.org/wiki?curid=5107619" title="Poławeń">
Poławeń



</doc>
<doc id="5107622" url="https://pl.wikipedia.org/wiki?curid=5107622" title="Plavecký Peter">
Plavecký Peter

Plavecký Peter – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5107624" url="https://pl.wikipedia.org/wiki?curid=5107624" title="Elizabeth Hawley Gasque">
Elizabeth Hawley Gasque

Elizabeth Hawley Gasque wcześniej Elizabeth Mills Hawley (ur. 26 lutego 1886 w Blythewood, zm. 2 listopada 1989 w Ridgeway) – amerykańska polityczka, członkini Partii Demokratycznej.
Działalność polityczna.
W okresie od 13 września 1938 do 3 stycznia 1939 przez jedną kadencję była przedstawicielką 6. okręgu wyborczego w stanie Karolina Południowa w Izbie Reprezentantów Stanów Zjednoczonych.
Jej mężem był Allard H. Gasque.

</doc>
<doc id="5107626" url="https://pl.wikipedia.org/wiki?curid=5107626" title="Lil Raven">
Lil Raven

Lil Raven, właściwie Ant Wiggins (ur. 1997 w Virginia Beach) – amerykański raper, piosenkarz i twórca tekstów. Znany ze współpracy z raperami Lil Peepem i Lil Tracy'm.
Życiorys.
Wczesne życie.
Wiggins pochodzi z Virginia Beach. Przeprowadził się do Portland, gdzie został bezdomnym w wieku 17 lat. Później zaprzyjaźnił się z Lil Tracy'm i przeniósł się do Los Angeles, gdzie po nagraniu wielu kolaboracji z Lil Tracy'm i Lil Peepem, rozpoczął działalność solową.
Kariera.
Wiggins opublikował swoją pierwszą piosenkę "When I Die" 8 sierpnia 2016 roku na serwisie streamingowym SoundCloud. Tego samego dnia wydał EP z raperem Lil Kawaii; Her Room. Potem Lil Raven poznał rapera Lil Tracy'ego. Artyści wkrótce rozpoczęli współpracę ze sobą. 20 września 2017 roku wydał teledysk do utworu "Flash". 23 lutego 2017 roku razem z Lil Tracy'm wydał EP Fly Away. 25 lutego wydał z Tracy'm singel "You Might".
14 stycznia 2018 r. ukazał się teledysk do jego utworu "No Regrets". Piosenka pierwotnie została wydana 21 listopada 2017 r.
30 sierpnia 2018 roku ukazał się jego debiutancki projekt Fly Diaries. 10 marca ukazał się kolejna wspólna piosenka artystów "Conceited". Piosenka pochodziła z albumu Lil Tracy'ego; Tracy's World. W tym samym roku wystąpił gościnnie na składance Lil Lotusa; 2016 - 2018. W 2019 ukazały się; mixtape i album Back From the Future 7 i Tornado. 24 stycznia 2020 roku wydał kontynuację Fly Diaries, Fly Diaries 2. 19 września wraz z producentem 808turnemup wydał projekt Trapped on Holland. 26 października wraz z raperem NNG Twain wydał EP Nitemare. 15 listopada wydał kolejny album studyjny Most Underrated. 30 grudnia 2021 roku uruchomił swoją markę odzieżową z pierwszą kolekcją ubrań.

</doc>
<doc id="5107627" url="https://pl.wikipedia.org/wiki?curid=5107627" title="Nina Smolar">
Nina Smolar

Nina Smolar (ur. 21 sierpnia 1941) – polska biochemiczka, wydawca, współzałożycielka pisma "Aneks", szefowa wydawnictwa Aneks. Żona Eugeniusza Smolara.
Życiorys.
W latach 60. była doktorantką w Instytucie Biochemii i Biofizyki Polskiej Akademii Nauk. Należała do towarzyskiego kręgu komandosów. Po wydarzeniach marca 1968 zaangażowała się w dokumentowanie protestów studenckich oraz pomoc ofiarom represji. Za tę działalność została 26 czerwca 1969 zatrzymana i dzień później aresztowana pod zarzutem z art. 5 małego kodeksu karnego. Władze PRL rozważały jej proces w ramach tzw. sprawy taterników, ale z uwagi, na jak to oceniono, słabość dowodów została zwolniona 27 września 1969.
W lutym 1970 wyemigrowała razem z Eugeniuszem Smolarem do Szwecji. Razem z Eugeniuszem Smolarem, Aleksandrem Smolarem, Janem Tomaszem Grossem i Krzysztofem Doroszem należała do założycieli powstałego w 1973 pisma "Aneks". Na Uniwersytecie w Uppsali obroniła w 1975 pracę doktorską "Transfer RNA methylases from yeast". Od 1975 mieszkała w Wielkiej Brytanii, gdzie pracowała w Imperial Cancer Research Fund oraz King’s College w Londynie. W 1982 ze względów zdrowotnych zrezygnowała z pracy naukowej i od tego roku kierowała wyodrębnionym z pisma Wydawnictwem Aneks, istniejącym do 1999. Od 1983 była zagranicznym przedstawicielem wydawnictwa Krąg.
Powróciła do Polski w 1997. Przetłumaczyła na polski książkę "Ojciec chrzestny Kremla. Rosja w dobie gangsterskiego kapitalizmu" Paula Klebnikova (wyd. polskie 2010).
W 2011 została odznaczona Krzyżem Komandorskim Orderu Odrodzenia Polski.

</doc>
<doc id="5107628" url="https://pl.wikipedia.org/wiki?curid=5107628" title="Podbranč">
Podbranč

Podbranč – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5107629" url="https://pl.wikipedia.org/wiki?curid=5107629" title="Mieczysław Krężelewski">
Mieczysław Krężelewski

Mieczysław Krężelewski (ur. 17 lipca 1926 w Pieckach k. Kruszwicy, zm. 5 lutego 2007) – polski naukowiec, inżynier budowy okrętów, jeden z twórców polskiego okrętownictwa, wieloletni profesor Politechniki Gdańskiej.
Mieczysław Krężelewski był pionierem badań i konstrukcji pływających jednostek niekonwencjonalnych i szybkich: wodolotów i poduszkowców w Polsce. Uznaje się go za twórcę "hydromechaniki okrętu" jako dyscypliny naukowej zastępującej klasyczną "teorię okrętu". Razem z Lechem Kobylińskim był prekursorem i współtwórcą oryginalnej w skali światowej metody i techniki badań modeli w pomniejszonej skali rzeczywistych konstrukcji statków na wodach otwartych. Skonstruowany przez niego wodolot "Zryw-I" był pierwszym statkiem pasażerskim na płatach nośnych wykorzystywanym komercyjnie w polskiej flocie. Był też jedyną taką jednostką zaprojektowaną, skonstruowaną i zbudowaną w Polsce. 
Życiorys.
Mieczysław Krężelewski był synem Stanisława, powstańca wielkopolskiego i Antoniny z domu Kuropatwińskiej. W czasie II wojny światowej był robotnikiem przymusowym. Po wojnie, mieszkając w Kruszwicy, uczęszczał do Państwowego Gimnazjum i Liceum im. Jana Kasprowicza w Inowrocławiu. W okresie tym zaczął uprawiać wioślarstwo w Klubie Wioślarskim Gopło Kruszwica. Po maturze w 1948 rozpoczął studia na Wydziale Budowy Okrętów Politechniki Gdańskiej. Dyplom inżynierski uzyskał w 1952, magisterski – 1954. W 1953 roku został asystentem w wydziałowej Katedrze Teorii Okrętu (KTO). Jeszcze podczas studiów, w Gospodarstwie Pomocniczym powołanym przy katedrze, brał udział w wykonywaniu opracowań technicznych dla rozwijającego się przemysłu okrętowego. W KTO, kilkakrotnie zmieniającej później nazwę i formę organizacji, pracował bez przerwy do 1998. Był tam asystentem, adiunktem, w 1962 obronił pracę doktorską. Po utworzeniu Instytutu Okrętowego PG (IO PG) został w nim kierownikiem Zespołu Naukowo-Badawczego Jednostek Niekonwencjonalnych (1965–72, 1976–82), w 1968 uzyskał tytuł docenta. Po integracji instytutu z Wydziałem Budowy Okrętów, w wyniku czego Instytut Okrętowy zaczął działać na prawach wydziału politechniki, w 1976 habilitował się. W 1982 otrzymał tytuł profesora nadzwyczajnego. W latach 1987–1990 był zastępcą dyrektora IO PG d/s naukowych. W 1992 został nominowany profesorem zwyczajnym. Od 1993–1996 był kierownikiem Katedry Hydromechaniki Okrętu, wywodzącej się z KTO, na Wydziale Oceanotechniki i Okrętownictwa, w który został przekształcony IO PG. Przez cały okres pracy został kilkakrotnie uhonorowany Nagrodami Ministra Nauki, Szkolnictwa Wyższego i Techniki za prace naukowe i dydaktykę. Prof. Mieczysław Krężelewski przeszedł na emeryturę w 1998, przez 2 lata kontynuował jeszcze współpracę badawczą z katedrą.
Naukowiec, badacz i projektant.
Już podczas studiów Krężelewski interesował się szybkimi jednostkami pływającymi. Jego praca dyplomowa dotyczyła projektu wodolotu. Był on od 1955 weryfikowany na modelu, początkowo na Motławie, a rok później w organizowanym przez kierownika katedry Lecha Kobylińskiego Ośrodku Doświadczalnym KTO PG w Iławie nad jez. Jeziorak. Badania obejmujące kolejne modele doprowadziły do opracowania przez Krężelewskiego teorii ruchu i podstaw projektowania wodolotów. Razem z Kobylińskim był również prekursorem i współtwórcą oryginalnej metody i techniki badań modelowych wodolotów (a później poduszkowców i innych jednostek szybkich) na wodach otwartych, wypracowanej w iławskim ośrodku. Jego doktorat i habilitacja, tak jak dyplom z 1954, dotyczyły problematyki jednostek pływających na płatach nośnych.
Jednym z efektów prowadzonych badań był wodolot Zryw-I, którego Krężelewski był głównym projektantem. Jednostka zamówiona w 1962 przez Zjednoczenie Żeglugi Śródlądowej przeznaczona była na wody Zalewu Szczecińskiego. Projektowana była dla prędkości 35 w. (65 km/h), która miała zapewniać 76 pasażerom ok. godzinną podróż na trasie Szczecin - Świnoujście. Wodolot zbudowany w Gdańskiej Stoczni Rzecznej w 1965 osiągał nawet 39 w. (72 km/h) przy mocy eksploatacyjnej silnika w dobrych warunkach pogodowych. Według współpracowników Krężelewskiego z katedry decyzja o zaniechaniu eksploatacji jednostki i budowy kolejnych 4 wynikała ze względów pozamerytorycznych, w 1967 "biała flota" rozpoczęła import wodolotów z ZSRS. 
Poza wodolotami Krężelewski brał udział w badaniach nad poduszkowcami, kierowanych przez Kobylińskiego. W 1963 we współpracy z PAN prowadzono badania modelowe poduszkowca bocznościennego. Od 1969, przy częściowym finansowaniu przez Marynarkę Wojenną, potem z Programu Międzyresortowego, pracowano nad poduszkowcami amfibijnymi. Rozpracowano teoretycznie i doświadczalnie problemy oporu i stateczności. Opracowano też szereg typów kurtyn (fartuchów) zapewniających dobre właściwości oporowe i statecznościowe tego typu pojazdom. Opracowano również projekt poduszkowca patrolowego, którego duży, 2,5-tonowy model badany na Jezioraku wykazywał bardzo dobre właściwości. Prace te trzeba było przerwać w 1977 ze względu na utratę finansowania.
W latach 1979–85 Krężelewski kierował grupą tematyczną "Hydromechanika", utworzoną w ramach "Problemu Międzyresortowego MR−I−27", a w okresie 1986–90 był kierownikiem "Celu nr 53: Rozwój metod teoretycznych hydromechaniki w zastosowaniu do projektowania kształtów kadłuba, pędników i konstrukcji" w "Centralnym Programie Badawczo−Rozwojowym nr 9.5". Program miał charakter poznawczy i opracowania wynikowe stały się bazą dla wielu wdrożeń. W okresie 1990–2000 realizował 3 kolejne programy badawcze (finansowane z grantów Komitetu Badań Naukowych), dotyczące podstaw projektowania i badania charakterystyk ruchu statków na płatach nośnych. Efektem tych prac były programy komputerowe przydatne projektantom. Wyniki prac naukowych prof. Krężelewskiego były publikowane w kilkudziesięciu referatach na konferencjach krajowych i zagranicznych oraz w czasopismach specjalistycznych. Opracował również wiele ekspertyz i opinii dla różnych instytucji związanych z gospodarką morską oraz dla Marynarki Wojennej. Był współautorem 17 patentów. W latach 50. i 60., gdy Mieczysław Krężelewski rozpoczynał badania problematyki wodolotów i poduszkowców, były to prace pionierskie w polskim okrętownictwie a tematyka – nieopisana w fachowej literaturze światowej.
Działalność dydaktyczna.
Prowadził wykłady z przedmiotów "Teoria okrętu" a od 1972 "Hydromechanika okrętu". Było to wyrazem zmiany podejścia do organizacji wiedzy w tej dziedzinie okrętownictwa. Krężelewski był w skali światowej prekursorem hydromechaniki okrętu jako nowej dziedziny nauki, wiążącej, jako podstawową, hydromechanikę ogólną z teorią okrętu. Ujęcie tak zdefiniowanego obszaru nauki zawarł w podręczniku "Hydromechanika ogólna i okrętowa". Był promotorem szeregu prac dyplomowych i 9 przewodów doktorskich oraz recenzentem prac kwalifikacyjnych, doktoratów i habilitacji. Był twórcą programu i kierownikiem organizowanego przez katedrę dla pracowników własnych i zaplecza badawczego przemysłu okrętowego "Studium Podyplomowego Hydromechaniki Okrętu". W latach 1973–74 (2 semestry) i 1977–78 (3 semestry) studium ukończyło odpowiednio 17 i 21 uczestników.

</doc>
<doc id="5107635" url="https://pl.wikipedia.org/wiki?curid=5107635" title="John L. McMillan">
John L. McMillan

John Lanneau McMillan (ur. 12 kwietnia 1898 w pobliżu Mullins, zm. 3 września 1979 w Florence) – amerykański polityk, członek Partii Demokratycznej.
Działalność polityczna.
W okresie od 3 stycznia 1939 do 3 stycznia 1973 przez siedemnaście kadencji był przedstawicielem 6. okręgu wyborczego w stanie Karolina Południowa w Izbie Reprezentantów Stanów Zjednoczonych.

</doc>
<doc id="5107639" url="https://pl.wikipedia.org/wiki?curid=5107639" title="Budynek punicki w Żurrieq">
Budynek punicki w Żurrieq

Budynek punicki w Żurrieq – pozostałości niezidentyfikowanego budynku punickiego istnieją włączone w kilka posesji w Żurrieq na Malcie. Obejmują one dobrze zachowaną strukturę powszechnie znaną jako Punic Tower ("Wieża punicka") lub Żurrieq Tower ("Wieża Żurrieq"), znajdującą się w prywatnym ogrodzie "Domus Curialis", domu proboszcza, i która jest najbardziej znaczącym zachowanym przykładem architektury punickiej na wyspie. 
Opis.
Na miejscu znajduje się dobrze zachowana, wysoka na 5,6 metra wieża o kwadratowym planie zwieńczona gzymsem ukazującym wpływy architektury starożytnego Egiptu, wraz z kilkoma przylegającymi ścianami, które, jak się uważa, pierwotnie stanowiły część większego budynku. Zarówno wieża, jak i mury są zbudowane z wapiennych kamieni ciosowych połączonych bez użycia zaprawy, przy czym każdy blok ma wymiary ok. 66 cm x 180 cm.
Wiek i przeznaczenie budynku nie są znane, ale może on pochodzić z końca VI wieku p.n.e.. Architektura wieży sugeruje, że stanowiła ona część znaczącego budynku i spekulowano, że mogła to być świątynia, prawdopodobnie Melkarta, o której wspomniał Klaudiusz Ptolemeusz. Mógł to być też dom na wsi albo monumentalny grobowiec. Uważa się, że budynek nie był wieżą obronną i ma odmienną typologię niż inne punicko-rzymskie wieże, których szczątki znaleziono na Malcie.
Historia.
Istnienie budynku zostało po raz pierwszy odnotowane przez biskupa Miguela de Molinę w 1680. Wierząc, że ruiny były greckiego pochodzenia, Jean-Pierre Houël odwiedził to miejsce i wykonał obrazy i plany, które znalazły się w jego dziele z 1785 "Voyage Pittoresque de Sicile, Malte et Lipari".
W swoim "Report on the Phœnician and Roman Antiquities in the group of the islands of Malta" (Raporcie o starożytnościach fenickich i rzymskich w grupie wysp maltańskich) z 1882 Antonio Annetto Caruana określił budynek jako „stary grecki dom”. Do tego czasu szczątki zostały włączone do domu proboszcza z Żurrieq, a wieża została „w całości zachowana”, podczas gdy gzyms przyległych murów, który został przedstawiony przez Houëla, już nie istniał. Do dziś pozostałości budowli przetrwały w rezydencji proboszcza (znanej jako "Domus Curialis") oraz w sąsiednich posesjach pod nr. 134–138, Carmel Street (), z wieżą znajdującą się w prywatnym ogrodzie tego pierwszego.
Budynek został odnotowany przez archeologów Alberta Mayra w 1909 i Thomasa Ashby’ego w 1915, przy czym ten ostatni określił go jako „pozostałości przedrzymskiego budynku, prawdopodobnie wiejskiego domu z okresu fenickiego”. Pierwsze badania archeologiczne tego stanowiska przeprowadzili 13 czerwca 1938 R. V. Galea i Charles Zammit z Działu Archeologicznego Muzeum, któremu towarzyszył ksiądz z Żejtun Dun Ġwann Farrugia. Ustalili, że większość pozostałości przedstawionych przez Houëla nadal istnieje pomimo pewnych przeróbek, i zidentyfikowali pobliską piwnicę, która mogła być kamieniołomem, z którego wydobywano wapień użyty do budowy budynku.
W 1964 przeprowadzono dalsze prace wykopaliskowe w celu datowania wieży. Ujawniły one fundamenty budynku, a także znaleziono ceramikę pochodzącą od czasów punickich po czasy współczesne. Odpowiadało to przypisaniu budynku do okresu fenickiego/punickiego, jednak nie dowodziło tego jednoznacznie. Technika konstrukcyjna zastosowana w gzymsie wieży jest typowa dla architektury punickiej.
Ochrona dziedzictwa kulturowego.
Pozostałości budynku, zwłaszcza dobrze zachowana wieża, są uważane za "najwybitniejszą zachowaną budowlę z okresu punickiego" na Wyspach Maltańskich. Planning Authority w dniu 17 kwietnia 1998 oznaczyła pozostałości jako stanowisko archeologiczne klasy A, podczas gdy "Domus Curialis" i sąsiednie budynki, do których włączona została struktura punicka, zostały ujęte jako nieruchomości klasy 2. Wieża nie jest normalnie otwarta dla publiczności i można się do niej dostać tylko po wcześniejszym umówieniu. 

</doc>
<doc id="5107643" url="https://pl.wikipedia.org/wiki?curid=5107643" title="Barbara Nalepka">
Barbara Nalepka

Barbara Nalepka (29 maja 1993 w Bochni) – polska kick-bokserka, zawodniczka MMA oraz brazylijskiego jiu-jitsu. Medalistka zawodów ADCC, medalistka Mistrzostw Polski Cavalcanti w MMA, grapplingu, formule K-1 oraz brazylijskim jiu-jitsu. Zwyciężczyni turniejów Mistrzostw Polski ALMMA oraz ogólnopolskich turniejów w brazylijskim jiu-jitsu. Brązowa medalistka Mistrzostw Polski w kickboxingu 2014.
Lista walk w MMA.
Zawodowe
Amatorskie

</doc>
<doc id="5107650" url="https://pl.wikipedia.org/wiki?curid=5107650" title="Günther Viezenz">
Günther Viezenz

Günther Viezenz (ur. 1 lutego 1921 w Golińsku, zm. 14 stycznia 1999 w Kolonii) – niemiecki wojskowy, dowódca 10 Kompanii 7 pułku Grenadierów 252 Dywizji Piechoty, Hauptmann.
Życiorys.
Günther Viezenz urodził się 1 lutego 1921 w Göhlenau (teraz Golińsk) w Prowincji Dolny Śląsk.
Za zniszczenie 21 wrogich czołgów został odznaczony czterema złotymi i jedną srebrną Odznaką za Zniszczenie Czołgu.
Po wojnie służył w Bundeswehrze.

</doc>
<doc id="5107651" url="https://pl.wikipedia.org/wiki?curid=5107651" title="Nagroda im. bł. ks. Emila Szramka">
Nagroda im. bł. ks. Emila Szramka

Nagroda im. bł. ks. Emila Szramka – coroczna nagroda ustanowiona w 2009 roku, przyznawana za działalność na rzecz Katowic w dziedzinach, które bliskie były zamordowanemu kapłanowi.
Miejscem przyznawania nagrody jest katowicki Kościół Mariacki, którego proboszczem był przed uwięzieniem ks. Szramek. Nagrodę ustanowił proboszcz parafii Niepokalanego Poczęcia NMP w Katowicach ks. Andrzej Suchoń w 10. rocznicę beatyfikacji ks. Emila Szramka.
W skład kapituły przyznającej nagrodę wchodzili m.in.: ks. Andrzej Suchoń, prof. Grażyna Szewczyk, prof. Julian Gembalski, prof. Jan Malicki, prof. Józef Śliwiok, ks. dr Stanisław Puchała, ks. dr Robert Kaczmarek, Józef Buszman, Jerzy Dolinkiewicz oraz Andrzej Dawidowski.

</doc>
<doc id="5107654" url="https://pl.wikipedia.org/wiki?curid=5107654" title="Cafe Mari (minialbum)">
Cafe Mari (minialbum)

Cafe Mari – drugi minialbum polskiej piosenkarki Marie wydany 14 lutego 2021 roku poprzez Thecutestlabel.
Autorstwo i historia wydania.
Tekst do wszystkich utworów napisała sama Marie, a muzykę stworzył Producent Adam. 14 lutego 2021 roku został on wydany w formatach digital download/streaming, 10 marca tego samego roku w formie płyty kompaktowej. Od 31 marca dostępny był w pakiecie CD + „Ciastkowa koszulka”. Do albumu (w wersji CD) był dołączany również zbiór opowiadań „Zapiski z Cafe Mari”. Tytułowa Cafe Mari to popularna kawiarnia, która znajduje się w rodzinnym mieście artystki – Lublinie.
Odbiór krytyczny.
Recenzent Dyktafonografiki porównał album do biszkoptu nasączonego rumem: „z wierzchu puszysty, delikatny po wgryzieniu odczuwamy na języku, że nie jest wcale taki niewinny”. Bartosz Biegun z Sajko dodał, że cztery z pięciu utworów albumu są spokojne, stonowane i „ładne”, z wyjątkiem „ożywionego” singla „Zero Calorie Cookie”. Porównał również "Cafe Mari", do albumu Sanah pt. "Królowa dram".
Single.
Pierwszy singel z albumu, pt. „Dżinsy”, został wydany w formacie digital download/streaming 18 grudnia 2020 roku. Kolejny, „Zero Calorie Cookie”, 15 stycznia 2021. Cieszył się on większą popularnością, dostając się m.in. na 4. pozycję listy Spotify Viral 50 w Polsce.
Wideografia.
Już w 2018 roku Marie opublikowała nagranie z utworem „Igloo”. Dwa lata później powstał teledysk do singla „Dżinsy” (w wersji „(purpel sweter ver.)” = „fioletowego swetra”). Wyprodukowany przez Alibi Studio teledysk do „Zero Calorie Cookie” został opublikowany 20 stycznia 2021 roku i wyświetlono go ponad 6 milionów razy.

</doc>
<doc id="5107661" url="https://pl.wikipedia.org/wiki?curid=5107661" title="Tadeusz Szymon Gaździk">
Tadeusz Szymon Gaździk

Tadeusz Szymon Gaździk (ur. 20 maja 1954 r. w Krośnie, zm. 8 czerwca 2021) – polski specjalista chirurgii urazowej, histologii, ortopedii oraz rehabilitacji medycznej, prof. dr hab. n. med.
Życiorys.
Ukończył VIII Liceum Ogólnokształcące im. Wilhelma Piecka w Katowicach w roku 1973, a w 1979 r. Wydział Lekarski Śląskiej Akademii Medycznej. Od trzeciego roku studiów był zatrudniony w Zakładzie Fizjologii jako młodszy asystent. Po ukończeniu z wyróżnieniem studiów podjął pracę w Zakładzie Histologii i Embriologii, a po jego reorganizacji w Zakładzie Mikroskopii Elektronowej Śl. AM. W tym samym czasie zaczął także pracować w Oddziale Urazowo-Ortopedycznym Centralnego Szpitala Górniczego w Katowicach-Ochojcu.
Stopień doktora nauk medycznych uzyskał w 1983 r. W latach 1984–1987 był zatrudniony w Wojewódzkim Szpitalu Chirurgii Urazowej w Piekarach Śląskich. W 1986 r. otrzymał II stopień specjalizacji z zakresu chirurgii urazowo-ortopedycznej, a 2004 r. II stopień specjalizacji z zakresu rehabilitacji medycznej. W 1987 roku uzyskał stopień naukowy doktora habilitowanego. Od 1989 do 1996 roku kierował Kliniką Ortopedii Katedry Reumatologii Śl. AM w Ustroniu. W 1990 roku został docentem, a w latach 1993–1996 był zatrudniony na etacie profesora nadzwyczajnego Śl. AM w Katowicach. Od 1996 do 1998 roku był ordynatorem Oddziału Urazowo-Ortopedycznego w Szpitalu Górniczym w Katowicach. Od 1998 roku był Kierownikiem Katedry i Kliniki Ortopedii Śl. AM w Katowicach. Pracował też w Instytucie Medycyny Pracy i Zdrowia Środowiskowego w Sosnowcu. 
W 1999 roku uzyskał tytuł naukowy profesora. W latach 1989–1996 był kierownikiem Kliniki Ortopedii Katedry Reumatologii Śl. AM, w latach 1996–1998 był ordynatorem Oddziału Urazowo-Ortopedycznego Szpitala w Katowicach-Murckach, a w latach 1998–2008 był kierownikiem Katedry i Oddziału Klinicznego Ortopedii SUM. Następnie był kierownikiem Katedry Fizjoterapii SUM, a następnie kierownikiem Kliniki Ortopedii i Traumatologii Narządu Ruchu Collegium Medicum Uniwersytetu Jagiellońskiego. Pracował również w Katedrze Rehabilitacji AWF w Katowicach, Wyższej Szkole Ekonomii i Administracji w Bytomiu oraz Wyższej Szkole Ekonomii w Bielsku-Białej i Centrum Leczenia Oparzeń w Siemianowicach.
Odbył staże w klinikach ortopedycznych w Polsce oraz RFN, Szwajcarii, Anglii i USA. Był autorem prawie 300 doniesień naukowych opublikowanych w czasopismach naukowych w kraju i za granicą oraz kilkunastu książek z zakresu ortopedii, współautorem dwóch patentów oraz członkiem licznych towarzystw naukowych. Był redaktorem naczelnym czasopisma Journal of Orthopaedics Trauma Surgery and Related Research. W latach 2002–2006 był prezesem Zarządu Głównego Polskiego Towarzystwa Ortopedycznego i Traumatologicznego. Był też członkiem m.in.: Polskiego Towarzystwa Lekarskiego, Polskiego Towarzystwa Osteoporozy, Polskiego Towarzystwa Rehabilitacji, Polskiego Towarzystwa Ozonoterapii. Był delegatem na Okręgowy Zjazd Lekarzy pięciu kadencji.
Odznaczony Krzyżem Kawalerskim Orderu Odrodzenia Polski, Medalem Komisji Edukacji Narodowej, Nagrodą PAN, Nagrodą im. B. Nowakowskiego oraz nagrodami Rektora ŚAM za działalność naukową i dydaktyczną.
Pochowany w Sosnowcu.

</doc>
<doc id="5107662" url="https://pl.wikipedia.org/wiki?curid=5107662" title="Janine Pommy Vega">
Janine Pommy Vega

Janine Pommy Vega (ur. 5 lutego 1942 – zm. 23 grudnia 2010) – amerykańska poetka, nauczycielka, aktywistka związana z ruchem Beat Generation.
Janine Pommy Vega była autorką osiemnastu książek wydawanych od 1968 r. Poetka prezentowała twórczość w języku angielskim i hiszpańskim na międzynarodowych festiwalach poetyckich, uniwersytetach w: kawiarniach, klubach nocnych, muzeach, więzieniach, obozach dla migrantów w Ameryce Południowej, Północnej i w Europie. Od lat 90. XX w. brała udział w programach kreatywnego pisania w szkołach publicznych (od podstawówki po liceum); uczyła również w więzieniach, gdzie prowadziła kurs poetyki Bard Prison Initiative. Była dyrektorką Incisions/Arts, organizacji pisarzy pracujących z osobami uwięzionymi.

</doc>
<doc id="5107664" url="https://pl.wikipedia.org/wiki?curid=5107664" title="Welsh Premier League (2018/2019)">
Welsh Premier League (2018/2019)

Welsh Premier League 2018/2019 (znana jako "JD" Welsh Premier League ze względów sponsorskich) był 27. sezonem najwyższej klasy rozgrywkowej w Walii, ostatnim pod tą nazwą. Od sezonu 2019/2020 liga przyjęła nazwę Cymru Premier.
Sezon został otwarty 10 sierpnia 2018 r., a zakończył się 19 maja 2019 r. finałem baraży o miejsce w eliminacjach do Ligi Europy UEFA.
Mistrzem po raz trzynasty, a ósmy z rzędu został zespół .
Skład ligi w sezonie 2018/2019.
W lidze rywalizowało dwanaście drużyn – dziesięć drużyn z poprzedniego sezonu i po jednej z Cymru Alliance oraz Welsh Football League Division One:
 (mistrz Cymru Alliance) i Llanelli (mistrz Welsh Football League Division One).
Caernarfon Town ostatni raz grał w najwyższej klasie rozgrywkowej w sezonie 2008/2009.
Llanelli Town to nowa drużyna, zastępująca oryginalną Llanelli AFC, która spadła z ligi w sezonie 2012/2013,
Pierwotny klub został zlikwidowany 22 kwietnia 2013 r. w Sądzie Najwyższym w Londynie w następstwie petycji złożonej przez HM Revenue and Customs z powodu długów w wysokości 21 000 funtów.
Drużyny te zastąpiły Prestatyn Town ostatnią drużynę sezonu 2017/2018 oraz
Bangor City zdegradowane z powodów licencyjnych.

</doc>
<doc id="5107667" url="https://pl.wikipedia.org/wiki?curid=5107667" title="Cafe Mari">
Cafe Mari



</doc>
<doc id="5107675" url="https://pl.wikipedia.org/wiki?curid=5107675" title="Henryk Czyżewski">
Henryk Czyżewski

Henryk Czyżewski (ur. 27 lipca 1930 w Rakutowie, zm. 27 lutego 2000) – polski działacz państwowy i partyjny, prawnik, w latach 1984–1990 przewodniczący Prezydium Wojewódzkiej Rady Narodowej we Włocławku.
Życiorys.
Syn Stanisława i Stefanii. Z wykształcenia prawnik, uzyskał stopień doktora w tej dziedzinie. Od 1975 był dyrektorem Zakładu Ubezpieczeń Społecznych we Włocławku. W 1972 wstąpił do Polskiej Zjednoczonej Partii Robotniczej, nauczał w Wojewódzkiej Szkole Partyjnej w Kielcach. Od 1984 był wiceprzewodniczącym Wojewódzkiej Komisji Rewizyjnej Komitetu Wojewódzkiego PZPR we Włocławku, został też wiceprzewodniczącym Wojewódzkiej Komisji ds. Listów, Skarg i Wniosków KW PZPR. Zasiadał w Wojewódzkiej Radzie Narodowej we Włocławku, w 1984 objął fotel przewodniczącego jej Prezydium. Zajmował to stanowisko do 1990.

</doc>
<doc id="5107678" url="https://pl.wikipedia.org/wiki?curid=5107678" title="Regetówka">
Regetówka



</doc>
<doc id="5107685" url="https://pl.wikipedia.org/wiki?curid=5107685" title="Berthold Maack">
Berthold Maack

Berthold Mack (ur. 24 marca 1898 w Hamburg-Altona, zm. 26 września 1980 w Merano) – niemiecki wojskowy, SS-Brigadeführer, zbrodniarz nazistowski.
Życiorys.
Szkołę średnią ukończył w swojej rodzinnej miejscowości. Od stycznia 1915 do listopada 1918 roku brał udział I wojnie światowej w 45. regimencie artylerii polowej z Altony. Na zakończenie służby otrzymał stopień wojskowy podporucznika (Leutnant). W latach 1919–1920 był członkiem ochotniczych, nacjonalistycznych formacji paramilitarnych Freikorps. Przez kolejne 11 lat pracował jako handlowiec. W 1930 roku podjął działalność w NSDAP. W październiku 1931 wstąpił do SS. Początkowo, przez dwa pierwsze lata, dowodził jednostkami formacji, a następnie w latach 1933-1934 w sztabie Nadokręgu SS „Południe-Wschód” (Oberabschnitt Südost) we Wrocławiu. Od 22 października do 4 grudnia 1934r. był komendantem obozu koncentracyjnego Dachau pod Monachium. Przez kolejny rok pełnił funkcję dowódcy 39. pułku SS (SS-Standarte) w Koszalinie. Od 1 listopada 1935 r. do 15 kwietnia 1938 r. zarządzał XXVI Okręgiem SS (SS-Abschnitt) w Wolnym Mieście Gdańsku. 
Od 15 kwietnia 1938 r. do 8 maja 1945 r. był dowódcą XXV okręgu SS w Dortmundzie. Jednocześnie od marca 1940 r. do maja 1945 r. był oficerem jednostek frontowych Waffen-SS. W 1940 roku awansował na stopień SS-Obersturmbannführera, a w 1945 r. podniesiono go do rangi SS-Brigadeführera SS i Generalmajora Waffen-SS.
Podczas swojej służby w Gdańsku Berthold Maack przeorganizował miejscowe struktury SS, zwiększając ich liczebność. Kształtował działalność bojówek przeciw członkom opozycyjnych wobec hitleryzmu partii politycznych. Szkoleni przez niego esesmani uczestniczyli w wiecach partyjnych oraz wspólnie z członkami SA w przemarszach z pochodniami po ulicach Gdańska, będących manifestacją potęgi NSDAP w Wolnym Mieście Gdańsku. Gdańscy nacjonaliści brali udział w antyżydowskich ekscesach, w tym w akcji niszczenia sklepów żydowskich i sopockiej synagogi w nocy z 22 na 23 października 1937 roku. Na fundamencie gdańskich oddziałów SS powstawała w okresie 1939–1941 pierwsza załoga obozu koncentracyjnego Stutthof.
Berthold Maack zmarł 26 września 1980 roku w Merano. Nigdy nie postawiono mu zarzutów o zbrodnie wojenne.

</doc>
<doc id="5107689" url="https://pl.wikipedia.org/wiki?curid=5107689" title="Obraz (malarstwo)">
Obraz (malarstwo)



</doc>
<doc id="5107691" url="https://pl.wikipedia.org/wiki?curid=5107691" title="K2 Internet">
K2 Internet



</doc>
<doc id="5107693" url="https://pl.wikipedia.org/wiki?curid=5107693" title="Puchar Słowenii w piłce siatkowej mężczyzn (2020/2021)">
Puchar Słowenii w piłce siatkowej mężczyzn (2020/2021)

Puchar Słowenii w piłce siatkowej mężczyzn 2020/2021 – 30. sezon rozgrywek o siatkarski Puchar Słowenii zorganizowany przez Słoweński Związek Piłki Siatkowej ("Odbojkarska zveza Slovenije", OZS). Zainaugurowany został 30 września 2020 roku.
Do Pucharu Słowenii w sezonie 2020/2021 zgłosiło się 36 drużyn. Rozgrywki składały się z trzeciej i czwartej rundy, 1/8 finału oraz turnieju finałowego, w ramach którego odbyły się ćwierćfinały, półfinały i finał. We wszystkich rundach rywalizacja toczyła się w systemie pucharowym, a o awansie decydowało jedno spotkanie. 
Turniej finałowy odbył się w dniach 27-30 kwietnia 2021 roku w hali Maksa Pečarja ("Dvorana Maksa Pečarja") w Lublanie. Po raz czwarty Puchar Słowenii zdobył , pokonując w finale .

</doc>
<doc id="5107695" url="https://pl.wikipedia.org/wiki?curid=5107695" title="Patrick Berg">
Patrick Berg

Patrick Berg (ur. 24 listopada 1997 w Bodø) – norweski piłkarz występujący na pozycji środkowego pomocnika we francuskim klubie RC Lens oraz w reprezentacji Norwegii.
Kariera klubowa.
FK Bodø/Glimt.
W 2014 roku podpisał profesjonalny kontrakt z klubem FK Bodø/Glimt. Zadebiutował 24 kwietnia 2014 w meczu Pucharu Norwegii przeciwko Tverlandet G-98 (0:5). W Eliteserien zadebiutował 12 lipca 2014 w meczu przeciwko Odds BK (0:3). Pierwszą bramkę zdobył 6 sierpnia 2016 w meczu ligowym przeciwko Molde FK (3:2). W sezonie 2016 jego zespół zajął przedostatnie miejsce w tabeli i spadł do OBOS-ligaen. Po jednym sezonie spędzonym na drugim poziomie rozgrywkowym, jego drużyna zdobyła mistrzostwo ligi i awansowała do Eliteserien. 
W sezonie 2019 jego zespół zajął drugie miejsce w tabeli zdobywając wicemistrzostwo Norwegii. 27 sierpnia 2020 zadebiutował w kwalifikacjach do Ligi Europy UEFA w meczu przeciwko FK Kauno Žalgiris (6:1). 17 września 2020 zdobył pierwszą bramkę w kwalifikacjach do Ligi Europy UEFA w meczu przeciwko FK Žalgiris Wilno (3:1). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 
7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3). 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).
Lens.
20 grudnia 2021 roku Berg podpisał kontrakt z drużyną Ligue 1 RC Lens do 2026 roku.
Kariera reprezentacyjna.
Norwegia.
W 2021 roku otrzymał powołanie do reprezentacji Norwegii. Zadebiutował 24 marca 2021 w meczu eliminacji do Mistrzostw Świata 2022 przeciwko reprezentacji Gibraltaru.

</doc>
<doc id="5107702" url="https://pl.wikipedia.org/wiki?curid=5107702" title="Lehi (prorok)">
Lehi (prorok)

Lehi (deseret 𐐢𐐀𐐐𐐌) – w wierzeniach ruchu świętych w dniach ostatnich (mormonów) jeden z proroków.
Życie i działalność według Księgi Mormona.
Lehi miał być Izraelitą z plemienia Manassesa, żyjącym w Jerozolimie za panowania króla Sedecjasza.
"Pierwsza Księga Nefiego" (pierwsza z ksiąg składających się na Księgę Mormona) opisuje, jak na wezwanie Boga Lehi opuścił Jerozolimę w towarzystwie Ismaela, Zorama oraz ich rodzin. Wspólnie mieli podróżować na południe, przez Półwysep Arabski, aż do miejsca zwanego Nahom, gdzie miało dojść do śmierci i pochówku Ismaela. Stamtąd mieli udać się na wschód, do położonego nad morzem miejsca o nazwie Obfitość. Tam miał powstać statek, którym Lehi i osoby mu towarzyszące popłynęli do Ameryki.
Lehi miał mieć sześciu synów: Lamana, Lemuela, Sama, Nefiego, Jakuba i Józefa. Laman i Nefi są uznawani przez mormonów za przodków dwóch ludów, mających zamieszkiwać starożytny kontynent amerykański – Lamanitów i Nefitów.
Imię.
Zgodnie z wierzeniami mormonów po raz pierwszy zaproponowanymi w latach 70. XX wieku Chirbet Beit Lehi miałoby być domem Lehiego przed jego przeniesieniem się do Jerozolimy.
Słowo "lehi" ("lechi") to transliteracja hebrajskiego słowa לֶחִי, oznaczającego szczękę. W Biblii występuje ono jako określenie kości lub jako nazwa własna. Mianem "Lechi" określa się między innymi miejsce opisanej w Księdze Sędziów (Sdz 15) bitwy między Filistynami a Samsonem, gdzie ten ostatni miał zabić tysiąc mężów z pomocą oślej szczęki.
Upamiętnienie.
Imieniem Lehiego nazwano następujące miejsca w USA:

</doc>
<doc id="5107714" url="https://pl.wikipedia.org/wiki?curid=5107714" title="Fredrik André Bjørkan">
Fredrik André Bjørkan

Fredrik André Bjørkan (ur. 21 sierpnia 1998 w Bodø) – norweski piłkarz występujący na pozycji lewego obrońcy w niemieckim klubie Hertha BSC oraz w reprezentacji Norwegii.
Kariera klubowa.
FK Bodø/Glimt.
W 2015 roku podpisał profesjonalny kontrakt z klubem FK Bodø/Glimt. Zadebiutował 13 kwietnia 2016 w meczu Pucharu Norwegii przeciwko IF Fløya (0:6). W Eliteserien zadebiutował 17 kwietnia 2016 w meczu przeciwko Molde FK (1:2). W sezonie 2016 jego zespół zajął przedostatnie miejsce w tabeli i spadł do niższej ligi. Pierwszą bramkę zdobył 22 października 2017 w meczu OBOS-ligaen przeciwko FK Jerv (1:4). Po jednym sezonie spędzonym na drugim poziomie rozgrywkowym, jego drużyna zdobyła mistrzostwo i awansowała do najwyższej ligi. Pierwszą bramkę w Eliteserien zdobył 22 kwietnia 2019 w meczu przeciwko Sarpsborg 08 FF (1:1). W sezonie 2019 jego zespół zajął drugie miejsce w tabeli zdobywając wicemistrzostwo Norwegii. 27 sierpnia 2020 zadebiutował w kwalifikacjach do Ligi Europy UEFA w meczu przeciwko FK Kauno Žalgiris (6:1). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3). 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).
Hertha BSC.
W 2022 roku przeszedł do niemieckiej drużyny Hertha BSC.
Kariera reprezentacyjna.
Norwegia U-18.
W 2016 roku otrzymał powołanie do reprezentacji Norwegii U-18. Zadebiutował 26 marca 2016 w meczu towarzyskim przeciwko reprezentacji Polski U-18 (1:1).
Norwegia U-21.
W 2019 roku otrzymał powołanie do reprezentacji Norwegii U-21. Zadebiutował 22 marca 2019 w meczu towarzyskim przeciwko reprezentacji Finlandii U-21 (8:3).
Norwegia.
W 2021 roku otrzymał powołanie do reprezentacji Norwegii. Zadebiutował 6 czerwca 2021 w meczu towarzyskim przeciwko reprezentacji Grecji (1:2).

</doc>
<doc id="5107730" url="https://pl.wikipedia.org/wiki?curid=5107730" title="Hanna Gujwan">
Hanna Gujwan

Hanna Gujwan (ur. 23 kwietnia 1992 w Horodkiwce) – polska zawodniczka MMA, muay thai oraz kick-bokserka walcząca w formule K-1, pochodzenia ukraińskiego. Medalistka regionalnych Mistrzostw Polski w Wushu i Sanda, trzykrotna Mistrzyni Polski IFMA muay thai, Wicemistrzyni Świata WKF muay thai, Mistrzyni Europy WKF K-1 oraz zdobywczyni złotego medalu na NAGA Grappling Championship. 
Lista walk w shoot boxingu.
"Źródło bilansu walk"

</doc>
<doc id="5107739" url="https://pl.wikipedia.org/wiki?curid=5107739" title="Tunelik obok Szczeliny w Wielkiej Skale">
Tunelik obok Szczeliny w Wielkiej Skale

Tunelik obok Szczeliny w Wielkiej Skale – jaskinia w Dolinie Będkowskiej na Wyżynie Krakowsko-Częstochowskiej. Znajduje się w obrębie wsi Bębło w województwie małopolskim, w powiecie krakowskim, w gminie Wielka Wieś.
Opis obiektu.
Znajduje się w skałce obok skały, która w przewodniku wspinaczkowym Pawła Haciskiego ma nazwę Zaklęty Mur, a w portalu wspinaczkowym i na zamontowanych przy skale tablicach informacyjnych zwana jest Murem Skwirczyńskiego. Po prawej stronie Szczeliny w Wielkiej Skale znajduje się mała kotlinka, a w niej gruzowisko głazów. W nich jest otwór Tunelika obk Szczeliny w Wielkiej Skale. W części środkowej tunelik ostro skręca i w jego stropie jest w tym miejscu ciasny i wychodzący na powierzchnię komin o dwumetrowej wysokości.
Tunelik ma 2 otwory: północny o wysokości 1,6 m i północno-zachodni o wysokości 1 m. Między nimi jest 5-metrowej długości korytarz o wysokości 1 m. Jego strop tworzą zablokowane głazy. W środkowej części korytarzyk ostro zakręca, w tym miejscu w stropie otwiera się szczelinowy, ciasny, 2 metrowy komin wyprowadzający na powierzchnię. 
Tunelik powstał w zawalisku głazów w późnojurajskich wapieniach skalistych. Miejscami ma skorodowane ściany z drobnymi wżerami. Niemal w całości jest oświetlony rozproszonym światłem słonecznym i poddany wpływom środowiska zewnętrznego. Brak nacieków. Na jego ścianach rozwijają się glony i mchy, a wewnątrz obserwowano pajęczaki.
Po raz pierwszy opisany został przez A. Górnego w listopadzie 2011 r. On też sporządził jego plan.
W Zaklętym Murze znajduje się wiele jaskiń: Jaskinia Główna w Wielkiej Skale, Komin w Wielkiej Skale, Szczelina w Wielkiej Skale, Tunel Niski w Wielkiej Skale, Tunel Pośredni w Wielkiej Skale, Tunel Wysoki w Wielkiej Skale, Tunelik obok Szczeliny w Wielkiej Skale, Zaklęty Komin, Zaklęty Korytarzyk, Zaklęty Balkon, Zaklęta Szczelina.

</doc>
<doc id="5107747" url="https://pl.wikipedia.org/wiki?curid=5107747" title="Jerzyk (album)">
Jerzyk (album)

Jerzyk – studyjny album grupy SBB, wydany w 1977 roku przez wytwórnię Wifon na kasecie magnetofonowej.
Lista utworów.
Źródło:

</doc>
<doc id="5107750" url="https://pl.wikipedia.org/wiki?curid=5107750" title="SBB (Supraphon)">
SBB (Supraphon)



</doc>
<doc id="5107759" url="https://pl.wikipedia.org/wiki?curid=5107759" title="DJuSSz-3 Iwano-Frankiwsk">
DJuSSz-3 Iwano-Frankiwsk

DJuSSz-3 Iwano-Frankiwsk (ukr. «ДЮСШ №3» Івано-Франківськ, "Dytiaczo-Junaćka Sportywna Szkoła nr 3 Iwano-Frankiwśk") – ukraińska sportowa szkoła średnia w Iwano-Frankowsku. Uczelnia została założona 1 października 1982 w mieście Iwano-Frankiwsk, na zachodzie kraju.
Informację ogólne.
Szkoła Sportowa dla dzieci i młodzieży nr 3 powstała w Iwano-Frankiwsku 1 października 1982 roku. Od 2019 roku uczelnia posiada pierwszy poziom akredytacji i zrzesza 7 działów z 6 dyscyplin sportowych. W 54 grupach szkoli się ponad 700 uczniów i uczą 27 nauczycieli (18 w pełnym wymiarze godzin i 9 w niepełnym wymiarze godzin). Wśród kadry trenerskiej Szkoły wielu nauczycieli posiada najwyższą kategorię kwalifikacji.
Struktura.
Oddziały (ukr. - відділи):
Historia.
Początkowo klub piłkarski DJuSSz-3 występował w różnych turniejach towarzyskich. Na początku 2001 rozpoczęto rozgrywki Juniorskich Mistrzostw Ukrainy w piłce nożnej o nazwie "DJuFLU", w których udział wzięła również drużyna DJuSSz-3.
W 2008 sekcja futsalu kobiet nawiązała współpracę z klubem Naftochimik Kałusz i potem z nazwą Naftochimik-DJuSSz-3 Kałusz występowała w Pierwszej Lidze. W rozgrywkach Pucharu Ukrainy w 2009 i 2011 klub dotarł do finału. Po tym, jak we wrześniu 2013 Naftochimik Kałusz został rozwiązany, na bazie Szkoły Sportowy został utworzony klub futsalu kobiet Oswita-DJuSSz-3.
W 2016 po podpisaniu umowy o współpracę z klubem Tepłowyk Iwano-Frankiwsk sekcja piłki nożnej mężczyzn występowała z nazwą Tepłowyk-DJuSSz-3 Iwano-Frankiwsk w mistrzostwach obwodu.
W sezonie 2020/21 sekcja futsalu kobiet z nazwą DJuSSz-3 Iwano-Frankiwsk brała udział w rozgrywkach futsalowej Pierwszej Ligi kobiet.

</doc>
<doc id="5107764" url="https://pl.wikipedia.org/wiki?curid=5107764" title="Franck Verzy">
Franck Verzy

Franck Verzy (ur. 13 maja 1961 w Lyonie) – francuski lekkoatleta, specjalista skoku wzwyż, olimpijczyk.
Zajął 20. miejsce na halowych mistrzostwach Europy w 1982 w Mediolanie. Na mistrzostwach Europy w 1982 w Atenach odpadł w kwalifikacjach.
Zdobył brązowy medal na igrzyskach śródziemnomorskich w 1983 w Casablance (wyprzedzili go tylko Othmane Belfaa z Algierii i jego kolega z reprezentacji Francji Bernard Bachorz). Odpadł w kwalifikacjach na mistrzostwach świata w 1983 w Helsinkach i na igrzyskach olimpijskich w 1984 w Los Angeles.
Verzy był mistrzem Francji w skoku wzwyż w 1982, 1984 i 1986, wicemistrzem w 1981 i 1983 oraz brązowym medalistą w 1988 i 1990. W hali był wicemistrzem Francji w 1989 oraz brązowym medalistą w 1982, 1983 i 1986.
Trzykrotnie poprawiał rekord Francji do wyniku 2,32 m, uzyskanego 20 sierpnia 1983 w Londynie. Był to najlepszy rezultat w jego karierze.

</doc>
<doc id="5107766" url="https://pl.wikipedia.org/wiki?curid=5107766" title="Naparstek (skała)">
Naparstek (skała)

Naparstek – skała na Wyżynie Olkuskiej będącej częścią Wyżyny Krakowsko-Częstochowskiej. Znajduje się w lesie między polami wsi Podlesie w województwie małopolskim, w powiecie olkuskim, w gminie Olkusz, a drogą nr 783. Przy drodze tej, naprzeciwko rezerwatu przyrody Pazurek znajduje się parking, od którego na południe, w kierunku Podlesia prowadzi szutrowa droga leśna. Po jej prawej (zachodniej) stronie (licząc od parkingu) znajdują się 3 skały. Kolejno są to Pazurek Pierwszy, Igły Olkuskie i Pazurek Drugi.
Naparstek to zbudowana z twardych wapieni skalistych skała o wysokości 8 m, przylegająca od lewej strony do Igieł Olkuskich. Są na niej 3 drogi wspinaczkowe o trudności od VI do VI.3+ w skali Kurtyki. Wszystkie mają zamontowane stałe punkty asekuracyjne: (ringi) (r) i stanowisko zjazdowe (st).

</doc>
<doc id="5107769" url="https://pl.wikipedia.org/wiki?curid=5107769" title="Follow My Dream">
Follow My Dream

Follow My Dream – studyjny album grupy SBB, wydany w 1978 roku przez zachodnioniemiecką wytwórnię Spiegelei-Intercord.
Lista utworów.
Źródło:
Going Away (24:09):
Follow My Dream (22:16):
Going Away (Live 1978)

</doc>
<doc id="5107776" url="https://pl.wikipedia.org/wiki?curid=5107776" title="Clifford Curzon">
Clifford Curzon

Sir Clifford Michael Curzon (ur. 18 maja 1907 w Londynie, zm. 1 września 1982 tamże) – brytyjski pianista.
Życiorys.
Pochodził z rodziny o zainteresowaniach muzycznych, w dzieciństwie uczył się gry na skrzypcach, a później na fortepianie. W 1919 roku podjął naukę w Royal Academy of Music w Londynie, gdzie jego nauczycielami byli Charles Reddie i Katharine Goodson. Studia ukończył z najwyższymi wyróżnieniami. W wieku 16 lat wystąpił na koncercie The Proms, grając jako solista "Koncert potrójny" J.S. Bacha pod batutą Henry’ego Wooda. W 1926 roku, w wieku zaledwie 19 lat, otrzymał posadę wykładowcy w Royal Academy of Music. W latach 1928–1930 był uczniem Artura Schnabla w Berlinie, następnie w 1930 roku studiował w Paryżu u Wandy Landowskiej i Nadii Boulanger. Po powrocie do Wielkiej Brytanii rozpoczął intensywną działalność koncertową, w 1939 roku debiutował w Stanach Zjednoczonych, gdzie później wiele razy występował. Zasłynął jako interpretator utworów fortepianowych W.A. Mozarta i Beethovena, a także twórców okresu romantyzmu (Schubert, Schumann, Brahms). Dokonał nagrań płytowych dla wytwórni Decca Records i Columbia Records.
Komandor Orderu Imperium Brytyjskiego (1958). Doktor honoris causa University of Leeds (1970). W 1977 roku otrzymał tytuł szlachecki. W 1980 roku przyznano mu złoty medal Royal Philharmonic Society.
Jego żoną od 1931 roku była klawesynistka Lucille Wallace.

</doc>
<doc id="5107782" url="https://pl.wikipedia.org/wiki?curid=5107782" title="Semi Ajayi">
Semi Ajayi

Oluwasemilogo Adesewo Ibidapo Ajayi (ur. 9 listopada 1993 w Crayford) – nigeryjski piłkarz angielskiego pochodzenia występujący na pozycji obrońcy w angielskim klubie West Bromwich Albion oraz w reprezentacji Nigerii. Wychowanek Charlton Athletic, w trakcie swojej kariery grał także w takich zespołach jak Dartford, Arsenal, Cardiff City, AFC Wimbledon, Crewe Alexandra oraz Rotherham United.

</doc>
<doc id="5107792" url="https://pl.wikipedia.org/wiki?curid=5107792" title="Stefan Rogalski (działacz państwowy)">
Stefan Rogalski (działacz państwowy)

Stefan Rogalski (ur. 28 września 1941 w Ruszkach) – polski działacz państwowy i partyjny, były I sekretarz Komitetów Miejskich PZPR w Goleniowie i Świnoujściu, w latach 1988–1990 przewodniczący Prezydium Wojewódzkiej Rady Narodowej w Szczecinie.
Życiorys.
Syn Andrzeja i Reginy. W latach 1965–1969 przewodniczący Polskiego Komitetu Kultury Fizycznej i Turystyki w Kamieniu Pomorskim. W 1966 wstąpił do Polskiej Zjednoczonej Partii Robotniczej. Początkowo był kierownikiem ROPP i sekretarzem Komitetu Powiatowego PZPR w Kamieniu Pomorskim. Następnie zajmował stanowisko pierwszego sekretarza Komitetu Powiatowego (1974–1975) i Miejsko-Gminnego (1975–1979) w Goleniowie oraz Komitetu Miejskiego w Świnoujściu (1979–1981). W latach 70. przewodniczył Miejskiej Radzie Narodowej w Goleniowie. W 1981 został sekretarzem ds. organizacyjnych w Komitecie Wojewódzkim PZPR w Szczecinie. Zasiadał w Wojewódzkiej Radzie Narodowej w Szczecinie, w 1988 objął fotel przewodniczącego jej Prezydium. Zajmował to stanowisko do 1990.

</doc>
<doc id="5107795" url="https://pl.wikipedia.org/wiki?curid=5107795" title="Piotr Ochocki">
Piotr Ochocki

Piotr Ochocki herbu Ostoja (zm. po 1681) – ławnik miejski w Krakowie, stolnik grabowiecki.
Życiorys.
Piotr Ochocki pochodził z osiadłej w Krakowie szlacheckiej rodziny pieczętującej się herbem Ostoja, wywodzącej się zapewne z Ochocic koło Kamieńska w dawnym województwie sieradzkim. Był synem Gabriela, ławnika sądowego i rajcy krakowskiego. Jego bratem był Gabriel Ochocki starszy, profesor i rektor Akademii Krakowskiej, rajca i burmistrz miasta Krakowa. W roku 1637 Piotr Ochocki został właścicielem kamienicy, która dziś bywa nazywana "Kamienicą Ochockich". Kamienica ta znajduje się przy ulicy Floriańskiej 16 na krakowskim Starym Mieście. Piotr Ochocki w latach 1649–1652 był ławnikiem miejskim w Krakowie. Od 1681 roku piastował urząd stolnika grabowieckiego. Uczestniczył w walkach z wojskami Karola Gustawa podczas "potopu szwedzkiego". W roku 1676 wraz z bratankiem Stanisławem Jackiem na sejmie odzyskali szlachectwo za zasługi w czasie walk ze Szwedami. O Piotrze Ochockim i o jego zasługach w wojnie ze Szwedami pisał Kasper Niesiecki w „Herbarzu polskim”:

</doc>
<doc id="5107803" url="https://pl.wikipedia.org/wiki?curid=5107803" title="Legenda o Trzech Braciach">
Legenda o Trzech Braciach



</doc>
<doc id="5107814" url="https://pl.wikipedia.org/wiki?curid=5107814" title="Stanisław Cieślik (poseł)">
Stanisław Cieślik (poseł)



</doc>
<doc id="5107817" url="https://pl.wikipedia.org/wiki?curid=5107817" title="Imolese Calcio 1919">
Imolese Calcio 1919

Imolese Calcio 1919 (wł. Imolese Calcio 1919) – włoski klub piłkarski, mający siedzibę w mieście Imola, w środkowej części kraju, grający od sezonu 2018/19 w rozgrywkach Serie C.
Historia.
Chronologia nazw: 
Klub sportowy Imola FC został założony w miejscowości Imola w czerwcu 1919 roku. Początkowo zespół rozgrywał mecze towarzyskie. Dopiero w 1925 z nazwą US Imolese dołączył do FIGC i w sezonie 1925/26 debiutował w rozgrywkach Terza Divisione Emiliana (D3). Po reorganizacji systemu ligi w 1926 i wprowadzeniu najwyższej klasy, zwanej "Divisione Nazionale" poziom Terza Divisione został obniżony do czwartego stopnia. W sezonie 1928/29 zajął drugie miejsce w grupie B "Terza Divisione Emiliana" i awansował do Seconda Divisione. W sezonie 1929/30 po podziale najwyższej dywizji na Serie A i Serie B poziom "Seconda Divisione" został zdegradowany do czwartego stopnia. W 1934 roku klub awansował do Prima Divisione. W sezonie 1935/36 jako trzeci poziom została wprowadzona Serie C, a "Prima Divisione" spadła do czwartego poziomu. Ale klub zrezygnował z dalszych występów w "Prima Divisione" i został rozwiązany.
W 1936 klub został reaktywowany jako GS Imolese "Francesco Zardi" i w sezonie 1936/37 startował w mistrzostwach "Prima Divisione Emiliana". W 1940 uzyskał awans do "Serie C". W 1943 roku z powodu II wojny światowej mistrzostwa zostały zawieszone, a zespół potem brał udział w "Torneo di Guerra Alta Italia".
Po zakończeniu II wojny światowej, klub wznowił działalność w 1945 roku i został zakwalifikowany do "Serie C Alta Italia". W 1948 roku po reorganizacji systemu lig klub został zdegradowany do Promozione. W 1949 klub skrócił nazwę do GS Imolese i wrócił do "Serie C", ale po roku spadł z powrotem do "Promozione". W 1951 został zdegradowany do Prima Divisione Emilia-Romagna (D5). W 1952 po kolejnej reorganizacji systemu lig klub zakwalifikował się do nowej Promozione Emilia-Romagna (D5), która w 1957 zmieniła nazwę na "Campionato Dilettanti Emilia-Romagna". W 1959 klub otrzymał promocję do Serie D. W 1963 zmienił nazwę na AC Imola, a w 1969 awansował do "Serie C". W 1972 spadł do "Serie D", a w 1974 do "Promozione Emilia-Romagna", ale po roku wrócił do "Serie D". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego poziom "Serie D" został obniżony do piątego poziomu. W 1981 "Serie D" zmieniła nazwę na "Campionato Interregionale". W 1983 zespół został zdegradowany do Promozione Emilia-Romagna (D6). W 1988 powrócił do "Campionato Interregionale". W sezonie 1989/90 zespół zwyciężył w grupie F "Campionato Interregionale", a potem wygrał baraże play-off. Jednak zrezygnował z awansu do "Serie C2" z powodu niewypłacalności. W 1990 klub zmienił nazwę na AS Imola Calcio, a w 1992 znów został zdegradowany, tym razem do Eccellenza Emilia-Romagna (D6). W 1994 otrzymał promocję do Campionato Nazionale Dilettanti, a rok później do Serie C2, jednak w 1996 spadł z powrotem do "Campionato Nazionale Dilettanti". W 1997 klub przyjął nazwę AC Imolese. W 1999 ponownie awansował do "Serie C2". Po zakończeniu sezonu 2004/05 klub został wykluczony z "Serie C2" z powodu nieprawidłowości budżetowych. 
Latem 2005, przy wsparciu gminy Imola, powstał nowy klub o nazwie Imolese Calcio 1919 SSD a r.l., który przejął sektor młodzieżowy AC Imolese. AC Imolese rozpoczął występy od mistrzostw "Eccellenza Emilia-Romagna" (D6). W 2006 został zdegradowany na rok do "Promozione Emilia-Romagna". W 2008 roku AC Imolese znów został wykluczony z ligi na poziomie federalnym. Stowarzyszenie Imolese Calcio 1919 SSD r.l. wykupił kompleks firmowy poprzednika, przejmując jego tytuł sportowy i utrzymując miejsce w lidze. W 2013 klub po wygranych barażach został promowany do "Serie D". Przed rozpoczęciem sezonu 2014/15 wprowadzono reformę systemy lig, wskutek czego "Serie D" awansowała na czwarty poziom. W sezonie 2017/18 zajął drugie miejsce w grupie D "Serie D", a potem wygrał baraże o awans do "Serie C". W 2018 klub przekształcił nazwę na Imolese Calcio 1919 S.r.l.
Barwy klubowe, strój.
Klub ma barwy niebiesko-czerwone. Zawodnicy swoje domowe spotkania zazwyczaj grają w pasiastych pionowo niebiesko-czerwonych koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Romeo Galli w mieście Imola o pojemności 1,5 tys. widzów.

</doc>
<doc id="5107818" url="https://pl.wikipedia.org/wiki?curid=5107818" title="Yamatokōriyama">
Yamatokōriyama



</doc>
<doc id="5107819" url="https://pl.wikipedia.org/wiki?curid=5107819" title="Władysław Kochański (oficer sowiecki)">
Władysław Kochański (oficer sowiecki)



</doc>
<doc id="5107824" url="https://pl.wikipedia.org/wiki?curid=5107824" title="Andrzej Janeczek (działacz)">
Andrzej Janeczek (działacz)



</doc>
<doc id="5107828" url="https://pl.wikipedia.org/wiki?curid=5107828" title="Literatura zgliszcz">
Literatura zgliszcz

Literatura zgliszcz, "Trümmerliteratur", "Literatur der Stunde Null". Niemieckie filmy z tego okresu zalicza się do "Trümmerfilm".

</doc>
<doc id="5107829" url="https://pl.wikipedia.org/wiki?curid=5107829" title="Trümmerliteratur">
Trümmerliteratur



</doc>
<doc id="5107830" url="https://pl.wikipedia.org/wiki?curid=5107830" title="Steven Brill">
Steven Brill

Steven Brill (ur. 27 maja 1962 w Utica) − amerykański aktor, producent, reżyser i scenarzysta.
Życiorys.
Wczesne lata.
Steven Brill urodził się 27 maja 1962 roku w Utica, w stanie Nowy Jork. Ukończył Boston University's Film School, po czym przeprowadził się do Los Angeles, aby rozpocząć karierę filmową.
Życie prywatne.
Brill jest obecnie żonaty z autorką i aktorką Ruthanną Hopper.

</doc>
<doc id="5107835" url="https://pl.wikipedia.org/wiki?curid=5107835" title="Wichayanee Pearklin">
Wichayanee Pearklin

Wichayanee Pearklin (), znana również jako Gam The Star (ur. 21 września 1989) – tajska piosenkarka i aktorka.
Wygrała tajski talent show "The Star".
Jest tajskim głosem Elsy z "Krainy lodu". Wykonała także tajskojęzyczną wersję utworu "Let It Go".

</doc>
<doc id="5107836" url="https://pl.wikipedia.org/wiki?curid=5107836" title="Piotr, Franciszek i Antoni Domańscy">
Piotr, Franciszek i Antoni Domańscy

Piotr, Franciszek i Antoni Domańscy – polska rodzina rolnicza, zamordowana za pomoc okazaną Żydom podczas okupacji niemieckiej. Uhonorowana przez minister kultury, dziedzictwa narodowego i sportu Magdalenę Gawin w ramach projektu Instytutu Pileckiego "Zawołani po imieniu."
Historia rodziny Domańskich.
Piotr Domański mieszkał z żoną Marianną z domu Ługowską i synami, Franciszkiem i Antonim, w Rzążewie w okolicach Zbuczyna. Marianna zmarła przed rozpoczęciach działań wojennych. Mężczyźni wspólnie zajmowali się gospodarstwem rolnym, z którego się utrzymywali. Pod koniec sierpnia 1942 r. Domańscy postanowili udzielić schronienia uciekinierom z likwidowanych wówczas gett w Łosicach, Mordach i Siedlcach. Piotr, Franciszek i Antoni wspólnie ze zbiegami zbudowali w jednej ze swoich stodół na kolonii wsi Wielgorz podziemną kryjówkę, gdzie schronili się prześladowani. Nocą Domańscy dostarczali uciekinierom prowiant. W podzięce za otrzymaną pomoc Żydzi pomagali im w pracach gospodarczych, jednak mimo zachowania ostrożności, zostali zauważeni i wzbudzili zainteresowanie niemieckiej żandarmerii. 8 kwietnia 1943 r. żandarmi wkroczyli na posesję Domańskich oskarżając ich o udzielenie pomocy Żydom, do czego mężczyźni się nie przyznali. Zostali poddani torturom i przetransportowani do pobliskiego lasu w Radzikowie-Stopkach, gdzie zostali zastrzeleni. Piotr, Franciszek i Antoni Domańscy zostali pochowani na cmentarzu w Zbuczynie. Liczba ratowanych Żydów i ich losy nie są znane.
Upamiętnienie.
28 maja 2021 r. w Rzążewie miało miejsce odsłonięcie przez min. Magdalenę Gawin tablicy upamiętniającej Piotra, Franciszka i Antoniego Domańskich. Wydarzenie było zorganizowane w ramach projektu Zawołani po imieniu przez Instytut Pileckiego wspólnie z Ministerstwem Kultury, Dziedzictwa Narodowego i Sportu oraz lokalnymi samorządami.

</doc>
<doc id="5107839" url="https://pl.wikipedia.org/wiki?curid=5107839" title="Monkaen Kaenkoon">
Monkaen Kaenkoon

Monkaen Kaenkoon (), właśc. Kittikun Boonkhamchun (taj. ; ur. 20 lipca 1973) – tajski piosenkarz i aktor. Wykonuje muzykę luk thung.
W 2020 roku jego utwory zamieszczone w serwisie YouTube odnotowały najwięcej odtworzeń spośród utworów piosenkarzy tajskich.

</doc>
<doc id="5107846" url="https://pl.wikipedia.org/wiki?curid=5107846" title="Sphiximorpha subsessilis">
Sphiximorpha subsessilis

Sphiximorpha subsessilis – gatunek muchówki z rodziny bzygowatych i podrodziny Eristalinae. Zamieszkuje zachodnią część krainy palearktycznej. Larwy są saproksyliczne i rozwijają się w soku wyciekającym z drzew. Owady dorosłe odwiedzają kwiaty wielu gatunków roślin.
Taksonomia.
Gatunek ten opisany został po raz pierwszy w 1807 roku przez Johanna K.W. Illigera w publikacji autorstwa Pietra Rossiego pod nazwą "Ceria subsessilis". Jako miejsce typowe wskazano Włochy. W 1850 roku Camillo Róndani wyznaczył go gatunkiem typowym nowego rodzaju "Sphiximorpha".
Morfologia.
Samce osiągają od 11,1 do 15,2 mm, a samice od 11,5 do 14,7 mm długości ciała. Długość skrzydła wynosi u samców od 9,1 do 11,3 mm, a u samic od 9,8 do 11,7 mm. Ubarwienie ciała jest czarne z żółtymi paskami. Jest to mimikra względem przedstawicieli nadrodziny os.
Głowa jest szersza od tułowia i ma wzgórek czułkowy krótszy od pierwszego członu czułków. Twarz jest czarno-żółta, wystająca w kierunku przednio-brzusznym, ma silne wklęśnięcie poniżej czułków i słabo zaznaczony wzgórek twarzowy. Policzki i obrzeża aparatu gębowego są czarne. Długość wzgórka czołowego wynosi u samca 0,69–0,76, a u samicy 0,53–0,65 jego szerokości. Czoło u samca jest żółte z czarną pręgą na wzgórku czołowym, czasem też ciągnącą się od wzgórka do szwu ocznego. U samicy czoło jest czarne z żółtymi plamami po bokach, połączonymi na przedzie poprzeczną, pośrodku przerwaną przepaską. Trójkąt ciemieniowy może być czarny lub żółty. Trójkąt przyoczkowy jest czarny. Grzbietowa strona głowy za przyoczkami jest czarno-żółta. Wzgórek czułkowy jest pomarańczowoczerwony. Czułki są ciemnobrązowe do czarnych z jasnożółtą, biało owłosioną aristą.
Tułów ma długie i białe włoski. Skutum jest czarne z żółtymi plamami na notopleurze i postpronotum, a czasem także z owalnym prążkiem przed tarczką. Sama tarczka jest czarna z żółtą przednią ⅓ do ½. Pleury są czarne z dwiema żółtymi plamkami. Skrzydła są przezroczyste z przyciemnioną przednią połową. Ich błonę porastają mikroskopowe włoski. Odnóża mają czarne biodra i krętarze. Uda dwóch pierwszych par są czarne, tylko u podstawy i szczytu żółte, natomiast udo pary ostatniej jest żółte w nasadowej ¼ do ⅓. Golenie są czarne z żółtymi częściami nasadowymi. Stopy są ciemnożółte do ciemnobrązowych w przypadku dwóch początkowych par i ciemnobrązowe do czarnych w przypadku pary ostatniej.
Odwłok jest wydłużony, walcowaty i tylko trochę przewężony u podstawy. Na tylnych krawędziach czarnych tergitów znajdują się żółte przepaski; te na tergitach drugim i trzecim są niemal równe, natomiast ta na tergicie czwartym zwęża się stopniowo ku bokom. Drugi tergit ma ponadto parę trójkątnych, bardzo szeroko rozstawionych, żółtych plamek w kątach przednio-bocznych. Tergit czwarty jest lekko wykrojony i ma w części środkowo-bocznej łukowatą łatkę z szarobiałego opylenia. Sternity od pierwszego do trzeciego również mają przy tylnych krawędziach żółte przepaski. Genitalia samca mają wąskie, półokrągłe przysadki odwłokowe z ostrym wyrostkiem wierzchołkowo-środkowym i dwukrotnie dłuższymi od nich włoskami, surstylus o płacie brzusznym rombowatym i płacie grzbietowym szeroko wydłużonym oraz bardzo szerokie, zaokrąglone i ku szczytowi zwężone hypandrium.
Ekologia i występowanie.
Owad ten zasiedla różne typy lasów, ich skraje, parki, ogrody i nasadzenia przydrożne – każdorazowo wymagając jednak obecności drzew starych. Owady dorosłe aktywne są od końca kwietnia do czerwca lub lipca, przy czym szczyt pojawu przypada na maj. Żerują na soku wyciekającym ze zranionych drzew oraz na nektarze kwiatów takich roślin jak głogi, jarząby, klony, trzmielina pospolita oraz kwitnących na biało selerowatych. Kopulacja odbywa się na pniach roślin lęgowych. Larwy są saproksyliczne. Rozwijają się w wyciekającym soku takich drzew jak dąb bezszypułkowy, dąb burgundzki, jodły, kasztanowiec pospolity, topola czarna i wiąz szypułkowy.
Gatunek palearktyczny. Znany jest z Hiszpanii, Andory, Francji, Belgii, Holandii, Niemiec, Szwajcarii, Austrii, Włoch, Szwecji, Finlandii, Polski, Słowacji, Węgier, Rumunii, Serbii, Grecji, europejskiej części Rosji, Turcji i Maroka. W Polsce jest nieliczny.

</doc>
<doc id="5107849" url="https://pl.wikipedia.org/wiki?curid=5107849" title="Góra Hałasa">
Góra Hałasa



</doc>
<doc id="5107850" url="https://pl.wikipedia.org/wiki?curid=5107850" title="Gam The Star">
Gam The Star



</doc>
<doc id="5107852" url="https://pl.wikipedia.org/wiki?curid=5107852" title="Michał Prażmowski (ksiądz)">
Michał Prażmowski (ksiądz)



</doc>
<doc id="5107858" url="https://pl.wikipedia.org/wiki?curid=5107858" title="Benjamin Diez">
Benjamin Diez

Benjamin Diez (ur. 4 kwietnia 1998 w Nicei) – francuski siatkarz, grający na pozycji libero, reprezentant kraju.
Jako junior w latach 2014-2016 reprezentował drużynę France Avenir 2024. W 2015 roku wraz ze swoją reprezentacją na Mistrzostwach Świata Kadetów zajął 11. miejsce. Pierwszym klubem seniorskim w jego karierze był AS Cannes VB, gdzie grał w sezonie 2016/2017 i 2017/2018. Kolejnym zespołem był Montpellier UC, gdzie występował w sezonie 2018/2019 i w następnym. Sezon 2020/2021 rozpoczął w stolicy Francji - Paris Volley, a dokończył na zasadzie transferu medycznego w szwajcarskiej lidze w Chênois Genève VB. Dotychczasowe jego umiejętności siatkarskie można było obserwować w zeszłorocznej Lidze Narodów 2021. Sezon 2021/2022 spędził również w paryskim klubie. Od sezonu 2022/2023 jest zawodnikiem Tours VB
Sukcesy klubowe.
Mistrzostwo Szwajcarii:
Sukcesy reprezentacyjne.
Liga Narodów:

</doc>
<doc id="5107859" url="https://pl.wikipedia.org/wiki?curid=5107859" title="Cerioidini">
Cerioidini

Cerioidini – plemię muchówek z rodziny bzygowatych i podrodziny Eristalinae.
Muchówki te mają czarno-żółte ciało z ewentualnym białym opyleniem, tworzącym łatki na wierzchu tułowia i odwłoku. Głowa ich odznacza się wydłużonymi czułkami osadzonymi na wzgórku czułkowym, który to może osiągać różną długość. Pierwszy człon biczyka czułka ma samym szczycie osadzoną aristę. Skrzydła często charakteryzują się czarnym przydymieniem wzdłuż przedniej krawędzi. Odnóża są pozbawione wyraźnych modyfikacji. Wydłużony odwłok może być mniej lub bardziej przewężony na poziomie drugiego tergitu. Ubarwieniem i pokrojem ciała muchówki te upodabniają się do os z rodziny grzebaczowatych, nękowatych lub oswatych z podrodziny kopułek bądź klecanek. Rzadziej wykazują mimikrę względem rośliniarek z rodziny pilarzowatych lub Pergidae.
Plemię ma zasięg kosmopolityczny. W Polsce reprezentowane jest tylko przez dwa gatunki: naprętnika nibyślepka i "Sphiximorpha subsessilis".
Takson ten wprowadzony został w 1909 roku przez Einara Wahlgrena. Obejmuje on około 200 opisanych gatunków, zgrupowanych w pięciu rodzajach:

</doc>
<doc id="5107865" url="https://pl.wikipedia.org/wiki?curid=5107865" title="149 Polna Dywizja Szkoleniowa">
149 Polna Dywizja Szkoleniowa



</doc>
<doc id="5107868" url="https://pl.wikipedia.org/wiki?curid=5107868" title="Pancerne serce (powieść)">
Pancerne serce (powieść)



</doc>
<doc id="5107870" url="https://pl.wikipedia.org/wiki?curid=5107870" title="Wybawiciel">
Wybawiciel



</doc>
<doc id="5107875" url="https://pl.wikipedia.org/wiki?curid=5107875" title="Josef Holtkotte">
Josef Holtkotte

Josef Holtkotte (ur. 29 marca 1963 w Castrop-Rauxel) – niemiecki duchowny katolicki, biskup pomocniczy Paderborn od 2021.
Życiorys.
Święcenia kapłańskie przyjął 2 czerwca 1990 i został inkardynowany do archidiecezji Paderborn. Pracował głównie jako duszpasterz parafialny (w latach 2005–2021 jako proboszcz w Bielefeld). Był też diecezjalnym i krajowym przewodniczącym Dzieła Kolpinga.
23 czerwca 2021 papież Franciszek mianował go biskupem pomocniczym archidiecezji Paderborn ze stolicą tytularną "Simingi". Sakry udzielił mu 26 września 2021 arcybiskup Hans-Josef Becker.

</doc>
<doc id="5107883" url="https://pl.wikipedia.org/wiki?curid=5107883" title="Saverio Fabbri (aktor)">
Saverio Fabbri (aktor)



</doc>
<doc id="5107886" url="https://pl.wikipedia.org/wiki?curid=5107886" title="Lista sur Koranu">
Lista sur Koranu

Święta księga muzułmanów, Koran, obejmuje 114 sur. Księga według tłumaczenia Jana Murzy Taraka Buczackiego zawiera następujące sury:

</doc>
<doc id="5107892" url="https://pl.wikipedia.org/wiki?curid=5107892" title="AS Bisceglie">
AS Bisceglie

AS Bisceglie (wł. Associazione Sportiva Bisceglie) – włoski klub piłkarski, mający siedzibę w mieście Bisceglie, w południowo-wschodniej części kraju, grający od sezonu 2017/18 w rozgrywkach Serie C.
Historia.
Chronologia nazw: 
Klub sportowy US Biscegliese został założony w miejscowości Bisceglie w 1913 roku. Początkowo zespół rozgrywał mecze towarzyskie. Dopiero w sezonie 1927/28 debiutował w rozgrywkach Terza Divisione Puglie (D4), zdobywając wicemistrzostwo grupy A. W sezonie 1928/29 zakwalifikował się do Campionato Meridionale (D3), gdzie zajął czwarte miejsce w grupie C i spadł do Seconda Divisione. W sezonie 1929/30 po podziale najwyższej dywizji na Serie A i Serie B poziom "Seconda Divisione" został zdegradowany do czwartego stopnia. W 1930 roku klub awansował do Prima Divisione. Po zakończeniu sezonu 1930/31 klub zrezygnował z kolejnych mistrzostw i ogłosił bankructwo.
Następnie w 1931 powstał nowy klub SS Armando Diaz, który wystartował w "Terza Divisione Puglie" (D6). W 1933 zespół awansował do "Seconda Divisione Puglie", ale po roku spadł na rok z powrotem do "Terza Divisione Puglie". W sezonie 1935/36 jako trzeci poziom została wprowadzona Serie C, a "Seconda Divisione" spadła do piątego poziomu. W 1936 klub został promowany do "Prima Divisione Puglie", a w 1939 uzyskał awans do "Serie C". W 1943 roku z powodu II wojny światowej mistrzostwa zostały zawieszone, a zespół grał jedynie mecze towarzyskie.
Po zakończeniu II wojny światowej, powstał klub o nazwie US Biscegliese, który został zakwalifikowany do "Prima Divisione Puglia". W 1947 awansował do "Serie C". W 1948 roku po reorganizacji systemu lig klub został zdegradowany do Promozione (D4). W 1949 klub klub połączył się z SS Armando Diaz, tworząc AS Bisceglie. W 1952 po kolejnej reorganizacji systemu lig klub zakwalifikował się do nowej Promozione Puglia (D5), która w 1957 zmieniła nazwę na "Campionato Dilettanti Puglia". W 1958 klub otrzymał promocję do Campionato Interregionale. W 1959 liga zmieniła nazwę na "Serie D". W 1960 klub awansował do "Serie C". W 1964 spadł do "Serie D", a w 1969 do "Prima Categoria Puglia", która w 1970 została przemianowana na "Promozione Puglia". W 1975 zespół wrócił do "Serie D". Przed rozpoczęciem sezonu 1978/79 "Serie C" została podzielona na dwie dywizje: Serie C1 i Serie C2, wskutek czego poziom "Serie D" został obniżony do piątego poziomu. W 1981 "Serie D" zmieniła nazwę na "Campionato Interregionale". W 1986 zespół otrzymał promocję do "Serie C2". Po zakończeniu sezonu 1997/98 klub został wykluczony z "Serie C2" za niezgodność z przepisami. 
Latem 1998 powstał nowy klub o nazwie Bisceglie Calcio 1913 O.N.L.U.S., który rozpoczął występy od mistrzostw Campionato Nazionale Dilettanti (D5). W 1999 zespół spadł do Eccellenza Puglia (D6), a w 2001 do "Promozione Puglia". Latem 2001 roku klub połączył się z "Don Uva", zmieniając nazwę na AS Bisceglie 1913 Don Uva. W 2004 klub wrócił do "Eccellenza Puglia", zmieniając nazwę na AS Bisceglie 1913 Don Uva APD. W 2012 zespół został promowany do "Serie D". Przed rozpoczęciem sezonu 2014/15 wprowadzono reformę systemy lig, wskutek czego "Serie D" awansowała na czwarty poziom. W sezonie 2016/17 zajął pierwsze miejsce w grupie H "Serie D" i otrzymał awans do "Serie C". W 2017 klub przekształcił swoją nazwę na AS Bisceglie S.r.l.
Barwy klubowe, strój.
Klub ma barwy czarno-niebieskie. Zawodnicy swoje domowe spotkania zazwyczaj grają w pasiastych pionowo czarno-niebieskich koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Struktura klubu.
Stadion.
Klub piłkarski rozgrywa swoje mecze domowe na Stadio Gustavo Ventura w mieście Bisceglie o pojemności 7 tys. widzów.

</doc>
<doc id="5107893" url="https://pl.wikipedia.org/wiki?curid=5107893" title="Marius Lode">
Marius Lode

Marius Lode (ur. 11 marca 1993 w Kvernaland) – norweski piłkarz występujący na pozycji środkowego obrońcy w norweskim klubie FK Bodø/Glimt oraz w reprezentacji Norwegii.
Kariera klubowa.
Bryne FK.
W 2012 roku przeszedł do zespołu Bryne FK. Zadebiutował 9 kwietnia 2012 w meczu OBOS-ligaen przeciwko Strømmen IF (3:1).
FK Bodø/Glimt.
2 lutego 2017 podpisał trzyletni kontrakt z klubem FK Bodø/Glimt. Zadebiutował 4 kwietnia 2017 w meczu OBOS-ligaen przeciwko Kongsvinger IL (3:2). W sezonie 2017 jego zespół zajął pierwsze miejsce w tabeli i awansował do najwyższej ligi. W Eliteserien zadebiutował 8 kwietnia 2018 w meczu przeciwko Odds BK (1:0). 13 kwietnia 2019 przedłużył kontrakt z klubem do 31 grudnia 2021. W sezonie 2019 jego zespół zajął drugie miejsce w tabeli zdobywając wicemistrzostwo Norwegii. Pierwszą bramkę zdobył 15 lipca 2020 w meczu ligowym przeciwko Kristiansund BK (2:1). 27 sierpnia 2020 zadebiutował w kwalifikacjach do Ligi Europy UEFA w meczu przeciwko FK Kauno Žalgiris (6:1). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3). 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).
Kariera reprezentacyjna.
Norwegia U-21.
W 2013 roku otrzymał powołanie do reprezentacji Norwegii U-21. Zadebiutował 10 czerwca 2013 w meczu towarzyskim przeciwko reprezentacji Polski U-21 (4:2).
Norwegia.
W 2021 roku otrzymał powołanie do reprezentacji Norwegii. Zadebiutował 24 marca 2021 w meczu eliminacji do Mistrzostw Świata 2022 przeciwko reprezentacji Gibraltaru (0:3).

</doc>
<doc id="5107899" url="https://pl.wikipedia.org/wiki?curid=5107899" title="Helena Bystrzanowska">
Helena Bystrzanowska

Helena Bystrzanowska-Skwierczyńska właśc. Helena Ippoldt (ur. 26 czerwca 1910 w Krakowie, zm. 8 października 1979 w Otwocku) – polska aktorka teatralna i filmowa.
Życiorys.
Kształciła się w Krakowie, gdzie ukończyła Gimnazjum Rozwojowe im. ks. Stanisława Konarskiego oraz Szkołę Ekonomiczno-Handlową. Uczęszczała również do krakowskiej Miejskiej Szkoły Dramatycznej. W 1934 roku w Warszawie zdała eksternistyczny egzamin aktorski ZASP, do którego przygotowywała się pod kierunkiem Tadeusza Burnatowicza. W latach 1934-1936 występowała na deskach Teatru Wołyńskiego im. Juliusza Słowackiego w Łucku. Następnie była członkinią zespołów: Teatru Ziemi Pomorskiej w Toruniu (1936-1937), Stołecznego Teatru Powszechnego w Warszawie (1937-1938) oraz Teatrów Miejskich w Łodzi (1938-1939). Występowała wówczas pod nazwiskiem Ippoldt.
Po wybuchu II wojny światowej mieszkała najpierw w Warszawie, a następnie przeniosła się do Krakowa, gdzie pracowała jako kelnerka w kawiarni w Domu Plastyków przy ulicy Łobzowskiej 3 oraz jako ekspedientka w sklepie tytoniowym. Po wojnie przyjęła nazwisko Bystrzanowska, pod którym występowała w krakowskim Starym Teatrze (1945-1946). W 1946 roku wraz z mężem, Leopoldem Skwierczyńskim wyjechała do Wielkiej Brytanii, gdzie oboje w latach 1947-1953 prowadzili objazdowy polski Teatr "Komedia". Była również członkiem ZASP-u za Granicą. W latach 1953-1957 prowadziła własny sklep delikatesowy. W 1957 roku oboje powrócili do Polski, gdzie od tegoż roku do śmierci grała w Teatrze Dramatycznym m.st. Warszawy. Wystąpiła również w dwunastu spektaklach Teatru Telewizji (1964-1973) oraz ośmiu audycjach Teatru Polskiego Radia (1962-1973). W 1977 roku została odznaczona Krzyżem Kawalerskim Orderu Odrodzenia Polski.
Została pochowana na Cmentarzu Rakowickim w Krakowie.

</doc>
<doc id="5107902" url="https://pl.wikipedia.org/wiki?curid=5107902" title="Kitty Martone">
Kitty Martone



</doc>
<doc id="5107903" url="https://pl.wikipedia.org/wiki?curid=5107903" title="XO (wytwórnia płytowa)">
XO (wytwórnia płytowa)

XO (znana również jako XO Records) – kanadyjska wytwórnia płytowa należąca obecnie do Universal Music Group, założycielami wytwórni są The Weeknd, Sal Slaiby i Amir Esmailian. Od 2015 jest kierowana przez Slaiby'ego, który jest dyrektorem generalnym wytwórni.

</doc>
<doc id="5107904" url="https://pl.wikipedia.org/wiki?curid=5107904" title="Volkssturmgewehr">
Volkssturmgewehr



</doc>
<doc id="5107905" url="https://pl.wikipedia.org/wiki?curid=5107905" title="Stanisław Palczewski">
Stanisław Palczewski

Stanisław Palczewski, ps. Harigan (ur. 21 czerwca 1935 w Jordanowie, zm. 30 września 2014) – polski działacz antykomunistyczny.
Życiorys.
Ukończył Szkołę Podstawową nr 2 im. św. Wojciecha w Krakowie, następnie uczęszczał do II Liceum Ogólnokształcącego im. Króla Jana III Sobieskiego. W 1950 roku wstąpił do konspiracyjnej organizacji antykomunistycznej Związek Walczącej Młodzieży Polskiej, pełniąc w niej funkcję szefa sztabu. Został aresztowany 2 października 1952 roku po zdemaskowaniu organizacji przez prowokatora z Urzędu Bezpieczeństwa, podającego się za członka nieistniejącej organizacji Związek Wolnej Europy. Więziony był w więzieniu przy ul. Montelupich w Krakowie, Nowym Wiśniczu, Strzelcach Opolskich i Jaworznie. Odzyskał wolność na mocy amnestii w 1956 roku. Podjął wówczas nieukończone studia na Uniwersytecie Jagiellońskim. Przez następne lata imał się różnych zajęć. 
W 1976 roku ponownie włączył się w działalność opozycyjną. Był współtwórcą krakowskich oddziałów Ruchu Obrony Praw Człowieka i Obywatela i Konfederacji Polski Niepodległej. Współtworzył i redagował podziemne pismo „Opinia Krakowska”, uczestniczył w kolportażu pism drugiego obiegu. W 1980 roku wstąpił do NSZZ "Solidarność". Po ogłoszeniu stanu wojennego był internowany w ośrodkach w Nowym Wiśniczu, Załężu i Kielcach, zwolniony został 20 lipca 1982 roku. 
Sprawował funkcje prezesa krakowskiego oddziału Związku Młodocianych Więźniów Politycznych lat 1944-1956 Jaworzniacy oraz sekretarza Porozumienia Organizacji Kombatanckich i Niepodległościowych w Krakowie oraz członka Wojewódzkiej Rady Kombatantów i Osób Represjonowanych przy Wojewodzie Małopolskim. W wyborach w 1989 bezskutecznie kandydował do Senatu, otrzymał 2161 głosów.
Pochowany na cmentarzu Batowickim w Krakowie (kw. E-LXII-3-16).
Upamiętnienie.
W 2021 roku imieniem Stanisława Palczewskiego nazwano skwer u zbiegu ulic Lubelskiej i Wrocławskiej w Krakowie. 

</doc>
<doc id="5107915" url="https://pl.wikipedia.org/wiki?curid=5107915" title="Studebaker Flight Hawk">
Studebaker Flight Hawk

Studebaker Flight Hawk – samochód o charakterze sportowym amerykańskiej marki Studebaker produkowany w latach 1955–1956 przez Studebaker-Packard Corporation, z pięciomiejscowym nadwoziem coupé. Wyprodukowany w liczbie około 5 tysięcy sztuk, w ramach jedynego roku modelowego 1956. Napędzany był silnikiem sześciocylindrowym o pojemności 3 l i mocy 101 KM.
Historia.
W 1953 roku firma Studebaker wprowadziła nową linię samochodów o nowoczesnych, opływowych, niskich nadwoziach; innych od dominujących wówczas na rynku amerykańskim i porównywanych do samochodów europejskich. Autorem ich stylistyki był Robert Bourke ze studia Raymonda Loewy′ego. Produkowane wówczas modele osobowe Champion i Commander miały też swoje odmiany o charakterze sportowym z nadwoziami hardtop i coupé, w kilku wersjach wyposażenia. Cechą szczególną ich stylistyki była maska łagodnie opadająca pomiędzy błotnikami do zderzaka przedniego, nad którym znajdowały się dwa podłużne wloty powietrza. Od roku modelowego 1956, debiutującego w listopadzie poprzedniego roku, modele sportowe zostały przestylizowane i wydzielone jako osobna seria, otrzymując nazwę Hawk ("jastrząb") z dodatkowymi określeniami (Flight Hawk w miejsce Champion DeLuxe coupe, Power Hawk w miejsce Commander DeLuxe coupe, Sky Hawk w miejsce President State hardtop i Golden Hawk w miejsce President Speedster hardtop). 
Flight Hawk był najtańszym z czterech modeli sportowych serii Hawk i jako jedyny był napędzany silnikiem sześciocylindrowym. Posiadał dwudrzwiowe pięciomiejscowe nadwozie coupé ze słupkami środkowymi, takie samo jak Power Hawk. Oba były reklamowane jako rodzinne samochody budżetowego segmentu rynku, o sportowym zacięciu, z wygodnymi miejscami dla pięciu osób. Wszystkie modele z serii Hawk otrzymały przestylizowany przód w stosunku do oryginalnego projektu: centralna część maski została podniesiona i otrzymała z przodu atrapę chłodnicy o kształcie zbliżonym do trapezowego, rozszerzającego się u góry, pokrytą chromowaną kratką. Po jej bokach nad zderzakiem były dwa dodatkowe podłużne chromowane wloty powietrza, nawiązujące do pierwotnej stylistyki z 1953 roku. Między centralną podniesioną częścią a wystającymi pojedynczymi reflektorami na przedłużeniu błotników, maska nadal łagodnie opadała, dochodząc do wlotów powietrza. Dodatkowo na górze wystającej części maski był mały chwyt powietrza. Nad błotnikami przednimi były wolno stojące światła parkingowe – kierunkowskazy, w opływowych obudowach. Samochody otrzymały też nową deskę przyrządów, na panelu ze stali nierdzewnej. Rozstaw osi wynosił 120,5 cala (ok. 3 m).
Flight Hawk był wyposażony w dolnozaworowy silnik rzędowy sześciocylindrowy Sweepstakes o pojemności 185 cali sześciennych (3,03 l), rozwijający moc 101 KM przy stopniu sprężania 7,8:1. Opcjonalnie stopień sprężania wynosił 8,3:1. Standardowo była stosowana trzybiegowa skrzynia mechaniczna, za dopłatą był dostępny nadbieg ("overdrive") lub skrzynia automatyczna "Flight-O-Matic" (189 dolarów). Wyposażenie standardowe było tylko podstawowe, a w wyposażeniu dodatkowym było m.in. radio, zegar elektryczny, wspomaganie kierownicy i hamulców oraz elektrycznie sterowane szyby i fotele.
Wyprodukowano od listopada 1955 roku 4949 samochodów Flight Hawk, a cena bez wyposażenia dodatkowego wynosiła 1986 dolarów. Produkowano je w zakładach w Los Angeles i South Bend. Nadwozie miało kod fabryczny 56G-C3.
W kolejnym 1957 roku model Flight Hawk zastąpiono przez model coupé Silver Hawk, w odmianie z takim samym silnikiem sześciocylindrowym.

</doc>
<doc id="5107922" url="https://pl.wikipedia.org/wiki?curid=5107922" title="Macrium Reflect">
Macrium Reflect

Macrium Reflect – oprogramowanie do tworzenia kopii zapasowych. Zostało stworzone w 2006 roku przez brytyjską firmę Paramount Software (znaną jako Macrum Software).
Przy użyciu programu można stworzyć kopię całego dysku twardego bądź wskazanych partycji. Kopia jest zapisywana w wybranej lokalizacji, którą może być dysk twardy, sieć lokalna lub płyta CD/DVD. Można także sklonować zawartość dysku bądź partycji, bezpośrednio przenosząc ją na inny nośnik danych.
Za sprawą technologii Volume Shadow Copy Service aplikacja umożliwia tworzenie obrazów aktualnie uruchomionego systemu operacyjnego. W przypadku wystąpienia niespodziewanej awarii z pomocą przychodzi płyta Rescue CD, przy użyciu której można przywrócić wskazaną instalację systemu Windows. 
Macrium Reflect jest dostępny w wersji bezpłatnej do użytku niekomercyjnego.
Program otrzymał szereg pozytywnych recenzji.

</doc>
<doc id="5107939" url="https://pl.wikipedia.org/wiki?curid=5107939" title="Liga Konferencji Europy UEFA (2021/2022)/Faza kwalifikacyjna (ścieżka ligowa)">
Liga Konferencji Europy UEFA (2021/2022)/Faza kwalifikacyjna (ścieżka ligowa)

Artykuł prezentuje szczegółowe dane dotyczące rozegranych meczów, które miały na celu wyłonienie 17 drużyn piłkarskich, które wezmą udział w fazie grupowej Ligi Konferencji Europy UEFA 2021/2022. Faza kwalifikacyjna trwała od 8 lipca do 26 sierpnia 2021.
Terminarz.
Losowania każdej rundy będą odbywały się w siedzibie UEFA w Nyonie, w Szwajcarii.
I runda kwalifikacyjna.
Do startu w I rundzie kwalifikacyjnej uprawnionych było 66 drużyn, z czego 33 było rozstawionych.
II runda kwalifikacyjna.
Do startu w II rundzie kwalifikacyjnej w ścieżce ligowej uprawnionych było 90 drużyn (w tym 33 z poprzedniej rundy), z czego 45 było rozstawionych.
Podział na koszyki.
Uwaga: Losowanie II rundy kwalifikacyjnej odbyło się przed zakończeniem I rundy kwalifikacyjnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w II rundzie przejmuje ona współczynnik najwyżej rozstawionego rywala.
Oznaczenia:
III runda kwalifikacyjna.
Do startu w III rundzie kwalifikacyjnej w ścieżce ligowej uprawnione były 54 drużyny (w tym 45 z poprzedniej rundy), z czego 26 było rozstawionych.
Podział na koszyki.
Uwaga: Losowanie III rundy kwalifikacyjnej odbyło się przed zakończeniem II rundy kwalifikacyjnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w III rundzie przejmuje ona współczynnik najwyżej rozstawionego rywala.
Oznaczenia:
Runda play-off.
Do startu w rundzie play-off w ścieżce ligowej uprawnione były 34 drużyny (w tym 27 z poprzedniej rundy oraz 3 z III rundy kwalifikacji Ligi Europy w ścieżce ligowej), z czego 17 było rozstawionych.
Podział na koszyki.
Uwaga: Losowanie rundy play-off odbyło się przed zakończeniem III rundy kwalifikacyjnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w rundzie play-off przejmuje ona współczynnik najwyżej rozstawionego rywala. W przypadku drużyn przegrywających w ścieżce ligowej eliminacji do Ligi Europy, brany był pod uwagę współczynnik rozstawionego zespołu w parze.
Oznaczenia:

</doc>
<doc id="5107940" url="https://pl.wikipedia.org/wiki?curid=5107940" title="Leśniczówka (skała)">
Leśniczówka (skała)

Leśniczówka – skała na Januszkowej Górze na Wyżynie Olkuskiej będącej częścią Wyżyny Krakowsko-Częstochowskiej, administracyjnie we wsi Podlesie, w województwie małopolskim, w powiecie olkuskim, w gminie Olkusz.
Na zbudowanej z wapieni Leśniczówce uprawiana jest wspinaczka skalna. Skała znajduje się na wschodnim zboczu Januszkowej Góry, w oddaleniu od pozostałych skał wspinaczkowych. Pierwsze drogi wspinaczkowe poprowadzono na niej w 2013 roku. W 2019 roku jest ich pięć, o trudności od IV do VI.3 w skali Kurtyki. Jest też jeden projekt. Na niektórych zamontowano stałe punkty asekuracyjne: ringi (r) i stanowiska zjazdowe (st), na pozostałych wspinaczka tradycyjna (trad.). 
Wśród wspinaczy skalnych Leśniczówka jest mało popularna.

</doc>
<doc id="5107942" url="https://pl.wikipedia.org/wiki?curid=5107942" title="Sześćset trzynaście nakazów i zakazów">
Sześćset trzynaście nakazów i zakazów

Sześćset trzynaście nakazów i zakazów, nazywane też TARJAG micwot (skrótowiec TaRJaG powstał z zapisu liczby 613 za pomocą alfabetu hebrajskiego, w którym każda litera ma wartość liczbową: [taw = 400 + resz = 200 + jod = 10 + gimel = 3] micw; jid. "Tarjag micwes") – w tradycji judaistycznej zbiór nakazów i zakazów (zob. micwa) przekazanych Mojżeszowi przez Boga na górze Synaj. Wypełnianie ich jest warunkiem przymierza, które Bóg zawarł z Izraelitami. W szerszym kontekście wyznawcy judaizmu uznają wszystkie dobre uczynki za spełnienie micw, bowiem to dobre uczynki wyrażają wolę Bożą.
Traktat Talmudu "Makot" (23b) powołuje się na żyjącego w III w. amoratę i wylicza 365 zakazów (hebr. "micwot lo-taase") oraz 248 nakazów (hebr. "micwot ase").
Na tej podstawie literatura rabinistyczna przyjmuje je jako realny zapis przekazu od Boga i traktuje jako podstawę do rozważań halachicznych. Wyjściowe treści podlegały redakcjom rabinów. W środkowym średniowieczu opracowywał je Majmonides. "Tarjag micwot" w jego wersji redakcyjnej zostało wydane w Rzymie w 1480, w Konstantynopolu w 1536, oraz w Wenecji w 1523 i w 1584. Późniejsze opracowania pochodziły z okresu XVII i XVIII wieku (wyd. Amsterdam, 1649), a także w czasach późniejszych (wyd. Warszawa 1817, Warszawa 1882, Wiedeń 1878).
Według jednej z klasyfikacji, zgodnej z Księgą Kapłańską (18,4-5), "Sześćset trzynaście nakazów i zakazów" jest dzielone na dwie grupy:
Inny podział rozróżnia micwy związane z Erec Israel, które siłą rzeczy obowiązują tylko tam, oraz takie, które mają charakter uniwersalny, a tym samym mają być używane w diasporze.

</doc>
<doc id="5107944" url="https://pl.wikipedia.org/wiki?curid=5107944" title="Kopiec Arian">
Kopiec Arian



</doc>
<doc id="5107946" url="https://pl.wikipedia.org/wiki?curid=5107946" title="Kopiec Lutrów">
Kopiec Lutrów



</doc>
<doc id="5107948" url="https://pl.wikipedia.org/wiki?curid=5107948" title="TARJAG">
TARJAG



</doc>
<doc id="5107949" url="https://pl.wikipedia.org/wiki?curid=5107949" title="613 nakazów i zakazów">
613 nakazów i zakazów



</doc>
<doc id="5107955" url="https://pl.wikipedia.org/wiki?curid=5107955" title="Św. Jacek (skała)">
Św. Jacek (skała)

Św. Jacek – skała we wsi Jaroszowiec w województwie małopolskim, w powiecie olkuskim, w gminie Klucze, na Wyżynie Olkuskiej będącej częścią Wyżyny Krakowsko-Częstochowskiej.
Zbudowana z twardych wapieni skalistych skała znajduje się w lesie po północnej stronie zabudowań wsi. Można do niej dojść czerwonym szlakiem turystycznym od kościoła, koło cmentarza i kaplicy św. Jacka, a następnie lasem. Skała znajduje się około 200 m na wschód od szlaku turystycznego. W lesie jest kilka skał, św. Jacek jest najwybitniejszą z nich. Uprawiana jest na nim wspinaczka skalna. W 2018 roku Grzegorz Rettinger przeszedł na nim dwie drogi wspinaczkowe o trudności VI.3 i VI.3+ w skali Kurtyki i zamontował dla nich stałe punkty asekuracyjne: ringi (r) i stanowiska zjazdowe (st). 
Wśród wspinaczy skalnych Św. Jacek jest mało popularny.

</doc>
<doc id="5107956" url="https://pl.wikipedia.org/wiki?curid=5107956" title="Teologia Polityczna (czasopismo)">
Teologia Polityczna (czasopismo)



</doc>
<doc id="5107958" url="https://pl.wikipedia.org/wiki?curid=5107958" title="Rogoźno (rejon brzeski)">
Rogoźno (rejon brzeski)

Rogoźno (; ) – wieś na Białorusi, w obwodzie brzeskim, w rejonie brzeskim, w sielsowiecie Znamienka.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Miedna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5107959" url="https://pl.wikipedia.org/wiki?curid=5107959" title="Villarreal (ujednoznacznienie)">
Villarreal (ujednoznacznienie)



</doc>
<doc id="5107963" url="https://pl.wikipedia.org/wiki?curid=5107963" title="Alcha">
Alcha

Alcha (; ) – chutor na Białorusi, w obwodzie brzeskim, w rejonie brzeskim, w sielsowiecie Znamienka, w pobliżu Bugu, który stanowi tu granicę z Polską.
W pobliżu znajduje się przystanek kolejowy Zbunin, położony na linii Brześć - Włodawa.

</doc>
<doc id="5107965" url="https://pl.wikipedia.org/wiki?curid=5107965" title="Libelloides macaronius">
Libelloides macaronius



</doc>
<doc id="5107967" url="https://pl.wikipedia.org/wiki?curid=5107967" title="Naftochimik-DJuSSz-3 Iwano-Frankiwsk">
Naftochimik-DJuSSz-3 Iwano-Frankiwsk



</doc>
<doc id="5107969" url="https://pl.wikipedia.org/wiki?curid=5107969" title="Stanisław Udymowski">
Stanisław Udymowski

 Stanisław Udymowski (ur. 23 grudnia 1890 w Czerekiewie, zm. 16 września 1920 we Lwowie) – rotmistrz Wojska Polskiego, kawaler Orderu Virtuti Militari.
Życiorys.
Urodził się 23 grudnia 1890 w Czerekiewie, w rodzinie Władysława i Felicji z Chrościckich. Był starszym bratem Jana (1894–1918) i Leona (ur. 1896), rotmistrzów Wojska Polskiego, odznaczonych Krzyżem Niepodległości.
W grudniu 1917 razem z braćmi rozpoczął służbę w Polskim Kawaleryjskim Dywizjonie rosyjskiej 8 Armii, który 1 lutego 1918 przekształcił się w 5 Pułk Ułanów II Korpusu Polskiego, a później w 5 Pułk Ułanów Zasławskich. W lutym 1918 był dowódcą szkoły podoficerskiej, a Jan dowódcą 3. szwadronu. W 1920 dowodził 2. szwadronem 5 puł. Wyróżnił się 26 kwietnia pod Korostyszowem i 24 maja razem z bratem Leonem (wówczas podchorążym) w bitwie pod Koszowatą. W czerwcu otrzymał pochwałę dowódcy Dywizji Jazdy za zniszczenie podjazu kozackiego w sile 50 koni. 5 lipca walczył w bitwie pod Równem. 27 sierpnia 1920 został zatwierdzony z dniem 1 kwietnia 1920 w stopniu rotmistrza, w kawalerii, w grupie oficerów byłych Korpusów Wschodnich i byłej armii rosyjskiej.
6 września został ranny w bitwie pod Chodorowem. Zmarł 16 września we Lwowie, w następstwie otrzymanych ran. 20 września 1920 został tymczasowo pochowany we Lwowie.

</doc>
<doc id="5107972" url="https://pl.wikipedia.org/wiki?curid=5107972" title="Darren Emerson">
Darren Emerson

Darren Emerson (ur. 30 kwietnia 1971 w Hornchurch) – brytyjski klawiszowiec kompozytor i DJ. Największe sukcesy odnosił jako członek zespołu Underworld (1990–2000). Współautor takich przebojów jak: „Dark &amp; Long (Dark Train)” (1994) i „Born Slippy .NUXX” (1995), który znalazł się na ścieżce dźwiękowej filmu "Trainspotting" w reżyserii Danny’ego Boyle’a. Po 2000 roku prowadzi działalność solową. Założył i prowadzi dwie wytwórnie płytowe: Underwater Records i Detone Records.
Życiorys i kariera muzyczna.
Darren Emerson urodził się 30 kwietnia 1971 roku w Hornchurch. Mając 14 lat zajął się miksowaniem muzyki. Początkowo pozostawał pod wpływem hip-hopu, ale wkrótce zainteresował się muzyką house. W 1990 roku dołączył do zespołu Underworld, który przeżywał wówczas kryzys twórczy i miał kłopoty finansowe. Przystąpienie do zespołu zaproponował mu Rick Smith. Obecność Emersona zainspirowała zespół do zwrócenia się w stronę muzyki techno. Wraz z wydaniem albumu "Dubnobasswithmyheadman" Underworld stał się jednym z liderów muzyki elektronicznej. Swój komercyjny sukces utwierdził utworem „Born Slippy .NUXX” (1995), który znalazł się na ścieżce dźwiękowej filmu "Trainspotting". Obok działalności w zespole Emerson dokonał również remiksów nagrań takich wykonawców jak Björk i The Chemical Brothers, wydał też solowe kompilacje miksów didżejskich ("Cream Separates 01" z 1997 roku). Underworld przed 2000 rokiem był zespołem, który był w dużej mierze wypadkową działań swoich członków. Podczas gdy Rick Smith zapewniał techniczne zabezpieczenie, a Karl Hyde – teksty, pisanie piosenek i działał jako niezastąpiony frontman, to Darren Emerson wnosił klubowy image, którego brakowało Smithowi i Hyde’owi przed jego wstąpieniem. Wiosną 2000 roku Emerson opuścił Underworld. W komentarzu wygłoszonym tuż po rozstaniu się z zespołem powiedział:
W wywiadzie dla magazynu Muzik dodał:
Pierwszym solowym dokonaniem Emersona był mix album nagrany podczas jego ostatniego didżejskiego występu w Ameryce Południowej, zatytułowany "Global Underground 015: Uruguay" i wydany 15 maja 2000 roku nakładem Boxed: Global Underground.
Emerson założył dwie wytwórnie płytowe: Underwater Records (w 1994) i cyfrową Detone Records (2012). W obu wypadkach wydaje pod ich szyldami produkcje własne oraz remiksy przyjaciół lub artystów poznanych po drodze, reprezentujących gatunki techno i house. 

</doc>
<doc id="5107974" url="https://pl.wikipedia.org/wiki?curid=5107974" title="Łyszczyce Nowe">
Łyszczyce Nowe

Łyszczyce Nowe (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce, którego władz są siedzibą.
Znajduje się tu stacja kolejowa Łyszczyce, położona na linii Brześć - Białystok.
Historia.
Wieś powstała wokół stacji kolejowej. W dwudziestoleciu międzywojennym miejscowość miała status stacji. Leżała ona wówczas w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5107977" url="https://pl.wikipedia.org/wiki?curid=5107977" title="Piotr Kościelecki">
Piotr Kościelecki

Piotr Kościelecki (zm. 22 listopada 1943 r. w Grądach-Woniecko) – polski rolnik zamordowany za pomoc okazaną Żydom podczas okupacji niemieckiej. Uhonorowany przez minister kultury, dziedzictwa narodowego i sportu Magdalenę Gawin w ramach projektu Instytutu Pileckiego "Zawołani po imieniu."
Historia.
Piotr Kościelecki prowadził samotnie gospodarstwo rolne na skraju lasu w kolonii wsi Grądy-Woniecko w okolicach Zambrowa na Podlasiu. Jego żona, Zofia z domu Pojmańska, zmarła przed rozpoczęciem II wojny światowej. Małżeństwo miało syna Jana. Pod koniec 1942 r. Kościelecki udzielił schronienia nieokreślonej liczbie Żydów zbiegłych z okolicznych gett likwidowanych w owym czasie. Kościelecki umożliwił im ukrycie się w stogu siana na terenie swojego gospodarstwa, a także zaopatrywał ich w prowiant. 21 listopada 1943 r. uciekinierzy zostali wykryci przez przebywających w okolicznym majątku na turnusie rehabilitacyjnym Niemców, którzy tropili zwierzynę w pobliskim lesie. Tego dnia, pod nieobecność gospodarza, zostały zamordowane trzy ukrywające się osoby. 22 listopada 1943 r. Kościelecki został przeszukany, pobity i następnie zamordowany przez niemieckich żołnierzy z majątku w Grądach-Woniecko i żandarmów z posterunku w Rutkach. Miał 61 lat. Egzekucja miała miejsce obok stogu siana, w którym ukrywał zbiegłych z getta Żydów. Kościelecki został pochowany razem z zastrzelonymi ukrywanymi, w dole wykopanym przez sprowadzonych w tym celu sąsiadów posesji. Gospodarstwo Kościeleckiego zostało poddane rewizji i zrabowane. Jego ciało zostało ekshumowane przez jego syna Jana i pochowane na cmentarzu parafialnym w Wiźnie.
Upamiętnienie.
9 czerwca 2021 r. w Grądach-Woniecko miało miejsce odsłonięcie przez min. Magdalenę Gawin tablicy upamiętniającej Piotra Kościeleckiego i nieznanych z nazwiska Żydów, którym udzielał pomocy. Wydarzenie było zorganizowane w ramach projektu "Zawołani po imieniu" przez Instytut Pileckiego.

</doc>
<doc id="5107980" url="https://pl.wikipedia.org/wiki?curid=5107980" title="Ogrodniki (rejon brzeski)">
Ogrodniki (rejon brzeski)

Ogrodniki (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
W XIX w. trzy wsie: Ogrodniki Poduchowne, Ogrodniki Skarbowe i Ogrodniki Planta (ob. Ostromeczewo). W dwudziestoleciu międzywojennym leżały w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5107982" url="https://pl.wikipedia.org/wiki?curid=5107982" title="KF Vora">
KF Vora

Klubi i Futbollit Vora – albański klub piłkarski z siedzibą w mieście Vorë. Został założony w 2011, w sezonie 2022/2023 występuje w Kategoria e Dytë.
Sezony.
"Stan na koniec sezonu 2020/2021"

</doc>
<doc id="5107983" url="https://pl.wikipedia.org/wiki?curid=5107983" title="Szczytniki Wielkie">
Szczytniki Wielkie

Szczytniki Wielkie (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
W dwudziestoleciu międzywojennym leżały w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5107986" url="https://pl.wikipedia.org/wiki?curid=5107986" title="Mistrzostwa Europy w Rugby 7 Mężczyzn 2021 – GPS 1">
Mistrzostwa Europy w Rugby 7 Mężczyzn 2021 – GPS 1

Grand Prix Series 2021 – GPS 1 – pierwszy turniej mistrzostw Europy w rugby 7 mężczyzn w sezonie 2021, który odbył się w dniach 5–6 czerwca 2021 roku w Lizbonie.
Informacje ogólne.
Rozegrane w kompleksie Centro de Alto Rendimento do Jamor zawody były pierwszym turniejem sezonu 2021 i wzięło w nich udział osiem reprezentacji. Drużyny zostały podzielone na dwie czterozespołowe grupy rywalizujące w pierwszej fazie w ramach grup systemem kołowym o rozstawienie przed ćwierćfinałami. W drugim dniu zawodów odbyła się faza play-off z udziałem wszystkich zespołów, obejmująca ćwierćfinały, półfinały i mecze o poszczególne miejsca. W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". Zespoły zostały rozstawione na podstawie rankingu z poprzedniego roku. Sędziowie zawodów.
W transmitowanych w Internecie zawodach triumfowali reprezentanci Hiszpanii.

</doc>
<doc id="5107988" url="https://pl.wikipedia.org/wiki?curid=5107988" title="Ibrahima Ndiaye (ur. 1998)">
Ibrahima Ndiaye (ur. 1998)

Ibrahima Ndiaye (ur. 6 lipca 1998 w Saint-Louis) – senegalski piłkarz, grający na pozycji lewego pomocnika. W sezonie 2020/2021 zawodnik FC Luzern.
Kariera klubowa.
Wychowanek ASC Linguère.
Z tego klubu 1 lipca 2015 roku przeniósł się do ASC Diaraf.
Następnie, 27 sierpnia 2016 roku, został zawodnikiem egipskiego Wadi Degla SC. W egipskiej ekstraklasie zadebiutował 16 września 2015 roku w meczu przeciwko Petrojet, przegranym 1:0. Pierwszą bramkę strzelił 30 października w meczu przeciwko El Sharkia Zagazig, wygranym 1:2. Ibrahima Ndiaye gola strzelił w 31. minucie. Pierwszą asystę zaliczył 22 listopada 2015 roku w meczu przeciwko Enppi SC. Asystował przy bramce w 86. minucie. 
31 sierpnia 2017 roku został wypożyczony do grającego w trzeciej lidze greckiej PAE Ergotelis. Zadebiutował tam 12 listopada 2017 roku w meczu przeciwko Panachaiki GE, przegranym 2:1. Pierwszego gola strzelił 4 grudnia w meczu przeciwko OFI Kreta, przegranym 2:4. Ibrahima Ndiaye gola strzelił w 11. minucie. Łącznie na wypożyczeniu w Grecji rozegrał 10 ligowych meczów i strzelił gola. 
27 stycznia 2018 roku powrócił do Egiptu. Ponownie założył koszulkę Wadi Degla FC 2 lutego 2018 roku w meczu przeciwko El Nasr, wygranym 0:1. Ibrahima Ndiaye strzelił też gola w 41. minucie. Łącznie dla egipskiej drużyny rozegrał 72 mecze, strzelił 20 goli i zanotował 12 asyst.
3 sierpnia 2019 roku przeniósł się do FC Luzern. W szwajcarskiej drużynie zadebiutował 8 sierpnia w meczu kwalifikacji Ligi Europy przeciwko Espanyolowi, przegranym 3:0. Pierwszą bramkę strzelił 25 sierpnia w meczu przeciwko FC Sion, przegranym 2:1. Ibrahima Ndiaye strzelił gola w 91. minucie. Pierwszą asystę zaliczył 21 czerwca 2020 roku w meczu przeciwko FC Basel, wygranym 2:1. Asystował przy bramce w 23. minucie. W sezonie 2020/2021 zdobył z FC Luzern Puchar Szwajcarii, będąc przy tym królem strzelców turnieju. Strzelił 4 gole – pokonał bramkarzy FC Chiasso, FC Lugano, FC Aarau i FC St. Gallen 1879 w finale. Łącznie do 23 czerwca 2021 rozegrał 69 mecze, strzelił 16 goli i zanotował 7 asyst.

</doc>
<doc id="5107995" url="https://pl.wikipedia.org/wiki?curid=5107995" title="Victoria De Angelis">
Victoria De Angelis

Victoria De Angelis (ur. 28 kwietnia 2000 w Rzymie) – włoska basistka.
Od 2016 basistka zespołu rockowego Måneskin, z którym zwyciężyła 65. Konkurs Piosenki Eurowizji (2021).
Życiorys.
Urodziła się 28 kwietnia 2000 roku w Rzymie. Jest córką Dunki Jeanett De Angelis (zm. 2016) oraz włoskiego biznesmena Alessandra De Angelis. Ma młodszą siostrę Veronikę. Jest włosko-duńskiego pochodzenia. Jako dziecko uczęszczała do szkoły muzycznej i od 8 roku życia uczyła się gry na gitarze.
Kariera.
W 2016, będąc uczennicą liceum, wraz z Thomasem Raggi założyła zespół Måneskin. W późniejszym czasie członkami grupy zostali także Damiano David oraz Ethan Torchio. Początkowo grali na ulicach Rzymu, a w 2017 zajęli drugie miejsce w finale 11. sezonu włoskiej edycji "X-Factor".
W 2018 i 2019 odbyła z zespołem trasę koncertową. W 2018 wspólnie wydali debiutancki album pt. "Il ballo della vita", a w 2021 zwyciężyli w finale Festiwalu Piosenki Włoskiej w San Remo i 65. Konkursu Piosenki Eurowizji. W 2021 wydała z zespołem album pt. "".
Życie prywatne.
Zapytana o swoją orientację seksualną w rozmowie z gazetą „Corriere della Sera”, wyjawiła, że jest biseksualna. Otwarcie wyraża poparcie dla ruchów LGBTQ+ oraz Black Lives Matter.
W wywiadzie dla magazynu „Cosmopolitan” powiedziała, że jej głównym źródłem inspiracji jest Kim Gordon z zespołu Sonic Youth.

</doc>
<doc id="5107998" url="https://pl.wikipedia.org/wiki?curid=5107998" title="David A. Boody">
David A. Boody

David Augustus Boody (ur. 13 sierpnia 1837 w Jackson, zm. 20 stycznia 1930 w Brooklynie) – amerykański polityk, członek Partii Demokratycznej.
Działalność polityczna.
W okresie od 4 marca 1891 do rezygnacji 13 października 1891 przez jedną kadencję był przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych. Od 1892 do 1893 był burmistrzem Brooklynu.

</doc>
<doc id="5108003" url="https://pl.wikipedia.org/wiki?curid=5108003" title="Podróż na Południe">
Podróż na Południe



</doc>
<doc id="5108004" url="https://pl.wikipedia.org/wiki?curid=5108004" title="ZR Błędowice">
ZR Błędowice



</doc>
<doc id="5108005" url="https://pl.wikipedia.org/wiki?curid=5108005" title="Felix Campbell">
Felix Campbell

Felix Campbell (ur. 28 lutego 1829 w Brooklynie, zm. 8 listopada 1902 w Brooklynie) – amerykański polityk, członek Partii Demokratycznej.
Działalność polityczna.
W okresie od 4 marca 1883 do 3 marca 1885 przez jedną kadencję był przedstawicielem 4. okręgu, a od 4 marca 1885 do 3 marca 1891 przez trzy kadencje przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108006" url="https://pl.wikipedia.org/wiki?curid=5108006" title="Podróż na południe">
Podróż na południe



</doc>
<doc id="5108009" url="https://pl.wikipedia.org/wiki?curid=5108009" title="Jurajski Rowerowy Szlak Orlich Gniazd">
Jurajski Rowerowy Szlak Orlich Gniazd



</doc>
<doc id="5108010" url="https://pl.wikipedia.org/wiki?curid=5108010" title="Aneks (wydawnictwo)">
Aneks (wydawnictwo)

Aneks – polskie wydawnictwo emigracyjne, działające od 1975 w Wielkiej Brytanii
Historia.
Początkiem wydawnictwa były publikacje wydane przy okazji działalności pisma "Aneks". W 1975 wydano "Uspołecznienie a ustrój polityczny na tle doświadczeń wschodnioeuropejskich" Włodzimierza Brusa, w 1977 tom I "Czarnej księgi cenzury PRL", w 1978 tom II "Czarnej księgi cenzury PRL", pracę "1956 – W dwadzieścia lat później" oraz tom wierszy Stanisława Barańczaka "Sztuczne oddychanie" z ilustracjami Jana Lebensteina
Od 1982 wydzielonym od pisma "Aneks" wydawnictwem kierowała Nina Smolar. W latach 1982-1989 wydało 68 tytułów, w tym "„W czterdziestym nas matko na Sibir zesłali…”" Jana Tomasza Grossa i Ireny Grudzińskiej-Gross (1983), "KOR" Jana Józefa Lipskiego (1983), "Foksal '81" Dariusza Fikusa (1984), "Czy diabeł może być zbawiony i 27 innych kazań" Leszka Kołakowskiego (1984), "Polityka i odpowiedzialność" Jacka Kuronia (1984), "Szanse polskie demokracji" Adama Michnika (1984), "Ustrój komunistyczny w Polsce" Jakuba Karpińskiego (1985), "Rzeka podziemna, ptaki podziemne" Tadeusza Konwickiego (1985), "Takie czasy. Rzecz o kompromisie" Adama Michnika (1985), "Oni" Teresy Torańskiej (1985), "Jechać do Lwowa i inne wiersze" Adama Zagajewskiego z ilustracjami Józefa Czapskiego (1985), "Pół wieku czyśćca. Rozmowy z Tadeuszem Konwickim" Stanisława Beresia (1986), "Raport Solidarności. Polska 5 lat po Sierpniu" (1986), "Szczecin: Grudzień–Sierpień–Grudzień" Małgorzaty Szejnert i Tomasza Zalewskiego (1986), "Jeśli Boga nie ma... O Bogu, Diable, Grzechu i innych zmartwieniach tak zwanej filozofii religii" Leszka Kołakowskiego (1987), "Gomułka i inni. Dokumenty z archiwum KC PZPR" w opracowaniu Andrzeja Paczkowskiego (1987), "Struktura kłamstwa" Piotra Wierzbickiego (1987), "Okna" Hanny Krall (1987), "Wiara i wina" Jacka Kuronia (1989).
Po 1989 wydawnictwo działało pomimo zakończenia wydawania pisma "Aneks". Do 1999 wydało ponad 50 tytułów, m.in. "Gwiezdny czas" Jacka Kuronia (1991), "Opozycja polityczna w PRL 1945-1980" Andrzeja Friszke (1994), "Serce Europy" Normana Daviesa (1995) i jako ostatnią "Wejdą – nie wejdą. Polska 1980–1982: wewnętrzny kryzys, międzynarodowe uwarunkowania" (1999).

</doc>
<doc id="5108011" url="https://pl.wikipedia.org/wiki?curid=5108011" title="Giuseppe Taddei">
Giuseppe Taddei

Giuseppe Taddei (ur. 26 czerwca 1916 w Genui, zm. 2 czerwca 2010 w Rzymie) – włoski śpiewak, baryton.
Życiorys.
Studiował w Genui i Rzymie, na scenie zadebiutował w 1936 roku w rzymskim Teatro Reale dell’Opera rolą Herolda w "Lohengrinie" Richarda Wagnera. W 1942 roku został zmobilizowany do włoskiej armii, później znalazł się w niemieckim obozie jenieckim. W latach 1946–1948 występował w Operze Wiedeńskiej. W 1948 roku debiutował na festiwalu w Salzburgu jako Figaro w "Weselu Figara" W.A. Mozarta. W latach 1948–1951 i 1955–1961 związany był z mediolańską La Scalą. Gościnnie występował m.in. w San Francisco (1957), Chicago (1959), Covent Garden Theatre w Londynie (1960–1967), Wiedniu (1981 i 1986) oraz Nowym Jorku (1985). W 1995 roku zakończył karierę sceniczną.
Wykonywał zarówno role liryczno-dramatyczne, jak i buffo. Zasłynął zwłaszcza kreacjami w operach Giuseppe Verdiego (tytułowe role w "Makbecie", "Rigoletcie", "Falstaffie") i Giacomo Pucciniego (Scarpia w "Tosce", tytułowa rola w "Giannim Schicchim"). Dokonał licznych nagrań płytowych dla wytwórni Cetra, HMV, Columbia, Deutsche Grammophon i Decca.

</doc>
<doc id="5108012" url="https://pl.wikipedia.org/wiki?curid=5108012" title="Öhringen (Katowice)">
Öhringen (Katowice)

Öhringen (Oehringen; niem. "Colonie Oehringen") – nieistniejąca kolonia robotnicza na terenie współczesnych Katowic, w dzielnicy Wełnowiec-Józefowiec. Znajdowała się ona po wschodniej stronie dzisiejszej alei W. Korfantego, na odcinku od stawu hutniczego do ulicy Gnieźnieńskiej.
Powstała ona w połowie XIX wieku i składała się z ośmiu familoków. Kolonia ta powstała dla pracowników zakładów należących do księcia Hohenlohe-Öhringen. W 1885 roku kolonię zamieszkiwało łącznie 76 osób. W tym czasie przynależała ona do obszaru dworskiego Bytków. Kolonie wyburzono pod budowę nowych budynków Zakładów Hohenlohe – w 1902 roku przy drodze do Huty Laura (obecna aleja W. Korfantego), w miejscu kolonii powstała kuźnia przy hucie cynku „Hohenlohe”.

</doc>
<doc id="5108013" url="https://pl.wikipedia.org/wiki?curid=5108013" title="Kolonia Oehringen">
Kolonia Oehringen



</doc>
<doc id="5108016" url="https://pl.wikipedia.org/wiki?curid=5108016" title="Wydawnictwo Aneks">
Wydawnictwo Aneks



</doc>
<doc id="5108019" url="https://pl.wikipedia.org/wiki?curid=5108019" title="Ibrahima Ndiaye">
Ibrahima Ndiaye



</doc>
<doc id="5108023" url="https://pl.wikipedia.org/wiki?curid=5108023" title="Mark Donovan">
Mark Donovan

Mark Donovan (ur. 3 kwietnia 1999 w Penrith) – brytyjski kolarz szosowy.
Osiągnięcia.
Opracowano na podstawie:

</doc>
<doc id="5108025" url="https://pl.wikipedia.org/wiki?curid=5108025" title="Alfabet deseret">
Alfabet deseret

Alfabet deseret (deseret 𐐔𐐇𐐝𐐀𐐡𐐇𐐓) – system znaków, stworzony w latach 1847–1854 na potrzeby wyznawców Kościoła Jezusa Chrystusa Świętych w Dniach Ostatnich.
Historia.
Powstanie alfabetu.
Po śmierci Josepha Smitha, Jr., pierwszego przywódcy mormonów, w 1844 r. grupa wyznawców pod przewodnictwem Brighama Younga opuściła dotychczasowe osiedla i udała się na tereny obecnego stanu Utah, by tam budować nowe społeczeństwo. Jednym ze środków dla jego powstania miała być rezygnacja z alfabetu łacińskiego i wykorzystanie nowego, oryginalnego systemu znaków.
W prace nad nowym alfabetem zaangażowała się rada regentów (organ nadzorczy) powstałego w 1850 r. Uniwersytetu Deseret. Celem miało być stworzenie systemu znaków, który byłby lepiej dostosowany do fonetyki języka angielskiego i ułatwił imigrantom do USA naukę tego języka. Największy wkład w prace nad alfabetem deseret, zakończone w 1854 r., wniósł George Darling Watt (1812–1881), sekretarz Brighama Younga.
Wykorzystywanie przez mormonów (XIX w.).
Alfabet był używany początkowo przez George’a Darlinga Watta do zapisywania notatek ze spotkań biskupów kościoła. Później zaczęto go wykorzystywać do nauki w niektórych szkołach Utah (w miejscowościach Provo, Lehi, American Fork i Pleasant Grove).
Mimo licznych zabiegów i poniesionych kosztów, alfabet deseret nie cieszył się wielką popularnością wśród mormonów, był także krytykowany w publikacjach spoza kręgów Kościoła. Alfabet deseret wykorzystywano między innymi:
Ralph Vigoda (reporter "The Philadelphia Inquirer)" i A.J. Simmonds (historyk z Weber State University) uważają, że największym ciosem dla popularności alfabetu była Pierwsza Kolej Transkontynentalna, której budowę ukończono w 1869 r. Miała ona sprawić, że na tereny tradycyjnie zajmowane przez mormonów napłynęła nowa ludność, niezwiązana z kościołem i która miała łatwy dostęp do literatury angielskojęzycznej, zapisywanej alfabetem łacińskim. Okoliczności te miały przyczynić się do zaniku zainteresowania alfabetem deseret.
Wykorzystywanie w XX w..
Rozwój technik DTP obniżył koszty druku publikacji, co sprawiło, że od lat 90. XX wieku wśród angielskojęzycznych mormonów wzrosło zainteresowanie wykorzystaniem alfabetu. Miało to zarówno miejsce w przypadku publikacji papierowych (dokonano reprintu Księgi Mormona w alfabecie deseret), jak i elektronicznych (opublikowano PDF zawierający "Księgę Mormona", "Nauki i Przymierza" oraz "Perłę Wielkiej Wartości").
Alfabet deseret jest dostępny dla użytkowników komputerów między innymi:
Nazwa.
Nazwa alfabetu wywodzi się od jeredyckiego słowa mającego oznaczać pszczołę miodną.

</doc>
<doc id="5108027" url="https://pl.wikipedia.org/wiki?curid=5108027" title="Uwe Mönkemeyer">
Uwe Mönkemeyer

Uwe Mönkemeyer (ur. 22 września 1959 w Holzminden) – niemiecki lekkoatleta, średnio- i długodystansowiec, medalista halowych mistrzostw Europy w 1983. W czasie swojej kariery reprezentował Republikę Federalną Niemiec.
Zdobył brązowy medal w biegu na 3000 metrów na halowych mistrzostwach Europy w 1983 w Budapeszcie, ulegając tylko Draganowi Zdravkoviciowi z Jugosławii i Walerijowi Abramowowi ze Związku Radzieckiego. Na halowych mistrzostwach Europy w 1984 w Göteborgu zajął 4. miejsce na tym dystansie.
Odpadł w eliminacjach biegu na 5000 metrów na igrzyskach olimpijskich w 1984 w Los Angeles. Zajął 4. miejsce w biegu na 1500 metrów na halowych mistrzostwach Europy w 1986 w Madrycie i 11.miejsce w biegu na 5000 metrów na mistrzostwach Europy w 1986 w Stuttgarcie. Odpadł w eliminacjach biegu na 1500 metrów na halowych mistrzostwach Europy w 1987 w Liévin. Zajął 10. miejsce w biegu na 3000 metrów na halowych mistrzostwach świata w 1987 w Indianapolis.
Mönkemeyer był mistrzem RFN w biegu na 1500 metrów w 1986 oraz brązowym medalistą w tej konkurencji w 1983, a także mistrzem w sztafecie 4 × 1500 metrów w 1984. Był również mistrzem RFN w biegu przełajowym na krótkim dystansie w latach 1982–1984 i 1988. W hali był mistrzem w biegu na 1500 metrów w 1986 i 1987, a w biegu na 3000 metów był mistrzem w 1983 oraz brązowym medalistą w 1984.
Rekordy życiowe.
Rekordy życiowe Mönkemeyera:

</doc>
<doc id="5108029" url="https://pl.wikipedia.org/wiki?curid=5108029" title="Daniel O’Reilly">
Daniel O’Reilly



</doc>
<doc id="5108031" url="https://pl.wikipedia.org/wiki?curid=5108031" title="Zdzisław Łyszczarz">
Zdzisław Łyszczarz

Zdzisław Łyszczarz (ur. 24 stycznia 1927 w Częstochowie) – polski piłkarz występujący na pozycji pomocnika w polskich klubach Skra Częstochowa i Legia Warszawa.
Kariera klubowa.
W latach 1945-1948 występował w barwach Skry Częstochowa. W 1946 drużyna wygrała rozgrywki ligi okręgowej i doszła do 1/8 finału Mistrzostw Polski. W 1947 Skra zajęła 7 miejsce w grupie, przez co nie awansowała do I ligi. W 1948 r. przeszedł do Lublinanki. W latach 1949-1951 Łyszczarz rozegrał 24 mecze w pierwszoligowym zespole Legii Warszawa. W latach 1952-1958 grał ponownie w częstochowskiej Skrze. 

</doc>
<doc id="5108036" url="https://pl.wikipedia.org/wiki?curid=5108036" title="Chevrolet K-5 Blazer">
Chevrolet K-5 Blazer



</doc>
<doc id="5108041" url="https://pl.wikipedia.org/wiki?curid=5108041" title="Chevrolet Cavalier Turbo">
Chevrolet Cavalier Turbo



</doc>
<doc id="5108043" url="https://pl.wikipedia.org/wiki?curid=5108043" title="Ropice rezerwat przyrody">
Ropice rezerwat przyrody



</doc>
<doc id="5108045" url="https://pl.wikipedia.org/wiki?curid=5108045" title="Chevrolet Tornado Van">
Chevrolet Tornado Van



</doc>
<doc id="5108046" url="https://pl.wikipedia.org/wiki?curid=5108046" title="Kościół ewangelicki w Gostkowie">
Kościół ewangelicki w Gostkowie

Kościół ewangelicki w Gostkowie – znajdujący się w stanie ruiny.
Historia.
Kościół ewangelicki został zbudowany w 1785 r. i przetrwał do końca II wojny światowej. Po podziale nowych granic Polski w 1945 r. ludność niemiecka wyznania ewangelickiego opuściła kościół. Był to duży obiekt o powierzchni około 700 m2, murowany, otynkowany z kilkukondygnacyjną wieżą od strony zachodniej.

</doc>
<doc id="5108047" url="https://pl.wikipedia.org/wiki?curid=5108047" title="Rubén Fernández (kolarz)">
Rubén Fernández (kolarz)

Rubén Fernández Andújar (ur. 1 marca 1991 w Murcji) – hiszpański kolarz szosowy i torowy.
Fernández jest wielokrotnym medalistą mistrzostw Hiszpanii w kolarstwie torowym.
Osiągnięcia.
Kolarstwo szosowe.
Opracowano na podstawie:

</doc>
<doc id="5108048" url="https://pl.wikipedia.org/wiki?curid=5108048" title="Rubén Fernández Andújar">
Rubén Fernández Andújar



</doc>
<doc id="5108049" url="https://pl.wikipedia.org/wiki?curid=5108049" title="Bianca Perie">
Bianca Perie



</doc>
<doc id="5108055" url="https://pl.wikipedia.org/wiki?curid=5108055" title="Ruska Wola nad Popradem">
Ruska Wola nad Popradem



</doc>
<doc id="5108060" url="https://pl.wikipedia.org/wiki?curid=5108060" title="Lomnička">
Lomnička



</doc>
<doc id="5108061" url="https://pl.wikipedia.org/wiki?curid=5108061" title="Joris Nieuwenhuis">
Joris Nieuwenhuis

Joris Nieuwenhuis (ur. 11 lutego 1996 w Doetinchem) – holenderski kolarz szosowy i przełajowy.
Osiągnięcia.
Kolarstwo szosowe.
Opracowano na podstawie:
Kolarstwo przełajowe.
Opracowano na podstawie:

</doc>
<doc id="5108062" url="https://pl.wikipedia.org/wiki?curid=5108062" title="Łomniczka">
Łomniczka



</doc>
<doc id="5108064" url="https://pl.wikipedia.org/wiki?curid=5108064" title="Matysowa">
Matysowa



</doc>
<doc id="5108065" url="https://pl.wikipedia.org/wiki?curid=5108065" title="Cerkiew św. Michała Archanioła w Matysowej">
Cerkiew św. Michała Archanioła w Matysowej



</doc>
<doc id="5108067" url="https://pl.wikipedia.org/wiki?curid=5108067" title="Obruczne">
Obruczne



</doc>
<doc id="5108071" url="https://pl.wikipedia.org/wiki?curid=5108071" title="Udol">
Udol



</doc>
<doc id="5108072" url="https://pl.wikipedia.org/wiki?curid=5108072" title="Inter Miami">
Inter Miami



</doc>
<doc id="5108076" url="https://pl.wikipedia.org/wiki?curid=5108076" title="Wołodymyr Oniszczuk">
Wołodymyr Oniszczuk



</doc>
<doc id="5108078" url="https://pl.wikipedia.org/wiki?curid=5108078" title="Galopujący koń stąpający po lecącej jaskółce">
Galopujący koń stąpający po lecącej jaskółce



</doc>
<doc id="5108080" url="https://pl.wikipedia.org/wiki?curid=5108080" title="Hans Junge">
Hans Junge

Hans Hermann Junge (ur. 11 lutego 1914 w Preetz, zm. 13 sierpnia 1944 w Dreux) – kamerdyner Adolfa Hitlera, niemiecki oficer SS, mąż Traudl Junge. Zabity podczas Bitwy o Normandię.
Życiorys.
Hans Hermann Junge urodził się 11 lutego 1914 w prowincji Schleswig-Holstein. W 1933 dołączył do SS z numerem członkowskim 150359, a rok później wstąpił jako ochotnik do 1 Dywizji Pancerne SS „Leibstandarte SS Adolf Hitler”. Od 1936 roku służył w SS-Begleitkommando des Führers. Kamerdynerem został w 1940 r.12 czerwca 1943 Junge wziął ślub z Traudl Junge z domu Humps, sekretarką Hitlera.
14 lipca 1943 roku wstąpił ochotniczo do 12 Dywizji Pancernej SS „Hitlerjugend”.
Hans Junge zmarł na skutek obrażeń odniesionych podczas ataku powietrznego w Dreux.

</doc>
<doc id="5108083" url="https://pl.wikipedia.org/wiki?curid=5108083" title="Curtis Nelson">
Curtis Nelson

Curtis Alexander Nelson (ur. 21 maja 1993 w Newcastle-under-Lyme) – angielski piłkarz grający na pozycji środkowego obrońcy. W sezonie 2021 występuje w klubie Cardiff City F.C.
Kariera juniorska.
Nelson grał w Stoke City przez 7 lat. W 2009 roku przeniósł się do Plymouth Argyle.
Kariera seniorska.
Plymouth Argyle.
Nelsona awansowano do pierwszej drużyny Plymouth Argyle 1 lipca 2010 roku. Debiut dla tego klubu zaliczył on 10 sierpnia 2010 roku w meczu z Notts County (przeg. 0:1). Premierową bramkę zawodnik ten zdobył 1 września 2012 roku w wygranym 3:2 spotkaniu przeciwko Northampton Town. Łącznie dla Plymouth Argyle Anglik rozegrał 246 meczów, strzelając 9 goli.
Oxford United.
Nelson trafił do Oxfordu United 4 lipca 2016 roku. Zadebiutował on dla tego zespołu 6 sierpnia 2016 roku w zremisowanym 1:1 spotkaniu przeciwko Chesterfield. Pierwszego gola piłkarz ten strzelił 28 stycznia 2017 roku w meczu z Newcastle United F.C. (wyg. 3:0). Ostatecznie w barwach Oxfordu United Anglik wystąpił 121 razy, zdobywając 8 goli.
Cardiff City.
Nelson przeszedł do Cardiff City 1 lipca 2019 roku. Debiut dla tego klubu zaliczył on 18 sierpnia 2019 roku w meczu z Reading F.C. (przeg. 3:0). Pierwszą bramkę zawodnik ten zdobył 2 listopada 2011 roku wygranym 4:2 spotkaniu przeciwko Birmingham City. Do 23 czerwca 2021 roku dla Cardiff City Anglik rozegrał 82 mecze, strzelając 3 gole.
Sukcesy.
"Sukcesy w karierze klubowej:"

</doc>
<doc id="5108088" url="https://pl.wikipedia.org/wiki?curid=5108088" title="Mieczysław Menżyński">
Mieczysław Menżyński

Mieczysław Hipolit Menżyński (ur. 7 stycznia 1940) – polski działacz państwowy i inżynier, w latach 1984–1990 przewodniczący Prezydium Wojewódzkiej Rady Narodowej w Tarnowie.
Życiorys.
Pochodzi z Tarnowa. Ukończył studia z zakresu inżynierii sanitarnej na Akademii Górniczo-Hutniczej w Krakowie, później uzyskał doktorat w tej dziedzinie. Przez wiele lat związany z Polskim Zrzeszeniem Inżynierów i Techników Sanitarnych m.in. jako wiceprezes krajowy i prezes tarnowskiego oddziału. Aktywny także w strukturach Naczelnej Organizacji Technicznej jako wiceprezes w Tarnowie. Zasiadał w Wojewódzkiej Radzie Narodowej w Tarnowie, w 1984 objął fotel przewodniczącego jej Prezydium (nie był członkiem żadnej partii). Zajmował to stanowisko do 1990. W trakcie pełnienia funkcji był m.in. jednym z organizatorów wizyty Jana Pawła II w Tarnowie w 1987. Później poświęcił jej książkę pt. "Ojciec Święty w Tarnowie" (2012). W 1989 kandydował do Sejmu w okręgu nr 96 jako bezpartyjny (otrzymał 7,92% głosów i zajął 2 miejsce na 3 kandydatów). W późniejszych latach związany m.in. z Karpacką Spółką Gazownictwa, przez wiele lat pracował w tym sektorze. Współtworzył także monografię pt. "Monografia tarnowskiego gazownictwa" (2008).

</doc>
<doc id="5108089" url="https://pl.wikipedia.org/wiki?curid=5108089" title="Bajerski (herb szlachecki)">
Bajerski (herb szlachecki)

Bajerski – polski herb szlachecki.
Opis herbu.
Opis historyczny.
Adam Boniecki blazonuje herb następująco:
Opis współczesny.
Opis skonstruowany współcześnie brzmi następująco:
"Na tarczy w czerwonym polu tarczy, pas ukośny, prawy, błękitny, w nim trzy złote, smukłe, sześcioramienne gwiazdy."
"W klejnocie gwiazda sześcioramienna."
"Labry herbowe czerwone, podbite złotem."
Herbowni.
Bajerski (von Beyersee).

</doc>
<doc id="5108091" url="https://pl.wikipedia.org/wiki?curid=5108091" title="Alternativi">
Alternativi

Alternativi – program artystyczno-muzyczno-publicystyczny nadawany w Programie Pierwszym Telewizji Polskiej od 12 września 1994 do 10 czerwca 1996 roku nadawany co 2 tygodnie początkowo o 15.30, później o 16.00 w cyklu "Dla młodych widzów". Autorem programu był Robert Tekieli, a program prowadził Wojciech Stamm. 
Czołówka programu była następująca: najpierw było widoczne niebieskie niebo, następnie najeżdżający telewizor z napisem programu z charakterystycznym A w kształcie pentagramu, później był rysunek Pałacu Kultury i Nauki w Warszawie, który się przewraca, napis "Program Telewizyjny", numer odcinka, a na koniec lokomotywa, która rozjeżdżała telewizor. W tyłówce programu natomiast emitowano nagranie niszczenia telewizora przez lokomotywę puszczoną od tyłu.
W programie prezentowano nowości muzyczne i emitowano teledyski z gatunku punk rocka i grunge. Autorzy poruszali społecznie ważne problemy, ale także porady dotyczące życia codziennego, szeroko rozumianą kontrkulturę i zjawiska z nią związane, dodatkowo rozmawiano z zespołami, których utwory pojawiały się w programie. Wśród licznych tematów poruszanych w programie była kwestia zażywania narkotyków, zasadnicza służba wojskowa i ruch straight edge. Komentowano rzeczywistość, także tą polityczną w bardzo oryginalny sposób.
Za muzykę byli odpowiedzialni Krzysztof Grabowski, Włodzimierz Nakonieczny, Remigiusz Hanaj, Pietia Wierzbicki, a za całość audycji odpowiadała "FUNDACJA bruLionu"
"Alternativi" był bardzo popularny, oglądalność niektórych wydań sięgała 2 milionów widzów.

</doc>
<doc id="5108099" url="https://pl.wikipedia.org/wiki?curid=5108099" title="Sprawiedliwa transformacja">
Sprawiedliwa transformacja

Sprawiedliwa transformacja – to ramy opracowane przez ruch związkowy, które obejmują szereg interwencji społecznych potrzebnych do zabezpieczenia praw pracowników i dostępu do środków do życia, podczas procesu przejścia gospodarki na zrównoważoną poprzez zmianę sposobów produkcji, głównie w celu walki ze zmianą klimatu i ochroną różnorodności biologicznej. Idea sprawiedliwej transformacji została ona poparta na arenie międzynarodowej przez rządy oraz władze Międzynarodowej Organizacji Pracy (ang. "ILO – International Labour Organization"), Ramową Konwencję Narodów Zjednoczonych w sprawie Zmian Klimatu (UNFCCC) w Porozumieniu Paryskim, Konferencję Klimatyczną w Katowicach (COP24) oraz Unię Europejską.
Mechanizm.
Dla związków zawodowych termin sprawiedliwa transformacja oznacza proces przejścia do gospodarki odpornej na zmianę klimatu i niskoemisyjnej. Sprawiedliwa transformacja maksymalizuje korzyści z działań na rzecz klimatu, jednocześnie minimalizując trudności dla pracowników i ich społeczności. Według Międzynarodowej Konfederacji Związków Zawodowych ("International Trade Union Confederation") potrzeby związane ze sprawiedliwą transformacją będą się różnić w różnych krajach, chociaż da się wyróżnić ogólne polityki, konieczne do wprowadzenia we wszystkich krajach, w tym:
Cele klimatyczne i globalne porozumienia w sprawie zmian klimatu wyznaczają standardy czystej gospodarki. W tym procesie sektory takie jak energetyka, produkcja, rolnictwo i leśnictwo, które zatrudniają miliony pracowników, ulegną przemodelowaniu. W przeszłości, okresy zmian strukturalnych w gospodarce zmuszały zwykłych pracowników, ich rodziny i społeczności do ponoszenia kosztów przejścia na nowe sposoby wytwarzania dóbr. Takie obciążenia wiązały się często z bezrobociem, ubóstwem, marginalizacją i wykluczeniem ludzi pracy podczas gdy właściciele firm najczęściej nie cierpieli na strukturalnej zmianie.
Sprawiedliwa transformacja zakłada rozwiązanie tego problemu poprzez wspieranie pracowników zwłaszcza za pomocą włączenia ich w działania z dziedziny zrównoważonego rozwoju. Połączenie wartości sprawiedliwości społecznej i sprawiedliwości klimatycznej za pomocą sprawiedliwej transformacji daje podstawę do wsparcia pracowników węglowych, pozbawionych możliwości pracy w innych sektorach w regionach zależnych gospodarczo od wydobycia paliw kopalnych; pracowników w gospodarkach wschodzących; osób zmuszonych do opuszczenia swoich domów w regionach przybrzeżnych i na wyspach zagrożonych podnoszącym się poziomem morza oraz pomocy społecznościom dotkniętym zanieczyszczeniem powietrza i innymi negatywnymi skutkami wykorzystania paliw kopalnych.
Definicja i ewolucja znaczenia.
Termin „sprawiedliwa transformacja” został stworzony przez związki zawodowe w Ameryce Północnej w latach 90. XX wieku, aby opisać system wsparcia dla pracowników pozbawianych pracy z powodu polityki ochrony środowiska. Koncepcję tę można uznać za zastosowanie w kontekście działań środowiskowych konwersji ekonomicznej. Strategia konwersji ekonomicznej powstała w latach 80., kiedy działacze antywojenni dążyli do zbudowania koalicji z robotnikami zakładów wojskowych i umożliwieniu im włączenia się w działalność gospodarczą na rzecz pokoju.
Jednym z wczesnych zwolenników sprawiedliwej transformacji był Tony Mazzocchi:
Dalszą ewolucję tego terminu opisano w artykule opublikowanym przez International Journal on Labor Research:
Kongres jest zaangażowany w promowanie zintegrowanego podejścia do zrównoważonego rozwoju poprzez sprawiedliwą transformację, w której postęp społeczny, ochrona środowiska i potrzeby gospodarcze są prowadzone w ramach demokratycznego zarządzania, gdzie przestrzegane są prawa pracownicze i inne prawa człowieka oraz osiągnięta zostanie równość płci (ITUC, 2010).
Poszerzenie znaczenia.
W ostatnich latach wiele organizacji wdrożyło koncepcję sprawiedliwej transformacji w odniesieniu do sprawiedliwości środowiskowej i/lub klimatycznej. Gdy związki zaczęły wprowadzać koncepcję sprawiedliwej transformacji do negocjacji UNFCCC i ruchu na rzecz zmiany klimatu, sprawiedliwa transformacja przekształciła się w celowe dążenie do tworzenia miejsc pracy i gospodarek zrównoważonych zarówno pod względem środowiskowym, jak i społecznym. Element pracowniczy pojęcia sprawiedliwej transformacji jest niekiedy silnie akcentowany, ale czasami jest całkowicie ignorowany. W tym drugim przypadku „sprawiedliwość” odnosi się do konieczności ochrony środowiska jako dobra wspólnego przed szkodliwym wpływem prywatnego przemysłu.
Osiągnięcia.
W 2015 r. ILO opublikowała „Wytyczne dotyczące sprawiedliwej transformacji w kierunku zrównoważonych ekologicznie gospodarek i społeczeństw dla wszystkich”, w tym zasady przewodnie sprawiedliwej transformacji, takie jak potrzeba konsensusu społecznego i dialogu społecznego oraz znaczenie wspierania współpracy międzynarodowej. Wytyczne podkreślają rolę pracowników, pracodawców i rządu jako głównych aktywnych partnerów w zapewnianiu sprawiedliwej transformacji oraz opierają się na czterech filarach Programu Godnej Pracy ILO: dialogu społecznym, ochronie socjalnej, prawach pracowniczych i zatrudnieniu. Dokument ten wzywa rządy oraz międzynarodowe gremia do włączenia zasad sprawiedliwej transformacji do metod osiągania Celów Zrównoważonego Rozwoju Organizacji Narodów Zjednoczonych, zwiększenia dostępu do danych dotyczących rynku pracy, zachęcania do współpracy między odpowiednimi ministerstwami krajowymi itp.
W kwietniu 2015 r. Rockefeller Family Fund i Appalachian Funders Network utworzyły Just Transition Fund, aby pomóc społecznościom dotkniętym zmianą sektora węglowego w skorzystaniu z inicjatywy POWER prezydenta Obamy. Dzięki bezpośrednim inwestycjom i bezpośredniej pomocy technicznej dotacje Funduszu pomogły skierować prawie 24 miliony dolarów z funduszy federalnych na projekty sprawiedliwej transformacji.
Na Konferencji Narodów Zjednoczonych w sprawie Zmian Klimatu 2015 w Paryżu, we Francji (COP 21), związki zawodowe i zwolennicy sprawiedliwej transformacji przekonali strony do włączenia postulatu sprawiedliwej transformacji i tworzenia godnych miejsc pracy do preambuły Porozumienia Paryskiego.
Na Konferencji Narodów Zjednoczonych w sprawie zmian klimatu w Katowicach w 2018 r., czyli COP 24, szefowie państw i rządów przyjęli Śląską Deklarację Solidarnej i Sprawiedliwej Transformacji, podkreślając znaczenie sprawiedliwej transformacji, o której mowa w Porozumieniu Paryskim, wytycznych ILO oraz Agendzie ONZ na rzecz zrównoważonego rozwoju 2030. Deklaracja zachęca wszystkie odpowiednie agencje Organizacji Narodów Zjednoczonych do realizowania sprawiedliwej transformacji i wzięcia jej pod uwagę podczas opracowywania i wdrażania Ustalonych Wkładów na szczeblu Krajowym Nationally Determined Contributions (NDC).
Wsparcie Sprawiedliwej Transformacji w Unii Europejskiej.
Unia Europejska przyjęła sprawiedliwą transformację za kluczową część swojego Europejskiego Zielonego Ładu, aby pomóc regionom Unii Europejskiej uzależnionym od paliw kopalnych w przejściu na bardziej ekologiczną gospodarkę.
Rozporządzenie w sprawie Funduszu na rzecz Sprawiedliwej Transformacji UE (FST) zostało wynegocjowane i uzgodnione przez Parlament Europejski i Radę UE (państwa członkowskie) w grudniu 2020 r. Ostateczny tekst wejdzie w życie w czerwcu 2021 r. FST ma jeden cel szczegółowy, jakim jest „umożliwienie regionom i obywatelom łagodzenia społecznych, gospodarczych i środowiskowych skutków transformacji w kierunku Unijnego celu klimatycznego do 2030 r. (-55% emisji gazów cieplarnianych) oraz do gospodarki neutralnej klimatycznie do 2050 r. w zgodzie z Porozumieniem Paryskim”. Celem funduszu nie jest wspieranie samej transformacji energetycznej.
Nakłady finansowe w paliwa kopalne pozostały wykluczone z FST, podobnie jak nakłady na energię jądrową. Inwestycje w duże przedsiębiorstwa są możliwe, ale powinny być uzasadnione. Domyślną opcją inwestycji są inwestycje w MŚP i przedsiębiorstwa typu start-up.
Wielkość środków przyznanych z FST dla każdego państwa UE wynika wielkości zatrudnienia w górnictwie węgla kamiennego i brunatnego, zatrudnienie w przemyśle na poziomie regionalnym NUTS 2 oraz emisje gazów cieplarnianych z zakładów przemysłowych w regionach NUTS 2. Największymi beneficjentami FST są Polska (20 proc. €3500), Niemcy (12,88 proc. €2254) i Rumunia (11,12 proc. €1946).
Dostęp do całości środków z FST dla danego państwa jest warunkowany zobowiązaniem się państwa członkowskiego do neutralności klimatycznej UE do 2050 r. Wszystkie państwa członkowskie zgodziły się na ten cel, a zatem wszystkie państwa członkowskie otrzymają pełną alokację.
Rada i Parlament przyjęły również filary II i III Mechanizmu Sprawiedliwej Transformacji (JTM). Zapewnią one dodatkowe wsparcie regionom kwalifikującym się do FST.
Regiony UE w procesie sprawiedliwej transformacji.
Beneficjentami FST będą regiony dotychczas zależne od wydobycia paliw kopalnych. W 27 państwach członkowskich UE górnictwo węglowe i energetyka węglowa zapewniają około 208 000 miejsc pracy. W 2018 ok. 159 000 osób było zatrudnionych w górnictwie węglowym a ok. 49 000 w elektrowniach węglowych. Całkowita liczba miejsc pracy bezpośrednio związana z węglem i zagrożona likwidacją do 2030 roku 54 000, a w przypadku scenariusza szybszego odchodzenia od węgla to 112 000 miejsc pracy. W 2018 funkcjonowało 90 kopalni w 11 państwach członkowskich EU. Większość węgla była wydobywana w Niemczech (169 Mt), Polsce (122 Mt), Czechach (44 Mt) i Grecji (37 Mt).
Szczególna odpowiedzialność za przeprowadzenie procesu spoczywa na władzach regionalnych i lokalnych. To na poziomie lokalnym władze, pracodawcy, związki zawodowe oraz instytucje badawcze i szkoleniowe muszą współpracować, aby skutecznie zintegrować środki na rzecz sprawiedliwej transformacji do lokalnego zrównoważonego rozwoju gospodarczego. W celu wzajemnego wsparcia w tym procesie powstała sieć Forum Burmistrzów na rzecz Sprawiedliwej Transformacji tworzona przez 61 burmistrzów i prezydentów z 11 krajów Europy.

</doc>
<doc id="5108103" url="https://pl.wikipedia.org/wiki?curid=5108103" title="Corral City">
Corral City



</doc>
<doc id="5108104" url="https://pl.wikipedia.org/wiki?curid=5108104" title="Draper (Texas)">
Draper (Texas)



</doc>
<doc id="5108106" url="https://pl.wikipedia.org/wiki?curid=5108106" title="William Erigena Robinson">
William Erigena Robinson

William Erigena Robinson (ur. 6 maja 1814 w pobliżu Cookstown w Wielkiej Brytanii, zm. 23 stycznia 1892 w Brooklynie) – amerykański polityk, członek Partii Demokratycznej.
Działalność polityczna.
W okresie od 4 marca 1867 do 3 marca 1869 przez jedną kadencję był przedstawicielem 3. okręgu, a od 4 marca 1881 do 3 marca 1885 przez dwie kadencje przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108111" url="https://pl.wikipedia.org/wiki?curid=5108111" title="Wszystko o Sally">
Wszystko o Sally

Wszystko o Sally () – powieść austriackiego pisarza Arno Geigera wydana w 2010 (Carl Hanser Verlag, Monachium). W Polsce pierwsze wydanie ukazało się w 2014 (Świat Książki) w tłumaczeniu Elżbiety Kalinowskiej oraz .
Według "Frankfurter Allgemeine Zeitung" powieść stanowi obronę zagrożonej i niedocenianej współcześnie trwałości i intymności. Opowiada o wielkiej miłości i zdradzie. Autor opisuje indywidualną mieszaninę wahań pomiędzy pragnieniami i zobowiązaniami, czy dobrowolnością i przymusem. Stara się również nie oceniać swoich bohaterów. Opisuje losy Alfreda i Sally, długoletniego małżeństwa. Kiedy włamywacze napadają na ich podmiejski dom w okolicy Wiednia, w jednej chwili znika cały ustalony przez lata porządek domowy. W przypływie głodu życia Sally nawiązuje relację miłosną z najlepszym przyjacielem Alfreda, a sam Alfred zadaje sobie kluczowe pytanie: "Co ja wiem o tej kobiecie po trzydziestu latach spędzonych razem"?
W 2012 roku Südwestrundfunk wyprodukowało słuchowisko radiowe oparte na adaptacji powieści dokonanej przez Leonharda Koppelmanna. Główne role wypowiadali w nim Stephanie Eidt i Matthias Brandt.

</doc>
<doc id="5108112" url="https://pl.wikipedia.org/wiki?curid=5108112" title="Parafia Trójcy Przenajświętszej w Zaklikowie">
Parafia Trójcy Przenajświętszej w Zaklikowie



</doc>
<doc id="5108117" url="https://pl.wikipedia.org/wiki?curid=5108117" title="Reino Ragnar Lehto">
Reino Ragnar Lehto

Reino Ragnar Lehto (ur. 2 maja 1898 w Turku, zm. 13 lipca 1966 w Helsinkach) – fiński prawnik i urzędnik państwowy, w latach 1963–1964 premier Finlandii.
Życiorys.
Z wykształcenia prawnik, praktykował w tym zawodzie. Był sekretarzem kanclerza sprawiedliwości i prokuratorem w Helsinkach. Długoletni urzędnik resortu przemysłu i handlu, od 1936 zajmował stanowisko szefa sztabu tego ministerstwa. Od grudnia 1963 do września 1964 sprawował urząd premiera w ramach tymczasowego gabinetu. Później pełnił funkcję gubernatora regionu Uusimaa.

</doc>
<doc id="5108118" url="https://pl.wikipedia.org/wiki?curid=5108118" title="Daniel O’Reilly (polityk)">
Daniel O’Reilly (polityk)

Daniel O’Reilly (ur. 3 czerwca 1838 w Limerick w Irlandii, zm. 23 września 1911 w Bayville) – amerykański polityk, członek Partii Demokratycznej.
Działalność polityczna.
W okresie od 4 marca 1879 do 3 marca 1881 przez jedną kadencję był przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108122" url="https://pl.wikipedia.org/wiki?curid=5108122" title="William D. Veeder">
William D. Veeder

William Davis Veeder (ur. 19 maja 1835 w Guilderland, zm. 2 grudnia 1910 w Brooklynie) – amerykański polityk, członek Partii Demokratycznej.
Działalność polityczna.
W okresie od 4 marca 1877 do 3 marca 1879 przez jedną kadencję był przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108124" url="https://pl.wikipedia.org/wiki?curid=5108124" title="Jolana Smyčková">
Jolana Smyčková

Jolana Smyčková (ur. 20 maja 1979 w Uściu nad Łabą) – czeska piosenkarka i aktorka. Jest związana z teatrem Semafor.
Uczęszczała do szkoły artystycznej ("Základní umělecká škola"), gdzie z początku kształciła się muzycznie (gra na fortepianie i śpiew), a następnie w dziedzinie tańca i dramatu. Następnie kontynuowała edukację w praskim konserwatorium. Jeszcze w trakcie nauki w konserwatorium zaczęła się zajmować dubbingiem.
W 2009 roku otrzymała nominację do nagrody Talii za rolę w musicalu "Divotvorný hrnec".

</doc>
<doc id="5108128" url="https://pl.wikipedia.org/wiki?curid=5108128" title="Jaroslava Brousková">
Jaroslava Brousková

Jaroslava Brousková (ur. 18 lipca 1950 w Pradze) – czeska aktorka.
Jest córką aktora Otakara Brouska. Pochodzi z aktorskiej rodziny i już jako uczennica szkoły średniej grała w filmie ("Malé letní blues", 1967) oraz uczestniczyła w objazdowych przedstawieniach Teatru Narodowego w Pradze. Ukończyła aktorstwo na Wydziale Teatralnym Akademii Sztuk Scenicznych w Pradze i dołączyła do teatru w Kolínie. Największe zainteresowanie aktorką ze strony filmowców pojawiło się na początku lat 70., kiedy to Brousková wcieliła się w kilka postaci młodych kobiet, w produkcjach: "Takže ahoj" (1970), "Ženy v ofsajdu" (1971), "Dvě věci pro život" (1972).
Występuje również w serialach telewizyjnych i dubbingu.

</doc>
<doc id="5108134" url="https://pl.wikipedia.org/wiki?curid=5108134" title="Jerzy Miecznikowski (1924–2019)">
Jerzy Miecznikowski (1924–2019)

Jerzy Miecznikowski pseudonim "Czapla" (ur. 7 września 1924 w Smolanach, zm. 16 lutego 2019 w Słupsku) – polski działacz państwowy i kombatancki, rolnik, w latach 1980–1984 przewodniczący Prezydium Wojewódzkiej Rady Narodowej w Słupsku.
Życiorys.
Syn Dominika i Wiktorii, pochodził z rodziny z północnego Mazowsza o korzeniach szlacheckich. W okresie II wojny światowej wywieziony na roboty przymusowe w okolice Królewca, zbiegł stamtąd po kilku miesiącach. Walczył w Armii Krajowej pod pseudonimami „Czapla” i „Jur”, należał do oddziału Wiktora Zacheusza Nowowiejskiego „Jeża”, organizując kwatery, schronienia oraz zaopatrzenie w żywność. Po wojnie aktywny w Ruchu Oporu Armii Krajowej i Zrzeszeniu Wolność i Niezawisłość, zajmował się między innymi werbowaniem strażników PUBP w Nidzicy. Ze względu na tę działalność od stycznia do kwietnia 1950 przebywał w areszcie.
Na przełomie lat 40. i 50. ukończył liceum zootechniczne w Bydgoszczy, następnie otrzymał nakaz pracy w województwie koszalińskim. Pracował kolejno w Państwowych Gospodarstwach Rolnych w Nacławiu, Grapicach, Czarnej Dąbrówce, Bobrownikach, Wrzącej i Noskowie. Od 1958 do 1969 był dyrektorem PGR w Dobrzęcinie (Dobroczynie), następnie od 1970 do przejścia na emeryturę w 1993 kierował Stacji Hodowli Roślin w Jezierzycach, zajmującą się m.in. eksperymentalną hodowlą ziemniaka.
Pozostawał bezpartyjny. Był radnym Gromadzkiej Rady Narodowej we Wrzącej, następnie Wojewódzkiej Rady Narodowej w Koszalinie i od 1975 w Słupsku. W II kadencji (19801984) pełnił funkcję przewodniczącego Prezydium słupskiej WRN. W III RP był m.in. przewodniczącym Powiatowej Rady Kombatantów, zajmował się także działalnością sportową.
Był żonaty, doczekał się siedmiorga dzieci, wnuków i prawnuków. Pochowano go 20 lutego 2019 na Starym Cmentarzu w Słupsku.
Odznaczenia.
Odznaczony Krzyżem Kawalerskim Orderu Odrodzenia Polski oraz Odznaką „Weteran Walk o Wolność i Niepodległość Ojczyzny”. 

</doc>
<doc id="5108135" url="https://pl.wikipedia.org/wiki?curid=5108135" title="Otakar Brousek (1924–2014)">
Otakar Brousek (1924–2014)

Otakar Brousek (ur. 28 września 1924 w Krhanicach, zm. 14 marca 2014 w Pradze) – czeski aktor teatralny, filmowy i telewizyjny.
Był mężem tancerki i aktorki Luki (Ludmily) Rubanovičovej (ur. 1936) oraz ojcem aktorów Otakara Brouska mł. i Jaroslavy Brouskovej.
W 2004 roku otrzymał nagrodę Talii (Cena Thálie) za całokształt dorobku.

</doc>
<doc id="5108144" url="https://pl.wikipedia.org/wiki?curid=5108144" title="Otakar Brousek (ur. 1957)">
Otakar Brousek (ur. 1957)

Otakar Brousek młodszy (ur. 8 maja 1957 w Pradze) – czeski aktor teatralny, filmowy i telewizyjny.
Jest synem aktora Otakara Brouska starszego oraz ojcem aktora Ondřeja Brouska.
Po ukończeniu praskiego konserwatorium na wydziale muzyczno-dramatycznym (1978) pracował do 1990 roku w Teatrze Jaroslava Průchy. Uczestniczył także w przedstawieniach Wolnego Stowarzyszenia Reżyserów ("Volné sdružení režisérů"). Od 1990 roku jest związany z Teatrami Miejskimi w Pradze. Oprócz tego występuje gościnnie na innych scenach praskich.
Pojawia się także w filmach i serialach telewizyjnych.

</doc>
<doc id="5108145" url="https://pl.wikipedia.org/wiki?curid=5108145" title="Július Pántik">
Július Pántik

Július Pántik (ur. 15 stycznia 1922 w Strednich Plachtincach, zm. 25 sierpnia 2002 w Bratysławie) – słowacki aktor teatralny i filmowy.
Wyróżnienia.
Źródło:

</doc>
<doc id="5108146" url="https://pl.wikipedia.org/wiki?curid=5108146" title="Oldo Hlaváček">
Oldo Hlaváček

Oldo Hlaváček (ur. 26 stycznia 1934 w Bratysławie) – słowacki aktor i prezenter telewizyjny.
Studiował aktorstwo w Wyższej Szkole Sztuk Scenicznych w Bratysławie. W latach 1958–1961 grał w Preszowie w Teatrze im. Jonáša Záborskiego. Po roku występowania w Teatrze Horizont związał się ze Słowackim Teatrem Narodowym. Ukończył studia aktorskie i wcielał się przede wszystkim w postacie komediowe ("Sluha dvoch pánov", "Dobrodružstvo pri obžinkoch", "Ženský zákon", "Pokus o lietanie", "Na skle maľované", "Krčma pod zeleným stromom", "Bratia Karamazovovci", "Chrobák v hlave", "Tak sa na mňa prilepila").
Na scenie Słowackiego Teatru Narodowego stworzył setki postaci. Znany jest także jako prezenter telewizyjny i radiowy.

</doc>
<doc id="5108152" url="https://pl.wikipedia.org/wiki?curid=5108152" title="Mistrzostwa Europy w Piłce Nożnej 2020/Faza pucharowa">
Mistrzostwa Europy w Piłce Nożnej 2020/Faza pucharowa

Do fazy pucharowej Mistrzostw Europy w Piłce Nożnej 2020 awansowały drużyny, które zajęły dwa pierwsze miejsca w każdej grupie oraz cztery najlepsze zespoły z trzecich miejsc. Od tej fazy gra toczyła się systemem pucharowym (przegrany odpadał). W przypadku remisu została rozegrana dogrywka, gdy i ona nie wyłoniła zwycięzcy, nastąpiła seria rzutów karnych.
1/8 finału.
Mecze tej rundy rozgrywane były na Johan Cruyff ArenA w Amsterdamie, Stadionie Wembley w Londynie, Puskás Aréna w Budapeszcie, Estadio La Cartuja w Sewilli, Parken w Kopenhadze, Arenie Narodowej w Bukareszcie oraz na Hampden Park w Glasgow. 
Ćwierćfinały.
Mecze tej rundy rozgrywane były na Stadionie Kriestowskij w Petersburgu, Allianz Arena w Monachium, Stadionie Olimpijskim w Baku oraz na Stadio Olimpico w Rzymie. 
Półfinały.
Mecze tej rundy rozgrywane były na Stadionie Wembley w Londynie.

</doc>
<doc id="5108153" url="https://pl.wikipedia.org/wiki?curid=5108153" title="Zdeněk Hess">
Zdeněk Hess

Zdeněk Hess (ur. 8 grudnia 1940 w Pradze, zm. 26 marca 2020) – czeski aktor teatralny i filmowy.
Wstąpił do Akademii Sztuk Scenicznych w Pradze, studiów jednak nie ukończył i w 1963 roku dołączył do teatru F. X. Šaldy w Libercu. Później pracował m.in. w teatrze Maringotka.
Zagrał pomniejsze role w filmach i serialach takich jak "Tajnosti", "Městečko", "Musím tě svést", "Božská Ema", "Vyprávěj", "Dobrodružství kriminalistiky", "Život a doba soudce A.K."
Pracował także w dubbingu. Swojego głosu użyczył w "Simpsonach" i "Harrym Potterze".

</doc>
<doc id="5108154" url="https://pl.wikipedia.org/wiki?curid=5108154" title="Otakar Brousek">
Otakar Brousek



</doc>
<doc id="5108156" url="https://pl.wikipedia.org/wiki?curid=5108156" title="Jiří Císler">
Jiří Císler

Jiří Císler (ur. 4 lutego 1928 w Czeskich Budziejowicach, zm. 17 kwietnia 2004 w Pradze) – czeski aktor, reżyser teatralny i kompozytor. Był określany jako „mistrz sarkazmu”.
Pracował także w dubbingu. Jest m.in. czeskim głosem Gargamela.

</doc>
<doc id="5108157" url="https://pl.wikipedia.org/wiki?curid=5108157" title="Jitka Molavcová">
Jitka Molavcová

Jitka Molavcová (ur. 17 marca 1950 w Pradze) – czeska piosenkarka i aktorka.
W 1970 roku zdobyła pierwszą nagrodę w konkursie Talent, w 1989 r. nagrodę za grę aktorską w filmie "Jonáš a Melicharová", w 1990 r. nagrodę Vlasty Buriana jako najlepszy komik roku, w 1996 r. nagrodę Talii (Cena Thálie) za rolę Dolly w musicalu Hello Dolly, w 1997 r. nagrodę organizacji Masarykova akademie umění za działalność artystyczną.

</doc>
<doc id="5108159" url="https://pl.wikipedia.org/wiki?curid=5108159" title="Zuzana Tlučková">
Zuzana Tlučková

Zuzana Tlučková (ur. 9 lutego 1962 w Koszycach) – słowacka aktorka teatralna i telewizyjna.
Po ukończeniu szkoły średniej studiowała aktorstwo na Wydziale Teatralnym Wyższej Szkoły Sztuk Scenicznych w Bratysławie. Związała się z bratysławskim teatrem Nová scéna, gdzie występowała do 1990 roku.
Jej mężem jest aktor i piosenkarz Štefan Skrúcaný.
Pracuje również w dubbingu. W roku 1994 otrzymała nagrodę za dubbing w serialu "Jednoducho Mária" – „Žena roka“.

</doc>
<doc id="5108166" url="https://pl.wikipedia.org/wiki?curid=5108166" title="Mitsuki Saitō">
Mitsuki Saitō

 – japoński piłkarz grający na pozycji pomocnika w klubie Gamba Osaka, do którego jest wypożyczony z japońskiego Shonan Bellmare. W swojej karierze występował także w Rubinie Kazań.

</doc>
<doc id="5108169" url="https://pl.wikipedia.org/wiki?curid=5108169" title="Yōsuke Saitō">
Yōsuke Saitō

 – japoński piłkarz grający na pozycji pomocnika lub napastnika. Jednokrotny młodzieżowy reprezentant Japonii.
W swojej karierze reprezentował Yokohama F. Marinos, Zweigen Kanazawa, Albirex Niigata (S), FB Gulbene, FK Ventspils, FK Ufa, FK Słuck, Riga FC, Essendon Royals, Caroline Springs George Cross oraz Viljandi JK Tulevik

</doc>
<doc id="5108172" url="https://pl.wikipedia.org/wiki?curid=5108172" title="Biegus skalny">
Biegus skalny

Biegus skalny ("Calidris ptilocnemis") – gatunek małego wędrownego ptaka z rodziny bekasowatych (Scolopacidae). W czterech podgatunkach gniazduje na wybrzeżach Alaski, półwyspie Alaska, Aleutach, Wyspach Pribyłowa i innych wyspach Morza Beringa, na Czukotce i Kamczatce. Nie jest zagrożony wyginięciem.
Taksonomia.
Po raz pierwszy gatunek opisał Elliott Coues w 1873. Holotyp pochodził z wyspy St. George wchodzącej w skład Wysp Pribyłowa. Autor nadał nowemu gatunkowi nazwę "Tringa ptilocnemis". Nazwę zawarł w uwadze do tekstu, jako że w tym po początkowo błędnej identyfikacji przypisano nowy okaz (pozyskany 22 lipca 1873) do "Tringa crassirostris"="Calidris tenuirostris", biegusa wielkiego.
Obecnie (2021) Międzynarodowy Komitet Ornitologiczny umieszcza biegusa skalnego w rodzaju "Calidris". Wyróżnia 4 podgatunki, podobnie jak autorzy "Handbook of the Birds of the World", "Clements Checklist of Birds of the World" (2019) i lista ptaków świata opracowywana przy współpracy BirdLife International z autorami HBW (5. wersja online: grudzień 2020):
Systematyka w obrębie podgatunków jest sporna. Część populacji biegusa skalnego wydzielana bywała do osobnych gatunków, lecz częściej łączono biegusy skalne i morskie ("C. maritima") w jeden gatunek (na przykład Gawriłow [1951]: "Calidris maritima couesi" z synonimami "C. m. quarta", "C. m. kurilensis" i "C. m. tschuktschorum"). Zwykle biegusa skalnego włączali do innego gatunku radzieccy ornitolodzy, a wydzielali amerykańscy.
Filogeneza.
Według wyników uzyskanych przez Jetz et al. (2012) w bardzo obszernym badaniu obejmującym 9993 gatunki ptaków biegus morski i biegus skalny to gatunki siostrzane, które razem są grupą siostrzaną wobec biegusa zmiennego ("Calidris alpina"):
Podobnie pozycję "C. ptilocnemis" w obrębie kladu przedstawiają Gibson &amp; Baker (2012), którzy do stworzenia drzewa filogenetycznego części siewkowców (fragment poniżej) wykorzystali analizę sekwencji 5 genów: RAG1, cytochromu b, 12S rRNA, ND2 i COI. Różni się jedynie pozycja tego kladu w cały rodzaju "Calidris":
Według Jetz "et al." (2012) linia rozwojowa biegusa morskiego, skalnego i zmiennego oddzieliła się 16,9 mln lat temu. Następnie 10,3 mln lat temu odłączył się od niej biegus zmienny, a 2,69 mln lat temu rozdzieliły się linie rozwojowe biegusa morskiego i skalnego. Pruett &amp; Winker (2005) wykazali, że "C. ptilocnemis" i "C. maritima" to gatunki siostrzane. Według ich wyników rozdzieliły się jednak 1,8 mln lat temu. Analiza sekwencji samego genu COI przez Huang &amp; Tu (2016) dała podobny rezultat, jaki uzyskali Jetz "et al." (2012), Pruett &amp; Winker (2005) oraz, analizując dodatkowo sekwencje 4 innych genów, Gibson &amp; Baker (2012) – biegus morski, skalny i zmienny należą do jednego kladu. Dystans genetyczny między biegusem skalnym i morskim wyniósł 1,42%, co było najmniejszą wartością w obrębie gatunków "Calidris".
Współcześnie biegus skalny i morski są raczej uznawane za gatunki allopatryczne tworzące nadgatunek. Biegus skalny jest jedynym endemitem Beringii, u którego opisano kilka podgatunków. Wskazuje to na osiedlenie się w regionie pierwotnej populacji i dalsze różnicowanie się w leżących na wysokich szerokościach geograficznych częściach Beringii. Badania genetyczne wykazały, że w toku ewolucji gatunku pojawiały się liczne populacje zgrupowane w ostojach, czasowo luźno skorelowane z cyklem zlodowaceń. "C. p. quarta" i "C. p. ptilocnemis" są wyraźnie odrębne zarówno genetycznie, jak i morfologicznie. Sugeruje to dłuższą izolację podczas . Chociaż przedstawiciele "C. p. tschuktschorum" i "C. p. couesi" różnią się upierzeniem, to nie da się ich zidentyfikować przez badanie genetyczne. Może to wynikać z współcześnie zachodzącego przepływu genów między populacjami lub niedostatecznie długiego czasu izolacji, przez co linie rozwojowe obydwu gatunków nie rozdzieliły się.
Morfologia.
Długość ciała od 18 do 23,5 cm. Biegusy skalne są największymi i najbardziej krępymi z grupy „małych” biegusów rodzaju "Calidris". Mają krótkie nogi i średniej długości dzioby (23–39 mm), od prostych po lekko zagięte. Skrzydła stosunkowo krótkie. Ogon ma kształt wrzecionowaty, środkowe sterówki nieco dłuższe od reszty. Wszystkie wymiary ciała są większe u samic. W szacie godowej występują nieznaczne różnice między płciami. Zarówno w szacie godowej, jak i spoczynkowej przedstawiciele różnych podgatunków znacząco się od siebie różnią. Ponadto różnią się rozmiarami ciała – "C. p. ptilocnemis" są największe, natomiast "C. p. couesi" najmniejsze.
Szczegółowe wymiary podane w mm przedstawia poniższa tabela.
W szacie godowej dziób czarny, u większości osobników z nasadą żółtawą lub w barwie rogu. Ciemię czarnobrązowe z cynamonowymi po płowe krawędziami. Brew biaława, niekiedy obydwie niemalże zbiegają się na czole, kontrastując z ciemnym trójkątem przed oczami i zwracającymi uwagę ciemnymi plamkami z tyłu pokryw usznych. Pozostałe części głowy białawe. U samców w szacie godowej boki głowy i szyja są znacznie jaśniejsze niż u samic, a ich plamka na piersi – znacznie wyraźniejsza. Grzbiet, barkówki i lotki III rzędu czarnobrązowe z krawędziami od jasnopłowych po rdzawocynamonowe. Kuper i pokrywy nadogonowe popielato łupkowe z szarymi końcówkami piór. Środkowa para sterówek czarna, zewnętrzne – szarobrązowe z białymi krawędziami, najszerszymi na chorągiewkach zewnętrznych. Pozostała część wierzchu skrzydła szara, brązowawa, z ostro zaznaczonym białym paskiem skrzydłowym utworzonym przez białe nasady lotek II rzędu, wewnętrznych lotek I rzędu i końcówki pokryw skrzydłowych większych. Broda biaława. Górna część piersi z płowym nalotem, paskowana. Niższa część piersi z dużą brązowoczarną plamą, od rozmytej po wyraźnie się odcinającą. Brzuch i boki białe. Większość spodu skrzydła biała, kontrastująca z jasnoszarym spodem lotek i pokryw pierwszorzędowych. Nogi od oliwkowych po matowe żółtoszare.
W szacie spoczynkowej wierzch ciała w nieokreślonym odcieniu szarości, spód ciała biały. Skrzydła, kuper, pokrywy nadogonowe i tylna część grzbietu widocznie ciemniejsze od pozostałej części wierzchu ciała. Ta jest jasnoszara u przedstawicieli podgatunku nominatywnego, a ciemnoszara u pozostałych. Głowa, szyja i pierś blado- lub jasnoszare, ciemniejsze i bardziej jednolicie ubarwione na ciemieniu, jaśniejsze zaś i w różnym stopniu paskowane na biało – w pozostałych częściach. Gardło białe lub z rzadka pokryte paskami. Pierś biała z nieregularnym szarym wzorem. Dziób z wyraźną żółtą nasadą. Nogi od jasnożółtych po jaskrawożółte (zwłaszcza w zimie).
Osobniki młodociane w świeżym upierzeniu przypominają dorosłe w szacie spoczynkowej, jednak pokrywy skrzydłowe, barkówki i lotki III rzędu mają szerokie jasnopłowe krawędzie, nadające tym piórom łuskowany wygląd. Ich górna część piersi jest bura, dolna – płowa, gardło i brzuch – białe. Spód ciała pokrywają wyraźne prążki, podobne jak u młodocianych biegusów zmiennych.
Zasięg występowania.
W okresie lęgowym populacje wszystkich 4 podgatunków zdają się być dobrze od siebie odizolowane. Według szacunków BirdLife International obszar gniazdowania lub całorocznego przebywania biegusów skalnych wynosi 4,12 mln km².
W Ameryce Północnej biegusy skalne gniazdują jedynie w dogodnych środowiskach. Tereny lęgowe ciągną się od północnej części półwyspu Seward (Ear Mountain) na południe przez bliższą wybrzeża część delty Jukon-Kuskokwim, półwysep Alaska i Aleuty oraz pozostałe wyspy Morza Beringa i niektóre z wysp zachodniej Zatoki Alaska – Wyspę Czirikowa, Archipelag Kodiak (Tugidak, Sitkinak i Kodiak). Zdają się nie obejmować obszaru od południowego półwyspu Seward (Safety Sound) na południe do południowych Nulato Hills (rozciągających się na północ i zachód od Jukonu). Gniazdujące pary są rozproszone w niewielkich zagęszczeniach, rzadko dalej niż kilkadziesiąt kilometrów od wybrzeża. Wyjątkiem jest półwysep Seward, na którym biegusy skalne gniazdują do 20–50 km w głąb lądu. Przedstawiciele "C. p. couesi" występują na Aleutach i Półwyspie Alaska, a "C. p. ptilocnemis" – na dwóch spośród Wysp Pribyłowa (Saint George Island i Saint Paul Island), Wyspie Halla oraz Wyspie Świętego Mateusza.
Tereny lęgowe w Azji obejmują nadbrzeżne rejony Czukotki, od północnej zatoki Koliuczin na wschód i południe do południowo-wschodniej Zatoki Opatrzności. Dalej ciągną się przez Wyspy Komandorskie oraz południowy kraniec Kamczatki. Na Czukotce lęgi odnotowywano do 20 km w głąb lądu. Być może biegusy skalne gniazdują też na Wyspach Kurylskich, lecz co najmniej do 2002 nie zostało to potwierdzone. Przedstawiciele "C. p. quarta" gniazdują na południu Kamczatki i Wyspach Komandorskich, a być może i na Wyspach Kurylskich. Obszary gniazdowania "C. p. tschuktschorum" mieszczą się na Czukotce i w zachodniej Alasce. Choć Wyspa Świętego Wawrzyńca i Nunivak leżą bliżej terenów lęgowych "C. p. ptilocnemis", to tamtejsza populacja przypisywana jest do "C. p. tschuktschorum". Populacja z południowej Kamczatki i Wysp Kurylskich, o ile biegusy skalne tam gniazdują, jest najsłabiej zbadaną. Co najmniej do 2018 gniazdowanie w kontynentalnej części Kamczatki stwierdzono tylko raz, w połowie lat 80. XX wieku na przylądku Łopatka.
Przedstawiciele podgatunku nominatywnego zimują na półwyspie Alaska, a "C. p. tschuktschorum" – w północno-zachodniej Ameryce Północnej i lokalnie we wschodniej Japonii. Rozmieszczenie zimowisk biegusa skalnego wymaga badań. Na wybrzeżach Alaski powszechnie spotykane są zimujące osobniki, podobnie i na Aleutach, zależnie od warunków pogodowych również w estuariach po północnej stronie półwyspu Alaska. Nieregularnie pojawiają się na Wyspach Pribyłowa, wzdłuż południowej strony półwyspu Alaska po górną Zatokę Cooka, wzdłuż wybrzeży zachodniej Zatoki Alaska i przez Zatokę Księcia Williama po południe i wybrzeże Kolumbii Brytyjskiej. Nieczęsto, jednak regularnie biegusy skalne odnotowywane są w północnej Kalifornii. Rzadko pojawiają się dalej na południe. Istnieją niepewne stwierdzenia z północnej Kalifornii Dolnej.
Po stronie azjatyckiej biegusy skalne zimują na Wyspach Komandorskich i w Japonii (Hokkaido i Honsiu). Podejrzewa się zimowanie na wschodnim wybrzeżu Półwyspu Koreańskiego, który jednak jest słabo zbadany. Raz stwierdzono przedstawiciela "C. ptilocnemis" w chińskiej Zatoce Pohaj. Przynależność podgatunkowa biegusów skalnych zimujących w Azji jest niejasna.
Ekologia i zachowanie.
Przedstawiciele poszczególnych podgatunków gniazdują w różnych środowiskach. Ogółem są to zbiorowiska o strukturze kępowej, kępkowej lub podobne do wrzosowiska, z roślinnością od niskiej do płożącej, obejmujące różne połączenia mchów, porostów, rozproszonych turzyc i krzewinek (wierzb, maliny moroszki, borówki brusznicy, bażyny czarnej, kasjopei czworogroniastej ["Cassiope tetragona"] i borówki bagiennej ["Vaccinium uliginosum"]). Rozmieszczenie tych zbiorowisk może mieć charakter ciągły, wyspowy lub też mogą one się przeplatać. W delcie Jukon-Kuskokwim przewyższają okoliczne mokradła o 1–2 m, a otoczone są nisko położonymi trawiastymi łąkami albo jeziorami, przylegają do nich lub tworzą z nimi mozaikę. W nadbrzeżnych górach delty biegusy skalne gniazdują w wilgotnych lub suchych zbiorowiskach tundry trawiasto-krzewinkowej na łagodnych zboczach. W niektórych z tych miejsc rozsiane są kamienie lub głazy. Prawdopodobnie tereny lęgowe biegusów skalnych są położone niżej niż u biegusów morskich, do około 150 m (500 stóp) n.p.m. (ale i ponad 210 m n.p.m.). Najgorzej poznane jest rozmieszczenie, ekologia i zwyczajne przedstawicieli kamczackiej i kurylskiej populacji, czasem wydzielanej do "C. p. kurilensis" (syn. "C. p. quarta").
Biegusy skalne często dołączają do brzegowców ("C. virgata"). Podczas żerowania na lądzie lub w strefie pływów zwykle chodzą, czasem wspinając się na skały lub przeskakując po nich. Mogą też biegać podczas ścigania zdobyczy, przepędzania innych ptaków oraz unikania ich ataków lub fal. Czasem żerują po pierś zanurzone w wodzie. Ich pożywieniem są mięczaki (w tym ślimaki), „robaki morskie”, skorupiaki, uwięzione pod lodem widłonogi Caligidae, obunogi zmieraczkowate (Talitridae) i Gammaridea, muchówki (Diptera), chrząszcze (Coleoptera) oraz, w niewielkim stopniu, algi. Pokarmu szukają na powierzchniach zajętych przez omułki i wąsonogi (w tym pąkle), wśród porostów, w obszarach pokrytych mułem lub piaskiem.
Lęgi.
Biegusy skalne dobierają się w pary prawdopodobnie już na terenach lęgowych. Zniesienia stwierdzano od 6 maja do 24 lipca, co wskazuje na wyjątkowo długi sezon lęgowy. Stąd młode osobniki widywane są od początku czerwca do końca lipca, być może również początku sierpnia. Znane są przypadki ponownego przystąpienia do lęgu. Według danych dla rosyjskiej populacji zagęszczenie par lęgowych waha się od kilku do kilkunastu par na km². Przykładowo na Wyspie Miedzianej (Wyspy Komandorskie) były to ptaki rzadkie, o zagęszczeniu 4,0 par/km² w 1986 i 3,2 pary/km². W innych lokalizacjach na Wyspach Komandorskich zauważono związek zagęszczenia ze środowiskiem; w jednym stwierdzono 19,8 par/km², w innym zaś 12,8–16,7 par/km².
Gniazdo ma typową dla "Calidris" formę: to dosyć głęboka czarka z grubą warstwą wyściółki na dnie. Za budowę odpowiadają głównie samce, jednak samice do nich dołączają, a sama budowa powiązana jest z zalotami. Spośród gniazd badanych w okolicy Uelen w 53 z nich wyściółkę stanowiły między innymi suche liście wierzb ("Salix pulchra", "S. chamissonis", wierzba arktyczna ["S. arctica"], polarna ["S. polaris"] oraz żyłkowana ["S. reticulata"]; 68%), porosty ("Thamnolia", "Cetraria" i chrobotek [Cladonia]; 26%), suche liście turzycy ("Carex"; 4%) oraz maliny moroszki (2%). Większość (37 z 53) gniazd w wyściółce miała niewielki dodatek niewymienionych wcześniej materiałów o drugorzędnym znaczeniu. Wymiary gniazd "C. p. tschuktschorum" z Uelen ("n"=54): średnica zewnętrzna – 9,5±0,69 SD (8,3–10,8 cm), średnica wewnętrzna – 7,4±0,65 cm (6,0–10,5 cm), średnia głębokość dla "n"=44: 4,5±0,77 (3–6 cm).
Zniesienie przeważnie zawiera 4 jaja. Składane są w odstępach od 1 do 3 dni. Jeśli pierwsze zniesienie zostanie ptakom odebrane, spróbują raz jeszcze, lecz w innej okolicy. Prawdopodobnie okres inkubacji wynosi 20 dni, a wysiadują obydwoje rodzice. Młode szybko opuszczają gniazdo i dołączają do żerujących rodziców. Gdy w pełni się opierzą i zyskają zdolność lotu, udają się na plaże. Tam niedługo dołączają do nich rodzice i inne dorosłe osobniki, aż tworzą się duże stada.
Status i zagrożenia.
IUCN uznaje biegusa skalnego za gatunek najmniejszej troski nieprzerwanie od 1988 (stan w 2021). W Rosji dwa podgatunki są wpisane do „Czerwonej Księgi Kraju Kamczackiego”; nieuznawany "C. p. kurilensis" wspomniany został jako zagrożony i skrajnie nieliczny, otrzymał Kategorię 1, drugi z podgatunków – Kategorię 3. BirdLife International uznaje globalny trend liczebności populacji za spadkowy ze względu na odnotowywane spadki liczebności, jednak w części populacji ten trend jest stabilny lub nieznany. W 2006 światowa populacja biegusów skalnych miała liczyć około 160–170 tysięcy osobników. Populacja podgatunku nominatywnego w 2012 składała się z około 19,8 tysiąca osobników.

</doc>
<doc id="5108174" url="https://pl.wikipedia.org/wiki?curid=5108174" title="Calidris ptilocnemis">
Calidris ptilocnemis



</doc>
<doc id="5108175" url="https://pl.wikipedia.org/wiki?curid=5108175" title="Tringa ptilocnemis">
Tringa ptilocnemis



</doc>
<doc id="5108176" url="https://pl.wikipedia.org/wiki?curid=5108176" title="Erolia ptilocnemis">
Erolia ptilocnemis



</doc>
<doc id="5108180" url="https://pl.wikipedia.org/wiki?curid=5108180" title="Retro Ścianka">
Retro Ścianka

Retro Ścianka – skała we wsi Rodaki w województwie małopolskim, w powiecie olkuskim, w północnej części gminy Klucze, na Wyżynie Częstochowskiej będącej częścią Wyżyny Krakowsko-Częstochowskiej.
Zbudowana z twardych wapieni skalistych skała znajduje się u północnych podnóży wzniesienia Świniuszka, przy leśnej drodze. odchodzącej na północny wschód od drogi wojewódzkiej nr 791 Olkusz – Zawiercie. Droga leśna zaczyna się około 100 m na północ od górnego skrzyżowania drogi 791 z drogą do Rodaków. Skała znajduje się w lesie, w odległości około 100 m od początku drogi leśnej. Na jej zachodniej ścianie o wysokości do 12 m uprawiana jest wspinaczka skalna. Są 3 drogi wspinaczkowe o trudności od VI.2 do VI.4 w skali Kurtyki. Mają zamontowane stałe punkty asekuracyjne: ringi (r) i stanowiska zjazdowe (st).
Drogi wspinaczkowe poprowadzono tu w 2018 roku. Wśród wspinaczy skalnych Retro Ścianka jest mało popularna.

</doc>
<doc id="5108185" url="https://pl.wikipedia.org/wiki?curid=5108185" title="Edward Smoła">
Edward Smoła

Edward Smoła (ur. 20 maja 1925 w Równem, zm. 5 października 1991) – polski działacz państwowy i partyjny, nauczyciel, w latach 1984–1990 przewodniczący Prezydium Wojewódzkiej Rady Narodowej w Suwałkach.
Życiorys.
Podczas II wojny światowej został zmuszony do przerwania nauki, został wywieziony na roboty przymusowe do wsi Szczecinki. Po wojnie kształcił się w Gimnazjum Kupieckim i Liceum Handlowym, gdzie zdał maturę. Uczęszczał też na kursy nauczycielskie i zawodowe na uczelniach ekonomicznych. Od 1948 pracował jako nauczyciel przedmiotów zawodowych i księgowości w Zespole Szkół Ekonomicznych w Suwałkach. W latach 1965–1985 pełnił funkcję jej wicedyrektora odpowiedzialnego za kształcenie zaoczne i zawodowe, następnie od 1985 do przejścia na emeryturę 1991 był dyrektorem tej placówki. Za jego kadencji placówka otrzymała imię Macieja Rataja oraz zorganizowano izbę pamięci. Przez wiele lat działał w Związku Nauczycielstwa Polskiego, przewodniczył jego kasie zapomogowo-pożyczkowej. Był także autorem podręczników do księgowości.
Wstąpił do Stronnictwa Demokratycznego, był jego przewodniczącym w województwie suwalskim i członkiem Komitetu Centralnego. Przez wiele lat zasiadał w Wojewódzkiej Radzie Narodowej w Suwałkach, ok. 1984 objął fotel przewodniczącego jej Prezydium. Zajmował to stanowisko do 1990.
Odznaczenia.
Odznaczony m.in. Krzyżem Kawalerskim Orderu Odrodzenia Polski, Medalem Komisji Edukacji Narodowej, Złotym Krzyżem Zasługi, tytułem honorowym „Zasłużony Nauczyciel PRL” oraz Odznaką honorową „Zasłużony Pracownik Rady Narodowej”, a także wyróżnieniami resortowymi.

</doc>
<doc id="5108186" url="https://pl.wikipedia.org/wiki?curid=5108186" title="Tadeusz Burnatowicz">
Tadeusz Burnatowicz

Tadeusz Burnatowicz (ur. 5 lutego 1900 w Stanisławowie, zm. 4 maja 1977 w Krakowie) – polski aktor teatralny i filmowy, reżyser teatralny, nauczyciel i wykładowca akademicki, rektor Państwowej Wyższej Szkoły Teatralnej w Krakowie w latach 1953–1963.
Życiorys.
Od 1907 roku mieszkał w Krakowie, gdzie zdał maturę. Przez dwa lata studiował architekturę na Politechnice Lwowskiej, jednocześnie ucząc się aktorstwa we lwowskiej Szkole Dramatycznej Franciszka Frączkowskiego, którą ukończył w 1922 roku. W tymże roku otrzymał pierwszy angaż w Teatrze im. Juliusza Słowackiego w Krakowie, gdzie występował do wybuchu II wojny światowej. Jednocześnie uczęszczał do krakowskiej Miejskiej Szkoły Dramatycznej, w której następnie prowadził zajęcia praktyczne (od 1933 roku). W okresie przedwojennym współpracował z krakowskim teatrem marionetek Wacława Hemzaczka (1926) oraz brał udział w objazdowych przedstawieniach Reduty (1938).
Podczas wojny nie występował, pracując od grudnia 1939 roku do stycznia 1945 roku jako urzędnik w krakowskim magistracie. Po zakończeniu walk powrócił do grania Teatrze im. Słowackiego, a po utworzeniu Miejskich Teatrów Dramatycznych występował również w Starym Teatrze w Krakowie (od 1946 roku). Zaangażował się również w tworzenie krakowskiej Państwowej Szkoły Dramatycznej, pełniąc funkcję jej wicedyrektora (1946-1947). W latach 1950–1953 był dyrektorem Państwowej Wyższej Szkoły Aktorskiej, natomiast w latach 1953–1963 pełnił funkcję jej rektora; za jego kadencji uczelnię przemianowano na Państwową Wyższą Szkołę Teatralną. W 1956 roku otrzymał tytuł profesora. W latach 1947–1971 wykładał na uczelni grę aktorską i pracę z aktorem. Reżyserował również studenckie spektakle dyplomowe. Był zasłużonym członkiem SPATiF-ZASP. Wystąpił w dwóch spektaklach Teatru Telewizji (1962, 1969). Na emeryturę aktorską przeszedł w 1970 roku.
W 1952 roku został odznaczony Złotym Krzyżem Zasługi. W 1951 roku na Festiwalu Polskich Sztuk Współczesnych otrzymał II nagrodę za role: ojca w sztuce "Wczoraj i przedwczoraj" Aleksandra Maliszewskiego oraz Meciejewskiego w przedstawieniu "Tysiąc walecznych" Jana Rojewskiego.
W pierwszych latach powojennych studiował także malarstwo na krakowskiej Akademii Sztuk Pięknych (pod kierunkiem Eugeniusza Eibischa).
Był dwukrotnie żonaty: najpierw z Marią Zygmunt (ślub w czerwcu 1940 roku), następnie z aktorką Stanisławą Karbowską (właśc. Anną Stanisławą Durkalec, ślub w 1960 roku). Został pochowany na krakowskim Cmentarzu Rakowickim (kwatera Q-3-47).

</doc>
<doc id="5108189" url="https://pl.wikipedia.org/wiki?curid=5108189" title="Grand Prix Styrii 2021">
Grand Prix Styrii 2021

Grand Prix Styrii, oficjalnie Formula 1 BWT Großer Preis der Steiermark 2021 – ósma runda Mistrzostw Świata Formuły 1 w sezonie 2021. Grand Prix odbyło się w dniach 25–27 czerwca 2021 na torze Red Bull Ring w Spielbergu. Wyścig wygrał po starcie z pole position Max Verstappen (Red Bull), a na podium kolejno stanęli obaj kierowcy Mercedesa – Lewis Hamilton oraz Valtteri Bottas.
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5108190" url="https://pl.wikipedia.org/wiki?curid=5108190" title="Atletski Savez Srbije">
Atletski Savez Srbije



</doc>
<doc id="5108194" url="https://pl.wikipedia.org/wiki?curid=5108194" title="David Boody">
David Boody



</doc>
<doc id="5108195" url="https://pl.wikipedia.org/wiki?curid=5108195" title="Helena Sitkowska">
Helena Sitkowska

Helena Sitkowska z domu Domańska (ur. 16 czerwca 1896 r., zm. 1971 lub 14 lutego 1972 r. w Łodzi) – polska nauczycielka, Sprawiedliwa wśród Narodów Świata.
Życiorys.
Helena Sitkowska była z wykształcenia nauczycielką. Przed wybuchem II wojny światowej mieszkała kolejno w Warszawie przy ul. Ciepłej, w Boernerowie i na warszawskich Bielanach przy ul. Babickiej 5 (Obecnie ul. Cegłowska 15). Miała syna Andrzeja i córkę Magdę z małżeństwa ze zmarłym przed wybuchem wojny mężem Antonim Sitkowskim, który był wyższym oficerem policji. Podczas okupacji zajmowała się wychowaniem dzieci i prowadzeniem gospodarstwa domowego. Wówczas na prośbę pianistki Cecylii Kozak udzieliła schronienia Hadassie Kozak, znanej też jako Jadwiga. Przed wybuchem powstania warszawskiego, w lipcu 1944 r., Sitkowska zaopiekowała się również 10-letnią siostrą Hadassy, Marion Kozak, którą nazywano Marią. W domu Sitkowskiej znalazła też schronienie matka zaopiekowanych dziewczyn, Bronisława Kozak z domu Landau. Po stłumieniu powstania Sitkowska i jej trójka podopiecznych byli zmuszeni opuścić Warszawę w kolumnie uchodźców. Grupie udało się uciec dzięki przekupieniu żandarma. Po dotarciu do Kielc Sitkowska zorganizowała dla Kozaków schronienie u swoich krewnych, gdzie trójka przebywała do stycznia 1945 r., gdy teren został wyzwolony przez Armię Czerwoną. Dzięki pośrednikom zapewniała podopiecznym ubrania i żywność. Bronisława Kozak i jej córki przeżyły okupację, natomiast po zakończeniu działań wojennych udały się na emigrację. Sitkowska skierowała się do Radomska, a następnie do krewnego mieszkającego w Łodzi, gdzie dołączył do niej syn Andrzej. Uratowana przez nią przed prześladowaniami Marion ukończyła studia historyczne w London School of Economics i została aktywistką polityczną w Wielkiej Brytanii. Hadassa Kozak jest historyczką w Nowym Jorku.
Zmarła w 1971 lub 1972 r. i została pochowana na cmentarzu ewangelicko-augsburskim w Łodzi w sektorze 50_D2, rzędzie 1, grobie o numerze 4.
1 stycznia 1995 r. Helena Sitkowska została pośmiertnie uznana przez Jad Waszem tytułem Sprawiedliwej wśród Narodów Świata.

</doc>
<doc id="5108196" url="https://pl.wikipedia.org/wiki?curid=5108196" title="Obóz jeniecki na wyspie Haruku">
Obóz jeniecki na wyspie Haruku

Obóz jeniecki na wyspie Haruku – obóz jeniecki z okresu II wojny światowej, urządzony przez Cesarską Armię Japońską na wyspie Haruku w archipelagu Moluków.
Obóz funkcjonował od maja 1943 roku do sierpnia 1944 roku. Osadzono w nim 2071 brytyjskich i holenderskich jeńców wojennych. Byli oni wykorzystywani w charakterze siły roboczej przy budowie lotniska wojskowego. Obóz na Haruku był uznawany za jeden z najgorszych japońskich obozów jenieckich. Na skutek chorób, niedożywienia i złego traktowania, a także na pokładach japońskich „piekielnych statków” zginęło 1021 jeńców, a więc blisko 50%.
Historia.
Utworzenie obozu.
4 maja 1943 roku, po ponad dwutygodniowej podróży drogą morską, na wyspę Haruku w archipelagu Moluków dotarł kontyngent alianckich jeńców wojennych. Było ich 2071, w tym ponad 1700 Brytyjczyków (w większości żołnierzy RAF) i około 350 Holendrów. Wszystkich przetrzymywano uprzednio w japońskich obozach jenieckich na Jawie. Do wyjazdu na Haruku zakwalifikowała ich japońska wojskowa komisja lekarska. Najstarszym rangą wśród jeńców był brytyjski oficer, Sqn Ldr W. Pitts.
Podróż z Jawy na Haruku odbywała się w bardzo ciężkich warunkach. Jeńcy, których stłoczono w ładowniach dwóch statków, cierpieli na skutek ścisku, zaduchu i złego wyżywienia. Pod byle pretekstem bito ich lub kopano. Wszyscy przeżyli podróż, wielu jednak zachorowało lub dotarło na Haruku w stanie wycieńczenia. Już podczas rejsu odnotowano pierwsze przypadki dyzenterii.
W momencie przybycia jeńców obóz nadal znajdował się w fazie budowy. Znajdowały się tam tylko dwie niewykończone chaty, pozbawione ścian i pokryte przeciekającymi dachami. Funkcję latryn pełniły rowy wykopane w ziemi. Sytuację pogarszał fakt, że obóz ulokowano na podmokłym terenie. Jeńcy wspominali, że musieli brodzić w błocie, które sięgało im do kostek. Jako że jenieckie chaty były pozbawione podłóg, jeńcy – nie wyłączając pacjentów obozowego szpitala – musieli spać na matach, które błyskawicznie nasiąkały wodą. W chatach zdołano zresztą ulokować jedynie około 200 żołnierzy, pozostali musieli przez pewien czas sypiać pod gołym niebem, na podmokłym gruncie. W tych warunkach było niemożliwym odizolowanie chorych na dyzenterię. Obozową kuchnię udało się uruchomić dopiero 9 maja. Niektórzy jeńcy pierwszy posiłek otrzymali dopiero 36 godzin po przybyciu na Haruku.
12 maja zmarł pierwszy jeniec.
Przymusowa praca.
Jeńców przywieziono na Haruku, aby pracowali przy budowie japońskiego lotniska wojskowego. Prace rozpoczęto 10 maja. Plac budowy leżał w odległości nieco ponad trzech kilometrów od obozu. Była to niewielka dolina, położona między dwoma wzgórzami, które jeńcy obdarzyli mianem „wielbłądzich garbów”. Zadaniem jeńców było ścięcie wierzchołków obu wzgórz, a następnie zasypanie dolinki i wyrównanie w ten sposób gruntu pod lotnisko. Zgodnie z japońskimi wytycznymi na lotnisku miało pracować 1200 jeńców, których podzielono na dwie sześćsetosobowe grupy robocze.
Początkowo przy budowie lotniska nie wykorzystywano żadnego ciężkiego sprzętu budowlanego. Jeńcy pracujący na wzgórzach mieli do dyspozycji jedynie 300 prymitywnych młotów i dłut, natomiast ich koledzy pracujący przy zasypywaniu doliny byli zmuszeni przenosić urobek przy użyciu wiklinowych koszy. Plac budowy znajdował się na otwartym, nieosłoniętym terenie, stąd w zależności od pogody jeńcy przez wiele godzin pracowali w promieniach tropikalnego słońca lub w strugach deszczu. Nie mieli także odzieży roboczej. Wielu poważnie skaleczyło stopy o odłamki pokruszonego koralowca. Wielu innych czasowo lub permanentnie straciło wzrok, pracując na słońcu bez okularów ochronnych.
Japońska załoga.
Stanowisko komendanta pełnił por. Hideichi Kurashima. O ile podczas służby w obozach na Jawie cieszył się wśród jeńców dość dobrą opinią, o tyle na Haruku okazywał niemal całkowity brak zainteresowania wypełnianiem swych obowiązków.
W konsekwencji obozem kierowali na co dzień japoński sierżant Masao Mori oraz jego koreański tłumacz Yoshikichi Kasiyama. Jeńcy obdarzyli ich przydomkami "Blood" i "Slime". Obaj traktowali jeńców z wielkim okrucieństwem. Mori lubował się w biciu swoich ofiar przy użyciu bambusowej pałki, podczas gdy ulubionym narzędziem Kasiyamy był grubo wiązany sznur. Już podczas pierwszego apelu Mori pobił brytyjskich oficerów, którzy usiłowali mu wytłumaczyć, że wielu jeńców nie będzie w stanie podjąć pracy z powodu złego stanu zdrowia.
O ile Mori pod byle pretekstem znęcał się nad jeńcami, o tyle paradoksalnie zależało mu na zyskaniu ich uznania. Zdarzało się, że pobiwszy jeńca, wręczał mu następnie prezent w postaci dodatkowej żywności lub papierosów. Brytyjscy jeńcy-lekarze doszukiwali się przyczyn jego gwałtowności i zmiennych nastrojów w zaburzeniach psychicznych spowodowanych postępującym syfilisem.
Warunki bytowe i traktowanie.
Po 9 maja, kiedy to uruchomiono obozową kuchnie, jeńcom wydawano dwa posiłki dziennie. Na śniadanie otrzymywali wyłącznie gotowany ryż, na kolację – ryż z dodatkiem warzyw. Wysokość racji żywnościowych była dalece niewystarczająca. Dopiero po pewnym czasie Japończycy zgodzili się uzupełnić jeniecką dietę o banany, orzechy kokosowe i soję.
Japończycy ogłosili, że jeńcy niezdolni do pracy będą głodować. Czterech Brytyjczyków, którzy przyznali się do zjedzenia bananów ofiarowanych przez tubylców, ukarano wielogodzinnym klęczeniem na pokruszonych kamieniach. Piąty, który nie przyznał się do „winy”, został najpierw pobity przez Moriego, a następnie zmuszono blisko setkę jeńców, aby każdy wymierzył „winowajcy” policzek. Jeśli Mori uznał, że cios był zbyt słaby, taki jeniec również był bity.
Mori nie zezwolił jeńcom na przeniesienie latryn bliżej morza. Nie mogli oni nawet myć w morzu swoich naczyń kuchennych. W konsekwencji w czasie intensywnych deszczów rowy pełniące funkcję latryn przelewały się, a ekskrementy pływały po całym obozie. Poważnym problemem było zdobycie wody zdatnej do picia. Jeńcy musieli gromadzić deszczówkę lub gotować wodę zaczerpniętą z rzeki, która przepływała niedaleko obozu. Japończycy nie zezwolili przy tym na czerpanie wody z jej dalszych odcinków, mniej narażonych na zanieczyszczenie. Jeńcom we znaki dawała się także plaga much.
Złe traktowanie i fatalne warunki bytowe powodowały, że jeńcy błyskawicznie tracili siły. Do 20 maja, a więc w ciągu zaledwie dwóch tygodni od przybycia jeńców na Haruku, zmarło 15 żołnierzy, a zaledwie 600 pozostawało zdolnych do pracy. Bardzo szybko wybuchła epidemia dyzenterii. Pod koniec maja odnotowano pierwsze przypadki pelagry i szkorbutu. W obozie szerzyły się ponadto rozmaite choroby skóry, w tym tropikalne owrzodzenia. W szczytowym momencie w obozowym szpitalu przebywało ponad 1300 jeńców, a wielu innych musiało codziennie udawać się tam na opatrunek. Do końca czerwca zmarło 189 jeńców, większość z powodu dyzenterii. Do końca lipca liczba ofiar wzrosła do 243. Zmarłych początkowo grzebano w trumnach, lecz ich liczba szybko stała się tak duża, że Japończycy rozkazali, aby grzebać zwłoki w workach po ryżu.
Lekarze-jeńcy dokonywali heroicznych wysiłków, aby nieść pomoc swoim pacjentom. Środki którymi dysponowali były jednak bardzo skromne. Lekarstwa, które przywieźli z Jawy, skończyły się już 15 maja. Japoński lekarz Kuranosuke Shimada, który okazyjnie odwiedział obóz, okazywał niewielkie zainteresowanie losem jeńców. Brytyjskim lekarzom wydzielił jedynie niekompletny zestaw narzędzi chirurgicznych – w niektórych wypadkach uszkodzonych, a także sześć rolek bandaży oraz niewielkie ilości jodoformu i soli fizjologicznej. Obozowy szpital był znany wśród jeńców jako „chata śmierci”. Najciężej chorzy pacjenci musieli leżeć na bambusowych pryczach, we własnych odchodach, pokryci rojami robactwa. Co więcej, Mori nie zezwolił na wydzielenie odrębnej grupy roboczej, złożonej z pielęgniarzy i szpitalnych pomocników. W konsekwencji musieli oni pracować przez cały dzień na lotnisku, a posługę w szpitalu mogli pełnić jedynie w godzinach nocnych. Lekarze-jeńcy byli zmuszeni improwizować, na przykład leczyć tropikalne wrzody przy użyciu mikstury sporządzonej z kredy, oleju palmowego i japońskiego proszku do zębów. Na bazie sfermentowanego ryżu produkowali także specyfik, który uzupełniał niedobór witamin w organizmie i tym samym zapobiegał beri-beri lub zapaleniu nerwu wzrokowego.
Liczba jeńców zdolnych do pracy gwałtownie malała. Pewnego dnia w czerwcu zaledwie 120 jeńców było w stanie podjąć pracę na lotnisku. Mori przeszukał wtedy obóz i zmusił do „lżejszych robót” 95 chorych, których arbitralnie uznał za zdolnych do pracy. W ramach „zachęty” podniósł również dzienną rację żywnościową pracujących oraz otworzył dla nich kantynę, w której mogli nabywać owoce, jajka, suszoną rybę i papierosy. Jednocześnie wstrzymano dostawy owoców do obozowego szpitala. Zgoda na zakup w kantynie żywności dla pacjentów była uzależniona od dobrej woli sierżanta.
Poprawa sytuacji w obozie.
5 września 1943 roku liczba zmarłych jeńców sięgnęła 284. Niemniej sytuacja w obozie zaczęła się wkrótce poprawiać. Po wielu prośbach Mori zezwolił na wybudowanie nowych latryn nad brzegiem morza, co poprawiło stan higieny w obozie. W październiku na Haruku przysłano nowy kontyngent jeńców. Był on złożony z około tysiąca Holendrów, którzy uprzednio pracowali przy budowie lotniska na wyspie Seram. Ich przybycie pozwoliło przyspieszyć prace na lotnisku i wywarło korzystny wpływ na morale „starych” jeńców. Do października udało się także opanować epidemię dyzenterii, aczkolwiek jeńcy nadal licznie umierali na skutek pelagry i beri-beri.
W kolejnych miesiącach w obozie nastąpiły duże zmiany. Z pomocą nowo przybyłych jeńców zbudowano nowy szpital z trzema salami, nowe chaty mieszkalne, a także studnię i drogi z rowami melioracyjnymi. Japończycy zezwolili także jeńcom na uprawę ogródków warzywnych oraz na zainstalowanie piecyków do gotowania w chatach mieszkalnych.
W listopadzie Japończycy przychylili się do próśb Pittsa i zgodzili się ewakuować z Haruku najciężej chorych jeńców. Decyzja ta miała jednak tragiczne konsekwencje. Chorych przeniesiono najpierw na pobliski Ambon, skąd następnie 550 Brytyjczyków i Holendrów zabrano na Jawę na pokładzie statku „Suez Maru”. 29 listopada, cztery dni po opuszczeniu portu, statek został storpedowany przez amerykański okręt podwodny USS „Bonefish”. Ci jeńcy, którzy przeżyli jego zatonięcie, zostali wymordowani ogniem broni maszynowej przez załogę japońskiego trałowca. Żaden nie ocalał. Z kolei 280 pacjentów z Haruku, których ewakuowano na pokładzie innego statku, dotarło 21 grudnia na Jawę.
Począwszy od połowy stycznia 1944 roku nie odnotowywano już przypadków dyzenterii, a liczba zgonów utrzymywała się na poziomie 1–2 tygodniowo. Pogorszyło się jednak wyżywienie, co przełożyło się na wzrost liczby przypadków awitaminozy.
Epilog.
W listopadzie 1943 roku budowa lotniska została zakończona. Począwszy od grudnia, było ono kilkukrotnie atakowane przez alianckie lotnictwo, co przyniosło także ofiary wśród jeńców. W lipcu 1944 roku Japończycy przystąpili do stopniowej likwidacji obozu. Ostatnia grupa jeńców, którą dowodził Flt Lt Leslie Audus, opuściła Haruku 1 sierpnia.
Około 500 jeńców przeniesiono na stałe na Ambon. Pozostałych czekała jednak dramatyczna podróż na Jawę. Po krótkim pobycie na Ambonie około 500 Brytyjczyków i Holendrów wypłynęło 17 września na pokładzie statku „Maros Maru”. Jeńców stłoczono na pokładzie jednostki, bez żadnej osłony przed promieniami słońca. Dzienna racja wody wynosiła ćwierć litra na osobę. Dopiero, gdy trzydziestu jeńców zmarło z powodu pragnienia lub udaru słonecznego, Japończycy zgodzili się rozwinąć nad pokładem płócienny dach. 21 września statek dobił do brzegów wyspy Muna nieopodal Celebesu, skąd zabrał jeszcze 128 jeńców (według innych źródeł – około 150). Po postoju w porcie Makasar na Celebesie statek wyruszył w morze, lecz z powodu awarii maszyn musiał na blisko 40 dni zakotwiczyć przy brzegu jednej z wysp. W międzyczasie jeńcy, wyczerpani dotychczasowym pobytem w niewoli, masowo umierali z powodu upału, pragnienia i chorób. Wielu pragnienie doprowadziło do utraty zmysłów. Japońska załoga nie czyniła nic, aby poprawić los jeńców, co więcej, marynarze traktowali jeńców bardzo brutalnie. Do portu docelowego, którym była Surabaja, statek zawinął dopiero 23 listopada (według innych źródeł – 26 listopada). Ponad 70-dniowy rejs przeżyło tylko 325 jeńców.
Lotnisko na Haruku nie odegrało większej roli podczas działań wojennych.
Ofiary.
Obóz na Haruku zdobył sobie sławę jednego z najgorszych japońskich obozów jenieckich. Spośród 2071 osadzonych w nim Brytyjczyków i Holendrów zmarło lub zginęło 1021, a więc blisko 50%. 386 jeńców zmarło bezpośrednio na Haruku, a 635 na pokładach japońskich „piekielnych statków” lub w obozach przejściowych.
W ocenie ocalałych tak duża liczba ofiar była spowodowana przede wszystkim całkowitą obojętnością Japończyków na los jeńców. O ile w ciągu pierwszych pięciu miesięcy zmarło 334 alianckich żołnierzy, o tyle stosunkowo mało skomplikowane działania zaradcze, o których podjęcie od początku apelowali brytyjscy oficerowie (m.in. przeniesienie latryn bliżej morza, zgoda na uprawę ogródków warzywnych), spowodowały, że w ciągu kolejnych dziewięciu miesięcy liczba ofiar ograniczyła się do 52. Postępowanie Japończyków było nie tylko zbrodnicze, lecz również krótkowzroczne, gdyż na skutek niedożywienia i chorób jeńcy błyskawicznie tracili siły, co opóźniło budowę lotniska.
Po zakończeniu wojny zwłoki jeńców zmarłych na Haruku ekshumowano i przeniesiono na Ambon, gdzie spoczęły na alianckim cmentarzu wojennym.
Odpowiedzialność sprawców.
Po kapitulacji Japonii niektórzy oficerowie i strażnicy, odpowiedzialni za nieludzkie traktowanie jeńców z obozu na Haruku zostali pociągnięci do odpowiedzialności karnej. W lipcu 1946 roku aliancki trybunał wojskowy w Singapurze skazał kpt. Hideichiego Kurashimę, sierż. Masao Moriego i doktora Kuranosukego Shimadę na karę śmierci przez powieszenie. Ten sam wyrok usłyszał ppłk Sanso Anami, zwierzchnik wszystkich obozów jenieckich na Molukach. Zasądzone wyroki zostały wykonane. 
Tłumacz Yoshikichi Kasiyama został w tym samym procesie skazany na dożywotnie więzienie. Dwaj koreańscy strażnicy, Ginjiro Toyoda i Kankon Kanekado, usłyszeli natomiast wyrok 10 lat pozbawienia wolności.

</doc>
<doc id="5108201" url="https://pl.wikipedia.org/wiki?curid=5108201" title="Jan Nowakowski (1927–2018)">
Jan Nowakowski (1927–2018)

Jan Nowakowski (ur. 8 marca 1927 w Poliku, zm. 3 stycznia 2018) – polski działacz partyjny i samorządowy, nauczyciel, w latach 1980–1984 przewodniczący Prezydium Wojewódzkiej Rady Narodowej w Suwałkach.
Życiorys.
Syn Józefa i Władysławy. Kształcił się w Wyższej Szkole Nauk Społecznych przy KC PZPR (1969). Od 1948 pracował początkowo w szkole podstawowej w Jackowie, szkole w Reszlu (jako nauczyciel przysposobienia rolniczo-wojskowego) oraz Szkole Praktyków Specjalistów Mleczarskich w Białej Piskiej, a także jako wizytator szkolny. Był inicjatorem powstania Technikum Rolniczego w Białej Piskiej, od 1953 do 1990 pełnił funkcję jego dyrektora. Za jego kadencji dziesięciokrotnie powiększono obszar szkoły, wybudowano także wiele obiektów. Działał także w Związku Nauczycielstwa Polskiego, Ludowych Zespołach Sportowych oraz Lidze Obrony Kraju.
W 1947 wstąpił do Polskiej Partii Robotniczej, w 1948 wraz z nią przeszedł do Polskiej Zjednoczonej Partii Robotniczej. Należał do POP PZPR przy Technikum Rolniczym. Został członkiem egzekutywy Komitetu Miejsko-Gminnego PZPR w Białej Piskiej, od 1972 do 1975 był w nim I sekretarzem. W latach 1975–1984 członek Komitetu Wojewódzkiego w Suwałkach, w międzyczasie sekretarz rolny KMG w Białej Piskiej. Przez wiele lat zasiadał w Miejsko-Gminnej Radzie Narodowej oraz Wojewódzkiej Radzie Narodowej w Suwałkach. W 1980 objął fotel przewodniczącego Prezydium WRN w Suwałkach. Zajmował to stanowisko do ok. 1984. W III RP także związany z samorządem, był przewodniczącym rady gminy Biała Piska. W 1999 przeszedł na emeryturę.
Odznaczenia.
Odznaczony m.in. Krzyżem Kawalerskim (1971) i Oficerskim (1984) Orderu Odrodzenia Polski, Złotym Krzyżem Zasługi (1962), Medalem 30-lecia Polski Ludowej (1974), Odznaką „Zasłużony Pracownik Rolnictwa” (1971), Odznaką Honorową „Za Zasługi dla ZMW” (1974), Medalem „Za zasługi dla obronności kraju” (1979), Odznaką „Zasłużony Działacz LOK” (1979), Odznaką „Za Zasługi dla Województwa Suwalskiego” (1979), Odznaką tytułu honorowego „Zasłużony Nauczyciel PRL” (1981), Brązowa Odznaka „Za Zasługi w Ochronie Porządku Publicznego” (1983) oraz Medalem 40-lecia Polski Ludowej (1984).

</doc>
<doc id="5108202" url="https://pl.wikipedia.org/wiki?curid=5108202" title="Jan Nowakowski">
Jan Nowakowski



</doc>
<doc id="5108205" url="https://pl.wikipedia.org/wiki?curid=5108205" title="Jan Nowakowski (ujednoznacznienie)">
Jan Nowakowski (ujednoznacznienie)



</doc>
<doc id="5108207" url="https://pl.wikipedia.org/wiki?curid=5108207" title="LUK Politechnika Lublin">
LUK Politechnika Lublin



</doc>
<doc id="5108216" url="https://pl.wikipedia.org/wiki?curid=5108216" title="Ring wrestlerski">
Ring wrestlerski



</doc>
<doc id="5108220" url="https://pl.wikipedia.org/wiki?curid=5108220" title="Mikołaj Płaza">
Mikołaj Płaza

Mikołaj Płaza herbu Topór (zm. w 1615/1616 roku) – kuchmistrz koronny w latach 1606-1615, dworzanin królewski, starosta brzeźnicki.
7 października 1606 roku podpisał ugodę pod Janowcem.

</doc>
<doc id="5108222" url="https://pl.wikipedia.org/wiki?curid=5108222" title="Ryszard Lewik">
Ryszard Lewik

Ryszard Władysław Lewik (ur. 17 października 1930 w Rudzie, zm. 1 grudnia 1991) – polski działacz partyjny i państwowy, były I sekretarz Komitetu Miejsko-Gminnego PZPR w Wieluniu, w latach 1984–1990 przewodniczący Prezydium Wojewódzkiej Rady Narodowej w Sieradzu.
Życiorys.
Syn Władysława i Teodory, kształcił się w Wyższej Szkole Partyjnej. W 1947 wstąpił do Polskiej Partii Robotniczej, w 1948 przeszedł do Polskiej Zjednoczonej Partii Robotniczej. Został instruktorem i II sekretarzem Komitetu Powiatowego PZPR w Wieluniu. W latach 1975 i od 1986 członek Komitetu Wojewódzkiego w Sieradzu, zasiadł w jego egzekutywie oraz kierował Rejonowym Ośrodkiem Pracy Partyjnej w Wieluniu. Od 1977 do 1981 pozostawał I sekretarzem Komitetu Miejsko-Gminnego PZPR w Wieluniu. Zasiadał w Miejsko-Gminnej Radzie Narodowej w Wieluniu, do 1980 był jej przewodniczącym. Należał też do Prezydium Wojewódzkiej Rady Narodowej w Sieradzu. 26 czerwca 1984 objął fotel przewodniczącego Prezydium WRN w Sieradzu. Zajmował to stanowisko do 1990.
Był jednym ze współautorów monografii o historii miasta Wielunia pt. "Siedem wieków Wielunia: studia i materiały". Pochowano go na Cmentarzu rzymskokatolickim w Wieluniu.

</doc>
<doc id="5108226" url="https://pl.wikipedia.org/wiki?curid=5108226" title="Domknięcie pierwiastnikowe">
Domknięcie pierwiastnikowe

Domknięcie pierwiastnikowe – w teorii ciał zbiór elementów pierwiastnikowych danego ciała, dla ciała formula_1 oznaczany przez formula_2.
Pojęcie elementu pierwiastnikowego wywodzi się z intuicyjnego pojmowania liczb, które można uzyskać z elementów danego ciała za pomocą dodawania, odejmowania, mnożenia, dzielenia i pierwiastkowania. Formalnie definiuje się je jednak w sposób bardziej skomplikowany. Mianowicie element formula_3 należący do domknięcia algebraicznego ciała formula_4 a więc formula_5 jest elementem pierwiastnikowym względem ciała formula_1 (inaczej mówiąc, należy do jego domknięcia pierwiastnikowego, formula_7), jeżeli istnieją takie ciała formula_8 począwszy od formula_9 aż do formula_10 że w każdym wypadku:
Początkowo przyjmuje się, że występujące w powyższych wzorach liczby formula_26 mogą być dowolnymi niezerowymi naturalnymi. Dowodzi się jednak dalej, że można zawsze w ten sposób dobrać ciąg ciał formula_16 żeby formula_26 zawsze były liczbami pierwszymi różnymi od charakterystyki ciała. W takim wypadku formula_29 nie przekracza nigdy wartości formula_26.
Jeżeli dane ciało formula_1 ma rozszerzenie formula_32 (a więc formula_33) i jeżeli dla każdego elementu formula_34 wziętego z formula_32 (czyli formula_36) spełnia on powyższe warunki (to znaczy jeżeli każdy element ciała formula_32 jest pierwiastnikowy względem formula_1), to takie rozszerzenie nazywa się rozszerzeniem pierwiastnikowym. Oczywiście z tak sformułowanej definicji wynika, że każde rozszerzenie pierwiastnikowe formula_32 ciała formula_1 musi zawierać się w jego domknięciu pierwiastnikowym formula_41 a więc formula_42.

</doc>
<doc id="5108227" url="https://pl.wikipedia.org/wiki?curid=5108227" title="Chlorophyllum brunneum">
Chlorophyllum brunneum



</doc>
<doc id="5108228" url="https://pl.wikipedia.org/wiki?curid=5108228" title="Dragan Zdravković">
Dragan Zdravković

Dragan Zdravković (ur. 16 grudnia 1959 w Senjskim Rudniku) – serbski lekkoatleta, średniodystansowiec, mistrz halowych mistrzostw Europy w 1983. W czasie swojej kariery reprezentował Jugosławię.
Zdobył srebrny medal w biegu na 1500 metrów na igrzyskach śródziemnomorskich w 1979 w Splicie (wyprzedził go tylko José Marajo z Francji). Na igrzyskach olimpijskich w 1980 w Moskwie zajął 9. miejsce w finale tej konkurencji. Również na mistrzostwach Europy w 1982 w Atenach zajął 9.miejsce na tym dystansie.
Zwyciężył w biegu na 3000 metrów na halowych mistrzostwach Europy w 1983 w Budapeszcie, wyprzedzając Walerija Abramowa ze Związku Radzieckiego i Uwe Mönkemeyera z Republiki Federalnej Niemiec. Zajął 8. miejsce w biegu na 1500 metrów na mistrzostwach świata w 1983 w Helsinkach. 
Był zgłoszony do występu na igrzyskach olimpijskich w 1984 w Los Angeles, jednak w nich nie wystąpił wskutek konfliktu z jugosłowiańskim związkiem lekkoatletycznym, Związek podpisał umowę sponsorską z firmą Adidas, Zdravković nie podporządkował się jej i został odesłany do kraju.
Zdobył brązowy medal w biegu na 1500 metrów na uniwersjadzie w 1985 w Kobe.
Zwyciężał w mistrzostwach krajów bałkańskich w biegu na 1500 metrów w latach 1979–1983.
Zdravković był mistrzem Jugosławii w biegu na 800 metrów w 1983, w biegu na 1500 metrów w 1979, 1980, 1982, 1983 i 1985, w biegu na 5000 metrów w 1982 oraz w biegu przełajowym w 1982 i 1983.
Rekordy Serbii i rekordy życiowe.
Zdravković jest aktualnym (kwiecień 2021) rekordzistą Serbii na następujących dystansach:
Pozostałe rekordy życiowe Zdravkovicia:

</doc>
<doc id="5108231" url="https://pl.wikipedia.org/wiki?curid=5108231" title="Altınordu SK">
Altınordu SK



</doc>
<doc id="5108233" url="https://pl.wikipedia.org/wiki?curid=5108233" title="Michał Ignacy Wieczorkowski">
Michał Ignacy Wieczorkowski

Michał Ignacy Wieczorkowski (ur. 3 października 1673 w Gdańsku, zm. 26 lutego 1751 w Jarosławiu) – polski jezuita, wykładowca, teolog, misjonarz i dyplomata.
Życiorys.
Urodził się w Gdańsku. W 1690 roku wstąpił do zakonu jezuitów. Wyświęcony w 1702 w Krakowie. W latach 1704–1715 był profesorem poetyki, retoryki, filozofii, teologii polemicznej i języka greckiego w szkołach jezuickich we Lwowie, Lublinie, Rawie, Kaliszu, Krakowie i Jarosławiu. W 1716 roku, na polecenie króla Augusta II udał się do Persji rządzonej wówczas przez szyicką dynastię Safawidów, aby wspomóc misję prowadzoną przez Tadeusza Krusińskiego. W 1717 dostał się do Isfahanu gdzie nie został przyjęty przez szacha, a listy królewskie przekazał pierwszemu wezyrowi. W listach do króla Wieczorkowski skarżył się o braku pomocy ze strony dworu perskiego. Po roku w Isfahanie udało mu się uzyskać przywileje dla misji polskiej w Erywaniu. Katoliccy misjonarze mogli nawracać tam ormiańskich chrześcijan na katolicyzm. W 1720 wrócił do Polski i przedstawił królowi raport o prześladowaniu chrześcijan w Persji zatytułowany: "Persecutiones in Persia." August II kazał mu ponownie udać się na misje. Przed wyruszeniem Wieczorkowski przeprowadził kwestę po Wielkopolsce by zebrać fundusze. Te fundusze zapakował na dwa wozy i wyruszył przez Kijów i Astrachań do Iranu. Misja zakończyła się niepowodzeniem i rok później Wieczorkowski opuścił Persję i znalazł się w Konstantynopolu. Po powrocie do polski w 1724 pracował jako misjonarz na wschodzie Rzeczypospolitej. W 1730 został duchownym domach jezuickich w Sandomierzu, Brześciu Litewskim i Lwowie, a od 1743 do śmierci w Jarosławiu.
Twórczość.
Oprócz raportów dyplomatycznych i misyjnych Michał Wieczorkowski pozostawił po sobie dwa dwujęzyczne wykłady zasad wiary katolickiej. Książki były ułożone w taki sposób, że po otworzeniu na jednej stronie znajdował się tekst turecki, a na drugim tłumaczenie. Napisał je po turecku z dialektem azerbejdżańskim. Język ten znał przed wyruszeniem w podróż do Persji, a naleciałości azerbejdżańskie zdobył w czasie pracy misyjnej na terenie dzisiejszego Azerbejdżanu. Wieczorkowski napisał tekst turecki używając alfabet łaciński, a nie arabski, który był używany w tamtym okresie do zapisu tego języka, gdyż pismo łacińskie lepiej nadaje się do wymowy tureckich samogłosek. Autor notuje akcent poszczególnych wyrazów.
Znaczącą uwagę poświęca się terminologii chrześcijańskiej używanej przez Wieczorkowskiego. Uważa się, że część terminów zapożyczył on z poprzednich, nieznanych prac misjonarzy, niektóre mógł stworzyć sam na podstawie swojej znajomości języka. Boga nazywa "Ałłah, Ałłah tale" ("tale" znaczy „on jest wzniosły”), "Hak tale" ("Hak" znaczy „rzeczywistość, prawda” i jest synonimem Allaha). Nie użył on tureckiego na wszystkie terminy. Słowo „sakrament” przetłumaczono jako arabskie "serr". Innym tego przykładem jest nazywanie kapłana "pader, patri, patry, patryk, papas" lub "kahana." Widać tu używanie tłumaczenia z łaciny (pater), greki (papas), włoskiego (padre) i syryjskiego (kahna). Jednym z często popełnianym przez Wieczorkowskiego błędów jest nazywanie Mahomet "Mahmet" (poprawną formą jest "Muhammed"). Krytyką przekładu na język turecki jest to, że autor mówi po polsku tureckimi słowami. Oprócz wpływów azerbejdżańskich pojawiają się również naleciałości perskie i arabskie.
Książki Wieczorkowskiego wydane drukiem:

</doc>
<doc id="5108235" url="https://pl.wikipedia.org/wiki?curid=5108235" title="L'Art Contemporain – Sztuka Współczesna">
L'Art Contemporain – Sztuka Współczesna



</doc>
<doc id="5108240" url="https://pl.wikipedia.org/wiki?curid=5108240" title="Vigor Lamezia">
Vigor Lamezia



</doc>
<doc id="5108245" url="https://pl.wikipedia.org/wiki?curid=5108245" title="Gibbaranea gibbosa">
Gibbaranea gibbosa

Gibbaranea gibbosa – gatunek pająka z rodziny krzyżakowatych (Araneidae). Zamieszkuje Azję i Europę, w tym Polskę.
Systematyka.
Takson został opisany po raz pierwszy przez Charlesa Athanase’a Walckenaera w 2. tomie pracy "Faune parisienne, Insectes ou Histoire abrégée des insectes de environs de Paris [...]" (1802, s. 190) jako "Aranea gibbosa" (). Autor napisał we wspomnianym dziele, że znalazł „ten ładny gatunek” (w oryg. ) wiosną w . Opisał tamże również takson "Aranea bicornis", który został później uznany za tożsamy z "Gibbaranea gibbosa". W 1805 roku Charles Athanase Walckenaer opisał oba wspomniane taksony jako "Epeira gibbosa" i "Epeira bicornis". W 1837 roku Carl Ludwig Koch opisał ten takson jako "Epeira arbustorum". w 1910 roku przeniósł takson do rodzaju "Araneus" i nazwał go "Araneus gibbosus". w 1931 roku oraz opisali takson jako "Aranea gibbosa". Rodzaj ', w którym takson obecnie się znajduje, wyodrębnił w 1951 roku; poza omawianym taksonem do nowego rodzaju włączył jeszcze dwa gatunki: ' oraz "".
Charakterystyka.
Wygląd zewnętrzny: prosoma i sternum ciemnobrązowe. Odnóża jasnobrązowe z ciemnym obrączkowaniem. Opistosoma wydłużona, owalna, bardzo zróżnicowana kolorystycznie, jasnobrązowa, zielonkawo-szara, szaro-zielona, czasami z białą krawędzią, rzadko czerwono-brązowa. Wysokie guzki grzbietowe skierowane do góry. Nogogłaszczki samca zaopatrzone w małe apofyzy medialne. ze scapusem.
Rozmiary: długość ciała samca: 5,5–6 mm, długość ciała samicy: 7–8 mm.
Występowanie.
Występuje w Europie (m.in. w Puszczy Białowieskiej) i Azji (z pominięciem Chin), na Kaukazie, w tym w Azerbejdżanie i Turcji.
Typowy habitat to drzewa i krzewy w lasach, (stwierdzono go m.in. na pniu wysokości 8 m), był notowany także na skrajach lasów oraz na stojącym martwym drewnie; głównie na ciepłych równinnych terenach. Prawdopodobnie nie jest gatunkiem rzadkim, jednak może być trudny do obserwacji.

</doc>
<doc id="5108247" url="https://pl.wikipedia.org/wiki?curid=5108247" title="Pozłotka (owady)">
Pozłotka (owady)

Pozłotka ("Callicera") – rodzaj muchówek z rodziny bzygowatych i podrodziny Eristalinae. Występuje w krainach: nearktycznej, palearktycznej i indomalajskiej części krainy orientalnej. Związany z lasami pierwotnymi. Larwy należą do saproksylofagicznych lignifili i rozwijają się w zalanych próchnowiskach i dziuplach. Owady dorosłe żerują na nektarze i upodobnione są do pszczół.
Morfologia.
Muchówki o przeciętnych rozmiarach i przysadzistym ciele, ubarwieniem i pokrojem upodobnione do pszczół. Głowę mają stosunkowo małą, o szerokiej i nieco wysuniętej ku dołowi twarzy, pośrodku zaopatrzonej w nieduży wzgórek twarzowy. Czułki są silnie wydłużone, a pierwszy człon ich biczyka ma aristę osadzoną szczytowo. Samce są holoptyczne, a samice dychoptyczne. Ponadto samce mają silnie owłosione oczy złożone, podczas gdy u samic często są one zupełnie bezwłose. Tułów ma metalicznie połyskujący i ciemno ubarwiony oskórek porośnięty długim owłosieniem. Przyciemnienie skrzydeł jest szczególnie widoczne przy ich przednim brzegu. Ich użyłkowanie cechuje się położeniem żyłki poprzecznej radialno-medialnej na wysokości przedniej połowy drugiej komórki medialnej. Jedyną modyfikacją odnóży są skrócone stopy przedniej ich pary. Odwłok ma owalny zarys, ciemno ubarwiony oskórek i długie owłosienie.
Ekologia i występowanie.
Owady te zasiedlają głównie lasy pierwotne i mają bardzo wąskie wymagania siedliskowe. Larwy są saproksyliczne. Należą do saproksylofagicznych lignifili ściśle związanych z fitotelmami. Rozwijają się w próchnowiskach i dziuplach położonych wysoko na starych drzewach i pozostających przez wiele lat zalanych wodą lub silnie zawilgoconych (rozwój larwy jest wieloletni). Są dobrymi biowskaźnikami lasów naturalnych. Nawet w lasach o bogatym starodrzewiu sanitarna wycinka obumierających i martwych drzew z fitotelami całkowicie eliminuje pozłotki. Owady dorosłe również zaliczają się do arborikoli, jednak pojawiają się na przecinkach, leśnych duktach i ścieżkach czy śródleśnych łąkach, gdzie zniżają lot, m.in. celem żerowania na nektarze kwiatów. Niektóre gatunki wykazują w tym względzie specjalizację, np. "C. spinolae" w stosunku do kwiatów bluszczu pospolitego.
Rodzaj ten rozprzestrzeniony jest w krainach: nearktycznej, palearktycznej i indomalajskiej części krainy orientalnej. W Palearktyce stwierdzono 12 gatunków, z których w Europie występuje sześć. W Polsce stwierdzono dwa gatunki – "C. aenea" i "C. rufa", pierwszy umieszczony został na Czerwonej liście zwierząt ginących i zagrożonych w Polsce ze statusem gatunku bliskiego zagrożenia (NT), natomiast drugi widziany był w Polsce zaledwie dwa razy, w tym raz w XIX wieku.
Większość gatunków europejskich związana jest z pierwotnymi lasami z udziałem starych dębów i buków, jednak "C. rufa" związana jest z pierwotnymi starodrzewiami sosnowymi. Wszystkie są rzadko spotykane.
Taksonomia.
Rodzaj ten wprowadzony został w 1809 roku przez Georga Wolfganga Franza Panzera. Należą do niego m.in.:

</doc>
<doc id="5108248" url="https://pl.wikipedia.org/wiki?curid=5108248" title="Józef Miłkowski">
Józef Miłkowski



</doc>
<doc id="5108251" url="https://pl.wikipedia.org/wiki?curid=5108251" title="Jaime Passier-Armstrong">
Jaime Passier-Armstrong

Jaime Rachel Renee Passier-Armstrong (ur. 24 sierpnia 1981) – nowozelandzka aktorka filmowa i telewizyjna, znana głównie z roli Jay Copeland w operze mydlanej "Shortland Street".

</doc>
<doc id="5108256" url="https://pl.wikipedia.org/wiki?curid=5108256" title="Pozłotka">
Pozłotka



</doc>
<doc id="5108267" url="https://pl.wikipedia.org/wiki?curid=5108267" title="Schronisko w Ostańcu Pierwsze">
Schronisko w Ostańcu Pierwsze

Schronisko w Ostańcu Pierwsze, Schronisko w Ostańcu na Świniuszce I – jaskinia na wzniesieniu Świniuszka, we wsi Rodaki, w gminie Klucze, w powiecie olkuskim, w województwie małopolskim. Wzniesienie to należy do mikroregionu Pasmo Niegowonicko-Smoleńskie na Wyżynie Częstochowskiej będącej częścią Wyżyny Krakowsko-Częstochowskiej.
Opis obiektu.
Na Świniuszce jest równoleżnikowy pas skał. W jego wschodniej części, u podstawy ostańca znajduje się na szczelinie skalnej Schronisko na Świniuszce Pierwsze. Jest to skalna szczelina, która powstała wskutek grawitacyjnego obsunięcia się skał. Jej początkowy odcinek jest wąski, ale w końcowej części rozszerza się tworząc niewielką salkę, a wysokość szczeliny wzrasta do 2 m.
Szczelina powstała w późnojurajskich wapieniach skalistych. Jej namulisko składa się z wapiennego gruzu i próchnicy. Jest sucha, bez przewiewu, widna tylko do około 2 m od otworu, w głębi jest zupełnie ciemna. Brak roślin i zwierząt.
Historia poznania i dokumentacji.
Schronisko znane było od dawna. Po raz pierwszy wymienili go M. Szelerewicz i A. Górny w 1986 r., ale bez dokładnej lokalizacji i bez planu. Plan opracował A. Polonius w 2009 r.
Na Świniuszce znajduje się jeszcze kilka innych jaskiń: Jaskinia na Świniuszce, Jaskinia Niska w Świniuszce, Jaskinia w Rodakach, Schronisko na Świniuszce, Schronisko w Ostańcu Drugie. Wchodzą w skład geostanowiska Skały na Górze Świniuszka.

</doc>
<doc id="5108269" url="https://pl.wikipedia.org/wiki?curid=5108269" title="Bitwa pod Żabinką (VIII 1920)">
Bitwa pod Żabinką (VIII 1920)

Bitwa pod Żabinką – walki 7 pułku piechoty Legionów z 3 Dywizji Piechoty z oddziałami sowieckiej 57 Dywizji Strzelców w czasie Bitwy Warszawskiej w okresie wojny polsko-bolszewickiej.
Geneza.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
Walki pod Żabinką.
Po klęsce nad Wisłą dowództwo sowieckie pospiesznie uzupełniało i reorganizowało ocalałe z pogromu jednostki. W Żabince koncentrowała się sowiecka 57 Dywizja Strzelców. Jej dowództwo planowało uderzenie na Brześć.
24 sierpnia dowódca 7 pułku piechoty Legionów otrzymał zadanie zorganizowania wypadu na Żabinkę i rozbicia zgrupowanych tam sowieckich jednostek. W skład oddziału wypadowego wszedł I batalion 7 pp por. Stanisława Janczyniego, II/7 pp Leg. kpt. Jana Niemca-Morońskiego, pułkowa 4 kompania ciężkich karabinów maszynowych i pluton artylerii. W sumie oddział liczył około 1400 żołnierzy, dwa działa, 22 ckm-y.
Przed świtem 25 sierpnia oddział opuścił Brześć i niezauważony przez nieprzyjaciela przekroczył linię sowieckich ubezpieczeń. Maszerując lasem w kierunku Czerniawczyce - Demianicze, unikając spotkania z Sowietami, żołnierze dotarli wieczorem do Chmielowa. Tu zarządzono odpoczynek i wysłano patrole rozpoznawcze ku stacji Żabinka. 
Zwiadowcy przyprowadzili jeńców – zwiadowców artyleryjskich, których zeznania stwierdziły obecność brygady kawalerii w sile około 400 „szabel” z karabinami maszynowymi w Siedliszczach, Wietochnie i Iwachnowiczach, zaś na stacji Żabinka – dowództwa 57 Dywizji Strzelców ze świeżo przybyłymi transportami piechoty.
Po wnikliwej ocenie sytuacji ppłk Zdzisław Maćkowski zdecydował uderzyć II batalionem frontalnie na stację, a I batalionem obejść Żabinkę od północy i zaatakować nieprzyjaciela z północnego wschodu.
Nocą z 25 na 26 sierpnia Polacy bez strzału zlikwidowali placówki sowieckie i wdarli się do miasta. Dobrze skoordynowane natarcie obu batalionów nie pozwoliło zaskoczonym czerwonoarmistom na zorganizowanie obrony. Zdobywano dom po domu obrzucając je granatami. 2 kompania ckm rozpoczęła morderczy ogień ze wszystkich karabinów maszynowych do pociągu napełnionego wojskiem sowieckim.
Po wykonaniu zadania grupa ppłk. Maćkowskiego, nie niepokojona przez nieprzyjaciela, wróciła przez Iwachnowicze do Brześcia, rozbijając w drodze powrotnej słabe oddziały sowieckiej kawalerii. 
Komunikat prasowy Sztabu Generalnego z 27 sierpnia 1920 donosił:
Bilans walk.
Polacy odnieśli zdecydowane zwycięstwo, a stacjonujące w Żabince oddziały sowieckie zostały doszczętnie rozbite. 57 Dywizja Strzelców straciła znaczną liczbę poległych i rannych. Polacy wzięli 650 jeńców, zdobyli cztery samochody, dwanaście ckm-ów i dużą ilość sprzętu wojskowego. Zginęli: dowódca 57 Dywizji Strzelców i szef sztabu dywizji. Straty polskie były minimalne - jeden zabity, jeden ranny.

</doc>
<doc id="5108272" url="https://pl.wikipedia.org/wiki?curid=5108272" title="Baibokai (rejon birżański)">
Baibokai (rejon birżański)

Baibokai − wieś na Litwie, w okręgu poniewieskim, w rejonie birżańskim, w gminie Wobolniki. W 2011 roku liczyła 1 mieszkańca.

</doc>
<doc id="5108273" url="https://pl.wikipedia.org/wiki?curid=5108273" title="Baibokai (rejon poniewieski)">
Baibokai (rejon poniewieski)

Baibokai − wieś na Litwie, w okręgu poniewieskim, w rejonie poniewieskim, w gminie Krakinów. W 2011 roku była wyludniona.

</doc>
<doc id="5108275" url="https://pl.wikipedia.org/wiki?curid=5108275" title="John Baptist Attakruh">
John Baptist Attakruh

John Baptist Attakruh (ur. 13 października 1957 w Juabo) – ghański duchowny katolicki, biskup Sekondi-Takoradi od 2021.
Życiorys.
Prezbiterat.
Święcenia kapłańskie przyjął 30 lipca 1989 i został inkardynowany do diecezji Sekondi-Takoradi. Był m.in. wicerektorem niższego seminarium, dyrektorem ośrodka katechetyczno-duszpasterskiego w Apowa, diecezjalnym dyrektorem Papieskich Dzieł Misyjnych oraz wykładowcą regionalnego seminarium w Cape Coast. W 2020 mianowany administratorem diecezji.
Episkopat.
24 czerwca 2021 papież Franciszek mianował go biskupem ordynariuszem Sekondi-Takoradi. Sakry udzielił mu 24 września 2021 nuncjusz apostolski w Ghanie – arcybiskup Henryk Jagodziński.

</doc>
<doc id="5108276" url="https://pl.wikipedia.org/wiki?curid=5108276" title="Víctor Iván Vargas Galarza">
Víctor Iván Vargas Galarza

Víctor Iván Vargas Galarza (ur. 14 grudnia 1962 w Cochabambie) – boliwijski duchowny katolicki, biskup pomocniczy Cochabamby od 2021.
Życiorys.
Święcenia kapłańskie przyjął 10 maja 1997 i został inkardynowany do archidiecezji Cochabamba. Pracował przede wszystkim jako duszpasterz parafialny. W latach 2001–2004 był wychowawcą w krajowym seminarium. W 2021 mianowany rektorem maryjnego sanktuarium w Quillacollo.
24 czerwca 2021 papież Franciszek mianował go biskupem pomocniczym archidiecezji Cochabamba oraz biskupem tytularnym "Bladia". Sakry udzielił mu 8 września 2021 arcybiskup Oscar Omar Aparicio Céspedes.

</doc>
<doc id="5108277" url="https://pl.wikipedia.org/wiki?curid=5108277" title="USD Rivarolese 1919">
USD Rivarolese 1919



</doc>
<doc id="5108280" url="https://pl.wikipedia.org/wiki?curid=5108280" title="Čypėnai">
Čypėnai

Čypėnai − wieś na Litwie, w okręgu poniewieskim, w rejonie birżańskim, w gminie Wobolniki. W 2011 roku liczyła 82 mieszkańców.

</doc>
<doc id="5108282" url="https://pl.wikipedia.org/wiki?curid=5108282" title="Kuokiškis">
Kuokiškis

Kuokiškis − wieś na Litwie, w okręgu poniewieskim, w rejonie kupiszeckim, w gminie Alizava. W 2011 roku liczyła 7 mieszkańców.

</doc>
<doc id="5108284" url="https://pl.wikipedia.org/wiki?curid=5108284" title="Bereszyński">
Bereszyński



</doc>
<doc id="5108290" url="https://pl.wikipedia.org/wiki?curid=5108290" title="Joseph Flynn">
Joseph Flynn



</doc>
<doc id="5108295" url="https://pl.wikipedia.org/wiki?curid=5108295" title="Czubajka czerwieniejąca">
Czubajka czerwieniejąca



</doc>
<doc id="5108307" url="https://pl.wikipedia.org/wiki?curid=5108307" title="Polskie Towarzystwo Rakietowe">
Polskie Towarzystwo Rakietowe

Polskie Towarzystwo Rakietowe (PTR) – założone w 2010, zrzesza konstruktorów modeli rakietowych i rakiet dużej mocy.
Zajmuje się popularyzacją amatorskiego modelarstwa rakietowego przez budowanie ogólnopolskiej społeczności, organizowanie wydarzeń i własne projekty badawcze. W 2013 uzyskało status organizacji pożytku publicznego.
Wydarzenia.
Festiwal Meteora.
Coroczna impreza przeznaczona popularyzacji modelarstwa rakietowego. Podczas festiwalu uczestnicy uczą się budować rakiety małej mocy oraz wystrzeliwują swoje konstrukcje. Odbywa się przeważnie na Pustyni Błędowskiej i w ciągu dwóch dni odbywa się około 100 startów modeli.
Loty Rakiet Eksperymentalnych.
Organizowane dwa razy w roku odbywają się na poligonie na Poligonie Drawskim, gdzie w porozumieniu z wojskiem rezerwowana jest przestrzeń powietrzna. Biorą w nich między innymi uczelniane koła naukowe z całej Polski.
Licencje startowe.
Tak jak podobne organizacje na świecie, PTR przyznaje swoim członkom licencje pozwalające na wykorzystywanie silników o danej mocy w Rakietach Dużej Mocy (RDM) podczas wydarzeń organizowanych przez towarzystwo. Silniki z kolei są klasyfikowane według ich impulsu właściwego w klasyfikacji modelarskich silników rakietowych. 

</doc>
<doc id="5108309" url="https://pl.wikipedia.org/wiki?curid=5108309" title="Thomas Kinsella">
Thomas Kinsella



</doc>
<doc id="5108311" url="https://pl.wikipedia.org/wiki?curid=5108311" title="Karnet TIR">
Karnet TIR

Karnet TIR – dokument systemu TIR, który spełnia rolę dokumentu gwarancyjnego i celnego, pod osłoną którego może być realizowana procedura TIR.
Konwencja TIR jest jednym z najbardziej efektywnych międzynarodowych instrumentów przygotowanych pod auspicjami Europejskiej Komisji Gospodarczej Narodów Zjednoczonych. Operacje TIR można realizować w 58 krajach.
Karnety TIR drukowane są w Genewie i stanowią własność IRU (Międzynarodowej Unii Transportu Drogowego). Wykonane są ze specjalnego papieru i posiadają szereg zabezpieczeń w celu uniknięcia funkcjonowania w obiegu karnetów fałszywych. Każdy posiada indywidualny numer, kod kreskowy, znak wodny.
Posiadacze karnetu TIR mogą korzystać z ułatwień w międzynarodowym transporcie towarów. Oznacza to, że w przejściowych, czyli granicznych urzędach celnych nie są pobierane przez władze celne żadne dodatkowe zabezpieczenia czy gwarancje na poczet ewentualnych należności celno-podatkowych pojawiających się przy wprowadzaniu towaru na dany obszar celny.
Ponadto zasadą jest, że zamknięcia celne nałożone w wyjściowym urzędzie celnym, akceptowane są przez władze celne kolejnych krajów, a więc pojazd drogowy przejeżdża przez przejściowe (graniczne) urzędy w zasadzie bez kontroli ładunku.
Każdy karnet TIR ma określony nieprzekraczalny termin ważności od daty wydania karnetu posiadaczowi. Oznacza to, że najpóźniej tego dnia można otworzyć karnet w wyjściowym urzędzie celnym. Taki karnet pozostaje ważny do czasu zakończenia podróży i zamknięcia procedury TIR w docelowym urzędzie celnym.
Karnety, którym upłynął termin ważności i nie zostały otwarte w terminie, stają się dokumentami nieważnymi i nie można ich wykorzystać.
Na podstawie karnetu TIR odprawa celna dokonywana jest dwa razy: u nadawcy oraz w kraju przeznaczenia (albo na granicy, albo u ostatecznego odbiorcy).
Karnet upoważnia tylko do jednej danej jazdy. Posiadacz karnetu TIR jest odpowiedzialny za zgłoszenie towarów do odprawy władzom celnym docelowym, jak również za uiszczenie wszelkich należności, opłat i kar związanych z ładunkiem w przypadku, gdy karnet TIR nie został prawidłowo zwolniony.
Karnety TIR wydawane są w Polsce wyłącznie przez Zrzeszenie Międzynarodowych Przewoźników Drogowych w Polsce (ZMPD).

</doc>
<doc id="5108315" url="https://pl.wikipedia.org/wiki?curid=5108315" title="John G. Schumaker">
John G. Schumaker

John Godfrey Schumaker (ur. 27 czerwca 1826 w Claverack, zm. 23 listopada 1905 w Brooklynie) – amerykański polityk, członek Partii Demokratycznej.
Działalność polityczna.
W okresie od 4 marca 1869 do 3 marca 1871 przez jedną kadencję i od 4 marca 1873 do 3 marca 1877 przez dwie kadencje był przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108320" url="https://pl.wikipedia.org/wiki?curid=5108320" title="Sergiusz Choruży">
Sergiusz Choruży



</doc>
<doc id="5108321" url="https://pl.wikipedia.org/wiki?curid=5108321" title="Andrzej Sitkowski">
Andrzej Sitkowski

Andrzej Sitkowski ps. "Sowa" (ur. 9 listopada 1928 r.) – polski brukarz, murarz, ekonomista i pisarz, Sprawiedliwy wśród Narodów Świata, Kawaler Medalu za Ofiarność i Odwagę, Krzyża Orderu Krzyża Niepodległości, członek Szarych Szeregów, żołnierz Armii Krajowej i powstaniec warszawski. Absolwent Uniwersytetu Łódzkiego.
Życiorys.
Dzieciństwo i młodość.
Andrzej Sitkowski urodził się 9 września 1928 r. jako syn Antoniego Sitkowskiego i Heleny z domu Domańskiej. Jego zmarły przed wybuchem II wojny światowej ojciec był wyższym oficerem policji, matka zaś z wykształcenia nauczycielką, jednak w czasie okupacji zajmowała się wychowaniem dzieci i prowadzeniem gospodarstwa domowego. Sitkowski ma młodszą siostrę Magdę. Rodzina początkowo mieszkała w Warszawie przy ul. Ciepłej, później w Boernerowie i na warszawskich Bielanach przy ul. Babickiej 5 (Obecnie ul. Cegłowska 15). Podczas okupacji jego matka przyjęła pod opiekę, na prośbę pianistki Cecylii Kozak, zagrożone prześladowaniem ze względu na korzenie żydowskie siostry Hadassę i Marion Kozak, znane też jako Jadwiga i Maria, a także ich matkę Bronisławę Kozak z domu Landau. Sitkowski pomagał w utrzymaniu ukrywanej trójki i swojej rodziny poprzez handlowanie octem, papierosami oraz rozpalanie ognia w piecach kaflowych. Równocześnie uczęszczał na tajne komplety oraz do obowiązkowej szkoły zawodowej ojców marianów na Bielanach, gdzie kształcił się w zawodzie brukarza i murarza. Na prośbę Bronisławy Kozak uczył jej córkę Hadassę czytać i pisać.
Udział w powstaniu warszawskim.
Sitkowski wstąpił do Szarych Szeregów w 1943 r. i brał udział w powstaniu warszawskim, walcząc na Żoliborzu. Dostał stopień strzelca w II Obwodzie „Żywiciel” Warszawskiego Okręgu Armii Krajowej. Działał w zgrupowaniu „Żyrafa II” w plutonie osłony sztabu 227. Był wystawiony przez „Bojowe Szkoły” Szarych Szeregów („Szczury Kanałowe”). Po upadku powstania trafił do niewoli i został przetransportowany do Niemiec. Początkowo znalazł się w sowieckim obozie jenieckim, jednak później trafił do obozu alianckiego. Był jeńcem Stalagu XI A Altengrabow Kommando 274/1 Gatersleben. Następnie trafił do pracy w niemieckiej cukrowni w Gatersleben w Saksonii-Anhalt. Wówczas nawiązał kontakt z rodziną w Łodzi. Po wyzwoleniu przez amerykańskie wojsko udał się do Łodzi, gdzie spotkał się z matką i siostrą.
Losy powojenne.
Po zakończeniu działań wojennych zamieszkał z rodziną w Łodzi. Został absolwentem studiów ekonomicznych, które rozpoczął w łódzkim oddziale Szkoły Głównej Handlowej, a zakończył na Uniwersytecie Łódzkim. W 1982 r. owdowiał, po czym w 1994 r. ponownie zawarł związek małżeński. 
Po wojnie rodzina Kozaków, której udzielał pomocy podczas okupacji udała się na emigrację. Hadassa Kozak została historyczką w Nowym Jorku, natomiast ukończyła studia historyczne na London School of Economics i jest aktywistką polityczną w Wielkiej Brytanii.
Odznaczenia.
1 stycznia 1995 r. Andrzej Sitkowski został uhonorowany przez Jad Waszem medalem Sprawiedliwy wśród Narodów Świata. Razem z nim tytuł ten otrzymała jego matka, Helena Sitkowska. 11 września 2000 r. został odznaczony Medalem za Ofiarność i Odwagę. 28 września 2015 r. został odznaczony Krzyżem Orderu Krzyża Niepodległości za wybitne zasługi w obronie niepodległości i suwerenności Państwa Polskiego.

</doc>
<doc id="5108322" url="https://pl.wikipedia.org/wiki?curid=5108322" title="Thomas Kinsella (polityk)">
Thomas Kinsella (polityk)

Thomas Kinsella (ur. 31 grudnia 1832 w hrabstwo Wexford w Zjednoczonym Królestwie Wielkiej Brytanii i Irlandii, zm. 11 lutego 1884 w Brooklynie) – amerykański polityk, członek Partii Demokratycznej.
Działalność polityczna.
W okresie od 4 marca 1871 do 3 marca 1873 przez jedną kadencję był przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108325" url="https://pl.wikipedia.org/wiki?curid=5108325" title="Koszyłowo">
Koszyłowo

Koszyłowo (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
Dawniej wieś i majątek ziemski. W dwudziestoleciu międzywojennym leżało w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5108327" url="https://pl.wikipedia.org/wiki?curid=5108327" title="Demas Barnes">
Demas Barnes

Demas Barnes (ur. 4 kwietnia 1827 w Gorham, zm. 1 maja 1888 w Nowym Jorku) – amerykański polityk, członek Partii Demokratycznej.
Działalność polityczna.
W okresie od 4 marca 1867 do 3 marca 1869 przez jedną kadencję był przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108329" url="https://pl.wikipedia.org/wiki?curid=5108329" title="Thurman &quot;Sparky&quot; Plugg">
Thurman &quot;Sparky&quot; Plugg



</doc>
<doc id="5108330" url="https://pl.wikipedia.org/wiki?curid=5108330" title="Kustyn (Białoruś)">
Kustyn (Białoruś)

Kustyn (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce. 
Dawniej wieś, folwark i majątek ziemski. W dwudziestoleciu międzywojennym leżał w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5108332" url="https://pl.wikipedia.org/wiki?curid=5108332" title="Konsulat Generalny Rzeczypospolitej Polskiej w Królewcu">
Konsulat Generalny Rzeczypospolitej Polskiej w Królewcu

Konsulat Generalny Rzeczypospolitej Polskiej w Królewcu (niem. "Generalkonsulat der Republik Polen in Königsberg") – 
urząd konsularny Rzeczypospolitej Polskiej działający w Królewcu. Podległy jemu okręg konsularny obejmował Prowincję Prusy Wschodnie Rzeszy Niemieckiej (tzw. Republiki Weimarskiej i tzw. III Rzeszy). Konsulat został utworzony w 1919 r. a zlikwidowany w 1939 r., wraz z realizacją Fall Weiss, czyli napaścią Niemiec na Polskę.
Placówka do 1938 roku także w sąsiedniej Republice Litewskiej śledziła wszelkie przejawy życia politycznego oraz gospodarczego i opiekowała się mniejszością polską. Tak było, bo Rzeczpospolita Polska nawiązała stosunki dyplomatyczne z RL dopiero w 1938 roku.
Siedziba.
Urząd konsularny w randze konsulatu został powołany w 1919 r. celem reprezentowania spraw polskich w (Pr. Wsch.) Ostpreußen w dwóch rejencjach Prowincji Pr. Wsch.: królewieckiej ("Regierungsbezirk Königsberg") i gąbińskiej ("Regierungsbezirk Gumbinnen"). Jego pierwsza siedziba mieściła się przy Neue Dammgasse 20 (obecnie Новый вал – jedna z nielicznych w obecnym Kaliningradzie, która zachowała swoją niemiecką nazwę, w tłumaczeniu). W 1923 r. kosztem 10 mln marek kupiono kamienicę w dzielnicy Tragheim przy Mittel-Tragheim 24 (obecnie Пролетарская ул.), oddając ją do użytku sześć lat później. Urząd miał tę siedzibę aż do likwidacji. W 1923 urzędowi nadano rangę Konsulatu Generalnego. Od tego czasu podlegały mu urzędy konsularne: Konsulat RP w Ełku, Konsulat RP w Kwidzynie i Konsulat RP w Olsztynie.

</doc>
<doc id="5108333" url="https://pl.wikipedia.org/wiki?curid=5108333" title="Luta (Białoruś)">
Luta (Białoruś)

Luta (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
Siedziba parafii prawosławnej; znajduje się tu cerkiew pw. św. Mikołaja Cudotwórcy.
W pobliżu znajduje się przystanek kolejowy Luta, położony na linii Brześć – Wysokie Litewskie.
Historia.
W dwudziestoleciu międzywojennym leżała w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5108337" url="https://pl.wikipedia.org/wiki?curid=5108337" title="Franciszek Frączkowski">
Franciszek Frączkowski

Franciszek Frączkowski (ur. 7 października 1878 w Warszawie, zm. 17 września 1931 we Lwowie) – polski aktor i reżyser teatralny, dyrektor teatrów.
Życiorys.
Na scenie debiutował w 1898 roku w Pabianicach jako członek zespołu Romana Romanowicza. Następnie grał w Płocku u L. Bogdanowicza. W latach 1899-1900 roku występował na scenach krakowskich. Następnie wyjechał do Stanów Zjednoczonych na zaproszenie Komitetu Organizacyjnego Budo­wy Teatru Polskiego. Po powrocie odbył służbę w armii rosyjskiej. Do grania powrócił w 1902 roku na scenie Teatru Miejskiego w Krakowie. W maju 1906 roku objął stanowiska dyrektora krakowskiego Teatru Ludowego, z którego to musiał zrezygnować w wyniku konfliktu z aktorami. Pozostał jednak w zespole, występując m.in. w Nowym Sączu, Wieliczce, Tarnowie i Rzeszowie. W latach 1907-1908 był członkiem objazdowego zespołu Gabrieli Zapolskiej. Próbował też bezskutecznie zorganizować własny zespół objazdowy. Kolejne lata - okres 1909-1914 - spędził we Lwowie na deskach Teatru Miejskiego (w 1913 występował wraz z jego zespołem w Paryżu) oraz reżyserując w lwowskim Teatrze Niezależnym.
Lata I wojny światowej spędził grając w Krakowie (Teatr Ludowy 1914 i 1915-1916, Teatr Miejski i Teatr Powszechny 1916-1917), Wiedniu (1914-1915) oraz w Warszawie (Teatr Rozmaitości 1916, Teatr Mały 1917). Sezon 1917/1918 spędził w Łodzi w zespole Stanisława Stanisławskiego. Wcześniej, w 1916 roku wystąpił w filmie "Pod jarzmem tyranów" (reż. Franz Porten), odtwarzając rolę Tadeusza Kościuszki.
Po zakończeniu wojny występował i reżyserował w Warszawie i we Lwowie. W sezonie 1920/1921 był dyrektorem teatru w Toruniu, z którego to stanowiska sam zrezygnował. Po krótkim pobycie w Warszawie (Teatr Dramatyczny) przeniósł się do Lwowa, gdzie występował i reżyserował do końca życia w tamtejszym Teatrze Miejskim (Wielkim). Ponadto prowadził szkołę aktorską, był również związany z teatrzykiem "Młoda Scenka" (grającym utwory współczesne, niedopuszczane do wystawienia w Teatrze Miejskim), a w 1929 roku zorganizował objazdowy Teatr Premier.

</doc>
<doc id="5108338" url="https://pl.wikipedia.org/wiki?curid=5108338" title="Harold Bauer">
Harold Bauer

Harold Bauer (ur. 28 kwietnia 1873 w New Malden, zm. 12 marca 1951 w Miami) – amerykański pianista pochodzenia angielskiego.
Życiorys.
Początkowo uczył się gry na skrzypcach u swojego ojca oraz u Adolfa Politzera, po raz pierwszy wystąpił jako skrzypek w wieku 9 lat. Jednocześnie uczył się gry na fortepianie, debiutując publicznie w wieku 19 lat w Londynie. W 1892 roku przebywał w Paryżu, gdzie był uczniem Ignacego Jana Paderewskiego. W kolejnych latach odbył tournée koncertowe po krajach europejskich, w 1900 roku po raz pierwszy wystąpił w Stanach Zjednoczonych. Grał z czołowymi orkiestrami i zespołami kameralnymi, występował wspólnie z Jacques’em Thibaudem i Pau Casalsem. Po wybuchu w 1914 roku I wojny światowej wyemigrował do USA, w 1921 roku otrzymał amerykańskie obywatelstwo. Z jego inicjatywy w 1918 roku w Nowym Jorku powstało Beethoven Association, działające do 1941 roku. Wykonywał różnorodny repertuar, od utworów XVII- i XVIII-wiecznych klawesynistów, przez muzykę romantyczną, skończywszy na kompozytorach współczesnych (Claude Debussy, Maurice Ravel). Opracował transkrypcje orkiestrowe utworów J.S. Bacha, Johanna Kuhnaua i Beethovena. Przygotował również edycje utworów fortepianowych Schuberta, Brahmsa i Musorgskiego.
Opublikował autobiografię "Harold Bauer: His Book" (wyd. Nowy Jork 1948). Odznaczony został orderem Legii Honorowej.

</doc>
<doc id="5108341" url="https://pl.wikipedia.org/wiki?curid=5108341" title="Andriej Ado">
Andriej Ado

Andriej Dmitrijewicz Ado (; ur. 12 stycznia 1909 w Kazaniu, zm. 29 października 1997 w Moskwie) – radziecki lekarz patofizjolog, immunolog i biolog, doktor nauk medycznych, profesor, członek rzeczywisty Akademii Nauk Medycznych ZSRR, uhonorowany tytułem „Zasłużony Działacz Nauki RFSRR”. Był członkiem KPZR z 1943 roku oraz deputowanym do Rady Najwyższej RFSRR w 1947 i 1951.

</doc>
<doc id="5108348" url="https://pl.wikipedia.org/wiki?curid=5108348" title="Paweł Gniewosz z Wnorowa">
Paweł Gniewosz z Wnorowa

Paweł Gniewosz z Wnorowa herbu Kościesza – sędzia grodzki sandomierski w 1605 roku.
15 czerwca 1606 roku uczestniczył w zjeździe pod Lublinem. 24 czerwca 1607 roku podpisał pod Jeziorną akt detronizacji Zygmunta III Wazy.

</doc>
<doc id="5108349" url="https://pl.wikipedia.org/wiki?curid=5108349" title="Konkatedra Narodzenia Najświętszej Maryi Panny i św. Jana Jerozolimskiego w Żywcu">
Konkatedra Narodzenia Najświętszej Maryi Panny i św. Jana Jerozolimskiego w Żywcu



</doc>
<doc id="5108352" url="https://pl.wikipedia.org/wiki?curid=5108352" title="Bajerscy">
Bajerscy



</doc>
<doc id="5108353" url="https://pl.wikipedia.org/wiki?curid=5108353" title="Teunis G. Bergen">
Teunis G. Bergen

Teunis Garret Bergen (ur. 6 października 1806 w Brooklynie, zm. 24 kwietnia 1881 w Brooklynie) – amerykański polityk, członek Partii Demokratycznej.
Działalność polityczna.
W okresie od 4 marca 1865 do 3 marca 1867 przez jedną kadencję był przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108354" url="https://pl.wikipedia.org/wiki?curid=5108354" title="Pomonięta (przystanek kolejowy)">
Pomonięta (przystanek kolejowy)

Pomonięta (, ) – przystanek kolejowy w pobliżu miejscowości Pomonięta, w rejonie iwanofrankiwskim, w obwodzie iwanofrankiwskim, na Ukrainie. Położony jest na linii Tarnopol – Stryj.
Przed II wojną światową stacja kolejowa. Nosiła wówczas nazwę "Pomonięta-Psary". W późniejszym okresie dodatkowe tory zostały zdemontowane, a stacja zdegradowana do roli przystanku

</doc>
<doc id="5108365" url="https://pl.wikipedia.org/wiki?curid=5108365" title="Bolesław Taedling">
Bolesław Taedling

Bolesław Taedling – polski adwokat, doktor praw, w PRL prokurator wojewódzki w Krakowie.
Życiorys.
Ukończył Liceum Ogólnokształcące św. Marii Magdaleny w Poznaniu.
Był autorem rozprawy "Prawo o sądach pracy: z objaśnieniami, orzecznictwem Sądu Najwyższego i rozporządzeniami dodatkowemi" (1936).
Przynależał do Koła Obrońców Wojskowych Województwa Poznańskiego. Po II wojnie światowej został powołany do prac nad ustawodawstwem tworzących się struktur Polski Ludowej. 29 grudnia 1946 wraz z adwokatami Marianem Schroederem i Stanisławem Hejmowskim na łamach "Głosu Wielkopolski" wezwali do oddania w wyborach głosu na Blok Stronnictw Demokratycznych, stwierdzając że „jedynie urzeczywistnienie postulatów Bloku Stronnictw Demokratycznych zapewnić może Polsce nie tylko należne stanowisko wśród innych narodów, lecz ponadto ugruntować wewnątrz kraju sprawiedliwość społeczną, panowanie prawa, ład i bezpieczeństwo dla wszystkich obywateli”.
W latach 50. jako wiceprokurator był zaangażowany w proces polityczny w sprawie karnej Hieronima Majewskiego, oskarżonego o publiczne głoszenie prawdy o zamordowaniu polskich jeńców w Katyniu przez Związek Radziecki.
W grudniu 1954 został wybrany na radnego do Wojewódzkiej Rady Narodowej w Łodzi.
W maju 1959 został wybrany na członka Zarządu Głównego Zrzeszenia Prawników Polskich.
Jego synem był Ryszard Taedling.

</doc>
<doc id="5108366" url="https://pl.wikipedia.org/wiki?curid=5108366" title="Rafi Dahan">
Rafi Dahan

Rafi Dahan (; ur. 28 września 1989 w Or Akiwa) – izraelski piłkarz, grający na pozycji środkowego pomocnika.
Kariera klubowa.
Wychowanek Beitaru Tubruk, do 1. zespołu dołączył 1 lipca 2009 roku.
5 sierpnia 2009 roku został wypożyczony do Hapoel Petah Tikva. Zadebiutował tam 12 września 2009 roku w meczu przeciwko Ihud Bnei Sakhnin, przegranym 2:0. Pierwszą bramkę strzelił 12 lutego 2011 roku w meczu przeciwko Hapoelowi Beer Szewa, wygranym 3:1. Rafi Dahan gola strzelił w 50. minucie. Łącznie na tym wypożyczeniu rozegrał 32 ligowe mecze i strzelił gola.
30 czerwca 2011 roku powrócił do Tubruku, ale tydzień później został wykupiony przez Maccabi Tel Awiw. Zadebiutował tam w meczu eliminacji do Ligi Europy 14 lipca 2011 roku przeciwko Xäzär Länkäran, wygranym 3:1. W tych rozgrywkach strzelił też swojego pierwszego gola. 4 sierpnia 2011 roku w meczu przeciwko FK Zeljeznicar Sarajevo, wygranym 6:0. Rafi Dahan w 38. minucie strzelił gola. Po udanym awansie grał też w Lidze Europy. Pierwszą asystę zaliczył 27 sierpnia 2012 roku w meczu przeciwko Maccabi Hajfa, wygranym 2:1. Asystował przy golu w 55. minucie. Z tym klubem zdobył w sezonie 2012/2013 mistrzostwo kraju. Łącznie rozegrał 30 ligowych meczów i zaliczył asystę.
24 stycznia 2013 roku został wypożyczony do Bnei Yehuda Tel Aviv. Zadebiutował tam 26 stycznia w meczu przeciwko Beitarowi Jerozolima, wygranym 0:1. Pierwszą bramkę strzelił 6 kwietnia w meczu przeciwko Hapoel Ramat haSharon, wygranym 0:3. Do siatki trafił w 62. minucie. Łącznie dla tego zespołu rozegrał 34 ligowe mecze i strzelił gola.
Po powrocie z wypożyczenia 1 lipca 2013 roku pauzował, a 5 marca 2015 roku zakończył karierę.

</doc>
<doc id="5108368" url="https://pl.wikipedia.org/wiki?curid=5108368" title="Czubajnik">
Czubajnik



</doc>
<doc id="5108372" url="https://pl.wikipedia.org/wiki?curid=5108372" title="TCL Corporation">
TCL Corporation



</doc>
<doc id="5108374" url="https://pl.wikipedia.org/wiki?curid=5108374" title="Bitwa pod Chełmem (1920)">
Bitwa pod Chełmem (1920)

Bitwa pod Chełmem – walki polskiej 7 Dywizji Piechoty z oddziałami sowieckich 7 i 25 Dywizji Strzelców w czasie II ofensywy Frontu Zachodniego Michaiła Tuchaczewskiego w okresie wojny polsko-bolszewickiej.
Geneza.
W pierwszej dekadzie lipca 1920 przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego. Naczelne Dowództwo Wojska Polskiego nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej. Sytuacja operacyjna, a szczególnie upadek Wilna i obejście pozycji polskich od północy, wymusiła dalszy odwrót wojsk polskich. 1 Armia gen. Gustawa Zygadłowicza cofała się nad Niemen, a 4 Armia nad Szczarę. Obrona wojsk polskich na linii Niemna i Szczary również nie spełniła oczekiwań. W walce z przeciwnikiem oddziały polskie poniosły duże straty i zbyt wcześnie rozpoczęły wycofanie na linię Bugu.
Plan polskiego Naczelnego Dowództwa zakładał, że 1. i 4. Armia oraz Grupa Poleska powstrzymają bolszewików i umożliwią przygotowanie kontrofensywy z rejonu Brześcia. Rozstrzygającą operację na linii Bug, Ostrołęka, Omulew doradzał też gen. Maxime Weygand.
Utrata twierdzy brzeskiej spowodowała, że plan Naczelnego Dowództwa Wojska Polskiego uderzenia znad Bugu w skrzydło wojsk Frontu Zachodniego Michaiła Tuchaczewskiego i rozegrania tam decydującej bitwy przestał być realny. Wojska polskie cofały się nadal, a kolejną naturalną przeszkodą terenową dogodną do powstrzymania sowieckiej ofensywy była Wisła.
Około południa 8 sierpnia 1920 dowódca 7 Dywizji Piechoty płk Karol Schubert otrzymał od dowódcy 3 Armii gen. Zielińskiego rozkaz opuszczenia linii Bugu. Odwrót rozpoczęto w godzinach wieczornych. Osłaniał 27 pułk piechoty. XIV Brygada Piechoty wycofała się w rejon Chełma, a XIII Brygada Piechoty do rejonu w okolicach Sawina.
Działania wojsk w rejonie Chełma.
Po przerwaniu przez nieprzyjaciela frontu nad Bugiem, dowodzący 3 Armią gen. Zygmunt Zieliński wydał płk. Karolowi Schubertowi rozkaz przesunięcia głównych sił dywizji do rejonu Chełma z zadaniem zwalczania oddziałów sowieckich posuwających się na Lublin.
9 i 10 sierpnia płk Schubert dokonał przegrupowania dywizji: XIV Brygada Piechoty obsadziła Chełm, zaś XIII BP skoncentrowała się na północ od miasta w rejonie Malowana - Horodyszcze. 11 sierpnia po południu nieprzyjaciel zaczął ostrzeliwać miasto ogniem artylerii. Punkt obserwacyjny umieszczony na wieży cerkwi w Chełmie zameldował o ruchu licznych kolumn sowieckich wokół miasta.
Kolejnym rozkazem dowódca armii nakazał 7 Dywizji Piechoty wyrzucić oddziały Armii Czerwonej za Bug i obsadzić rzekę na odcinku Świerże - Dorohusk. W tym czasie płk Schubert dysponował XIV Brygadą Piechoty, słabym ochotniczym pułkiem wołyńskim im. Batorego i pociągiem pancernym „Zagończyk”. Posiadał też dokładne informacje o zamiarach przeciwnika i rozmieszczeniu jego sił.
Pragnąc uprzedzić planowane uderzenie dwóch brygad sowieckich na Chełm, polska XIV Brygada Piechoty ruszyła o świcie 13 sierpnia wzdłuż linii kolejowej Chełm - Kowel. W walce wspierał ją pociąg pancerny „Zagończyk”. Bijąc kolejno odosobnione oddziały przeciwnika, w ciągu kilku godzin brygada wyrzuciła Sowietów za Bug i obsadziła zachodni brzeg rzeki. Po walce nadszedł kolejny rozkaz, a płk Schubert rozpoczął przygotowania do uderzenia na Hrubieszów i wsparcia w walce Brygady Kozaków Dońskich Wadima Jakowlewa. Zasadniczym celem było przywrócenie obrony polskiej na Bugu na odcinku Dubienka – Hrubieszów.
W trakcie przegrupowania dywizji do rejonu działań, dowództwo sowieckie wykorzystało lukę jaka wytworzyła się w polskim froncie pod Hrubieszowem i skierowało od południa na Chełm 19 Brygadę Strzelców, 328 pułk strzelców i kubański pułk kawalerii. W tym czasie w mieście stacjonowała jedynie jazda dywizyjna - II dywizjon 5 pułku strzelców konnych mjr. Tadeusza Kossaka i oddziały sztabowe 7 Dywizji Piechoty. Jako że utrata Chełma groziła destabilizacją frontu 3 Armii i wyjściem nieprzyjaciela na tyły wojsk wykonujących uderzenie znad Wieprza, płk Schubert zatrzymał przybyły koleją batalion 8 pułku piechoty Legionów przeznaczony do wzmocnienia 3 DP Leg. i odwołał natarcie na Hrubieszów. Zmienił także zadanie grupie płk. Józefa Olszyny-Wilczyńskiego. Grupa otrzymała rozkaz uderzenia w kierunku Sielec, na tyły nieprzyjaciela maszerującego na Chełm od południa.
Pułkownik Olszyna-Wilczyński ugrupował grupę w trzy kolumny. Pierwsza kolumna w sile I/11 pułku piechoty osiągnęła bez przeszkód Strachosław. Druga kolumna w składzie I i II batalionu i 11 kompanii 27 pułku piechoty, zaatakowana po przejściu Andrzejowa z dwóch stron, przeszła sama do kontrataku, rozbiła nieprzyjaciela w Czerniejowie i osiągnęła szosę na Hrubieszów. Trzecia kolumna w składzie III batalionu 27 go pułku wymaszerowała z Rogatki o północy. W Wołkowianach starła się z piechotą nieprzyjaciela. Odparła jednak atak, zadając wrogowi duże straty i zamknęła drogi na Chełm od południa. Także dowództwo 3 Armii wysłało do obrony Chełma wszystkie odwody, jakimi aktualnie rozporządzało. Były to: batalion 164 pułku piechoty, batalion etapowy lubelski, 7 batalion wartowniczy i dywizjon 3 pułku artylerii ciężkiej. Rano 18 sierpnia artyleria sowiecka rozpoczęła ostrzał miasta. W tym czasie większość odwodów była w trakcie wyładowywania z transportów kolejowych. Walkę ogniową podjął dywizjon 3 pułku artylerii ciężkiej i zmusił baterie sowieckie do milczenia. Zanim piechota sowiecka uderzyła na miasto, na tyły 19 BS uderzyła grupa płk. Olszyny-Wilczyńskiego. Zaskoczony przeciwnik rozpoczął odwrót.
Bilans walk.
Polacy obronili miasto. Grupa pułkownika Józefa Olszyny-Wilczyńskiego nie wykorzystała jednak sukcesu, działała opieszale, pozwalając sowieckiej 19 Brygadzie Strzelców wyjść z okrążenia i uniknąć klęski.

</doc>
<doc id="5108375" url="https://pl.wikipedia.org/wiki?curid=5108375" title="Bitwa pod Chełmem">
Bitwa pod Chełmem



</doc>
<doc id="5108378" url="https://pl.wikipedia.org/wiki?curid=5108378" title="Polskie Forum Osób z Niepełnosprawnościami">
Polskie Forum Osób z Niepełnosprawnościami

Polskie Forum Osób z Niepełnosprawnościami (PFON), do 2019 roku Polskie Forum Osób Niepełnosprawnych – pozarządowa, niedochodowa organizacja społeczna, będąca federacją (organizacja parasolowa) organizacji osób z niepełnosprawnościami (członkowie pełni i zwyczajni PFON) oraz organizacji działających na ich rzecz (członkowie stowarzyszeni PFON).
PFON istnieje od 2003 r., a od 2004 roku należy do Europejskiego Forum Niepełnosprawności (European Disability Forum – EDF).
Forum podejmuje szereg projektów i działań rzeczniczych na rzecz wdrożenie modelu niepełnosprawności opartego na prawach człowieka i zapewnienia osobom z niepełnosprawnościami pełnego włączenia społecznego. PFON wraz z innymi organizacjami pozarządowymi przygotowuje coroczny Kongres Osób z Niepełnosprawnościami.
Przewodniczącym PFON jest dr Krzysztof Kurowski (od 2019), a Przewodniczą Honorową Krystyna Mrugalska, pierwsza Przewodnicząca PFON.
PFON posiada status organizacji pożytku publicznego (OPP).
Misja.
Zgodnie ze statutem misją PFON jest jednoczenie sił społecznych i instytucjonalnych dla tworzenia warunków wyrównywania szans, równoprawnego uczestnictwa w życiu społecznym oraz walki z wszelkimi przejawami dyskryminacji osób z niepełnosprawnościami, aby mogły żyć godnie i w pełni korzystać z praw człowieka.
Cele.
Wedle statutu celami PFON są:

</doc>
<doc id="5108379" url="https://pl.wikipedia.org/wiki?curid=5108379" title="Kolonia Norma">
Kolonia Norma



</doc>
<doc id="5108380" url="https://pl.wikipedia.org/wiki?curid=5108380" title="Kolonia Pniaki">
Kolonia Pniaki



</doc>
<doc id="5108382" url="https://pl.wikipedia.org/wiki?curid=5108382" title="Kolonia Zuzanna">
Kolonia Zuzanna



</doc>
<doc id="5108383" url="https://pl.wikipedia.org/wiki?curid=5108383" title="Boże Dary">
Boże Dary



</doc>
<doc id="5108384" url="https://pl.wikipedia.org/wiki?curid=5108384" title="Kolonia Agnieszka">
Kolonia Agnieszka



</doc>
<doc id="5108385" url="https://pl.wikipedia.org/wiki?curid=5108385" title="Welsh Premier League (2017/2018)">
Welsh Premier League (2017/2018)

Welsh Premier League 2017/2018 (znana jako "JD" Welsh Premier League ze względów sponsorskich) był 26. sezonem najwyższej klasy rozgrywkowej w Walii.
Sezon został otwarty 11 sierpnia 2017 r., a zakończył się 20 maja 2018 r. finałem baraży o miejsce w eliminacjach do Ligi Europy UEFA.
26 kwietnia 2018 r. FAW Club Licensing Appeals Body zdecydowało o cofnięciu licencji Tier 1 i UEFA dla , co skutkowało automatycznym spadkiem na drugi poziomu walijskiego futbolu w następnym sezonie i utratą miejsca w europejskich pucharach.
Mistrzem po raz dwunasty, a siódmy z rzędu został zespół .
Format rozgrywek.
Rozgrywki składały się z trzech faz. W pierwszej fazie drużyny grały ze sobą dwukrotnie, raz u siebie i raz na wyjeździe.
W drugiej fazie Welsh Premier League podzieliła się na dwie konferencje, sześć najlepszych drużyn stworzyło Championship Conference, pozostałe PlayOff Conference.
W ramach tych grup kluby ponownie zmierzyły się ze sobą dwukrotnie.
Wszystkie punkty zebrane przez zespoły w pierwszej fazie zostały przeniesione do drugiej fazy.
Drużyna, która zajęła pierwsze miejsce w Championship Conference została ogłoszona mistrzem Welsh Premier League i zakwalifikowała się do pierwszej rundy kwalifikacyjnej Ligi Mistrzów UEFA w następnym sezonie.
Drużyna, która zajęła drugie miejsce w Championship Conference, automatycznie kwalifikowała się do wstępnej rundy kwalifikacyjnej Ligi Europejskiej UEFA,
Cztery drużyny, które zajęły miejsca między trzecim, a szóstym w Championship Conference, oraz drużyna z siódmego miejsca z PlayOff Conference wzięły udział w trzeciej fazie sezonu European Playoffs.
Zwycięzca zapewnił sobie miejsce w rundzie wstępnej Ligi Europy UEFA w następnym sezonie.
Kluby, które zajęły ostatnie dwa miejsca w drugiej puli, spadły na koniec sezonu.
Zdobywca Pucharu Walii kwalifiował się do pierwszej rundy kwalifikacyjnej Ligi Europejskiej UEFA.
W przypadku, gdy jedna z pięciu drużyn zakwalifikuje się już do Europy, wygrywając Puchar Walii, w play-offach zmierzą się pozostałe cztery drużyny bezpośrednio od półfinału, bez konieczności rozgrywania meczu ćwierćfinałowego (mecz między 6, a 7 zespołem).
W przypadku zdobycia Pucharu Walii przez jedną z dwóch czołowych drużyn, trzecia drużyna w lidze automatycznie zajmie miejsce w rundzie wstępnej do Ligi Europejskiej UEFA,
a druga drużyna przejdzie do pierwszej rundy kwalifikacyjnej Ligi Europy.
Pozostałe cztery zespoły zmierzą się wtedy w play-offach bezpośrednio od półfinału.
Skład ligi w sezonie 2017/2018.
W lidze rywalizowało dwanaście drużyn – dziesięć najlepszych drużyn z poprzedniego sezonu i po jednej z Cymru Alliance oraz Welsh Football League Division One:
 (mistrz Cymru Alliance) i (mistrz Welsh Football League Division One). Barry Town United zagrało w walijskiej Premier League po raz pierwszy od sezonu 2003/2004, podczas gdy Prestatyn Town wraca do najwyższej klasy rozgrywkowej po spadku w sezonie 2014/2015.
Runda zasadnicza.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="5108388" url="https://pl.wikipedia.org/wiki?curid=5108388" title="Martin Kalbfleisch">
Martin Kalbfleisch

Martin Kalbfleisch (ur. 8 lutego 1804 w Vlissingen w Królestwie Niderlandów, zm. 12 lutego 1873 w Brooklynie) – amerykański polityk, członek Partii Demokratycznej.
Działalność polityczna.
Od 1862 do 1864 był burmistrzem Brooklynu. W okresie od 4 marca 1863 do 3 marca 1865 przez jedną kadencję był przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108391" url="https://pl.wikipedia.org/wiki?curid=5108391" title="The Indian Express">
The Indian Express

The Indian Express – indyjski dziennik wydawany w języku angielskim. Został założony w 1932 roku.

</doc>
<doc id="5108393" url="https://pl.wikipedia.org/wiki?curid=5108393" title="James Humphrey">
James Humphrey



</doc>
<doc id="5108394" url="https://pl.wikipedia.org/wiki?curid=5108394" title="Stanisław Stronczyński">
Stanisław Stronczyński

Stanisław Kazimierz Stronczyński (ur. 4 maja 1914 w Wieluniu, zm. 10 lutego 2000 tamże) – polski działacz partyjny i państwowy, nauczyciel, w latach 1980–1984 przewodniczący Prezydium Wojewódzkiej Rady Narodowej w Sieradzu.
Życiorys.
Syn Jana i Heleny, ukończył studia magisterskie. Z zawodu nauczyciel, działał także w Związku Harcerstwa Polskiego. W listopadzie 1939 został aresztowany przez hitlerowców. Od 1951 był dyrektorem Liceum Pedagogicznego w Wieluniu, które przekształcano następnie w Liceum Pedagogiczne dla Wychowawczyń Przedszkoli (1965) oraz Studium Wychowania Przedszkolnego (1973). Zakończył pełnienie funkcji w 1974. Kierował komitetami budowy ośrodka szkoleniowego ZHP Nadwarciańskiego Grodu w Załęczu Wielkim oraz Młodzieżowego Ośrodka Sportów Wodnych w Krzeczowie.
W 1947 wstąpił do Polskiej Partii Robotniczej, w 1948 przeszedł do Polskiej Zjednoczonej Partii Robotniczej. Został członkiem egzekutywy Komitetu Powiatowego PZPR w Wieluniu, zasiadł też w Powiatowej Komisji Kontroli Partyjnej. Od 1947 zasiadał w Powiatowej Radzie Narodowej w Wieluniu, wybierano go też do Wojewódzkiej Rady Narodowej w Sieradzu. Ok. 1980 objął fotel przewodniczącego Prezydium WRN w Sieradzu. Zajmował to stanowisko do czerwca 1984.
Działał w Towarzystwie Przyjaciół Wielunia, przyczynił się do wydania monografii o mieście pt. "Siedem wieków Wielunia: studia i materiały". Wydał również książkę "Od ruin i zgliszcz…: Wieluń 1945–1988" (1990).
Odznaczenia.
W 1953 odznaczony Srebrnym Krzyżem Zasługi, a w 2000 Medalem za Długoletnie Pożycie Małżeńskie (pośmiertnie).

</doc>
<doc id="5108395" url="https://pl.wikipedia.org/wiki?curid=5108395" title="Komunikacja miejska w Kartuzach">
Komunikacja miejska w Kartuzach



</doc>
<doc id="5108396" url="https://pl.wikipedia.org/wiki?curid=5108396" title="Hindustan Times">
Hindustan Times

Hindustan Times – indyjski dziennik wydawany w języku angielskim. Został założony w 1924 roku.

</doc>
<doc id="5108397" url="https://pl.wikipedia.org/wiki?curid=5108397" title="The Hindustan Times">
The Hindustan Times



</doc>
<doc id="5108398" url="https://pl.wikipedia.org/wiki?curid=5108398" title="Dom Mielnikowa">
Dom Mielnikowa

Dom Mielnikowa () – jednorodzinny mieszkalny budynek, zabytek architektury awangardy radzieckiej. Został zbudowany w latach 1927–1929 przy ulicy Kriwoarbackij Pierieułok 10 w Moskwie według projektu radzieckiego architekta Konstantina Mielnikowa dla siebie i jego rodziny. Dom Mielnikowa jest ikoną budownictwa w stylu konstruktywizmu w czasach radzieckich.
Od 2014 roku budynek został przekształcony w Państwowy Muzeum Konstantina i Wiktora Mielnikkowych.
Historia powstania.
W poszukiwaniu nowych architektonicznych rozwiązań.
Konstantin Mielnikow już od czasów studiów w Moskiewskiej Szkole Malarstwa, Rzeźby i Architektury marzył o swoim własnym domu-pracowni. Początkowo zamierzał kupić już istniejący dom i go przebudować, w związku z czym długo szukał odpowiedniego budynku w Moskwie. Zachowały się szkice przebudowy jednej z neoklasycystycznych moskiewskich kamienic, stworzone przez architekta w latach 1916–1917.
Jednak na początku lat 20. powstają pierwsze szkice budowy domu w nowatorskim stylu. W osobistym archiwum architekta zachowały się różne warianty projektów jego własnego domu, który miał być połączeniem mieszkania i pracowni. Mielnikow wówczas zrywa z różnego rodzaju tradycjonalistycznymi stylizacjami, jak wiele architektów w tym okresie i rozpoczyna poszukiwanie nowych form, kierując swoją uwagę w stronę konstrukcji inżynieryjnych i dynamicznych kompozycji. „Pojawienie się w latach 20. nowatorskich projektów Mielnikowa, niepasujących do żadnej szkoły albo trendów wywoływały jednocześnie zachwyt i niezrozumienie”.
Przy projektowaniu własnego domu-pracowni Mielnikow, występując w roli architekta, zleceniodawcy oraz odbiorcy miał pełną swobodę twórczą.
Zachowały się szkice z lat 20. przedstawiające trzy pierwotne projekty, opracowane przez Mielnikowa. Pierwszym projektem budowy domu był dwukondygnacyjny budynek na planie kwadratu, na którego parterze w samym środku pokoju, miał się znajdować tak zwany piec rosyjski. Eksperymenty z planem okrągłym pojawiły się na rysunkach Mielnikowa w 1922 roku.
Budowa i cechy konstrukcyjne.
Dom Mielnikowa jest wyjątkowym przykładem architektury radzieckiej, ponieważ w czasach Nowej Polityki Ekonomicznej (NEP) w ZSRR, kiedy w całym kraju budowano mieszkania komunalne, pozwolono jednej osobie wybudować swój prywatny dom w centrum Moskwy. Posiadanie ziemi w mieście, w tamtych czasach było rzadkością. Zbudowanie prywatnego domu było wynikiem wieloletnich starań architekta.
Po pierwsze, projekt Mielnikowa był oficjalnie uznany za eksperymentalny. Miał to być test domu okrągłego, który ze względu na oszczędność i prostotę konstrukcji mógłby później znaleźć zastosowanie w innych projektach, w tym przy budowie domów komunalnych.
Po drugie, w połowie lat dwudziestych Konstantin Mielnikow był jednym z największych i najbardziej rozpoznawalnych nie tylko w ZSRR, ale także w świecie radzieckich architektów. Światową sławę przyniosła mu budowa pawilonu ZSRR na Międzynarodową Wystawę Sztuki Dekoracyjnej i Przemysłu Artystycznego w Paryżu w 1925 roku.
Projekt budowy domu-pracowni Mielnikowa został zatwierdzony 19 stycznia 1927 roku.
Ściany domu wykonano z czerwonej cegły. Na całej powierzchni pojawiają się okna w kształcie heksagonów.
Architektura i wnętrze.
Prywatny dom-pracownia jest szczytem twórczości Mielnikowa, wyróżnia się innowacyjnym projektem i kompozycją przestrzenną, a także przemyślanym układem funkcjonalnym. Wolumetryczna kompozycja domu składa się z dwóch pionowych przenikających się walców o różnej wysokości o tej samej średnicy. Na dachu niższego cylindra znajduje się taras. Od strony ulicy Kriwoarbackij Pierieułok fasada ma symetryczny układ z głównym wejściem. Jest to jedyne wejście do budynku, który składa się z trzech kondygnacji. W centralnym miejscu fasady znajduje się wielkie okno, nad którym został umieszczony napis: „Architekt Konstantin Mielnikow” (ros. Константин Мельников архитектор).
Mielnikow nieraz żartował, że da nagrodę temu kto policzy ile budynek ma pięter, a do swoich kolegów po fachu zwracał się z pytaniem jak z takiej jednej prostej formy powstaje taka różnorodność kształtów. Architekt projektował mieszkanie według swoich potrzeb i marzeń. Zachowały się szkice, które pokazują, że Mielnikow wiedział, jak powinno wyglądać wnętrze domu wcześniej, jeszcze przed jego budową. W swoich wspomnieniach Mielnikow pisał, że „brak odpowiednich funduszy na budowę zastępowała bezgraniczna fantazja”.
Stan techniczny.
Ruch społeczny „Arhnadzor” ( „Архнадзор”), prowadzący działalność na rzecz ochrony zabytków i pomników architektury Moskwy w 2012 roku apelował do władz miasta o niebezpieczną sytuację, w której znajduje się Dom Mielnikowa: „w wyniku rozbiórki domu Mielgunowa (przy ulicy Arbat 41, znajdującego w bezpośrednim sąsiedztwie Domu Mielnikowa) i budowie na jego miejscu pięciopiętrowego budynku wielofunkcyjnego z podziemnym parkingiem o głębokości nie mniejszej niż 15 m, powstaje sytuacja, która stwarza zagrożenie dla stanu technicznego Domu Mielnikowa”.
17 kwietnia 2006 r. na międzynarodowej konferencji „Heritage at risk – ochrona architektury XX wieku i dziedzictwa światowego” przyjęto rezolucję zwracającą się do Ministerstwa Kultury i Komunikacji Masowej Federacji Rosyjskiej oraz Komitetu ds. Dziedzictwa Kulturowego miasta Moskwy o uznanie, że „wybitna spuścizna Konstantina Mielnikowa jest w zagrożeniu i opracowanie planu ochrony domu Mielnikowa i jego kolekcji w ramach istniejących międzynarodowych standardów prac konserwatorskich oraz zapewnić, aby Dom Mielnikowa i jego zbiory znalazły się na liście zabytków o znaczeniu federalnym”.
W tym samym roku dom-warsztat Mielnikowa został wpisany na „Listę 100 najbardziej zagrożonych zabytków świata” (eng. World Monuments Watch list of 100 most endangered sites).
Muzeum.
Od 2014 roku w Domu Mielnikowa mieści się Muzeum Konstantina i Wiktora Mielnikowych, które jest oddziałem Państwowego Muzeum Architektury im. Aleksieja Szczusiewa. Muzeum powołane rozporządzeniem Ministerstwa Kultury Federacji Rosyjskiej w lutym 2014 r. w celu spełnienia testamentu Wiktora Mielnikowa, syna architekta Konstantina Mielnikowa.

</doc>
<doc id="5108399" url="https://pl.wikipedia.org/wiki?curid=5108399" title="Krinodendron">
Krinodendron

Krinodendron ("Crinodendron" Molina) – rodzaj roślin z rodziny eleokarpowatych ("Elaeocarpaceae"). Obejmuje w zależności od ujęcia cztery lub pięć gatunków. Są to rośliny drzewiaste rosnące w lasach deszczowych i formacjach zaroślowych w południowej części Ameryki Południowej, na północy sięgając po Boliwię i południową część Brazylii. Jako introdukowane i zdziczałe rosną na wyspach Juan Fernández. Rośliny o czerwonych i bezwonnych kwiatach zapylane są przez kolibry, a te o kwiatach białych, wonnych – przez owady.
Niektóre gatunki, zwłaszcza "Crinodendron hookerianum", rzadziej "C. patagua", uprawiane są jako ozdobne na obszarach o łagodnym klimacie – np. w zachodniej Europie (nie są mrozoodporne).
Systematyka.
Jeden z rodzajów należących do rodziny eleokarpowatych ("Elaeocarpaceae").

</doc>
<doc id="5108400" url="https://pl.wikipedia.org/wiki?curid=5108400" title="Półtusze">
Półtusze

Półtusze – skała we wsi Rodaki w województwie małopolskim, w powiecie olkuskim, w północnej części gminy Klucze, na Wyżynie Częstochowskiej będącej częścią Wyżyny Krakowsko-Częstochowskiej.
Zbudowana z twardych wapieni skalistych skała znajduje się w lesie na południowych stokach wzniesienia Świniuszka, nieco poniżej jego partii szczytowej. Jest najwybitniejszą wśród wielu skał na tym stoku. Uprawiana jest na niej wspinaczka skalna. Jest 7 dróg wspinaczkowych o trudności od VI do VI.4 w skali Kurtyki. 3 z nich mają zamontowane stałe punkty asekuracyjne: plakietki (p) i bolty zjazdowe (b), na pozostałych wspinaczka tradycyjna (trad.). Na drogach nr 1 i 4 asekuracja jest trudniejsza od samej wspinaczki.
Drogi wspinaczkowe poprowadzono tu w 2017 roku. Wśród wspinaczy skalnych Półtusza jest mało popularna. 50 m poniżej Półtuszy jest druga skała wspinaczkowa – Kopytko. Wraz z innymi skałami wchodzą w skład geostanowiska Skały na Górze Świniuszka

</doc>
<doc id="5108405" url="https://pl.wikipedia.org/wiki?curid=5108405" title="Moses F. Odell">
Moses F. Odell

Moses Fowler Odell (ur. 24 lutego 1818 w Tarrytown, zm. 13 czerwca 1866 w Brooklynie) – amerykański polityk, członek Partii Demokratycznej.
Działalność polityczna.
W okresie od 4 marca 1861 do 3 marca 1863 przez jedną kadencję był przedstawicielem 2. okręgu, a od 4 marca 1863 do 3 marca 1865 przez jedną kadencję przedstawicielem 3. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108406" url="https://pl.wikipedia.org/wiki?curid=5108406" title="Don’t Wanna Hide">
Don’t Wanna Hide

Don’t Wanna Hide – singel polskiej piosenkarki Dody. Singel został wydany 23 czerwca 2021. Utwór promuje film "Dziewczyny z Dubaju" w reżyserii Marii Sadowskiej i zapowiada czwarty solowy album artystki pt. "Aquaria".
Geneza utworu i historia wydania.
Utwór napisali i skomponowali Małgorzata Uściłowska, Dorota Rabczewska, Dominic Buczkowski-Wojtaszek i Patryk Kumór, którzy również odpowiadają za produkcję piosenki.
Singel ukazał się w formacie digital download 23 czerwca 2021 w Polsce za pośrednictwem wytwórni płytowej Queen Records w dystrybucji Universal Music Polska. Utwór promuje film "Dziewczyny z Dubaju", który został wyreżyserowany przez Marię Sadowską.
26 czerwca 2021 piosenka została zaprezentowana telewidzom stacji Polsat podczas Polsat SuperHit Festiwal 2021. 25 października Doda wystąpiła z utworem jako gość muzyczny w finale dwunastej edycji programu "Dancing with the Stars. Taniec z gwiazdami".
28 sierpnia 2021 piosenka została hitem lata RMF FM i Telewizji Polsat. 30 września 2021 został wydany oficjalny remix piosenki przygotowany przez Skytecha, popularnego polskiego producenta muzycznego.
W kwietniu 2022 singel uzyskał certyfikat złotej płyty.
Teledysk.
Do utworu powstał teledysk w reżyserii Olgi Czyżykiewicz, który udostępniono 24 czerwca 2021 za pośrednictwem serwisu YouTube. Został on nominowany do antynagrody Wąż jako najgorszy wideoklip roku.

</doc>
<doc id="5108407" url="https://pl.wikipedia.org/wiki?curid=5108407" title="Hieronim Dunin Sulgostowski">
Hieronim Dunin Sulgostowski

Hieronim Dunin Sulgostowski (Suligostowski) herbu Łabędź – wojski radomski od 1618 roku (zrezygnował przed 28 września 1628 roku).
24 czerwca 1607 roku podpisał pod Jeziorną akt detronizacji Zygmunta III Wazy. Poseł województwa sandomierskiego na sejm 1620 roku.

</doc>
<doc id="5108408" url="https://pl.wikipedia.org/wiki?curid=5108408" title="Stanisław Sulgostowski">
Stanisław Sulgostowski



</doc>
<doc id="5108409" url="https://pl.wikipedia.org/wiki?curid=5108409" title="Franciszek Kruczyński">
Franciszek Kruczyński

Franciszek Kruczyński (ur. 11 września 1928, zm. 26 czerwca 1991) – polski działacz państwowy i prawnik, w latach 1980–1990 przewodniczący Prezydium Wojewódzkiej Rady Narodowej w Rzeszowie.
Życiorys.
Z zawodu prawnik. Był m.in. przewodniczącym Okręgowej Komisji Arbitrażowej oraz Okręgowego Sądu Pracy i Ubezpieczeń Społecznych w Rzeszowie. Zasiadał w Wojewódzkiej Radzie Narodowej w Rzeszowie. Ok. 1980 objął fotel przewodniczącego jej Prezydium, zajmował to stanowisko do 1990.
W 1988 wpisano go do Księgi zasłużonych dla województwa rzeszowskiego.
Zmarł 26 czerwca 1991 i został pochowany na Cmentarzu Wilkowyja w Rzeszowie.
W 1955 został odznaczony Srebrnym Krzyżem Zasługi i Medalem 10-lecia Polski Ludowej.

</doc>
<doc id="5108410" url="https://pl.wikipedia.org/wiki?curid=5108410" title="Kopytko (skała)">
Kopytko (skała)

Kopytko – skała we wsi Rodaki w województwie małopolskim, w powiecie olkuskim, w północnej części gminy Klucze, na Wyżynie Częstochowskiej będącej częścią Wyżyny Krakowsko-Częstochowskiej.
Na południowych stokach wzniesienia Świniuszka, nieco poniżej partii szczytowych, znajduje się rząd skał zbudowanych z twardych wapieni skalistych. Najwybitniejsza z nich to skała Półtusze. 50 m poniżej niej jest skała Kopytko. Na obydwu tych skałach uprawiana jest wspinaczka skalna. Na Kopytku są 4 drogi wspinaczkowe o trudności od IV+ do VI.2+ w skali Kurtyki oraz jeden projekt. 3 z nich mają zamontowane stałe punkty asekuracyjne: plakietki (p) i bolty zjazdowe (b), na pozostałych wspinaczka tradycyjna (trad).
Drogi wspinaczkowe poprowadzono tu w 2017 roku. Wśród wspinaczy skalnych Kopytko jest mało popularne. Wraz z innymi skałami wchodzi w skład geostanowiska Skały na Górze Świniuszka.

</doc>
<doc id="5108414" url="https://pl.wikipedia.org/wiki?curid=5108414" title="Zbigniew Kuszewski">
Zbigniew Kuszewski

Zbigniew Henryk Kuszewski ps. "Opacki" (ur. 14 lipca 1910 w Opatowie, zm. 8 lipca 2009) – polski inżynier, porucznik i agent białego wywiadu Armii Krajowej, Sprawiedliwy wśród Narodów Świata, kawaler Krzyża Komandorskiego Orderu Odrodzenia Polski.
Życiorys.
Zbigniew Kuszewski był z wykształcenia inżynierem, mieszkającym z żoną i synem na Bielanach w Warszawie. Podczas okupacji niemieckiej współpracował z Armią Krajową jako agent białego wywiadu. W 1942 r. działacze podziemia w Krakowie zwrócili się do niego z prośbą o ukrycie w swoim mieszkaniu zbiegłe z więzienia na Montelupich i poszukiwane przez gestapo żydowskie małżeństwo Adolfa i Eugenię Żeberków. W tym czasie Eugenia została gosposią domową Kuszewskiego i w przypadku przeszukiwań gestapo przedstawiała się jako żona gospodarza. Natomiast Adolf kontynuował w piwnicy działania konspiracyjne małżeństwa na rzecz Armii Krajowej. Podczas rewizji Kuszewski ukrył Żeberka w kominie. Aby nie narażać na niebezpieczeństwo swojej żony i syna, Kuszewski wysłał ich na czas ukrywania Żeberków do krewnych w Opatowie. Pod koniec lipca 1944 r. Kuszewski zalecił ukrywanym drukarzom ucieczkę do Puszczy Kampinoskiej, aby uchronić ich przed zagrożeniem w postaci nadciągającego powstania warszawskiego. Ostatecznie Kuszewski umieścił parę u swojej matki mieszkającej w podwarszawskich Łomiankach, gdzie doczekali wyzwolenia przez Armię Czerwoną latem 1944 r. Sam Kuszewski w konspiracji działał w V Obwodzie (Mokotów) Warszawskiego Okręgu Armii Krajowej. Działał w Wojskowej Służbie Ochrony Powstania. Jego oddziałem był też I Oddział (Śródmieście) Warszawskiego Okręgu Armii Krajowej. Kuszewski współorganizował ewakuację mieszkańców stolicy.
22 sierpnia 1993 r. Jad Waszem odznaczyło Zbigniewa Kuszewskiego medalem Sprawiedliwy wśród Narodów Świata. Ocalone dzięki Kuszewskiemu małżeństwo wyemigrowało w 1948 r. do Wiednia, później zaś do Kanady.
Zbigniew Kuszewski zmarł 8 lipca 2009 r. w wieku 99 lat. Został pochowany na Cmentarzu Wojskowym na Powązkach w kwaterze B4 rząd tuje, w grobie o numerze 19.
27 sierpnia 2009 r. Zbigniew Kuszewski został pośmiertnie odznaczony Krzyżem Komandorskim Orderu Odrodzenia Polski.

</doc>
<doc id="5108418" url="https://pl.wikipedia.org/wiki?curid=5108418" title="Park Narodowy „Ałchanaj”">
Park Narodowy „Ałchanaj”

Park Narodowy „Ałchanaj” (ros. Национальный парк «Алханай») – park narodowy w rejonie duldurgińskim (Agiński Okręg Buriacki) Kraju Zabajkalskiego w Rosji, utworzony dekretem rządu Federacji Rosyjskiej z dnia 15 maja 1999 roku. Zajmuje obszar 1382 km². Zarząd parku znajduje się w miejscowości Duldurga.
Park obejmuje południową część Gór Mogojtujskich z ich najwyższym szczytem Ałchanaj (1663 m). Został utworzony zarówno w celu ochrony przyrody Zabajkala, jak i dla ochrony miejsc kultu religijnego Buriatów (buddyzm tybetański). 
Opis.
Większość parku położona jest na wysokości 1000–1200 m n.p.m. Przeważają tu stepy przechodzące w tajgę. Przez park przepływa rzeka Ilja (dopływ Ononu). 
Na terenie parku występuje 960 gatunków roślin, 30 gatunków ssaków, 95 gatunków ptaków, 2 gatunki gadów, 4 gatunki płazów, około 400 gatunków owadów. Wśród zwierząt są to m.in. niedźwiedzie brunatne, łosie euroazjatyckie, jelenie szlachetne, piżmaki amerykańskie, sobole tajgowe, gronostaje europejskie, łasice syberyjskie, rysie euroazjatyckie i wilki szare.
Klimat ostry kontynentalny ze średnią roczną temperaturą powietrza od –1,2 do –1,8 stopnia C. 
Na terenie parku znajduje się wiele świątyń buddyjskich oraz dwa pomniki przyrody: święta góra Ałchanaj oraz skalisty ostaniec tworzący bramę – „Brama świątyni". Są tu też źródła lecznicze.
Na terenie parku wytyczono 10 tras turystycznych, z których najpopularniejsza jest trasa pielgrzymkowa.

</doc>
<doc id="5108419" url="https://pl.wikipedia.org/wiki?curid=5108419" title="John W. Hunter">
John W. Hunter

John Ward Hunter (ur. 15 października 1807 w Bedford w Nowym Jorku, zm. 16 kwietnia 1900 w Brooklynie) – amerykański polityk, członek Partii Demokratycznej.
Działalność polityczna.
W okresie od 4 grudnia 1866 do 3 marca 1867 przez jedną kadencję był przedstawicielem 3. okręgu wyborczego w stanie Nowy Jork w Izbie Reprezentantów Stanów Zjednoczonych. Od 1875 do 1876 był burmistrzem Brooklynu.

</doc>
<doc id="5108421" url="https://pl.wikipedia.org/wiki?curid=5108421" title="Fundacja Rozwoju Demokracji Lokalnej">
Fundacja Rozwoju Demokracji Lokalnej



</doc>
<doc id="5108428" url="https://pl.wikipedia.org/wiki?curid=5108428" title="Jasha Sütterlin">
Jasha Sütterlin

Jasha Sütterlin (ur. 4 listopada 1992 we Fryburgu Bryzgowijskim) – niemiecki kolarz szosowy.
Osiągnięcia.
Opracowano na podstawie:

</doc>
<doc id="5108429" url="https://pl.wikipedia.org/wiki?curid=5108429" title="James M. Humphrey">
James M. Humphrey

James Morgan Humphrey (ur. 21 września 1819 w Holland, zm. 9 lutego 1899 w Buffalo) – amerykański polityk, członek Partii Demokratycznej.
Działalność polityczna.
Od 1863 do 1864 zasiadał w New York State Senate. W okresie od 4 marca 1865 do 3 marca 1869 przez dwie kadencje był przedstawicielem 30. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108431" url="https://pl.wikipedia.org/wiki?curid=5108431" title="Dongfeng Fengon ix5">
Dongfeng Fengon ix5

Dongfeng Fengon ix5 – samochód osobowy typu SUV Coupé klasy średniej produkowany przez chińskie przedsiębiorstwo DFSK od 2018 roku.
Historia i opis modelu.
W kwietniu 2018 roku DFSK przedstawiło nowy model średniej wielkości SUV-a, podobnie jak inne swoje modele zbudowanego dla macierzystej marki Dongfeng. Samochód utrzymany został w awangardowym wzornictwie odstępującym od dotychczas stosowanego od kanciastych form.
Poza agresywnie stylizowanym pasem przednim przodem z rozległym wlotem powietrza zdobionym imitacją chromu i reflektorami wykonanymi w technologii LED, charakterystyczną cechą Fengona ix5 stała się łagodnie opadająca linia dachu w stylu tzw. SUV-ów Coupe.
Kabina pasażerska utrzymana została we wzornictwie łączącym chrom z lakierem fortepianowym, a także centralnie umieszczonymi dotykowymi wyświetlaczami systemu multimedialnego oraz cyfrowego panelu klimatyzacji. Pojazd wyposażono w system operacyjny Baidu Apollo opracowany przez chińskiego giganta branży technologicznej, Baidu. Kolorowym, szerokim wyświetlaczem zastąpiono także panel zegarów, który rozbudowano o m.in. funkcję przedstawiania wskazań nawigacji GPS.
Sprzedaż.
Dongfeng Fengon ix5 w pierwszej kolejności trafił do sprzedaży na wewnętrznym rynku chińskim, gdzie dostawy zamówionych egzemplarzy do klientów rozpoczęto w ostatnim kwartale 2018 roku. Poczynając od 2019 roku, samochód oferowany jest także na licznych rynkach eksportowych pod różnymi nazwami, na czele z własną marką DFSK. Od jesieni 2019 roku pojazd eksportowany jest do Korei Południowej jako DFSK Fengon ix5, Od 2020 roku m.in. w Niemczech i Maroku pojazd oferowany jest jako DFSK Glory iX5 oraz w Hiszpanii jako DFSK ix5.
Od 2021 roku Dongfeng Fengon ix5 jest produkowany i dystrybuowany przez irańskie przedsiębiorstwo Bahman pod własną marką jako Bahman Dignity, a ponadto samochód oferowany jest w Polsce przez przedsiębiorstwo Ziegler z Kuźnicy Masłońskiej.

</doc>
<doc id="5108432" url="https://pl.wikipedia.org/wiki?curid=5108432" title="Bahman Dignity">
Bahman Dignity



</doc>
<doc id="5108434" url="https://pl.wikipedia.org/wiki?curid=5108434" title="DFSK F5">
DFSK F5



</doc>
<doc id="5108435" url="https://pl.wikipedia.org/wiki?curid=5108435" title="DFSK ix5">
DFSK ix5



</doc>
<doc id="5108436" url="https://pl.wikipedia.org/wiki?curid=5108436" title="DFSK Glory ix5">
DFSK Glory ix5



</doc>
<doc id="5108437" url="https://pl.wikipedia.org/wiki?curid=5108437" title="DFSK Fengon ix5">
DFSK Fengon ix5



</doc>
<doc id="5108438" url="https://pl.wikipedia.org/wiki?curid=5108438" title="DFSK Fengon 5">
DFSK Fengon 5



</doc>
<doc id="5108439" url="https://pl.wikipedia.org/wiki?curid=5108439" title="John Ganson">
John Ganson

John Ganson (ur. 1 stycznia 1818 w Le Roy, zm. 28 września 1874 w Buffalo) – amerykański polityk, członek Partii Demokratycznej.
Działalność polityczna.
Od 1862 do 1863 zasiadał w New York State Senate. W okresie od 4 marca 1863 do 3 marca 1865 przez jedną kadencję był przedstawicielem 30. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108441" url="https://pl.wikipedia.org/wiki?curid=5108441" title="Arkea Samsic">
Arkea Samsic



</doc>
<doc id="5108442" url="https://pl.wikipedia.org/wiki?curid=5108442" title="Kolegiata Najświętszego Serca Pana Jezusa w Skierniewicach">
Kolegiata Najświętszego Serca Pana Jezusa w Skierniewicach

Kolegiata Najświętszego Serca Pana Jezusa w Skierniewicach – rzymskokatolickie: kościół parafialny i kolegiata należące do dekanatu Skierniewice – Najświętszego Serca Pana Jezusa diecezji łowickiej. Znajduje się w skierniewickiej dzielnicy Widok.
W 1982 roku uzyskano pozwolenie na budowę świątyni. W 1985 roku arcybiskup metropolita warszawsko-gnieźnieński kardynał Józef Glemp, prymas Polski, dekretem z dnia 1 czerwca 1985 roku erygował nową parafię pod wezwaniem Najświętszego Serca Pana Jezusa. Pierwszym organizatorem, a następnie proboszczem parafii został mianowany ksiądz kanonik Bolesław Stokłosa. Wznoszenie murów świątyni trwało długo. 17 marca 2002 roku zostały poświęcone cztery dzwony: „Jezus Chrystus”, „Jan Paweł II”, „Alojzy” i „Małgorzata Maria”. 21 czerwca 2003 roku biskup łowicki Alojzy Orszulik SAC konsekrował kościół i nadał mu tytuł kolegiaty, powołując przy nim Skierniewicką Kapitułę Kolegiacką. Nominacje dziewięciu kanoników Kapituły Skierniewickiej zostały przedstawione 18 października, natomiast uroczysta instalacja kanoników odbyła się 2 listopada 2003 roku, w czasie mszy świętej odprawionej pod przewodnictwem biskupa łowickiego.
W świątyni znajdują się dwie kaplice: Matki Bożej Częstochowskiej i Wieczystej Adoracji Najświętszego Sakramentu. Ta druga została poświęcona przez biskupa łowickiego Andrzeja Dziubę i oddana do użytku 16 X 2008 r. Jest ona wotum dziękczynnym i pamiątką I Diecezjalnego Kongresu Eucharystycznego. Na ścianie ołtarzowej góruje obraz Jezusa, trzymającego lewą dłoń na sercu. Wyrazem pamięci o zamordowanych na Syberii Polakach jest tablica na ścianie kościoła; druga, na filarze, poświęcona jest wydarzeniom w parafii. Szczególną chlubą są 33-głosowe organy elektroniczno-pneumatyczne, zbudowane w 1956 r. przez firmę Klais z Bonn.

</doc>
<doc id="5108445" url="https://pl.wikipedia.org/wiki?curid=5108445" title="PC Mag">
PC Mag



</doc>
<doc id="5108446" url="https://pl.wikipedia.org/wiki?curid=5108446" title="PCMag">
PCMag



</doc>
<doc id="5108447" url="https://pl.wikipedia.org/wiki?curid=5108447" title="Oglu">
Oglu



</doc>
<doc id="5108450" url="https://pl.wikipedia.org/wiki?curid=5108450" title="Asami Tano">
Asami Tano

 – japońska seiyū, aktorka i piosenkarka. Była członkini zespołu BOYSTYLE. Należy do Amuse Inc.
Rozpoczęła karierę seiyū w 2011 roku w anime Toriko. Jest znana z ról w seriach "Smile Pretty Cure!", "Love Live! Sunshine!!" i "Zombie Land Saga".
Życie osobiste.
13 grudnia 2021 roku Tano ogłosiła małżeństwo z aktorem Ryo Kitamurą.

</doc>
<doc id="5108453" url="https://pl.wikipedia.org/wiki?curid=5108453" title="Vladimir Maček">
Vladimir Maček



</doc>
<doc id="5108454" url="https://pl.wikipedia.org/wiki?curid=5108454" title="Krzysztof Konsztowicz">
Krzysztof Konsztowicz

Krzysztof Jan Konsztowicz (ur. 6 listopada 1945) – polski naukowiec z dziedziny inżynierii materiałowej i publicysta, nauczyciel akademicki, profesor (emerytowany) Akademii Techniczno-Humanistycznej w Bielsku-Białej.
Życiorys.
Wychował się w Bielsku-Białej, gdzie w 1963 r. ukończył III LO im. Stefana Żeromskiego. Studia inżynierskie i magisterskie odbył w latach 1963–1969 w Wydziale Ceramicznym Akademii Górniczo-Hutniczej w Krakowie. Podjął pracę w Instytucie Inżynierii Materiałowej AGH kierowanym przez prof. Romana Pampucha, i w 1973 r. uzyskał (z wyróżnieniem) stopień doktora nauk technicznych.
W latach osiemdziesiątych pracował w Université des Sciences et de la Technologie (USTO) w Oranie (Algeria). W tym czasie w tygodniku „Przekrój” publikował (jako Jan Joachim) foto-reportaże z pustyni Sahara. W 1985 r. wyemigrował do Kanady, gdzie w Montrealu rozpoczął pracę w Wydziale Metalurgii i Inżynierii Materiałowej w École Polytéchnique.
W laboratoriach National Research Council oraz Technical University of Nova Scotia w Halifax, kontynuował badania nad otrzymywaniem i właściwościami materiałów kompozytowych. Po egzaminach państwowych akredytowany jako tłumacz języka angielskiego i francuskiego na język polski.
Z początkiem nowego stulecia powrócił do Polski i osiadł w Krakowie, gdzie w 2005 r. uzyskał w AGH stopień doktora habilitowanego nauk technicznych za cykl prac nad materiałami kompozytowymi. W latach 2006–2016 był zatrudniony w rodzinnym mieście Bielsku-Białej w Akademii Techniczno-Humanistycznej (od 2008 r. jako profesor nadzwyczajny).
Działalność naukowa.
W badaniach naukowych Krzysztof Konsztowicz skupiał się na eksperymentalnym opisie mechanizmów zapoczątkowania spękań poprzedzających zniszczenie materiałów oraz na związkach tych mechanizmów z budową wewnętrzną (mikrostrukturą) i procesami otrzymywania tworzyw. Główne osiągnięcia to:
Wygłaszał referaty na naukowych konferencjach międzynarodowych w USA, Kanadzie i w Europie. Uzyskał liczne wyróżnienia w konkursach mikroskopii i fotografii naukowej. Był członkiem organizacji: Canadian Ceramic Society, American Ceramic Society, American Association for the Advancement of Science, New York Academy of Sciences. Był także recenzentem dla takich czasopism indeksowanych jak Journal of the American Ceramic Society, Ceramics International, Journal of Nondestructive Evaluation, Composite Structures. W Polsce był rzeczoznawcą Stowarzyszenia Inżynierów i Techników Przemysłu Materiałów Budowlanych NOT, członkiem Polskiego Towarzystwa Ceramicznego oraz Polskiego Towarzystwa Materiałów Kompozytowych.
Jest autorem jednego podręcznika akademickiego, autorem i współautorem ok. 60 publikacji naukowych (w tym 18 artykułów indeksowanych w Web of Science, wskaźnik Hirsch’a = 8), trzech patentów (w tym 1 USA), a także artykułów publicystycznych dotyczących szkolnictwa wyższego oraz wpływu stosowanych nauk ścisłych, przyrodniczych i inżynierskich na gospodarkę kraju.
Działalność publicystyczno-społeczna.
Krzysztof Konsztowicz opublikował serię prac o kanadyjskim systemie organizacji nauki i szkolnictwa wyższego oraz o aspektach prawnych wdrażania mechanizmów gospodarki wiedzy w powiązaniu z praktyką przemysłową. W niezależnym portalu dziennikarskim „studioopinii.pl” publikował artykuły opisujące słabości nauki i szkolnictwa wyższego w Polsce. Podzielał poglądy prof. Józefa Kalisza, że upolitycznione i nieudolne centralne sterowanie prowadzi do zaniżania poziomu w polskiej nauce i rozpowszechnienia „pozoranctwa naukowego”.
Jego artykuły społeczno-polityczne piętnują szkodliwość centralizmu w zarządzaniu i organizacji państwa oraz w polityce, popierają postulaty prof. Jerzego Przystawy o konieczności zmiany ordynacji wyborczej do sejmu z proporcjonalnej na większościową w jednomandatowych okręgach wyborczych, co jest sprawdzonym sposobem wdrożenia pozytywnej selekcji w polityce.
Uczestniczył w pracach Zespołu ds Analiz w Departamencie Strategii Ministerstwa Nauki i Szkolnictwa Wyższego nad przygotowaniem założeń do reform nauki i szkolnictwa wyższego z lat 2010 i 2011.
W 2020 roku opublikował książkę „Gospodarka nie-wiedzy” odsłaniającą przyczyny i mechanizmy niewydolności organizacyjnej nauki i szkolnictwa wyższego w Polsce, co jego zdaniem w powiązaniu z ułomnością centralistycznego systemu prawno-politycznego hamuje rozwój gospodarczy i cywilizacyjny kraju.
Prywatnie.
Żeglarz, kapitan jachtowy. Uczestniczył w regatach żeglarskich jachtów pełnomorskich, m.in. w załodze kpt. Kazimierza Jaworskiego. Pracował także jako zawodowy żeglarz w basenie Morza Śródziemnego, skąd publikował foto-reportaże w miesięczniku „Morze”. Żonaty, dwoje dzieci.

</doc>
<doc id="5108459" url="https://pl.wikipedia.org/wiki?curid=5108459" title="Alfons Sampsted">
Alfons Sampsted

Alfons Sampsted (ur. 6 kwietnia 1998 w Kópavogur) – islandzki piłkarz występujący na pozycji prawego obrońcy w norweskim klubie FK Bodø/Glimt oraz w reprezentacji Islandii.
Kariera klubowa.
Breiðablik.
W 2014 roku podpisał kontrakt z zespołem Breiðablik. Zadebiutował 2 kwietnia 2015 w meczu Pucharu Ligi Islandzkiej przeciwko Íþróttafélagið Vestri (0:4).
Þór Akureyri.
29 lipca 2015 został wysłany na wypożyczenie do klubu Þór Akureyri. Zadebiutował 29 lipca 2015 w meczu 1. deild przeciwko Íþróttafélagið Vestri (6:1).
Breiðablik.
16 października 2015 powrócił do drużyny z wypożyczenia. W Úrvalsdeild zadebiutował 1 maja 2016 w meczu przeciwko Ungmennafélagið Víkingur (1:2). 30 czerwca 2016 zadebiutował w kwalifikacjach do Ligi Europy UEFA w meczu przeciwko FK Jelgava (2:3).
IFK Norrköping.
14 lutego 2017 przeszedł do zespołu IFK Norrköping. Zadebiutował 19 marca 2017 w meczu Pucharu Szwecji przeciwko IF Brommapojkarna (4:0). W Allsvenskan zadebiutował 16 maja 2017 w meczu przeciwko Kalmar FF (2:0).
Landskrona BoIS.
1 sierpnia 2018 został wysłany na wypożyczenie do klubu Landskrona BoIS. Zadebiutował 10 sierpnia 2018 w meczu Superettan przeciwko Degerfors IF (1:2). Pierwszą bramkę zdobył 30 września 2018 w meczu ligowym przeciwko IK Frej (3:4).
IF Sylvia.
1 stycznia 2019 udał się na wypożyczenie do drużyny IF Sylvia. Zadebiutował 6 kwietnia 2019 w meczu I dywizji przeciwko Karlslunds IF HFK (3:1). Pierwszą bramkę zdobył 30 czerwca 2019 w meczu ligowym przeciwko Bodens BK (4:2).
Breiðablik.
1 sierpnia 2019 został wysłany na wypożyczenie do zespołu Breiðablik. Zadebiutował 7 sierpnia 2019 w meczu Úrvalsdeild przeciwko Knattspyrnufélag Akureyrar (4:0). Pierwszą bramkę zdobył 1 września 2019 w meczu ligowym przeciwko Íþróttafélagið Fylkir (4:3).
FK Bodø/Glimt.
20 lutego 2020 podpisał kontrakt z klubem FK Bodø/Glimt. Zadebiutował 16 czerwca 2020 w meczu Eliteserien przeciwko Viking FK (2:4). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3). 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).
Kariera reprezentacyjna.
Islandia U-17.
W 2014 roku otrzymał powołanie do reprezentacji Islandii U-17. Zadebiutował 28 lipca 2014 w meczu towarzyskim przeciwko reprezentacji Anglii U-17 (5:1).
Islandia U-19.
W 2015 roku otrzymał powołanie do reprezentacji Islandii U-19. Zadebiutował 10 listopada 2015 w meczu eliminacji do Mistrzostw Europy U-19 2016 przeciwko reprezentacji Danii U-19 (1:1).
Islandia U-21.
W 2017 roku otrzymał powołanie do reprezentacji Islandii U-21. Zadebiutował 22 marca 2017 w meczu towarzyskim przeciwko reprezentacji Gruzji U-21 (3:1). Pierwszą bramkę zdobył 25 marca 2017 w meczu towarzyskim przeciwko reprezentacji Gruzji U-21 (4:4).
Islandia.
W 2020 roku otrzymał powołanie do reprezentacji Islandii. Zadebiutował 16 stycznia 2020 w meczu towarzyskim przeciwko reprezentacji Kanady (0:1).

</doc>
<doc id="5108461" url="https://pl.wikipedia.org/wiki?curid=5108461" title="Pryozerne (przystanek kolejowy)">
Pryozerne (przystanek kolejowy)

Pryozerne (, ) – przystanek kolejowy w miejscowości Pryozerne, w rejonie iwanofrankiwskim, w obwodzie iwanofrankiwskim, na Ukrainie. Położony jest na linii Tarnopol – Stryj.
Przystanek istniał przed II wojną światową

</doc>
<doc id="5108462" url="https://pl.wikipedia.org/wiki?curid=5108462" title="Lebiedziniec (rejon szarkowszczyński)">
Lebiedziniec (rejon szarkowszczyński)

Lebiedziniec – dawny folwark. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 2 domach zamieszkiwało 19 osób.

</doc>
<doc id="5108463" url="https://pl.wikipedia.org/wiki?curid=5108463" title="Anthony Delaplace">
Anthony Delaplace

Anthony Delaplace (ur. 11 września 1989 w Valognes) – francuski kolarz szosowy.
Osiągnięcia.
Opracowano na podstawie:

</doc>
<doc id="5108464" url="https://pl.wikipedia.org/wiki?curid=5108464" title="Kościół św. Walentego w Osiecznej">
Kościół św. Walentego w Osiecznej

Kościół świętego Walentego w Osiecznej – rzymskokatolicki kościół klasztorny należący do klasztoru Franciszkanów.
Obecny barokowy kościół został zbudowany przez Józefa Mycielskiego w latach 1729–33. Budowla została zaprojektowana przez włoskiego architekta Pompeo Ferrariego. Obecne wyposażenie świątyni powstało w latach 1784–86.
Podczas II wojny światowej w kościele znajdował się magazyn surowców.
Ważną datą w powojennej historii świątyni była papieska koronacja cudownego obrazu Matki Boskiej Bolesnej. Odbyła się w dniu 5 sierpnia 1979 roku, a dokonał jej arcybiskup metropolita poznański Jerzy Stroba z towarzyszeniem księży biskupów, licznego duchowieństwa i około trzydziestu tysięcy wiernych.
We wnętrzu kościoła znajduje się jeszcze więcej zabytkowych obrazów i rzeźb, należą do nich: nadpalona figura ukrzyżowanego Chrystusa, którego ręce niemal doszczętnie strawił żywioł pożaru w 1984 roku, figura Chrystusa Ukrzyżowanego umieszczona w głównym ołtarzu, obraz Chrystusa na Krzyżu – znajdujący się w lewym bocznym ołtarzu, obraz Matki Bożej umieszczony w prawym bocznym ołtarzu, obraz patrona kościoła św. Walentego, obrazy świętych: Franciszka, Antoniego, Jana Nepomucena i Piotra z Alkantary.
Na uwagę zasługują również: cenne wyposażenie w stylu rokokowym z lat 1784–87, wyrzeźbione w dębie, o naturalnej barwie drewna, umieszczone w ołtarzach bocznych cztery obrazy pędzla Franciszka Smuglewicza z 1786 roku.

</doc>
<doc id="5108465" url="https://pl.wikipedia.org/wiki?curid=5108465" title="Schmal">
Schmal



</doc>
<doc id="5108468" url="https://pl.wikipedia.org/wiki?curid=5108468" title="Élie Gesbert">
Élie Gesbert

Élie Gesbert (ur. 1 lipca 1995 w Saint-Brieuc) – francuski kolarz szosowy.
Osiągnięcia.
Opracowano na podstawie:

</doc>
<doc id="5108469" url="https://pl.wikipedia.org/wiki?curid=5108469" title="Leonówka (rejon szarkowszczyński)">
Leonówka (rejon szarkowszczyński)

Leonówka – dawny folwark. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów ówczesna wieś w gminie Łużki, w powiecie dzisieńskim, w guberni wileńskiej Imperium Rosyjskiego. Należała do dóbr Hermanowicze.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 24 osoby, wszystkie były wyznania rzymskokatolickiego. Jednocześnie 20 mieszkańców zadeklarowało polską a 2 białoruską przynależność narodową. Były tu 2 budynki mieszkalne. W 1931 w 2 domach zamieszkiwało 19 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5108481" url="https://pl.wikipedia.org/wiki?curid=5108481" title="Aleksander Wiza">
Aleksander Wiza

Aleksander Wiza (ur. 1914 w Elżbiecinie, zm. 1983) – polski działacz partyjny i państwowy, milicjant i wojskowy, w latach 1980–1983 przewodniczący Prezydium Wojewódzkiej Rady Narodowej w Pile.
Życiorys.
W 1934 roku skończył seminarium nauczycielskie w Czarnkowie, później praktykował w szkole w Lubaszu. Od 1936 służył w Wojsku Polskim (w ramach 67 Pułku Piechoty i 63 Pułku Piechoty), doszedł do stopnia podchorążego. Później do 1939 był nauczycielem na Kresach Wschodnich, a według własnych zapewnień od sierpnia do września 1939 działał w Korpusie Ochrony Pogranicza. Po wkroczeniu Niemców do Polski pracował jako kolejarz w Stołpcach, w 1944 wraz z rodziną trafił do Czarnkowa. Od 1945 do 1948 służył w Milicji Obywatelskiej w stopniu podporucznika, od 1946 do 1947 był jej komendantem w Trzciance. Później przez wiele lat związany z Przedsiębiorstwem Napraw Taboru Leśnego, gdzie był dyrektorem. Został założycielem spółdzielni mieszkaniowej w Trzciance, przyczynił się też m.in. do powstania w tym mieście przedszkola i przychodni lekarskiej.
W 1946 wstąpił do Polskiej Partii Robotniczej i następnie do Polskiej Zjednoczonej Partii Robotniczej, należał do Komitetów Miejskiego, Powiatowego i Wojewódzkiego PZPR. Zasiadał w Powiatowej Radzie Narodowej, w latach 70. przewodniczył Wojewódzkiemu Komitetowi Frontu Jedności Narodu. Zasiadał w Wojewódzkiej Radzie Narodowej w Pile. W roku 1980 objął fotel przewodniczącego jej Prezydium, zajmował to stanowisko do swojej śmierci.
Odznaczenia i upamiętnienie.
Odznaczony Srebrnym Krzyżem Zasługi (1952) i Medalem 10-lecia Polski Ludowej (1955).
Jego imieniem było nazwane rondo w Trzciance, a także zakłady przemysłowe, których był dyrektorem. W ramach ustawy dekomunizacyjnej nazwa ronda została w 2019 zmieniona na Józefa Piłsudskiego (następnie na Rondo Wolności), co wzbudziło protesty mieszkańców oraz skargę rady miasta do Wojewódzkiego Sądu Administracyjnego. Skarga ta została odrzucona w 2020.

</doc>
<doc id="5108482" url="https://pl.wikipedia.org/wiki?curid=5108482" title="Gilyán György">
Gilyán György



</doc>
<doc id="5108490" url="https://pl.wikipedia.org/wiki?curid=5108490" title="Rohatyn (stacja kolejowa)">
Rohatyn (stacja kolejowa)

Rohatyn (, ) – stacja kolejowa w miejscowości Rohatyn, w rejonie iwanofrankiwskim, w obwodzie iwanofrankiwskim, na Ukrainie. Położona jest na linii Tarnopol – Stryj.
Stacja istniała przed II wojną światową

</doc>
<doc id="5108495" url="https://pl.wikipedia.org/wiki?curid=5108495" title="Putiatyńce (przystanek kolejowy)">
Putiatyńce (przystanek kolejowy)

Putiatyńce (, ) – przystanek kolejowy w miejscowości Putiatyńce, w rejonie iwanofrankiwskim, w obwodzie iwanofrankiwskim, na Ukrainie. Położony jest na linii Tarnopol – Stryj.

</doc>
<doc id="5108498" url="https://pl.wikipedia.org/wiki?curid=5108498" title="Gość krainy snów">
Gość krainy snów

Gość krainy snów (ang. "The Dreamtime Duck of the Never Never") – opublikowany w 1993 r. komiks Dona Rosy, siódma część cyklu "Życie i czasy Sknerusa McKwacza".
Komiks po raz pierwszy wydano na łamach duńskiego czasopisma "Anders And &amp; Co".
Fabuła.
Akcja ma miejsce w latach 1893-1896 w Australii.
Sknerus McKwacz podróżuje do miasta Kalgoorlie, dowiedziawszy się, że w tamtych okolicach odkryto złoto. W drodze przez pustynię ratuje aborygeńskiego czarownika od napaści złodzieja. Czarownik, Jabiru Kapirigi, zachęca Sknerusa, by towarzyszył mu w wyprawie do świętych grot.
Dwoje podróżników dostaje się do jaskini, zawierającej malowidła (w tym odciski rąk) sporządzane od 20.000 lat i ogromny opal - relikwię przechowywaną tam od czasu snu. Gdy Sknerus i Kapirigi zostają uwięzieni w jaskini przez złodzieja, który wcześniej napadł czarownika, zmuszeni są oddać mu opal. Niezwłocznie potem Sknerus rusza w pościg, walcząc jednocześnie z pokusą przywłaszczenia sobie opalu i zdobycia dzięki niemu szybkiego zarobku.
Ostatecznie kaczor rezygnuje jednak z tego planu. Kapirigi, wdzięczny za pomoc w odzyskaniu relikwii, odczytuje dla Sknerusa jedno z malowideł w jaskini. McKwacz interpretuje je jako zorzę polarną i uznaje to za znak, że powinien opuścić Australię i ruszyć do Jukonu.
Okoliczności powstania.
Don Rosa stworzył komiks, inspirując się uwagą Sknerusa o poszukiwaniu złota w Kalgoorlie, zamieszczoną przez Carla Barksa w jego komiksie "Loony Lunar Gold Rush". Uznał także, że historia będzie świetną okazją do przedstawienia, jak młody Sknerus nabrał szacunku do skarbów przeszłości (zarówno intelektualnych, jak i materialnych).
Linki zewnętrzne.
"Gość krainy snów" w bazie Inducks

</doc>
<doc id="5108508" url="https://pl.wikipedia.org/wiki?curid=5108508" title="Zoran Šami">
Zoran Šami

Zoran Šami, cyr. Зоран Шами (ur. 2 listopada 1948 w Valjevie, zm. 4 września 2016) – serbski polityk, matematyk i nauczyciel akademicki, jeden z liderów Demokratycznej Partii Serbii (DSS), minister w rządzie federalnym, w latach 2004–2006 ostatni przewodniczący parlamentu Serbii i Czarnogóry.
Życiorys.
Absolwent matematyki na Uniwersytecie w Belgradzie (1971). Uzyskiwał następnie magisterium (1973) i doktorat (1978). Od 1971 był nauczycielem akademickim na macierzystej uczelni, od 1985 na stanowisku profesora uczelnianego.
W 1992 wszedł w skład zarządu głównego Partii Demokratycznej. W tym samym roku opuścił to ugrupowanie, współtworząc Demokratyczną Partię Serbii. Wchodził w skład jej władz centralnych, w latach 1994–1996 i 2000–2003 pełnił funkcję wiceprezesa partii. Od października 2000 do lipca 2001 zajmował stanowisko ministra transportu w rządzie Federalnej Republiki Jugosławii. W latach 2004–2006 sprawował urząd przewodniczącego parlamentu Serbii i Czarnogóry. Był posłem do Zgromadzenia Narodowego wyłanianego w wyborach w 2007 i 2008. W 2014 zrezygnował z członkostwa w DSS.

</doc>
<doc id="5108514" url="https://pl.wikipedia.org/wiki?curid=5108514" title="Rusłan Usaczew">
Rusłan Usaczew

Rusłan Usaczew (prawdziwe imię – Rusłan Eduardowicz Wichlancew (ros. Руслáн Эдуáрдович Вихля́нцев); ur. 20 maja 1989, Leningrad, RSFSR, ZSRR) – rosyjski wideobloger, prezenter, podróżnik, artysta i organizator festiwali. Jest prowadzącym i scenarzystą programu podróżniczego „Pora Walit'!” (), a także założycielem i organizatorem ogólnorosyjskiego festiwalu wideoblogerów „Widfiest” (). Członek projektu „KlikKłak” () na platformie YouTube, a także były członek portalu medialnego „"Dziękuję", Ewo!” ().
Biografia.
Rusłan Wichlijancew urodził się 20 maja 1989 roku w Leningradzie (obecnie Petersburg). W 1992 roku wraz z rodzicami przeniósł się do Norylska (Kraj Krasnojarski). Po ukończeniu Gimnazjum nr 7 Rusłan wrócił do Petersburga i wstąpił do SPbGIK na kierunek Kreowanie Mediów. Po przepracowaniu 3 miesięcy w swojej profesji zdał sobie sprawę, że nie jest nią zainteresowany.
W czerwcu 2021 Rusłan opublikował na swoim kanale YouTube film zatytułowany „Czas wydostać się z Rosji” (Пора валить из России), w którym ogłosił swoje plany na wyprowadzkę z Rosji. Na antenie kanału Dożd Rusłan powiedział, że w pierwszej kolejności ma zamiar odwiedzić kraje takie, jak Chorwacja, Serbia i Czarnogóra.
Twórczość.
Od 2010 roku Rusłan prowadzi aktywną działalność na portalach YouTube, Twitter i Instagram.
W marcu 2010 utworzył swój własny kanał w serwisie YouTube o nazwie „Rusłan Usaczew” (Руслан Усачев).
Szkodliwe kino (Вредное кино).
W latach 2010–2016 na kanale YouTube Rusłana publikowana była sekcja „Szkodliwe kino”. Polegała ona na analizie rosyjskich filmów wątpliwej lub średniej jakości w formie satyry.
UsachevToday.
W 2011 roku ukazał się pierwszy film z serii „UsachevToday”, która funkcjonuje nadal do 2021 roku. W tej serii filmów prowadzący w humorystyczny sposób przedstawia i omawia ostatnie wydarzenia i nowości z Rosji i świata.
„Dziękuję”, Ewo!
Na kanale YouTube „Dziękuję”, Ewo!” Rusłan prowadził serię o nazwie „#twitota”, składającą się z 31 odcinków. W tej serii Rusłan w żartobliwej formie przeglądał konta różnych użytkowników na Twitterze.
Pora walitʹ! (Пора валить!).
Od 2012 do 2019 roku na kanale YouTube Rusłana emitowany był program podróżniczy „Pora walit’!”. Blogerzy Rusłan Usaczew i Michaił Kszysztowskij, a także operator Kir Agaszkow, podróżowali po całym świecie i pokazywali różne miasta w formie zabawnego skeczu. Łącznie ukazały się 4 sezony programu. Prowadzący program poruszali aspekty gastronomii, zabytków, transportu i innych elementów życia w danym mieście.
Obraza uczuć religijnych.
W 2014 r. Rusłan wydał 4 części swojego autorskiego filmu „Obraza uczuć religijnych”, w którym mówił o problemie klerykalizacji we współczesnej Rosji. Rusłan spodziewał się, że, zgodnie z Ustawą o obrazie uczuć religijnych, zostanie za to ukarany karą grzywny i dlatego od razu rozpoczął zbiórkę pieniędzy. Kara grzywny nie została jednak na niego nałożona, więc Rusłan zainwestował datki w rozwój swojego kanału YouTube.
Kariera i działalność społeczna.
W 2014 roku Rusłan i Danił Popieriecznyj byli współprowadzącymi na trasie stand-up „Bez przekleństw” (Без мата).
Od 2015 do 2018 roku Rusłan Usaczow był prowadzącym festiwalu Widfest.
Od 2016 roku Rusłan uczestniczy w projekcie „KlikKłak” i nadal, od czasu do czasu, pojawia się w filmach na kanale projektu. Był również showrunnerem „KlikKłak Show” (КликКлак Шоу).
W 2017 roku Rusłan Usaczow, wraz ze swoim przyjacielem i współprowadzącym programu podróżniczego „Pora walit’!” Michaiłem Kszisztowskim, był obecny w show „Wieczorny Urgant” (Вечерний Ургант).
We wrześniu 2019 r. Rusłan wziął udział w odczytach literackich „Usiądź do tekstu” (Сядь за текст) zorganizowanych przez rapera Oksimirona – Rusłan przeczytał wers z książki "„Niewolnictwo naszych czasów"” ("Рабство нашего времени") Lwa Tołstoja. W tym samym roku przekazał milion rubli na rzecz organizacji charytatywnej Nochleżka.
Rusłan brał również udział w kręceniu teledysków do piosenek zespołu Little Big: „Hypnodancer”, „Skibidi: Romantic Edition”, „Life In Da Trash”.
Ciekawostki.
W 2011 roku Rusłan został zaproszony na konferencję z byłym prezydentem Federacji Rosyjskiej – Dmitrijem Miedwiediewem. Na tej konferencji Rusłan poprosił Dmitrija o zaobserwowanie jego konta na Twitterze, na co Dmitrij się zgodził i spełnił swoją obietnicę.
W sierpniu 2019 r. Rusłan opublikował na swoim kanale YouTube film o tym, jak zamówił projekt logo do jego programu podróżniczego „Pora walit’!” w pracowni Artema Lebiediewa za 100 000 rubli. Efekt pracy studia spotkał się z dużą krytyką Rusłana i jego widzów, co nie pozostało obojętne dla założyciela studia, Artemy’ego Lebiediewa. W październiku tego samego roku, po złych doświadczeniach z pierwszym projektem logo, Rusłan zamówił drugą wersję logo za 100 000 rubli i opublikował relację z tego wydarzenia na swoim kanale YouTube. Tym razem Rusłan zostawił pozytywną recenzję nowego logo.
Krytyka.
Kilkuczęściowy film Rusłana „Obraza uczuć religijnych” przez część widzów został skrytykowany za to, że tytuł filmu nie odpowiadał jego treści. Sam film miał opowiadać o religii, ale w rzeczywistości omawiano w nim tylko RKP. Inni zwracali uwagę na to, że film Rusłana zawiera niedopowiedzenia, problemy z odnośnikami do źródeł i rzetelnością przedstawianych informacji.

</doc>
<doc id="5108521" url="https://pl.wikipedia.org/wiki?curid=5108521" title="Ganache">
Ganache



</doc>
<doc id="5108522" url="https://pl.wikipedia.org/wiki?curid=5108522" title="Czułe miejsce">
Czułe miejsce

Czułe miejsce – piąty singel polskiego piosenkarza Baranovskiego z jego debiutanckiego albumu studyjnego, zatytułowanego "Zbiór". Singel został wydany 20 sierpnia 2019.
Piosenka była nominowana do nagrody polskiego przemysłu fonograficznego Fryderyka w kategorii „utwór roku”.
Kompozycja znalazła się na 1. miejscu listy AirPlay – Top, najczęściej odtwarzanych utworów w polskich rozgłośniach radiowych. Nagranie otrzymało w Polsce status podwójnie platynowej płyty, przekraczając liczbę 40 tysięcy sprzedanych kopii.
Geneza utworu i historia wydania.
Piosenka została napisana i skomponowana przez Wojciecha Baranowskiego, który wraz z Michałem Wasilewskim odpowiada za produkcję utworu.
Singel ukazał się w formacie digital download 20 sierpnia 2019 w Polsce za pośrednictwem wytwórni płytowej Warner Music Poland. Piosenka została umieszczona na debiutanckim albumie studyjnym Baranovskiego – "Zbiór".
We wrześniu 2019 wystąpił z piosenką w 10. edycji "The Voice of Poland". 23 października singel w wersji akustycznej został wykonany na żywo w ramach cyklu „ZET Akustycznie”. Kilka dni później utwór został zaprezentowany telewidzom stacji TVN w programie "Dzień dobry TVN".
W styczniu 2020 singel uzyskał nominację do nagrody polskiego przemysłu fonograficznego Fryderyka w kategorii „utwór roku”.
„Czułe miejsce” w stacjach radiowych.
Nagranie było notowane na 1. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do utworu powstał teledysk zrealizowany przez Andiamo, który udostępniono w dniu premiery singla za pośrednictwem serwisu YouTube.
Wideo znalazło się na 2. miejscu na liście najczęściej odtwarzanych teledysków przez telewizyjne stacje muzyczne.

</doc>
<doc id="5108526" url="https://pl.wikipedia.org/wiki?curid=5108526" title="Antoine Lavalette">
Antoine Lavalette

Antoine Lavalette (ur. 26 października 1708 w Martrin, zm. 13 grudnia 1767 w Tuluzie) – francuski jezuita, prokurator i przełożony misji na Martynice, którego bankructwo spowodowało wypędzenie Towarzystwa Jezusowego z Francji w roku 1764.
Życiorys.
Wczesne życie.
Niewiele wiadomo o rodzinie Valette, z jego relacji wynika, że pochodził z mieszczańskiej rodziny, miał co najmniej dwóch braci i jedną siostrę.
Lavalette prawdopodobnie w grudniu 1725 roku wstąpił do nowicjatu Towarzystwa Jezusowego, a ukończył go w grudniu 1727 roku. Następnie studiował filozofię w Tournon. Po ukończeniu tego kursu wykładał przedmioty humanistyczno-retoryczne w Puy, Tournon i Rodez w latach 1731–1737. W 1737 roku rozpoczął czteroletnie studia z teologii scholastycznej w kolegium Louis-le-Grand w Paryżu, które ukończył w 1741 roku. W tym samym roku przyjął święcenia kapłańskie.
Działalność w Indiach Zachodnich.
Po przyjęciu święceń kapłańskich złożył wniosek o przyłączenie się do misji na Wyspach Nawietrznych znajdujących się w Indiach Zachodnich. Wniosek został przyjęty przez przełożonych, a Antoine Lavalette został wysłany w 1742 roku na Gwadelupę, którą opuścił w następnym roku z powodu przeniesienia do parafii Carbet na Martynice, w której Towarzystwo prowadziło plantacje. Podobnie jak inni jezuici pełniący obowiązki proboszcza Lavalette spędzał główny czas w rezydencji znajdującej się w porcie Saint-Pierre, który był miejscem handlu międzynarodowego. Właśnie w parafii Saint-Pierre w roku 1745 złożył profesję czwartego ślubu, stając się w ten sposób pełnoprawnym jezuitą.
Profesja czwartego ślubu pozwoliła Antoinemu Lavalette’owi objęcie w roku 1748 urzędu prokuratora (kierownika finansowego), a w 1753 roku przełożonego misji na Martynice, w której Towarzystwo Jezusowe prowadziło plantacje i parafie. Lavalette jako prokurator stanął przed wyzwaniem spłacenia długów jezuickich i naprawy posiadłości na Martynice. Lavalette, aby poprawić sytuację misji między innymi nabył ziemie na Dominice pod budowę plantacji. Zakupił też niewolników, aby pracowali na posiadłości w Barbadosie, gdzie produkowano kawę, kakaowiec, maniok i inne rośliny uprawne przeznaczone na zbyt. Lavalette nie miał typowego jezuickiego stosunku do niewolników, czyli nie traktował ich jak potencjalnych chrześcijan, ale jako inwestycje.
Afera Lavalette’a i jego rola w wypędzeniu jezuitów z Francji.
Początkiem końca kariery Lavaletta był rok 1755, w którym dostawa produktów z plantacji jezuickich w Indiach Zachodnich została przechwycona na morzu przez brytyjskich korsarzy. Spowodowało to utratę zysków przeznaczonych na spłatę długów zaciągniętych przez misję jezuicką w Europie. Oburzeni wierzyciele z Francji z powodu nieopłacalności Lavalette’a pozwali całe Towarzystwo, przez co sprawa trafiła do parlamentu paryskiego, w którym wrogo nastawieni do jezuitów janseniści naciskali na głębsze zbadanie sprawy. Ostatecznie sąd stwierdził, że Towarzystwo Jezusowe jest odpowiedzialne za spłatę 6,2 miliona liwrów. Nie mogąc spłacić tej sumy, jezuici zostali wydaleni z Francji w 1764 roku.
Przed wypędzeniem jezuitów z Francji sam generał Lorenzo Ricci zainteresował się działalnością Lavalette’a i w roku 1762 wysłał do misji wizytatora Jeana-Françoisa de la Marche w celu zbadania poczynań finansowych przełożonego misji na Martynice. W trakcie wizytacji La Marche odkrył, że Lavalette skazał czterech niewolników na tortury, które doprowadziły do ich śmierci. Oznaczało to, że Lavalette był odpowiedzialny za morderstwo. Zbrodnia Lavalette’a mogła być umotywowana ochroną plantacji przed czarownikami, którzy mieliby być odpowiedzialni za serię zgonów w celu sparaliżowania funkcjonowania plantacji. Za wspomniane zbrodnie Lavalette nie odpowiedział przed sądem królewskim, ani kościelnymi, mimo że raport La Marche’a udowodnił łamanie przez niego przypisu z "Code Noir", który zakazywał wymierzanie kary śmierci na niewolnikach przez właścicieli plantacji. Lavalette został jedynie potępiony za świecki handel (który był zabroniony u jezuitów) przez wewnętrzną komisję współbraci pod przewodnictwem wizytatora. Odsunięto go od władzy, odesłano go do Europy w roku 1762 i zakazano mu udzielania sakramentów dopóki generał nie zmieniłby decyzji.
Ostatnie lata.
Po tym werdykcie Lavalette wyjechał do Wielkiej Brytanii, gdzie przebywał pod nazwiskiem Duclau. Wtedy napisał pismo we własnej obronie, zatytułowane „Mémoire Justificatif”. Po zakończeniu wojny siedmioletniej i w obliczu wypędzenia zakonu z Francji powrócił do ojczyzny, gdzie dobrowolnie opuścił zakon w 1763 roku. Pod kolejnym fałszywym nazwiskiem zamieszkał rok w Villeneuve-les-vaux koło Nicei, a następnie przeniósł się do rodzinnej Martrin. Lavalette nie zrezygnował z zainteresowania handlem, więc jesienią 1766 roku popłynął do Saint-Domingue, aby wyszukać dostawę kawy szwagra, ale wrócił z niczym. Następną wiosną Lavalette wrócił do Francji, w której złożył przysięgę wierności wobec Kościoła gallikańskiego przed parlamentem tolozańskim, był w tym czasie podupadły na zdrowiu. Zmarł 13 grudnia 1767 roku i został pochowany kościele Notre-Dame de la Dalbade w Tuluzie.

</doc>
<doc id="5108533" url="https://pl.wikipedia.org/wiki?curid=5108533" title="Zmarli w lipcu 2021">
Zmarli w lipcu 2021



</doc>
<doc id="5108534" url="https://pl.wikipedia.org/wiki?curid=5108534" title="Jan Nowakowski (działacz państwowy)">
Jan Nowakowski (działacz państwowy)



</doc>
<doc id="5108535" url="https://pl.wikipedia.org/wiki?curid=5108535" title="Stanisław Jasiński (działacz partyjny)">
Stanisław Jasiński (działacz partyjny)



</doc>
<doc id="5108536" url="https://pl.wikipedia.org/wiki?curid=5108536" title="Vitinho (ur. maj 1993)">
Vitinho (ur. maj 1993)

Victor Guilherme dos Santos Carvalho (ur. 10 maja 1993 w Rio de Janeiro) – brazylijski piłkarz występujący na pozycji pomocnika. W swojej karierze grał także w takich zespołach jak Raków Częstochowa, FC Vizela, C.D. Cova da Piedade i Motor Lublin.

</doc>
<doc id="5108540" url="https://pl.wikipedia.org/wiki?curid=5108540" title="Al-Kafirun">
Al-Kafirun

Al-Kāfirūn (po arabsku: ألكَافِرُونَ, "Niewierni") to 109 rozdział (sura) Koranu. Sura ta jest jedną z najkrótszych w Koranie – składa się z sześciu wersetów, 27 słów i 98 liter.
Przekład tekstu Sury.
Wg Musy Çaxarxana Czachorowskiego.
W imię Boga Miłosiernego, Miłościwego!
1. Powiedz: „O wy, niewierni! 
2. Ja nie czczę tego, co wy czcicie,
3. i wy nie czcicie tego, co ja czczę.
4. Ja nie będę czcił tego, co wy czcicie,
5. i wy nie będziecie czcić tego, co ja czczę.
6. Dla was jest wasza religia i dla mnie jest moja religia”

</doc>
<doc id="5108549" url="https://pl.wikipedia.org/wiki?curid=5108549" title="Konstantin Zečević">
Konstantin Zečević

Konstantin Zečević (serb. Константин Зечевић; ur. 8 stycznia 1922 w Arilju, zm. 5 kwietnia 2015 w Belgradzie) – jugosłowiański piłkarz, sędzia i działacz piłkarski.
Kariera piłkarska.
W latach 1938–1941 był piłkarzem, reprezentował kluby Orao i Železničar.
Kariera sędziowska.
Sędzią międzynarodowym został w 1961 roku. W 1966 roku został wyznaczony do sędziowania meczów podczas mistrzostw świata. Ostatecznie poprowadził na nich jeden mecz – zakończone bezbramkowym remisem spotkanie fazy grupowej RFN–Argentyna, a w trzech innych starciach pełnił funkcję sędziego-asystenta. Sędziował 67 (lub 75) meczów międzynarodowych, w tym 10 reprezentacyjnych, a także mecze europejskich pucharów. W 1968 poprowadził również spotkanie rewanżowe Pucharu Interkontynentalnego między Manchesterem United a Estudiantes La Plata. Ponadto był arbitrem ponad 230 spotkań ligowych w Jugosławii (144 w pierwszej lidze i 87 w drugiej), a także sędziował mecze ligowe na Węgrzech (2 spotkania) i w Grecji (4 pojedynki). Karierę sędziowską zakończył w wieku 48 lat.
Kariera działacza.
Dzięki prawniczemu wykształceniu, już w 1951 roku został sekretarzem generalnym belgradzkiego związku piłkarskiego (serb. "Fudbalski savez Beograda"). Pełnił tę funkcję przez 14 miesięcy, jednakże w marcu 1955 roku ponownie objął to stanowisko i zajmował je do 1977 roku, kiedy został sekretarzem generalnym Crvenej zvezdy. Był nim aż do 1987 roku, kiedy odszedł na emeryturę.
Dalsze losy.
Po zakończeniu kariery wciąż wykładał oraz pisał prace związane z przepisami gry w piłkę nożną. Zmarł 5 kwietnia 2015 w Belgradzie, a pochowany został cztery dni później w rodzinnym Arilju.

</doc>
<doc id="5108550" url="https://pl.wikipedia.org/wiki?curid=5108550" title="Wacław Kornblum">
Wacław Kornblum

Wacław Kornblum właśc. Izaak Kornblum (ur. 5 marca 1926 w Paryżu) – polski autor książki wspomnieniowej pochodzenia żydowskiego, więzień getta warszawskiego w trakcie okupacji niemieckiej. 
Życiorys.
Urodził się w Paryżu, we Francji jako syn pisarza żydowskiego Salomona (Szlomo) Kornbluma i Menuchy z domu Zamość, która zmarła gdy Izaak miał 3,5 roku. Jego ojciec pochodził z Powązek, zaś matka z Mszczonowa. 
Pod koniec lat 20. rodzina Kornblumów powróciła do Polski i zamieszkała w Warszawie. W 1930 ojciec Izaaka poślubił Lonię Mileband i z tego związku pochodziły urodzony w 1932, przyrodni brat Wacława – Ber (posługujący się potem imieniem Władysław). Dom rodzinny Izaaka Kornbluma był dwujęzyczny; mówiono w nim po polsku i w języku jidysz. Rodzice Izaaka należeli do Bundu, zaś głównym źródłem utrzymania rodziny była prowadzona przez ojca pracownia i sklep wyrobów galanterii skórzanej przy ul. Pańskiej 17. Ojciec Izaaka pisał również książki i artykuły w jidysz. Izaak w okresie międzywojennym uczęszczał do bundowskiego przedszkola i do szkoły podstawowej przy ul. Krochmalnej 36, a następnie kształcił się w żydowskim Gimnazjum „La-Or”.
W trakcie okupacji niemieckiej Izaak Kornblum wraz z rodziną znalazł się w getcie warszawskim. Od połowy 1941 zatrudniony był w szopie krawieckim Oszmana. W trakcie pobytu w getcie uniknął między innymi deportacji z Umschlagplatzu do obozu zagłady (został wykupiony przez swojego wuja piekarza Lwa Gefena) oraz przeżył selekcję w szopie w którym pracował. W grudniu 1942 ojcu Izaaka udało się wyprowadzić z getta i znaleźć schronienie po aryjskiej stronie dla jego przyrodniego brata Bera, zaś w marcu 1943 dla samego Izaaka, który z getta wyprowadził również swoją ówczesną sympatię Tusię Gersztenzang. Resztę okupacji Izaak spędził ukrywając się po aryjskiej stronie i posługując się od tej pory imieniem Wacław. Ukrywał się między innymi na warszawskiej Pradze oraz na Białostocczyźnie. 
Po II wojnie światowej zachorował na gruźlicę i przez kolejne trzy lata czas leczył się w sanatorium w Otwocku, gdzie poznał swoją przyszłą żonę – Janinę Kornblum. Należał do Związku Młodzieży Polskiej oraz Polskiej Zjednoczonej Partii Robotniczej. Pracował w Centrali Handlowej Przemysłu Lekkiego. W 1957 wyjechał wraz z żoną do Izraela, gdzie pracował w Ministerstwie Pracy w Tel Awiwie i w Jerozolimie, później w Instytucie Nadzoru Pomocy Szkolnych jako dyrektor finansowy oraz w izraelskim Ministerstwie Skarbu.
Do Polski Kornblumowie powrócili w 1989 w związku z podjęciem przez Wacława pracy w firmie, która zajmowała się budowaniem dużych obiektów przemysłowych w sektorze spożywczym. Od 2019 jest członkiem Rady Muzeum Getta Warszawskiego (kadencja 2019–2023). W 2019 ukazała się również jego książka wspomnieniowa pt. "„Wacław Kornblum. Wspomnienia. Moja wersja”" wydana nakładem Muzeum Getta Warszawskiego.

</doc>
<doc id="5108551" url="https://pl.wikipedia.org/wiki?curid=5108551" title="Izaak Kornblum">
Izaak Kornblum



</doc>
<doc id="5108553" url="https://pl.wikipedia.org/wiki?curid=5108553" title="Szlomo Kornblum">
Szlomo Kornblum

Szlomo Kornblum (ur. 1894 w Powązkach, zm. 1943 w Poniatowej) – polski pisarz i dziennikarz pochodzenia żydowskiego piszący w języku jidysz.
Życiorys.
Pochodził z rodziny wielodzietnej. Był synem Izaaka i Miriam, których był najmłodszym dzieckiem. Prawdopodobnie w 1921 poślubił Menuchę z domu Zamość. W 1926 w Paryżu przyszedł na świat ich syn Wacław Kornblum, zaś w grudniu 1929 zmarła Menucha. Po śmierci żony powrócił do Polski, gdzie w 1930 poślubił przedszkolankę Lonię Mileband, a w 1932 przyszedł na świat ich syn Ber. Rodzina Kornblumów mieszkała w Warszawie i wychowywała także siostrzenicę Loni, Esterę. Kornblumowie należeli do Bundu, zaś głównym źródłem utrzymania rodziny była prowadzona przez Szlomo pracownia i sklep wyrobów galanterii skórzanej przy ul. Pańskiej 17.
W okresie międzywojennym pisał książki w języku jidysz, a także do prasy żydowskiej w tym głównie do "Fołksztyme". Jego dorobek, zdigitalizowany w Wilnie, jest w YIVO w Nowym Jorku.
W trakcie okupacji niemieckiej wraz z rodziną znalazł się w getcie warszawskim, gdzie pracował szopie krawieckim Oszmana przy ul. Ogrodowej, a następnie w szopie rymarskim przy ul. Niskiej. W trakcie pobytu w getcie dwukrotnie uniknął między innymi deportacji z Umschlagplatzu do obozu zagłady. Po wywiezieniu jego żony i Estery do Treblinki zorganizował schronienie swoim synom po tzw. aryjskiej stronie.
Zginął w Poniatowej w 1943.

</doc>
<doc id="5108554" url="https://pl.wikipedia.org/wiki?curid=5108554" title="Kornblum">
Kornblum



</doc>
<doc id="5108555" url="https://pl.wikipedia.org/wiki?curid=5108555" title="Émile Warré">
Émile Warré

Éloi François Émile Warré (ur. 9 marca 1867 w Grébault-Mesnil, zm. 20 kwietnia 1951 w Tours) – francuski duchowny katolicki i pszczelarz, twórca ula popularnego (znanego także jako ul Warré lub ul ludowy) i zasad gospodarowania w tymże ulu.
Życiorys.
Wyświęcony na kapłana w 1891 roku w Amiens, został proboszczem w Mérélessart w departamencie Somma w 1897 roku, a następnie w Martainneville w tym samym departamencie. W 1916 roku przeniósł się do stanu świeckiego, aby w Saint-Symphorien (departament Indre i Loara) poświęcić się już wyłącznie pszczelarstwu.
Na podstawie doświadczeń z różnymi systemami uli, ówcześnie dostępnej wiedzy naukowej oraz obserwacji metod historycznych opracował tzw. ul popularny (ul Warré), czyli ul korpusowy ze stałymi plastrami, który ma zapewniać pszczołom warunki możliwie bliskie naturalnych, być tani w produkcji i prosty w obsłudze, a jednocześnie pozwalać pszczelarzowi na osiąganie zysków z pasieki.
Warré, zanim opracował swój własny typ ula, stosując te same metody przez 10 lat w tej samej pasiece, porównał 12 różnych systemów uli, w tym Dadanta, Voirnot, Layensa i kongresowy.
Był promotorem naturalnego pszczelarstwa, wydawał czasopismo branżowe, był autorem kilku publikacji z tego zakresu, z których najważniejsza to "L’apiculture pour tous" ["Pszczelarstwo dla wszystkich"] – gdzie tłumaczy genezę, podaje szczegółowe wskazówki do budowy i prowadzenia gospodarki w ulu popularnym.
"L’apiculture pour tous" przetłumaczono na wiele języków, a ul Warré jest współcześnie coraz częściej wykorzystywany w pasiekach, które preferują metody naturalne. Można go znaleźć również w pasiekach komercyjnych, na przykład Tim Malfroy w Australii czy Gilles Denis we Francji prowadzą pasieki oparte na ulach Warré, liczące około 300 rodzin.
Poglądy.
Jego celem było stworzenie ula, który byłby jak najbliższy naturalnych warunków, w których żyje pszczoła, ale który pozostawałby wygodny dla pszczelarza. Poszukiwał oszczędności zamiast wydajności. Budowa jego ula, jak i sposób jego zarządzania wymagały więc niewielkich nakładów finansowych. Pragnął, by każdy mógł posiadać ul i pobierać z niego miód bez potrzeby inwestycji w specjalistyczne narzędzia.
Ul popularny (ul Warré).
Ul Warré (ul popularny) jest ulem korpusowym, jednościennym, węższym niż powszechne obecnie systemy. Wielkość wnętrza korpusu wynosi 30 × 30 × 21 cm (dla porównania ul wielkopolski ma wymiary 37,5 × 37,5 × 26 cm, a Dadant – 45 × 45 × 31 cm). Jest ulem snozowym – nie stosuje się w nim ramek ani węzy, plastry są w całości budowane przez pszczoły i co za tym idzie stałe, gdyż pszczoły budują od ścianki do ścianki korpusu. Plastrów nie wyciąga się (jest to możliwe, ale utrudnione – trzeba odciąć krawędź plastra od ścianki korpusu). W każdym korpusie jest osiem snóz. Gniazdo składa się z dwóch korpusów, na takiej ilości ma miejsce zimowla.
Opat Warré dopuszczał, choć niechętnie, wersję ramkową swojego ula. Opisywał tę wersję w piątym wydaniu swego podręcznika. Wersja ramkowa charakteryzowała się nieco większymi rozmiarami wewnętrznymi: 335 mm × 335 mm × 207,5 mm. Istotna dla ojca Warré była przede wszystkim powierzchnia plastrów w jednym elemencie. Ta wynosiła w obu wersjach 96 dm².
Na wiosnę i w lecie ul powiększa się, aby rodzina miała miejsce do rozwoju, dodając korpusy od dołu. Dodawanie korpusów od dołu nie powoduje wychłodzenia czerwia, dzięki czemu można tę operację wykonać bardzo wcześnie w sezonie – Émile Warré sugeruje dokonanie tego np. podczas Świąt Wielkanocnych. Na jesieni (lub w trakcie sezonu) zbiera się górne korpusy w całości zapełnione miodem. Jako że w ulu tym nie stosuje się ramek, zbiór miodu wykonuje się poprzez wykrojenie plastrów z korpusu, by następnie rozgnieść je i odsączyć lub wytłoczyć z nich miód. Zapewnia to m.in. naturalną wymianę wosku w ulach.
Nie stosuje się kraty odgrodowej – matka zaczerwia komórki poniżej zapasów, przesuwając się w trakcie sezonu w dół, dzięki powiększaniu ula od dołu układ zapasów i gniazda pozostaje niezmienny, a wąskie korpusy sprzyjają naturalnemu ułożeniu zawartości plastrów i przechodzeniu matki niżej.
Ojciec Warré przeciwstawiał się wizerunkowi pszczoły jako owada niebezpiecznego, łatwo żądlącego. Uważał on, że pszczoła jest, wręcz przeciwnie, stworzeniem niezwykle łagodnym, a ewentualne użądlenia wynikają wyłącznie z niewłaściwego jej traktowania. Zapewniał, że korzystając z jego metody można uprawiać pszczelarstwo bez ryzyka użądlenia.

</doc>
<doc id="5108556" url="https://pl.wikipedia.org/wiki?curid=5108556" title="Kazimierz Władysław Kondratowicz">
Kazimierz Władysław Kondratowicz

Kazimierz Władysław Kondratowicz herbu Syrokomla – miecznik nowogródzki, towarzysz chorągwi petyhorskiej.
Syn Krzysztofa i Katarzyny Anny Ilniczówny Zubrówny. Żonaty z Anną Sienkiewiczówną.
Poseł na sejm 1703 roku z powiatu nowogródzkiego. 
Podpisał elekcję Augusta II Mocnego z województwem nowogródzkim. 

</doc>
<doc id="5108559" url="https://pl.wikipedia.org/wiki?curid=5108559" title="Klaudia Maruszewska">
Klaudia Maruszewska



</doc>
<doc id="5108561" url="https://pl.wikipedia.org/wiki?curid=5108561" title="Jan Wołk Łaniewski">
Jan Wołk Łaniewski

Jan Wołk Łaniewski herbu Wręby (zm. po 19 października 1733 roku) – stolnik nowogródzki w 1720 roku, horodniczy nowogródzki w 1716 roku, łowczy nowogródzki w 1709 roku, podczaszy trocki w latach 1702-1709.
Poseł na sejm 1703 roku z powiatu nowogródzkiego. 

</doc>
<doc id="5108566" url="https://pl.wikipedia.org/wiki?curid=5108566" title="Damian Rypiński">
Damian Rypiński

Damian (Demian) Rypiński herbu Radwan – pisarz ziemski połocki w latach 1684–1705, miecznik połocki w latach 1682–1684.
Poseł połocki na sejm zwyczajny pacyfikacyjny 1699 roku. Poseł na sejm 1703 roku z województwa połockiego.

</doc>
<doc id="5108567" url="https://pl.wikipedia.org/wiki?curid=5108567" title="Sroka żółtodzioba">
Sroka żółtodzioba

Sroka żółtodzioba ("Pica nutalli") – gatunek ptaka z rodziny krukowatych (Corvidae). Występuje endemicznie w Kalifornii, na zachód od gór Sierra Nevada. Narażony na wyginięcie.
Taksonomia.
Po raz pierwszy gatunek opisał John James Audubon w 1837. Holotyp został przedstawiony na tablicy barwnej oznaczonej numerem 362. Autor nadał nowemu gatunkowi nazwę "Corvus nuttalli". Obecnie (2021) Międzynarodowy Komitet Ornitologiczny umieszcza srokę żółtodziobą w rodzaju "Pica". Uznaje ją za odrębny, monotypowy gatunek, podobnie jak autorzy "Handbook of the Birds of the World" (HBW), "Clements Checklist of Birds of the World" (2019) i lista ptaków świata opracowywana przy współpracy BirdLife International z autorami HBW (5. wersja online: grudzień 2020).
Filogeneza.
Najwcześniejsze wyniki badań umieszczały sroki z zachodniej Nearktyki wewnątrz sroki zwyczajnej ("Pica pica"). Nowsze wskazują, że sroka żółtodzioba i czarnodzioba ("P. hudsonia") to gatunki siostrzane, które same stanowią grupę siostrzaną wobec "P. pica". Wyniki uzyskane przez Jetz "et al." (2012) i Marki "et al". (2015) wskazują, inaczej niż u Jønsson "et al". (2016), że cały rodzaj "Pica" stanowi grupę siostrzaną wobec abisyniaka ("Zavattariornis stresemanni"). Song "et al". (2018) analizowali jedynie sekwencje srok, ze szczególnym uwzględnieniem różnych części zasięgu. Podział sroki zwyczajnej na kilka gatunków, jak to zostało zaproponowane przez del Hoyo "et al". (2016), jest dyskusyjny. Z założeniem, że zostanie ona potraktowana jako jeden gatunek, pozycja sroki żółtodziobej na drzewie filogenetycznym rodzaju przedstawia się następująco:
Moment oddzielenia się linii rozwojowej "P. hudsonia"+"P. nutalli" oraz rozdzielenia się tych dwóch gatunków był podawany różnie – 2,9 i 0,289 mln lat temu, 2,86 i 0,311 mln lat temu oraz 3,00 i 0,412 mln lat temu. Według Song "et al". (2018) jest on znacznie późniejszy, odpowiednio 1,46 i 0,04 mln lat temu. Traktują oni te dwa taksony jako gatunki siostrzane, lecz uznają, że równie dobrze można je połączyć w jeden gatunek.
Morfologia.
Długość ciała wynosi 43–54 cm, masa ciała samców – 151–189 g, samic – 126–158 g. Sroki żółtodziobe są przeciętnych rozmiarów krukowatymi o czarno-białym upierzeniu. Większość z czarnych obszarów cechuje się intensywnym niebieskim połyskiem. W upierzeniu nie występuje dymorfizm płciowy, jednak samce są znacznie większe od samic (o około 10–17%).
Obszar od głowy do górnej części piersi czarny, podobnie jak wierzch ciała. Na głowie obecny słaby zielony połysk. Barkówki białe. Wierzch skrzydła i ogon czarne z rzucającą się w oczy niebiesko-zieloną opalizacją. Wewnętrzne chorągiewki lotek I rzędu białe z czarnymi końcówkami. Obszar od dolnej części piersi po górną część brzucha i boki tułowia biały. Pokrywy podogonowe czarne. Tęczówka ciemnobrązowa. Nad i pod okiem znajduje się naga żółta skóra, niekiedy całkowicie otaczająca oko. Dziób żółty. Nogi czarne.
Osobniki młodociane cechuje bardziej matowe upierzenie, którego czarne elementy są bardziej brązowe. Ponadto upierzenie jest mniej zwarte i wykazuje mniejszy połysk. Wnętrze dzioba staje się całkiem czarne przed ukończeniem 2 lat życia.
Główną różnicą między sroką czarnodziobą a żółtodziobą jest znacząco mniejszy rozmiar ciała tej drugiej, proporcjonalnie dłuższe skrzydła i żółty dziób.
Zasięg występowania.
Sroki żółtodziobe są endemitem Kalifornii. Występują na jej obszarze na zachód od gór Sierra Nevada – w dolinach rzek Sacramento i San Joaquin oraz w dolinach południowej części kalifornijskiego odcinka Gór Nadbrzeżnych. Według szacunków BirdLife International obszar ten zajmuje blisko 105 tysięcy km².
Ekologia i zachowanie.
Środowiskiem życia srok żółtodziobych są suche lasy dębowe zwane sawannami dębowymi ("oak savanna"), gdzie drzewa porozrzucane są między rozległymi połaciami terenów trawiastych oraz pastwisk. Żerują również na polach uprawnych i w sadach. Zajmowane siedliska muszą być zasobne w wodę i owady. Sroki żółtodziobe tolerują znacznie wyższe temperatury niż sroki czarnodziobe. Miejscami ich liczebność wzrasta na obszarach podmiejskich, szczególnie w dolinie Sacramento.
Sroki żółtodziobe są wszystkożerne. W skład ich pożywienia wchodzą owady – prostoskrzydłe (Orthoptera), motyle (Lepidoptera), błonkówki (Hymenoptera), chrząszcze (Coleoptera), pluskwiaki (Hemiptera) i muchówki (Diptera), ssaki – myszowate (Muridae) i chomikowate (Cricetidae), ptasie jaja i pisklęta, prawdopodobnie również i gady. Chętnie zjadają padlinę, zwłaszcza truchła leżące przy drogach. W skład diety srok żółtodziobych wchodzą również zboża, owoce i orzechy. Ukrywają żołędzie w podłożu i w drzewach.
Sroki żółtodziobe żerują w stadach, często dołączają do nich ptaki innych gatunków. W porównaniu do sroki zwyczajnej i czarnodziobej są bardziej stadne i gniazdują raczej w luźnych koloniach ze wspólnymi żerowiskami, a nie na oddzielnych terytoriach. Różnice są widoczne również w biologii rozrodu.
Lęgi.
Sroki żółtodziobe są monogamiczne, prawdopodobnie łączą się w pary na całe życie. Gniazda budują od końca grudnia do marca. Okres składania jaj trwa od połowy marca do początku maja. Gniazdujące pary tworzą luźne kolonie, w każdej jest ich od 3 do 30, a gniazda przeciętnie umieszczone są 38 m od siebie. Taka strategia może skutkować częstszymi niż u srok zwyczajnych kopulacjami poza swoją parą. Sroki żółtodziobe bronią niewielkiego (0,6–1,9 ha) obszaru wokół gniazda. Lęgi srok żółtodziobych zostały lepiej poznane dzięki długoterminowym badaniom nad zachowaniami społecznymi w Hastings Natural History Reservation w Monterey prowadzonym w latach 1981-1988 (w dalszej części tekstu odniesienia do nich są skrócone do Hastings). Długość okresu lęgowego była krótsza niż u reszty srok. Mediana terminu złożenia pierwszego jaja przypadła na 5 kwietnia. Im wcześniejsze przystępowanie do lęgu, tym wyższy jest sukces lęgowy. Związane jest to z dostępnością pożywienia, nie stwierdzono korelacji z temperaturą czy opadami w danym sezonie.
W budowie gniazda uczestniczą obydwa ptaki z pary, przy czym głównie samica odpowiada za formowanie jego kształtu i wyściełanie. Budowa może zająć do dwóch miesięcy. Gniazdo ma kształt podobny do kulistego, jest dość duże – liczy do 0,9 m średnicy. Wyściółkę stanowi sierść, trawy, fragmenty kory lub drobne korzenie. Zazwyczaj gniazdo zostaje umieszczone na dużym drzewie (zwykle dębie), dosyć wysoko (średnio 14,2 m nad podłożem), przeważnie na końcu długiego konaru i w jemiole. Czasami wykorzystywane jest stare gniazdo po odnowieniu.
W zniesieniu znajduje się od 4 do 9 jaj, zazwyczaj 6 lub 7. Inkubacja trwa 16–18 dni. Wysiaduje jedynie samica, rozpoczyna jeszcze zanim zniesienie jest kompletne. Klucie często jest asynchroniczne. Pisklętami w gnieździe opiekuje się samica, w karmieniu uczestniczy również samiec. Młode otrzymują pokarm od rodziców jeszcze do 16 dni po opierzeniu. Mogą łączyć się w „żłobki” z innymi młodymi z tej samej kolonii, lecz szybko tworzą się większe stada z osobnikami z kilku kolonii. Większość par z sukcesem lęgowym odchowuje jedynie 2 lub 3 młode. Główną przyczyną śmiertelności piskląt jest głód. Do obniżenia sukcesu lęgowego przyczynia się asynchroniczne klucie. W rezerwacie w Hastings średnia wielkość zniesienia wyniosła 5,7±1,3 jaja. Sukces klucia wynosił 87,2%. Opierzenia dożyło 70,5% piskląt. 61,5% par odchowała co najmniej jednego podlota. Średni sukces lęgowy wyniósł 1,63±1,6 podlota na gniazdo, a biorąc pod uwagę tylko gniazda z sukcesem – 2,67±1,2 podlota na gniazdo. Za 81% strat odpowiadało drapieżnictwo.
Status i zagrożenia.
IUCN uznaje srokę żółtodziobą za gatunek narażony na wyginięcie (VU, "Vulnerable") od 2018 roku (stan w 2021). Wcześniej w 2014 i 2016 otrzymała status gatunku bliskiego zagrożenia wyginięciem (NT, "Near Threatened"), a w latach 1988–2012 włącznie – gatunku najmniejszej troski ("Least Concern"). BirdLife International uznaje obecny (stan w 2021) trend liczebności populacji za prawdopodobnie stabilny. Nie zachodzi już drastyczny spadek liczebności, jaki obserwowano w pierwszej dekadzie XXI wieku.
Wirus Zachodniego Nilu pojawił się w Kalifornii latem 2003. Rozprzestrzenił się między innymi wśród srok żółtodziobych, spowodował znaczne straty – w 2003 szacowano liczebność populacji na 180 tysięcy osobników, do 2006 roku mogła się ona zmniejszyć o 42–49%. Od około 2008 populacja srok żółtodziobych odbudowuje się, jednak porównując parametry ją opisujące z przełomu lat 2010/2011 do danych zbieranych systematycznie od lat 50. XX wieku uznać można, że nadal jest mała.

</doc>
<doc id="5108569" url="https://pl.wikipedia.org/wiki?curid=5108569" title="Xiaoshuangqiao">
Xiaoshuangqiao

Xiaoshuangqiao (chiń. 小雙橋, pinyin: "Xiǎoshuāngqiáo") - stanowisko archeologiczne w Chinach, położone 20 km na północny zachód od Zhengzhou.
Podczas prac archeologicznych na obszarze 1 440 hektarów odkryto mury miejskie, odlewnię żelaza oraz jamy ofiarne ze szczątkami ludzi i zwierząt. Znaleziono również liczne przedmioty z brązu, jadeity oraz ceramikę zapisaną czerwonym tuszem uznawaną za najstarsze dokumenty pisane dynastii Shang.

</doc>
<doc id="5108570" url="https://pl.wikipedia.org/wiki?curid=5108570" title="Felicjan Płochocki">
Felicjan Płochocki

Felicjan Płochocki herbu Ossoria – pisarz ziemski warszawski w 1710 roku, łowczy warszawski w 1703 roku.
Poseł na sejm 1703 roku z ziemi warszawskiej. 

</doc>
<doc id="5108571" url="https://pl.wikipedia.org/wiki?curid=5108571" title="Mieczysław Serwiński (aktor)">
Mieczysław Serwiński (aktor)

Mieczysław Serwa-Serwiński (ur. 4 grudnia 1901 w Czeladzi, zm. 25 stycznia 1966 w Warszawie) – polski aktor teatralny, radiowy i filmowy, reżyser teatralny.
Życiorys.
Ukończył gimnazjum w Sosnowcu. Po odbyciu służby wojskowej, w latach 1920-1924 studiował na Politechnice Warszawskiej. W 1924 roku wstąpił do zespoły Reduty, w składzie którego (jak sam podawał) debiutował na scenie w styczniu 1926 roku (rola Jaśka w "Weselu" Stanisława Wyspiańskiego). W tym samym roku zdał eksternistyczny egzamin aktorski ZASP. W okresie przedwojennym grał w teatrach w Warszawie (Teatr Mały 1926-1927, Teatr Praski 1927-1928), Katowicach (Teatr Polski 1928-1929), Toruniu (Teatr Miejski 1929-1930), Poznaniu (Teatr Nowy (1932-1933, 1938-1939) oraz Bydgoszczy (Teatr Miejski 1935-1938).
Był uczestnikiem kampanii wrześniowej oraz członkiem ruchu oporu. W 1941 roku został aresztowany, był więziony w obozach w Auschwitz-Birkenau (od kwietnia 1943 roku, nr obozowy 119432) oraz Oranienburgu. Po zakończeniu wojny występował w Poznaniu (Teatr Polski, Teatr Nowy 1945-1947), Wrocławiu (Teatr Dolnośląski 1947-1949) oraz w objazdowym zespole ARTOS (1949-1950). Następnie przeniósł się do Warszawy, gdzie do końca życia występował w Teatrze Powszechnym. Wystąpił w ponad trzydziestu audycjach Teatru Polskiego Radia (1950-1964) oraz sześciu spektaklach Teatru Telewizji. W 1951 roku na Festiwalu Polskich Sztuk Współczesnych otrzymał III nagrodę za rolę Wojciecha Matusiaka w spektaklu "Awans" Wandy Żółkiewskiej.
Został pochowany wraz z małżonką na warszawskim Cmentarzu Powązkowskim.

</doc>
<doc id="5108572" url="https://pl.wikipedia.org/wiki?curid=5108572" title="Paweł Przeradowski">
Paweł Przeradowski

Paweł Przeradowski herbu Półkozic – podczaszy różański, regent ziemski i grodzki różański, pisarz ziemski i grodzki różański, starosta makowski i różański w 1703 roku.
Syn Adama. Żonaty z Ewą Szydłowską. Miał synów: Antoniego, Macieja i Wojciecha Kazimierza.
Marszałek sejmiku nurskiego w 1692 roku. Elektor w 1697 roku z ziemi nurskiej. Poseł na sejm 1703 roku z ziemi różańskiej. Poseł na sejm z limity 1719/1720 roku z ziemi różańskiej.

</doc>
<doc id="5108577" url="https://pl.wikipedia.org/wiki?curid=5108577" title="Antoine Bernède">
Antoine Bernède

Antoine Joseph Emmanuel Bernède (ur. 26 maja 1999 w Paryżu) – francuski piłkarz występujący na pozycji pomocnika w klubie Red Bull Salzburg. Ma również obywatelstwo kameruńskie.
Kariera juniorska i klubowa.
W wieku ośmiu lat zaczął się szkolić w klubie FC Solitaires Paris-Est. W 2012 trafił do Paris Saint-Germain.
W 2016 awansował do drugiej drużyny, w której występował przez dwa lata. 1 lipca 2018 przeniósł się do pierwszego zespołu. Zadebiutował 4 sierpnia 2018 w wygranym 4:0 meczu Superpucharu Francji przeciwko AS Monaco. Do gry wszedł w 73. minucie za Thiago Silvę. W rozgrywkach ligowych zagrał po raz pierwszy 8 dni później w wygranym 3:0 meczu przeciwko SM Caen. Grał całe spotkanie. W sezonie 2018/2019 zdobył z klubem Ligue 1 i Superpuchar. Łącznie wystąpił w 3 meczach (2 ligowe).
6 lutego 2019 podpisał kontrakt z Red Bullem Salzburg. W nowym klubie pierwszy raz na boisku pojawił się 17 marca 2019 w wygranym 0:2 spotkaniu przeciwko Wackerowi Innsbruck. 17 września 2019 zadebiutował w europejskich pucharach – miało to miejsce w wygranym 6:2 meczu fazy grupowej Ligi Mistrzów przeciwko KRC Genk. W tym samym meczu został ukarany żółtą kartką. Pierwszego gola zdobył 13 marca 2021 w wygranym 3:1 meczu przeciwko Admirze Wacker Mödling. Bernède trafił do siatki w 13. minucie. Z zespołem trzy razy wygrał ligę i dwa razy sięgnął po puchar krajowy. Do dnia 5 stycznia 2022 zagrał 56 razy (43 występy ligowe), strzelił jedną bramkę i asystował trzykrotnie.
Statystyki.
"Stan na 5 stycznia 2022"
Kariera reprezentacyjna.
Występował w młodzieżowych reprezentacjach Francji.

</doc>
<doc id="5108580" url="https://pl.wikipedia.org/wiki?curid=5108580" title="Katharina Staritz">
Katharina Staritz

Katharina Helene Charlotte Staritz (ur. 25 lipca 1903 we Wrocławiu, zm. 3 kwietnia 1953 we Frankfurcie nad Menem) – niemiecka teolog ewangelicka. Jedna z pierwszych kobiet, którym Kościół ewangelicki zezwolił na pracę na stanowisku proboszcza. Za pomoc Żydom w roku 1942 aresztowana i więziona w obozie koncentracyjnym w Ravensbrück.
Życiorys.
Była najstarszą córką nauczyciela gimnazjum św. Marii Magdaleny, Carla Staritza (zm. 1932) i jego żony Margarety, z domu Ismer. Miała jeszcze o siedem lat młodszą siostrę Charlottę. Katharina uczęszczała do Victoriaschule (dziś I LO) we Wrocławiu. Po maturze (1922) rozpoczęła studia z filologii niemieckiej, historii i religii (na wydziale filologicznym – nauczycielskim) Uniwersytetu Wrocławskiego. Na studiach zetknęła się z patrystykiem Hansem von Soden, pod którego wpływem w roku 1926 zmieniła kierunek studiów na teologię. Od 1928 studiowała na Uniwersytecie w Marburgu, na który powołany został von Soden. W Marburgu ukończyła swój pierwszy stopień studiów teologicznych (1928) a kilka dni później doktoryzowała się u von Sodena z zakresu augustyńskiego pojęcia wiary o stworzeniu (Augustinus Schöpfungsglauben) i uzyskała, jako pierwsza kobieta, stopień doktora teologii uniwersytetu marburskiego. W 1930 rozpoczęła okres wikariatu nauczycielskiego (okres przygotowawczy do posługi duchownej) we Wrocławiu. W 1932 uzyskała drugi egzamin teologiczny, a w 1933 stałą pozycję wikariusza (ksiądz pomocniczy w Kościele ewangelickim). Pozycja ta wiązała się z koniecznością pozostawania w stanie panieńskim (wymóg dla ordynacji pastorek–kobiet przestrzegany do 1969). W kwietniu roku 1938 została powołana na urząd duchowny i uzyskała status urzędniczki mianowanej. Mimo pełnych studiów teologicznych uzyskała jedynie tytuł wikariusza miejskiego „Stadtvikarin”, ponieważ tytuł proboszcza miejskiego – „Stadtpfarrer”, był zastrzeżony tylko dla mężczyzn.
Staritz wraz ze swoją siostrą należała do „Kościoła Wyznającego” – ruchu w Kościele ewangelickim sprzeciwiającego się narodowemu socjalizmowi. Mieszkała na ul. Wagnera 7 (dziś ul. Szymanowskiego) we Wrocławiu.
Zaangażowanie w pomoc Żydom.
W latach 1930–1932 Staritz odbyła kilka wikariatów nauczycielskich: pracowała w duszpasterstwie szpitalnym z dziećmi, prowadziła zajęcia formacyjne dla ze szkół świeckich oraz zajęcia dla konwertytów (młodzieży i kobiet). Przy tej okazji zetknęła się z Żydami, którzy chcieli przyjąć chrzest w kościele ewangelickim. W wyniku tej działalności objęła kierownictwo Urzędu Pomocy Kościelnej dla ewangelickich niearyjczyków. Od chwili nominacji na wikariusza miejskiego (1938) zaczęła prowadzić wrocławską filię berlińskiego biura proboszcza Heinricha Grübera. Biura udzielały pomocy ewangelikom pochodzenia żydowskiego. Poza tym Katharina Staritz oraz katolicki arcybiskup, kardynał Adolf Bertram, zbierali „co łaska” w celu umożliwienia Żydom emigracji. Od 1939 działała w Centrali Rzeszy dla Emigracji Żydowskiej, której zadaniem było umożliwienie wyjazdów ubogim Żydom w oparciu o środki pozyskane od zamożnych Żydów z zagranicy. Staritz nie zawahała się nawet przed niesieniem pomocy Żydom przetrzymywanym w więzieniu przy Kletschkauerstraße obecnej ul. Kleczkowskiej we Wrocławiu.
Kiedy w 1940 pastor Grüber za tę działalność został aresztowany i wysłany do obozu koncentracyjnego, Katharina Staritz nie przestała pomagać Żydom. Staritz była cierniem w oku ruchu pronazistowskich Niemieckich Chrześcijan. W 1941 sprzeciwiła się wprowadzeniu w kościołach „ław pokutniczych” oznaczonych gwiazdą Dawida dla Żydów ewangelików. Tego samego roku w liście okólnym do wrocławskich współbraci na urzędzie pastora opowiedziała się za ochrzczonymi Żydami. W związku z tym listem Wrocławski Konsystorz przeprowadził wewnętrzny proces, w którym 20 października 1941 wikariusz Staritz zeznała, że jej postępowanie było dyktowane nie tylko poczuciem odpowiedzialności za chrześcijan–ewangelików, „niearyjczyków”, lecz również troską o honor Kościoła ewangelickiego i chrześcijańską postawę gmin wrocławskich, którym służy. Mocno oportunistyczny konsystorz nie uznał racji Staritz i dwa dni po przesłuchaniu zwolnił ją z wszystkich obowiązków w kościele. Po tej sankcji Staritz przeniosła się do Marburga, miasta jej studiów teologicznych.
W dniu 13 kwietnia 1942 została aresztowana przez gestapo zabrana do obozu koncentracyjnego w Ravensbrück (numer 11575), ponieważ jej wystąpienie w obronie Żydów było aktem wrogim wobec państwa. W Ravensbrück przebywała do 18 maja 1943. Została zwolniona dzięki interwencji rodziny Yorck von Wartenburg (Paula Grafa Yorck von Wartenburg), związanej z antyhitlerowskim ruchem oporu. Odtąd do 22 stycznia 1945 przebywała we Wrocławiu pod nadzorem policyjnym.
Do chwili jej zwolnienia z pracy w 1941 roku pomogła około 100 „niearyjskim chrześcijanom” w emigracji.
Okres powojenny.
Pod koniec wojny wraz z najbliższą rodziną ucieka przez Drezno do Marburga, a stamtąd do Frankfurtu, gdzie w 1950 zostaje ordynowana. Po wojnie była zatrudniona w służbie duszpasterskiej Ewangelickiego Kościoła Krajowego w Kurhessen-Waldeck: W listopadzie 1949 Staritz rozpoczęła pracę na próbę, a w kwietniu 1950 została zatrudniona jako urzędnik na nowo utworzonym stanowisku. We wrześniu 1950 roku Katharina Staritz została wprowadzona jako wikariusz do posługi dla kobiet w Kościele Alte Nikolaikirche we Frankfurcie nad Menem.
Katharina Staritz zmarła we Frankfurcie nad Menem na chorobę nowotworową w wieku 49 lat. Jej grób znajduje się na cmentarzu Bockenheim we Frankfurcie.

</doc>
<doc id="5108581" url="https://pl.wikipedia.org/wiki?curid=5108581" title="Don’t Call Me">
Don’t Call Me

Don’t Call Me – siódmy koreański album studyjny południowokoreańskiej grupy SHINee, wydany 22 lutego 2021 roku. Płytę promował singel o tym samym tytule.
Album sprzedał się w nakładzie egzemplarzy w Korei Południowej (stan na maj 2021 r.). Zdobył certyfikat Platinum w kategorii albumów.
"Atlantis".
12 kwietnia 2021 roku album został wydany ponownie pod nowym tytułem "Atlantis" i zawierał dodatkowo trzy nowe utwory, w tym główny singel – „”. Album sprzedał się w nakładzie egzemplarzy w Korei Południowej (stan na maj 2021).

</doc>
<doc id="5108587" url="https://pl.wikipedia.org/wiki?curid=5108587" title="Politechnika Bydgoska">
Politechnika Bydgoska



</doc>
<doc id="5108595" url="https://pl.wikipedia.org/wiki?curid=5108595" title="Park Narodowy „Czikoj”">
Park Narodowy „Czikoj”

Park Narodowy „Czikoj” (ros. Национальный парк «Чикой») – park narodowy w rejonie krasnoczikojskim Kraju Zabajkalskiego w Rosji. Jego obszar wynosi 6 664,68 km². Park został utworzony dekretem rządu Federacji Rosyjskiej z dnia 28 lutego 2014 roku. Objął m.in. istniejące do tej pory zapowiedniki: Aczinskij i Burkalskij. Na wschód od niego znajduje się Sochondyński Rezerwat Biosfery. Zarząd parku znajduje się w miejscowości Krasnyj Czikoj.
Opis.
Park położony jest na Wyżynie Chentej-Daurskiej, w górnym biegu rzeki Czikoj (dopływ Bajkału) i częściowo obejmuje m.in. Góry Czikokońskie z jego najwyższym szczytem Bystrinskij Golec (2519 m). Celem jego utworzenia jest ochrona lasów sosny syberyjskiej i południowosyberyjskiej tajgi z elementami alpejskich łąk i stepów górskich rozciągających się w górnym biegu rzeki Czikoj.
Lasy rosną do wysokości 1800 m n.p.m., wyżej znajdują się alpejskie łąki i stepy górskie. Szczyty pokryte są lodowcami.
Na terenie parku rosną m.in. sosna syberyjska i pospolita, jodła syberyjska, świerk syberyjski i modrzew syberyjski. Żyje tu ponad 16 gatunków ryb, 6 gatunków płazów, 5 gatunków gadów, 155 gatunków ptaków i 67 gatunków ssaków. Teren parku jest siedliskiem wielu zagrożonych gatunków zwierząt i ptaków takich jak m.in.: manul stepowy, bocian czarny, rybołów, orzeł przedni, bielik, raróg zwyczajny, sokół wędrowny, drop zwyczajny, gęś łabędzionosa. Żyją tu też m.in. polatuchy syberyjskie, łosie euroazjatyckie, wilki szare, rysie euroazjatyckie, łasice syberyjskie, dziki euroazjatyckie, sarny syberyjskie, jelenie szlachetne, piżmowce syberyjskie, niedźwiedzie brunatne i sobole tajgowe.
Na terenie parku narodowego znajdują się 4 pomniki przyrody: jezioro Szebetuj, „miasteczko lamskie” (skały o dziwacznych kształtach, które wznoszą się ponad karłowatymi sosnami i z daleka przypominają bajkowe miasto), szczyty: Bystrinskij Golec i Esutajskij Golec (1997 m).
Park narodowy znajduje się w jednym z najbardziej odludnych miejsc Zabajkala i stanowi jeden z nielicznych zakątków dziewiczej, nietkniętej przyrody. Dlatego można go zwiedzać za specjalnym pozwoleniem, przeważnie w towarzystwie pracownika parku, po kilku wyznaczonych trasach.

</doc>
<doc id="5108598" url="https://pl.wikipedia.org/wiki?curid=5108598" title="Kominowa">
Kominowa

Kominowa – skała we wsi Ryczów w województwie śląskim, w powiecie zawierciańskim, w gminie Ogrodzieniec, na Wyżynie Częstochowskiej będącej częścią Wyżyny Krakowsko-Częstochowskiej. 
Kominowa znajduje się w Ryczowskim Mikroregionie Skałkowym i uprawiana jest na niej wspinaczka skalna. Jest najdalej na północ wysunięta skałą w grupie Straszykowych Skał. Wraz z Dupinkiem znajduje się na niewielkiej i zarastającej polance, w odległości około 100 m na północ od Weselnej. Kominowa ma wysokość 12 m i zbudowana jest z twardych wapieni skalistych. Jest na niej jedna, poprowadzona w 1994 r. droga wspinaczkowa "Princessa" o trudności VI+ w skali Kurtyki. Ma zamontowane stałe punkty asekuracyjne. Jej popularność wśród wspinaczy jest niewielka. 
Na wysokości 2 m nad ziemią u północno-zachodniej podstawy Kominowej znajduje się otwór Schroniska na Straszykowej Górze Dziewiątego.

</doc>
<doc id="5108599" url="https://pl.wikipedia.org/wiki?curid=5108599" title="Jimmy Lai">
Jimmy Lai

Lai Chee-Ying () (ur. 8 grudnia 1947), znany również jako Jimmy Lai – przedsiębiorca i aktywista pochodzący z Hongkongu, założyciel firmy odzieżowej Giordano, gazety Apple Daily oraz spółki Next Digital (dawniej Next Media), notowanej na giełdzie w Hongkongu i prowadzącej działalność medialną. Jeden z głównych aktywistów i liderów hongkońskiego obozu prodemokratycznego. Członek Partii Demokratycznej. Od 1996 roku obywatel Wielkiej Brytanii. Nazywany „magnatem medialnym z Hongkongu”.
Jako aktywista prodemokratycznej opozycji i głośny krytyk Komunistycznej Partii Chin Lai był przez wiele lat szykanowany przez władze chińskie. Jimmy Lai został aresztowany 10 sierpnia 2020 roku przez policję Hongkongu pod zarzutem naruszenia nowego prawa w zakresie bezpieczeństwa narodowego na terytorium Hongkongu, co wywołało międzynarodową krytykę ze strony organizacji obrony praw człowieka i rządów krajów demokratycznych. W wywiadzie dla mediów Lai nazwał swoje aresztowanie „szczytem swojej kariery”. Lai został zwolniony za kaucją w dniu 12 sierpnia, ale 3 grudnia został ponownie aresztowany bez możliwości wyjścia po wpłaceniu kaucji i następnie skazany na kilka miesięcy więzienia (do kwietnia 2021 roku). W maju 2021 Jimmy Lai został skazany na kolejne 14 miesięcy więzienia za „organizowanie nielegalnych protestów”. Zamrożono także jego środki finansowe, co może doprowadzić do bankructwa niektórych przedsiębiorstw, zwłaszcza niewygodnej dla rządu chińskiego gazety „Apple Daily”.
W grudniu 2020 roku Lai otrzymał nagrodę „Freedom of Press Award”, przyznaną przez Reporterów bez Granic (RSF) za rolę w założeniu „Apple Daily”, prodemokratycznego serwisu informacyjnego, który „wciąż ośmiela się otwarcie krytykować chiński reżim i który szeroko omawiał zeszłoroczne protesty prodemokratyczne”. W grudniu 2021 roku Lai oraz redakcja newsroomu „Apple Daily” zostali laureatami Złotego Pióra Wolności.

</doc>
<doc id="5108603" url="https://pl.wikipedia.org/wiki?curid=5108603" title="Karolina Sroczyńska">
Karolina Sroczyńska

Karolina Sroczyńska pv. Szczerbowska sv. Sozyko (ur. 23 sierpnia 1907 w Sosnowcu, zm. 18 grudnia 1985 w Warszawie) – polska aktorka i śpiewaczka teatralna.
Życiorys.
Występowała pod pseudonimami Lola lub Lala Sroczyńska. Debiutowała w 1930 roku w Katowicach. Przez większość przedwojennej kariery związana była z Teatrem Narodowym w Poznaniu, z którego zespołem grała m.in. w Gdańsku, Kaliszu, Płocku i Kielcach. Okazyjnie występowała również w Teatrze Polskim w Poznaniu (sezon 1937/38) oraz w zespole Władysława Waltera w Płocku (1938). Po wybuchu II wojny światowej w latach 1939–1941 przebywała w Wilnie, gdzie występowała w teatrzyku dla dzieci Niebieski Pajacyk. Po zakończeniu działań wojennych w latach 1945–1949 występowała w poznańskim Teatrze Nowym. Grała również na deskach Teatru im. Wojciecha Bogusławskiego w Kaliszu (1947–1948).

</doc>
<doc id="5108608" url="https://pl.wikipedia.org/wiki?curid=5108608" title="Antoni Karaffa Korbutt">
Antoni Karaffa Korbutt

Antoni Karaffa Korbutt herbu Korczak – cześnik liwski w 1703 roku.
Poseł na sejm 1703 roku z ziemi liwskiej. 

</doc>
<doc id="5108611" url="https://pl.wikipedia.org/wiki?curid=5108611" title="Kościół Matki Bożej Nieustającej Pomocy w Sochaczewie">
Kościół Matki Bożej Nieustającej Pomocy w Sochaczewie

Kościół Matki Bożej Nieustającej Pomocy w Sochaczewie – rzymskokatolicki kościół parafialny należący do parafii pod tym samym wezwaniem (dekanat Sochaczew – Matki Bożej Nieustającej Pomocy diecezji łowickiej). Znajduje się w Sochaczewskim osiedlu Boryszew.
Prace budowlane rozpoczęły się w 1984 roku. W latach 1985–1986 zostały wykonane fundamenty i zalane zostały stropy części podziemnej, aby w roku następnym można było wznosić mury świątyni. 29 listopada 1987 roku arcybiskup metropolita gnieźnieńsko-warszawski kardynał Józef Glemp, prymas Polski, poświęcił i wmurował kamień węgielny i akt erekcyjny. Budowa i urządzanie świątyni trwało przez kilkanaście lat. Ostatecznie świątynia została konsekrowana 28 czerwca 2003 roku przez biskupa łowickiego Alojzego Orszulika SAC.
Kościół to budowla dwupoziomową. Górny poziom wykorzystywany jest do odprawiania nabożeństw, natomiast dolny mieści salę widowiskową i jest przeznaczony dla celów socjalnych. Kościół, zbliżony kształtem do rotundy, został wzniesiony według projektu architekta Grzegorza Figiela przy współpracy konstruktorów inżyniera Krzysztofa Guraja i inżyniera Bogdana Figiela. Ołtarz główny dedykowany jest Matce Bożej Nieustającej Pomocy. Po bokach prezbiterium są umieszczone otwarte kaplice z malowidłami ściennymi: po lewej – chrzcielna, z malowidłem przedstawiającym Chrzest Pański i ostatnią Wieczerzą w zwieńczeniu, po prawej – dedykowana Matce Bożej, z malowidłem przedstawiającym objawienie fatimskie i tryptykiem ze św. Janem Pawłem II w zwieńczeniu. Wszystkie freski w świątyni wykonał Józef Krasnodębski. Stacje drogi krzyżowej zostały podarowane przez parafię w Gąbinie. Z tyłu prezbiterium jest umieszczona kaplica wzniesiona według projektu Marcina Głuchowskiego, w której odprawiane są msze święte w dni powszednie. Zostało tam przeniesione wyposażenie z pierwszej kaplicy parafialnej. Przy wejściu bocznym znajduje się kaplica pogrzebowa z krzyżem zaprojektowana przez Magdalenę Podczaską.

</doc>
<doc id="5108619" url="https://pl.wikipedia.org/wiki?curid=5108619" title="Preply">
Preply

Preply – międzynarodowa platforma edukacyjna online, która pozwala znaleźć korepetytorów do nauki na odległość. Platforma wykorzystuje autorskie algorytmy rankingu i klasyfikacji korepetytorów, które wykorzystują uczenie maszynowe.
Historia.
Preply zostało założone w 2012 roku przez Kirilla Bigaja, Siergieja Łukjanowa i Dmitrija Wołoszyna. We wczesnych etapach rozwoju platforma była orientowana na rynek amerykański. W 2012 roku za pośrednictwem akceleratora EastLabs zespół znalazł inwestorów w Stanach Zjednoczonych, którzy zainwestowali w firmę 175 000 USD. W 2013 roku platforma została ponownie uruchomiona i ponownie orientowana na rynek ukraiński, a później weszła na rynek Białorusi, Kazachstanu i Rosji. Preply zostało uruchomione jako platforma do wyszukiwania korepetytorów języka angielskiego. W 2014 roku na platformie pojawiło się wyszukiwanie korepetytorów w 11 popularnych językach. W latach 2015–2016 Preply weszło na rynki Polski, Brazylii, Wielkiej Brytanii, Niemiec i Hiszpanii. W 2021 r. firma Preply zajęła ósme miejsce w rankingu „30 Najlepszych Startupów” magazynu Forbes. Od 2021 r. platforma zatrudnia 45 000 nauczycieli ze 160 krajów. Preply daje możliwość wyboru ponad 50 języków do korepetycji.
Finansowanie.
W 2016 roku firma otrzymała 1,3 mln USD finansowania zalążkowego od wielu polskich inwestorów, funduszy i firm venture. W 2017 roku firma została wybrana do południowokoreańskiego inkubatora K-Startup Grand Challenge (KSGC). W 2018 roku Preply zebrało 4 miliony dolarów. Głównym inwestorem był berliński fundusz venturowy Point Nine Capital. W 2019 roku Preply otworzyło biuro w Barcelonie. W marcu 2020 r. Preply przyciągnęło inwestycję w wysokości 10 milionów dolarów. Wśród inwestorów znalazł się londyński fundusz venturowy Hoxton Ventures, niemiecki fundusz venturowy Point Nine Capital oraz aniołowie biznesu – były dyrektor marketingu Booking.com Arthur Kosten, założyciel Couchsurfing Daniel Hoffer i inni. W 2021 roku firma zebrała 35 milionów dolarów. Do inwestorów należą Owl Ventures i Full In Partners, Point Nine Capital, Hoxton Ventures, EduCapital, All Iron, Diligent Capital i Evli Growth Partners, aniołowie biznesu: współzałożyciel i dyrektor generalny Delivery Hero Niklas Ostberg, współzałożyciel Booking.com Arthur Kosten, współzałożyciel Unity Technologies David Helgason, współzałożyciel Grupy Pracuj Przemysław Gacek.
Funkcje.
Na platformie Preply nauczyciele są podzieleni na przedmioty i kraje. Profil każdego wskazuje na biografię, wykształcenie, pracę. Korepetytor kontaktuje się z klientem bez pośredników. Po otrzymaniu potwierdzenia od korepetytora klient płaci za lekcję i otrzymuje dane kontaktowe korepetytora. Istnieje możliwość współpracy z korepetytorami przez bezpieczne wideokonferencje na platformie - która posiada aplikację mobilną. Oprócz języków obcych Preply oferuje naukę matematyki, biologii, chemii, malowania.

</doc>
<doc id="5108622" url="https://pl.wikipedia.org/wiki?curid=5108622" title="Żelazny Mur">
Żelazny Mur

Żelazny Mur – grupa skał we wsi Żelazko w województwie śląskim, w powiecie zawierciańskim, w gminie Ogrodzieniec, na Wyżynie Częstochowskiej będącej częścią Wyżyny Krakowsko-Częstochowskiej. 
Żelazny Mur znajduje się w lesie na przedłużeniu ulicy Wschodniej. Przedłużeniem ul. Wschodniej jest leśna droga. W odległości około 500 m na wschód od końcowego przystanku autobusowego po prawej stronie drogi leśnej, za rowem przeciwczołgowym, znajdują się skały Żelaznego Muru i są z tej drogi dostrzegalne (z trudem). Mają wysokość do 18 m i uprawiana jest na nich wspinaczka skalna. W 2018 roku Grzegorz Rettinger na poprowadził na nich 9 dróg wspinaczkowych o trudności od IV do VI.4 w skali Kurtyki. Na niektórych zamontował stałe punkty asekuracyjne: plakietki (p) i boldy zjazdowe (b), na pozostałych wspinaczka tradycyjna (trad). Na drodze nr 1 i 7 prawidłowa asekuracja jest trudna. 
Żelazny Mur cieszy się wśród wspinaczy niewielką popularnością.

</doc>
<doc id="5108633" url="https://pl.wikipedia.org/wiki?curid=5108633" title="Tatami (skała)">
Tatami (skała)

Tatami – skała we wsi Żelazko w województwie śląskim, w powiecie zawierciańskim, w gminie Ogrodzieniec, na Wyżynie Częstochowskiej będącej częścią Wyżyny Krakowsko-Częstochowskiej. 
Tatami znajduje się w lesie na przedłużeniu ulicy Wschodniej. Przedłużeniem ul. Wschodniej jest leśna droga. W odległości około 500 m na wschód od końcowego przystanku autobusowego po jej prawej stronie, za rowem przeciwczołgowym, znajdują się skały Żelazny Mur. Kilkaset metrów dalej na wschód, po tej samej stronie rowu jest niewielka skała Tatami. Uprawiana jest na niej wspinaczka skalna. W 2017 roku poprowadzono na niej 3 drogi wspinaczkowe o trudności od VI.1 do VI.3 w skali Kurtyki. Na wszystkich zamontowano stałe punkty asekuracyjne; ringi (r) i stanowiska zjazdowe (st). 
Tatami cieszy się wśród wspinaczy niewielką popularnością. Jest silnie obrośnięta mchami.

</doc>
<doc id="5108634" url="https://pl.wikipedia.org/wiki?curid=5108634" title="Janina Bogdańska">
Janina Bogdańska

Janina Bogdańska (ur. 5 kwietnia 1905 r.) – polska Sprawiedliwa wśród Narodów Świata.
Życiorys.
Przybranie Hersza Fenigsteina.
Przed rozpoczęciem okupacji niemieckiej Janina Bogdańska mieszkała z mężem Ludwikiem Bogdańskim i synem Tadeuszem w Warszawie na Marymoncie przy ul. Potockiej 4. W 1935 r. jej małżonek znalazł w stajni żydowskiego chłopca w wieku 11 lub 12 lat, Hersza Fenigsteina (Herszka Fenigstajna), którego para zdecydowała się przygarnąć i wychować. W 1937 r. zmarła biologiczna matka Herszka, bezdomna kobieta sprzedająca obwarzanki na Starym Mieście. Herszek był traktowany jak jedno z własnych dzieci Bogdańskiej, razem z nimi dorastał i kształcił się. Troska o bezpieczeństwo dziecka sprawiła, że ​​Bogdańska zwróciła się po pomoc do ks. Truszyńskiego, miejscowego proboszcza, który ochrzcił dziecko w listopadzie 1940 r. i przekazał metrykę chrztu na nazwisko Henryk Wichrowski. W 1943 r. mieszkanie Bogdańskiej zostało nawiedzone przez niemiecką żandarmerię wskutek donosu sąsiadki o ukrywaniu dziecka o żydowskim pochodzeniu. Chłopiec uniknął prześladowania dzięki wstawiennictwu członka podziemia podającego się za etnicznego Niemca (Volksdeutsche). Po tym zdarzeniu Bogdańska, chcąc zapewnić ukrywanemu Herszkowi bezpieczeństwo, zorganizowała zarejestrowanie Fenigsteina do pracy w Niemczech za pośrednictwem Arbeitsamtu, w czym pomogła jej działająca w konspiracji członkini PPS, Jadwiga Maldis, a także Barbara Rutkowska i była działaczka Związku Niezależnej Młodzieży Socjalistycznej, Irena Bobińska-Skotnicka. Jesienią 1943 r. Fenigstein został wysłany przez Bogdańską do Niemiec, gdzie nierozpoznany przebywał w prywatnym gospodarstwie rolnym do wyzwolenia terenu przez siły alianckie w 1945 r. W 1947 r. Fenigstejn odszukał Bogdańską, którą uważał za swoją matkę i założył własną rodzinę w Polsce. 
Pomoc udzielona Aleksandrowi i Irenie Skotnickim.
W maju 1943 r. Bogdańska zorganizowała bezpieczne schronienie również dla Ireny i Aleksandra Skotnickich, uchodźców z warszawskiego getta. Skotnicki walczył wcześniej w powstaniu w getcie. Kobieta zapewniła im prowiant i ukrycie do czasu, aż nie znalazła dla dwójki bezpiecznej kryjówki z dala od miasta. Tam Skotniccy doczekali wyzwolenia przez Armię Czerwoną, a po zakończeniu działań wojennych pobrali się. Skotnicki zeznawał w gdańskim procesie przeciwko odpowiedzialnemu za stłumienie powstania w getcie Jürgenowi Stroopowi, po czym małżeństwo udało się na emigrację do Australii. 
Odznaczenia.
22 grudnia 1997 r. Jad Waszem uznał Janinę Bogdańską za Sprawiedliwą wśród Narodów Świata.

</doc>
<doc id="5108642" url="https://pl.wikipedia.org/wiki?curid=5108642" title="Zwierzyniec (skała)">
Zwierzyniec (skała)

Zwierzyniec – skała we wsi Żelazko w województwie śląskim, w powiecie zawierciańskim, w gminie Ogrodzieniec, na Wyżynie Częstochowskiej będącej częścią Wyżyny Krakowsko-Częstochowskiej. 
Zwierzyniec znajduje się w lesie na przedłużeniu ulicy Wschodniej. Przedłużeniem ul. Wschodniej jest leśna droga. W odległości około 500 m na wschód od końcowego przystanku autobusowego po prawej je stronie, za rowem przeciwczołgowym, znajduje się skała Żelazny Mur. Kilkaset metrów dalej na wschód, po tej samej stronie rowu jest niewielka skała Tatami, a za nią skała Zwierzyniec. Uprawiana jest na niej wspinaczka skalna. Jest to zbudowana z twardych wapieni skalistych skała o wysokości do 18 m, ścianach połogich, pionowych lub przewieszonych z filarami, kominami i zacięciami. W 2012 roku na Zwierzyńcu poprowadzono 11 dróg wspinaczkowych, w 2016 r. jeszcze jedną. Ogółem na Zwierzyńcu jest 14 dróg o trudności od III do VI.3+ w skali Kurtyki oraz jeden projekt. Na większości z nich zamontowano stałe punkty asekuracyjne: ringi (r) i stanowiska zjazdowe (st). 
Zwierzyniec cieszy się wśród wspinaczy średnią popularnością.

</doc>
<doc id="5108643" url="https://pl.wikipedia.org/wiki?curid=5108643" title="Kościół św. Łukasza Ewangelisty w Świerczynie">
Kościół św. Łukasza Ewangelisty w Świerczynie

Kościół świętego Łukasza Ewangelisty w Świerczynie – rzymskokatolicki kościół parafialny należący do parafii pod tym samym wezwaniem (dekanat krzywiński archidiecezji poznańskiej).
Jest to świątynia wzniesiona w 2 połowie XVII wieku. Ufundowana została przez kasztelana lądzkiego Wojciecha Skarbka – Malczewskiego i Jana Daleszyńskiego. Kościół był remontowany razem z rozbudową prezbiterium w 1731 roku dzięki staraniom Stanisława Malczewskiego. W 1853 roku została dostawiona murowana kaplica pod wezwaniem Przemienienia Pańskiego, dzięki staraniom Jana Modlibowskiego. W latach 1929–30 została dobudowana murowana nawa boczna. W latach 1965 – 66 została wykonana polichromia. W 1989 roku świątynia została odrestaurowana.
Oryginalnie kościół powstał jako drewniany, jednonawowy, wzniesiony w konstrukcji zrębowej. Świątynia jest orientowana. Jej prezbiterium jest mniejsze w stosunku do nawy, zamknięte jest trójbocznie, z boku są umieszczone: zakrystia i murowana kaplica. Kaplica w stylu neogotyckim została wzniesiona na planie pięciokąta i jest nakryta wieżyczką na sygnaturkę. Nawa boczna jest murowana. Od frontu znajduje się wieża, konstrukcji szkieletowej, dwukondygnacyjna, charakteryzująca się górną częścią węższą, mieszcząca kruchtę w przyziemiu i ozdobiona zegarem. Zwieńcza ją blaszany dach hełmowy z iglicą. Świątynię nakrywa dach dwukalenicowy, pokryty blachą, na dachu jest umieszczona czworokątna wieżyczka na sygnaturkę. Zwieńcza ją daszek namiotowy z latarnią i chorągiewką z datą „1731” i inicjałami fundatora „WSM”. Wnętrze nakryte jest płaskim stropem, z kolei kaplicę nakrywa strop krzyżowy. Chór muzyczny jest podparty dwoma kolumnami, znajduje się na nim barokowy prospekt organowy wykonany w 1 połowie XVIII wieku. Parapet o prostej linii ozdabiają malowidła z 9 wizerunkami Świętych. Belka tęczowa z Grupą Pasyjną powstała około połowy XIX wieku. W stylu późnobarokowym zostały wykonane: ołtarz główny i dwa boczne, ambona (ozdobiona rzeźbami czterech Ewangelistów i figurą Świętego Stanisława) i chrzcielnica (podtrzymywana przez figurę anioła) z 1737 roku. W kaplicy znajduje się ołtarz z 1853 roku w stylu klasycystycznym. Dwa krucyfiksy reprezentują styl późnobarokowy. Rzeźby apostołów zostały wykonane przez Andrzeja Majchrzaka.

</doc>
<doc id="5108644" url="https://pl.wikipedia.org/wiki?curid=5108644" title="Kazimierz Władysław Krasnodębski">
Kazimierz Władysław Krasnodębski

Kazimierz Władysław Krasnodębski herbu Krzywda (zm. w 1731 roku) – sędzia drohicki w latach 1713-1727, podstoli podlaski w latach 1699-1713, instygator koronny Stanisława Leszczyńskiego w 1708 roku.
Poseł na sejm 1703 roku z ziemi drohickiej. 

</doc>
<doc id="5108651" url="https://pl.wikipedia.org/wiki?curid=5108651" title="Youssouf Fofana">
Youssouf Fofana

Youssouf Fofana (ur. 10 stycznia 1999 w Paryżu) – francuski piłkarz pochodzenia iworyjskiego występujący na pozycji środkowego pomocnika w monakijskim klubie AS Monaco oraz w reprezentacji Francji. Uczestnik Mistrzostw Świata 2022.
Kariera klubowa.
RC Strasbourg.
W 2017 roku dołączył do akademii RC Strasbourg. 1 lipca 2018 został przesunięty do pierwszego zespołu. Zadebiutował 24 sierpnia 2018 w meczu Ligue 1 przeciwko Olympique Lyon (2:0). Pierwszą bramkę zdobył 30 października 2018 w meczu Pucharu Ligi Francuskiej przeciwko Lille OSC (2:0). Pierwszą bramkę w lidze zdobył 19 stycznia 2019 w meczu przeciwko AS Monaco (1:5). W sezonie 2018/19 jego zespół zdobył Puchar Ligi Francuskiej. 25 lipca 2019 zadebiutował w kwalifikacjach do Ligi Europy w meczu przeciwko Maccabi Hajfa (3:1).
AS Monaco.
29 stycznia 2020 podpisał kontrakt z klubem AS Monaco. Zadebiutował 1 lutego 2020 w meczu Ligue 1 przeciwko Nîmes Olympique (3:1).
Kariera reprezentacyjna.
Francja U-20.
W 2019 roku otrzymał powołanie do reprezentacji Francji U-20. Zadebiutował 20 marca 2019 w meczu towarzyskim przeciwko reprezentacji Argentyny U-20 (1:0). 13 maja 2019 otrzymał powołanie na Mistrzostwa Świata U-20 2019, na których zadebiutował 25 maja 2019 w meczu fazy grupowej przeciwko reprezentacji Arabii Saudyjskiej U-20 (2:0), w którym zdobył swoją pierwszą bramkę.
Francja U-21.
W 2019 roku otrzymał powołanie do reprezentacji Francji U-21. Zadebiutował 19 listopada 2019 w meczu eliminacji do Mistrzostw Europy U-21 2021 przeciwko reprezentacji Szwajcarii U-21 (3:1). 20 maja 2021 otrzymał powołanie na Mistrzostwa Europy U-21 2021.
Życie prywatne.
Fofana urodził się w Paryżu, we Francji. Posiada obywatelstwo francuskie i jest pochodzenia iworyjskiego.

</doc>
<doc id="5108659" url="https://pl.wikipedia.org/wiki?curid=5108659" title="Bitwa pod Łopatyczami">
Bitwa pod Łopatyczami

Bitwa pod Łopatyczami – walki polskiego 25 pułku piechoty z 7 Dywizji Piechoty z sowieckim 60 pułkiem strzelców toczone w okresie ofensywy Frontu Południowo-Zachodniego w czasie wojny polsko-bolszewickiej.
Geneza.
26 maja na Ukrainie wojska sowieckiego Frontu Południowo-Zachodniego przeszły do ofensywy, a już 5 czerwca trzy dywizje sowieckiej 1 Armia Konna Siemiona Budionnego przełamały trwale polski front na odcinku obrony grupy gen. Jana Sawickiego .
Sowiecki plan kontrofensywy na Ukrainie przewidywał odcięcie polskiej 3 Armii gen. Edwarda Rydza-Śmigłego, zgrupowanej w rejonie Kijowa, poprzez opanowanie Korostenia siłami 12 Armii, oraz Koziatyna i Żytomierza przez 1 Armię Konną Siemiona Budionnego. 10 czerwca odwrót spod Kijowa w kierunku na Korosteń rozpoczęła polska 3 Armia gen. Edwarda Rydza Śmigłego, 16 czerwca dotarła do Uszy, a 22 czerwca większość sił posiadała już na Uborci.
W ostatnich dniach czerwca poszczególne związki operacyjne Frontu Ukraińskiego ugrupowane były w następujący sposób: Armia Ukraińska skupiona była nad Dniestrem w kierunku granicy z Rumunią, 6 Armia zajmowała odcinek frontu Dniestr–Chmielnik–Lubar, 2 Armia znajdowała się na linii rzek Słucz i Horyń, 3 Armia rozlokowana była nad Uborcią. 27 czerwca 1 Armia Konna przełamała polską obronę na Słuczy na południe od Zwiahla, na odcinku bronionym przez I Brygadę Piechoty (rez.). Kawaleria Budionnego wdarła się w lukę między lewym skrzydłem 6 Armii a grupą gen. Leona Berbeckiego z 2 Armii.
Działania wojsk w rejonie Łopatycz.
Wchodząca w skład polskiej 3 Armii 7 Dywizja Piechoty płk. Karola Schuberta nocą z 27 na 28 czerwca 1920 cofała się na linię Uborci. Odwrót osłaniał 25 pułk piechoty. Nad ranem 28 lipca pułk obsadził rzekę na odcinku Łopatycze - Baranówka. Jego III batalion zajął stanowiska pod Łopatyczami. Tam też utworzono przedmoście na wschodnim brzegu rzeki.
Około 9.00, będący w pościgu sowiecki 60 pułk strzelców, wzmocniony baterią artylerii, rozpoczął natarcie z marszu na pozycje polskiego III/25 pp, z zadaniem uchwycenia mostu na Uborci. Batalion polski stawił zacięty opór, a zaalarmowany dowódca 25 pułku piechoty, mjr Józef Jaklicz, skierował do kontrataku 2 kompanię por. Henryka Chmielewskiego stojącą w pobliskiej Hamerni. Skrzydłowy atak spowodował zamieszanie w tyralierach nieprzyjaciela. Wykorzystał to III batalion i też przeszedł do kontrataku swoją 10 kompanią.
Uderzenia z dwóch stron nie wytrzymał pułk sowiecki, a jego żołnierzy ogarnęła panika. Mimo wysiłków komisarzy, czerwonoarmiści rzucili się do ucieczki. Była ona tak szybka i nieoczekiwana, że Polacy wzięli w pościgu tylko garstkę jeńców. Zebrali natomiast mnóstwo porzuconego sprzętu. Zdobyto między innymi 4 działa z jaszczami i 8 ckm-ów. Na zajętym odcinku pułk utrzymał łączność taktyczną na północ z XIV Brygadą Piechoty w Olewsku, a na południe z 1 pułkiem piechoty Legionów w Serdziukach.

</doc>
<doc id="5108660" url="https://pl.wikipedia.org/wiki?curid=5108660" title="Clément Russo">
Clément Russo

Clément Russo (ur. 20 stycznia 1995 w Lyonie) – francuski kolarz szosowy i przełajowy.
Osiągnięcia.
Kolarstwo szosowe.
Opracowano na podstawie:
Kolarstwo przełajowe.
Opracowano na podstawie:

</doc>
<doc id="5108662" url="https://pl.wikipedia.org/wiki?curid=5108662" title="Wybór Polska">
Wybór Polska

Wybór Polska – koło poselskie o charakterze prawicowym, krótkotrwale działające w Sejmie IX kadencji. Zostało założone 25 czerwca 2021 przez troje posłów, którzy tego samego dnia opuścili Prawo i Sprawiedliwość oraz klub parlamentarny tej partii: Zbigniewa Girzyńskiego, Małgorzatę Janowską i Arkadiusza Czartoryskiego. Przewodniczącą koła została Małgorzata Janowska.
7 lipca 2021 Arkadiusz Czartoryski ponownie przystąpił do klubu Prawa i Sprawiedliwości (dołączając do Partii Republikańskiej), w związku z czym koło poselskie WP przestało istnieć. Dzień później Zbigniew Girzyński i Małgorzata Janowska zostali członkami koła Polskie Sprawy, a 14 lipca 2021 Małgorzata Janowska przeszła do Partii Republikańskiej, powracając do KP PiS.
Posłowie.
Wszyscy posłowie koła Wybór Polska zostali wybrani z list Prawa i Sprawiedliwości.

</doc>
<doc id="5108664" url="https://pl.wikipedia.org/wiki?curid=5108664" title="Wimbledon 2021 (gra pojedyncza kobiet)">
Wimbledon 2021 (gra pojedyncza kobiet)

Wimbledon 2021 – gra pojedyncza kobiet – zawody singlowe kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 28 czerwca–10 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5108674" url="https://pl.wikipedia.org/wiki?curid=5108674" title="Sucharewicze Małe">
Sucharewicze Małe

Sucharewicze Małe (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5108679" url="https://pl.wikipedia.org/wiki?curid=5108679" title="Sucharewicze Wielkie">
Sucharewicze Wielkie

Sucharewicze Wielkie (; ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5108683" url="https://pl.wikipedia.org/wiki?curid=5108683" title="Wimbledon 2021 (gra pojedyncza mężczyzn)">
Wimbledon 2021 (gra pojedyncza mężczyzn)

Wimbledon 2021 – gra pojedyncza mężczyzn – zawody singlowe mężczyzn, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 28 czerwca–11 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5108686" url="https://pl.wikipedia.org/wiki?curid=5108686" title="Musée de l’Orangerie">
Musée de l’Orangerie

Musée de l’Orangerie – narodowe muzeum sztuki w Ogrodach Tuileries w Paryżu, poświęcone sztuce impresjonizmu i postimpresjonizmu.
W zbiorach muzeum znajduje się cykl prac Moneta – "Lilie wodne" oraz kolekcja Jeana Waltera i Paula Guillaume’a z obrazami Renoira, Cézanne’a, Gauguina, Sisleya, Picassa, Matisse’a, Modiglianiego, Laurencin, Rousseau, Deraina, Utrillo, Soutine’a i Van Dongena.
Historia.
W 1852 roku na zlecenie cesarza Napoleona III (1808–1873) w Ogrodach Tuileries wzniesiono gmach pomarańczarni, by przechowywać drzewka pomarańczowe z ogrodów w okresie zimowym. Budynek, według projektu Firmina Bourgeois, stanął na terenie wzdłuż Sekwany. Jego północna fasada była bezokienna, natomiast południowa całkowicie przeszklona. Wejścia, umieszczone od zachodu i wschodu, zostały ozdobione przez Louisa Viscontiego (1791–1853). 10 lat później, od strony Rue de Rivoli, zbudowano bliźniaczy pawilon Jeu de Paume. W 1871 roku pomarańczarnia przeszła na własność państwa.
Na przestrzeni lat oranżeria była wykorzystywana także do różnych innych celów – służyła m.in. jako skład wojskowy, punkt mobilizacyjny, miejsce imprez muzycznych czy przestrzeń wystawiennicza.
W 1921 roku obydwa gmachy zostały przejęte przez Administrację Sztuk Pięknych, której władze planowały ulokowanie w nich filii Muzeum Luksemburskiego i wystawiania tu prac żyjących artystów. Za namową Georges’a Clemenceau (1841–1929), Claude Monet (1840–1926) zgodził się na zainstalowanie w pomarańczarni serii swoich obrazów "Lilie wodne". Wielkoformatowe obrazy Moneta powstały na przestrzeni siedmiu lat i były eksponowane w różnych miejscach. W 1922 roku Monet podarował dzieła państwu, a wnętrza oranżerii zostały zaadaptowane dla potrzeb wystawy – powstały dwie owalne sale według projektu Camille’a Lefèvre’a (1876–1946). W salach zainstalowano 8 paneli o wysokości 2 metrów i łącznej długości 91 metrów, na osi wschód-zachód, wykorzystując naturalny cykl światła w ciągu dnia. Uroczyste otwarcie Musée de l’Orangerie odbyło się 16 maja 1927 roku – po śmierci Moneta.
W 1930 roku muzeum zostało dołączone administracyjnie do Luwru. Obok prac Moneta, prezentowano tu wystawy czasowe, m.in. w latach 1930–1933 prezentowano prace impresjonistów, w 1934 roku dzieła "Peintres de la réalité", w 1936 roku obrazy Rubensa a w 1937 roku Degasa.
W latach 1960–1965 przeprowadzono rozbudowę gmachu według projektu Oliviera Lahalle’a, dzięki której dodano 1300 m² powierzchni wystawienniczej. Dodano m.in. drugą kondygnację. W 1966 roku w nowych wnętrzach otwarto czasową wystawę kolekcji Jeana Waltera i Paula Guillaume’a. Kolekcja została nabyta przez państwo w 1959 i 1963 roku, a wdowa po Guillaumie i Walterze mogła zachować obrazy aż do śmierci w 1977 roku.
W latach 1978–1984 dokonano renowacji wnętrz a w 1984 roku otwarto stałą wystawę kolekcji Jeana Waltera i Paula Guillaume’a.
W latach 2000–2006 przeprowadzono gruntowny remont gmachu, przywracając owalnym salom mieszczącym dzieła Moneta ich oryginalny wygląd i światło. W północnej części budynku w piwnicy dodano pomieszczenia dla kolekcji Waltera i Guillaume’a. Powstały także dodatkowe przestrzenie m.in. dla wystaw czasowych, audytorium i biblioteka. Muzeum zostało ponownie otwarte 17 maja 2006 roku.
Od 2010 roku Musée de l’Orangerie wraz z Musée d’Orsay i Musée Hébert zarządzane jest przez francuskie Ministerstwo Kultury.
Zbiory.
"Lilie wodne" Moneta.
W zbiorach muzeum znajduje się cykl prac Moneta – "Lilie wodne" – złożony z ośmiu paneli umieszczonych w dwóch owalnych salach, wzniesionych specjalnie na potrzeby ich ekspozycji. W pierwszej sali umieszczone są cztery kompozycje przedstawiające odbicia nieba i roślinność w wodzie, w różnych porach dnia – chronologicznie od rana do wieczora. W drugiej sali – kompozycje, gdzie artysta dodał na brzegu motyw wierzby płaczącej.
Kolekcja Jeana Waltera i Paula Guillaume’a.
W muzeum prezentowana jest kolekcja dzieł sztuki zebranych przez Waltera i Guillaume’a, obejmująca 148 obrazów z okresu od lat 60. XIX w. do lat 30. XX w. Większość dzieł została zgromadzona przez francuskiego handlarza dziełami sztuki Paula Guillaume’a, który planował udostępnić swoje zbiory i założyć muzeum. Po jego śmierci w 1934 roku wdowa po nim, Domenica, ponownie wyszła za mąż za architekta Jeana Waltera. Zgodnie z jej życzeniem nazwa kolekcji honoruje jej obydwu mężów.
Zbiory obejmują: 25 dzieł Renoira, 15 Cézanne’a, po 1 obrazie Gauguina, Moneta i Sisleya, 12 prac Picassa, 10 Matisse’a, 5 Modiglianiego, 6 Laurencin, 9 Rousseau, 30 Deraina, 10 Utrillo, 22 Soutine’a i 1 obraz Van Dongena.

</doc>
<doc id="5108689" url="https://pl.wikipedia.org/wiki?curid=5108689" title="Mrozowicze">
Mrozowicze

Mrozowicze (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
Znajdowała się tu parafia katolicka, w 1885 już nieistniejąca. W dwudziestoleciu międzywojennym leżały w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5108693" url="https://pl.wikipedia.org/wiki?curid=5108693" title="Harry Hoppe">
Harry Hoppe

Harry Hoppe (ur. 11 lutego 1894 w Brunszwiku, zm. 23 sierpnia 1969 w Wetzlar) – niemiecki generał, dowódca 126 Dywizji Piechoty i 278 Dywizji Piechoty.
Życiorys.
Harry Hoppe urodził się 11 lutego 1984 w Brunszwiku. Prawdziwe imię – Arthur zmienił w swoje urodziny w 1943 roku. Był nazywany Stanem Laurelem ze względu na podobieństwo do angielskiego komika.
Hoppe dołączył do armii w wieku 20 lat. Służył w 92 Pułku Piechoty w Brunszwiku. Walczył podczas I wojny światowej i został dwukrotnie ranny. Po wojnie wstąpił do Freikorps.
14 października 1942 roku, objął stanowisko dowódcy 126 Dywizji Piechoty a 10 grudnia 1944, stanął na czele 278 Dywizji Piechoty.
2 maja 1945 dostał się do brytyjskiej niewoli, z której został zwolniony 15 dni później.

</doc>
<doc id="5108694" url="https://pl.wikipedia.org/wiki?curid=5108694" title="Park Narodowy „Szuszenskij bor”">
Park Narodowy „Szuszenskij bor”

Park Narodowy „Szuszenskij bor” (ros. Национальный парк «Шушенский бор») – park narodowy w rejonie szuszeńskim Kraju Krasnojarskiego w Rosji. Jego obszar wynosi 392 km². Park został utworzony dekretem rządu Federacji Rosyjskiej z dnia 3 listopada 1995 roku. Na południowy wschód od niego znajduje się Sajańsko-Szuszeński Rezerwat Biosfery. Zarząd parku znajduje się w miejscowości Szuszenskoje.
Opis.
Park narodowy składa się z dwóch części odległych od siebie o 72 km: niewielkiego płaskowyżu w Kotlinie Minusińskiej, na którym występuje roślinność leśno-stepowa (4410 ha) i górskiej tajgi na północnych zboczach Sajanu Zachodniego (34 760 ha), gdzie znajduje się siedem polodowcowych jezior wysokogórskich, m.in.: Wenecja, Banzai i Bolszoje.
W części podgórskiej Sajanu Zachodniego występuje pas lasów iglastych i mieszanych, reprezentowanych przez osikę, sosnę zwyczajną, a czasem sosnę syberyjską. Powyżej znajduje się pas ciemnej tajgi z przewagą jodły syberyjskiej. Szczyty grzbietów zajmują łąki subalpejskie.
Na terenie parku występuje 840 gatunków roślin naczyniowych, 273 gatunki ptaków, 4 rodzaje płazów, 5 rodzajów gadów, 59 gatunków ssaków. Rośnie 27 gatunków rzadkich i zagrożonych roślin. Żyją tu m.in. bociany czarne, orły przednie, bieliki, sokoły wędrowne, dropy zwyczajne, łosie euroazjatyckie, wilki szare, rysie euroazjatyckie, dziki euroazjatyckie, sarny syberyjskie, jelenie szlachetne, bobry europejskie, rybołowy zwyczajne, piżmowce syberyjskie, niedźwiedzie brunatne, sobole tajgowe i gęsi tybetańskie.
Klimat jest ostry kontynentalny: latem temperatura powietrza wzrasta do + 40 °С, zimą spada do -50 °С. Najcieplejszym miesiącem jest lipiec, ze średnią temperaturą +20 °C. Najzimniejszym miesiącem jest styczeń, charakteryzujący się średnią temperaturą -20 °C.

</doc>
<doc id="5108696" url="https://pl.wikipedia.org/wiki?curid=5108696" title="F9">
F9



</doc>
<doc id="5108697" url="https://pl.wikipedia.org/wiki?curid=5108697" title="Kościół św. Jana Chrzciciela de la Salle w Paryżu">
Kościół św. Jana Chrzciciela de la Salle w Paryżu

Kościół św. Jana Chrzciciela de la Salle (fr. "Église Saint-Jean-Baptiste-de-La-Salle") – rzymskokatolicka świątynia parafialna w 15. dzielnicy Paryża, przy Rue Falguière.
Budowę rozpoczęto w 1908 lub 1909 roku na miejscu opuszczonych zabudowań fabryki Guilloout. Prace trwały do 1910.
Architektura.
Świątynia eklektyczna, trójnawowa, zaprojektowana przez Édouarda Jacquemina i wzniesiona na osi południowy wschód-północny zachód. Do fasady dobudowana jest wertykalna wieża o neoromańskich detalach, wsparta na dwóch filarach. Reszta fasady posiada neorenesansowe ozdoby. Wnętrze jest okryte białym tynkiem, również posiada detale neoromańskie. Łuk tęczowy przyozdobiony jest mozaiką, ukończoną przez Jeana Gaudina w 1935 roku.

</doc>
<doc id="5108704" url="https://pl.wikipedia.org/wiki?curid=5108704" title="Łopatyczi">
Łopatyczi

Łopatycze (, pol. hist. "Łopatycze") – wieś na Ukrainie, w obwodzie żytomierskim, w rejonie olewskim, nad Uborcią. W 2001 roku liczyła 1784 mieszkańców.
W 1920 roku pod Łopatyczami miały miejsce walki polskiego 25 pułku piechoty z 7 Dywizji Piechoty z sowieckim 60 pułkiem strzelców.

</doc>
<doc id="5108705" url="https://pl.wikipedia.org/wiki?curid=5108705" title="Xandro Meurisse">
Xandro Meurisse

Xandro Meurisse (ur. 31 stycznia 1992 w Kortrijk) – belgijski kolarz szosowy.
Osiągnięcia.
Opracowano na podstawie:

</doc>
<doc id="5108706" url="https://pl.wikipedia.org/wiki?curid=5108706" title="Warwariwka (rejon olewski)">
Warwariwka (rejon olewski)

Warwariwka () – wieś na Ukrainie, w obwodzie żytomierskim, w rejonie olewskim, nad Uborcią. W 2001 roku liczyła 936 mieszkańców.

</doc>
<doc id="5108711" url="https://pl.wikipedia.org/wiki?curid=5108711" title="Fallen Order">
Fallen Order



</doc>
<doc id="5108715" url="https://pl.wikipedia.org/wiki?curid=5108715" title="Jonas Rickaert">
Jonas Rickaert

Jonas Rickaert (ur. 7 lutego 1994 w Sint-Eloois-Vijve) – belgijski kolarz szosowy i torowy.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="5108721" url="https://pl.wikipedia.org/wiki?curid=5108721" title="Spartak-Fortuna Czernihów">
Spartak-Fortuna Czernihów

ŻFK Spartak-Fortuna Czernihów (ukr. ЖФК «Спартак-Фортуна» Чернігів) – ukraiński klub futsalu kobiet, mający siedzibę w mieście Czernihów w północnej części kraju, grający w latach 1998–2008 w rozgrywkach futsalowej Wyższej Ligi kobiet.
Historia.
Chronologia nazw:
Klub futsalu Fortuna-Czeksił został założony w Czernihowie w 1998 roku i reprezentował miejscową Fabrykę czesankową i sukna. W sezonie 1998/99 drużyna futsalu zgłosiła się do rozgrywek futsalowej Wyższej Ligi kobiet, zajmując drugie miejsce. W następnym sezonie 2001/02 zespół znów zajął drugie miejsce w mistrzostwach. W kolejnych trzech sezonach ponownie został wicemistrzem. W 2003 roku po nawiązaniu współpracy z FST Spartak Czernihów nazwa klubu została zmieniona na Spartak-Fortuna Czernihów. W 2004 klub znów zdobył wicemistrzostwo, a w Pucharze Ukrainy dotarł do finału. Sezon 2007/08 zespół występował z nazwą Spartak-Fortuna-URI Czernihów (URI - Ukraińsko-Rosyjski Instytut, filia Politechniki Moskiewskiej).
Barwy klubowe, strój, herb, hymn.
Klub ma barwy biało-czerwone. Piłkarki swoje domowe spotkania zazwyczaj grają w białych koszulkach, czerwonych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Hala.
Drużyna rozgrywa swoje mecze w Hali Tekstylnyk, znajdującej się przy ul. Iwana Mazepy 66 w Czernihowie.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5108722" url="https://pl.wikipedia.org/wiki?curid=5108722" title="Fortuna-Czeksił Czernihów">
Fortuna-Czeksił Czernihów



</doc>
<doc id="5108723" url="https://pl.wikipedia.org/wiki?curid=5108723" title="Spartak-Czeksył Czernihów">
Spartak-Czeksył Czernihów



</doc>
<doc id="5108725" url="https://pl.wikipedia.org/wiki?curid=5108725" title="Seredziuki">
Seredziuki



</doc>
<doc id="5108727" url="https://pl.wikipedia.org/wiki?curid=5108727" title="Jan Krzyżowski">
Jan Krzyżowski

Jan Krzyżowski (ur. 13 lipca 1934 w Jeleśni) – polski działacz partyjny i państwowy, w latach 1980–1987 przewodniczący Prezydium Wojewódzkiej Rady Narodowej w Ostrołęce.
Życiorys.
Syn Marcina i Anieli, ukończył studia magisterskie. Działał w Związku Młodzieży Polskiej i Związku Młodzieży Socjalistycznej. W 1954 wstąpił do Polskiej Zjednoczonej Partii Robotniczej, w latach 50. był I sekretarzem Komitetu Zakładowego Niedomickich Zakładów Celulozowych. W latach 70. był wicedyrektorem i następnie dyrektorem Ostrołęckich Zakładów Celulozowo-Papierniczych. Od 1976 do 1978 pozostawał honorowym prezesem klubu Narew Ostrołęka, należał też do Społecznego Komitetu na rzecz budowy Domu Sportowca w tym mieście (po jego pożarze). Od 1975 kierował Wydziałem Ekonomicznym Komitetu Wojewódzkiego PZPR w Ostrołęce, a w 1978 członkiem KW PZPR. Zasiadał w Wojewódzkiej Radzie Narodowej w Ostrołęce, w roku 1980 objął fotel przewodniczącego jej Prezydium. Zajmował to stanowisko do ok. 1987.

</doc>
<doc id="5108729" url="https://pl.wikipedia.org/wiki?curid=5108729" title="Musée Guimet">
Musée Guimet

Musée Guimet, właśc. Musée national des arts asiatiques-Guimet (MNAAG) – muzeum narodowe sztuki azjatyckiej w Paryżu. 
Historia.
Muzeum zostało założone w Lyonie z inicjatywy francuskiego przemysłowca Émile’a Étienne’a Guimeta (1836–1918) w celu prezentowania własnej kolekcji dzieł sztuki zgromadzonych podczas podroży dookoła świata w 1876 roku. Z wyprawy tej przywiózł 300 obrazów, 600 posągów oraz kilka tysięcy dzieł sztuki japońskiej i chińskiej. Zbiory zostały po raz pierwszy udostępnione publiczności podczas wystawy światowej w Paryżu w 1878 roku, a rok później były prezentowane w nowym muzeum w Lyonie. 
Następnie Guimet przekazał swoje zbiory państwu, które ufundowało nowych gmach muzeum na Place d’Iena w Paryżu, dokąd przeniesiono kolekcję i otwarto dla zwiedzających 20 listopada 1889 roku. Początkowo placówka nosiła nazwę Muzeum Religii z uwagi na profil pokazywanych eksponatów. W 1928 roku została przekształcona w Muzeum Narodowe Sztuki Azji po włączeniu do jej zbiorów kolekcji przywiezionych z francuskich ekspedycji i wypraw naukowych do Tybetu, Azji Środkowej, Chin i Kambodży. Do muzeum trafiły artefakty zebrane m.in. przez Charles’a Varata (1842/1843–1893) w Korei, Jacques’a Bacota w Tybecie, Paula Pelliota (1878–1945) i Édouarda Chavannesa (1865–1918) podczas wielkich ekspedycji do Azji Środkowej i Chin. W latach 20. i 30. XX w. muzeum wzbogaciło się o obiekty z wykopalisk prowadzonych przez Francuską Delegację Archeologiczną w Afganistanie, a w 1927 roku przejęło kolekcję Muzeum Indochin w Trocadero. W 1945 roku do muzeum przeniesiono z Luwru kolekcję dzieł z Dalekiego Wschodu, a do Luwru egipskie zbiory Guimeta. W latach 60. XX w. rozbudowano zbiory sztuki Indii.
W latach 1996–2001 przeprowadzono gruntowną renowację gmachu muzeum. Stworzono duże, wolne przestrzenie wystawiennicze i zadbano o oświetlenie naturalnym światłem. 
Zbiory.
Kolekcja muzeum obejmuje sztukę z terenu Afganistanu i Pakistanu, obszaru Himalajów, regionu Azji południowo-wschodniej i Azji środkowej a także z Chin, Korei, Indii i Japonii. W zbirach muzeum znajduje się również kolekcja Riboud – kolekcja tkanin azjatyckich. 

</doc>
<doc id="5108731" url="https://pl.wikipedia.org/wiki?curid=5108731" title="Willa przy ul. Sądowej 8 w Bytomiu">
Willa przy ul. Sądowej 8 w Bytomiu

Willa przy ul. Sądowej 8 w Bytomiu – willa z 2. połowy XIX wieku w Bytomiu, wpisana do rejestru zabytków nieruchomych województwa śląskiego.
Historia.
Budynek wzniesiono w 1886 lub 1887 roku według projektu E. Würtemberga na miejscu budynku gospodarczego, który należał do Antona Kapsta. Pierwszym właścicielem willi był wspomniany Anton Kapst (1844–1921), bytomski rzeźbiarz i producent betonowych dekoracji architektonicznych. W 1903 roku budynek został podłączony do nowo powstałej sieci kanalizacyjnej. W 1904 roku ogród przy willi rozgraniczono od ulicy drewnianym parkanem. Zaplecze budynku wykorzystywano na potrzeby pracowni rzeźbiarsko-sztukatorskiej. Willa wraz z terenem zajmowanym pierwotnie przez ogród została wpisana do rejestru zabytków nieruchomych województwa śląskiego 30 listopada 1995 roku (nr rej. A/1617/95). Obiekt był użytkowany w latach 90. XX wieku przez Powszechną Spółdzielnię Spożywców „Społem”, następnie znajdował się tam oddział Banku Handlowego, a co najmniej od 2013 roku w budynku mieścił się oddział Zakładu Ubezpieczeń Społecznych oraz pralnia. W skrzydle budynku znajduje się salon urody. Od 25 stycznia 2019 budynek wykorzystuje I Zespół Kuratorskiej Służby Sądowej Wykonującej Orzeczenia w sprawach Karnych Sądu Rejonowego w Bytomiu.
Architektura.
Willa neorenesansowa, cofnięta do linii zabudowy, pierwotnie z ogrodem, jednopiętrowa. Nad przejazdem elewacja udekorowana hermami, wokół ościeży okien poddasza dekoracje rzeźbiarskie. W oknie klatki schodowej zachował się witraż gomułkowy z XIX wieku, przedstawiający bukiet polnych kwiatów.

</doc>
<doc id="5108732" url="https://pl.wikipedia.org/wiki?curid=5108732" title="Amadou Traoré">
Amadou Traoré

Amadou Traoré (ur. 7 marca 2002 w Paryżu) – francuski piłkarz występujący na pozycji napastnika w klubie Girondins Bordeaux. Ma również obywatelstwo gwinejskie.
Kariera juniorska.
Trenował w klubach Paris FC (2008–2015) i Girondins Bordeaux (2015–2019).
Kariera klubowa.
W 2018 po raz pierwszy zagrał w rezerwach Bordeaux, a 1 stycznia 2019 przeszedł do nich na stałe. Grał w drugiej drużynie do 2020 roku. 25 października 2020 zadebiutował w pierwszym zespole – miało to miejsce w wygranym 2:0 ligowym meczu przeciwko Nîmes Olympique. Do 5 stycznia 2022 roku rozegrał 23 mecze (20 ligowych) i dwa razy asystował (jeden raz w lidze).
Statystyki.
"Stan na 5 stycznia 2021"
Kariera reprezentacyjna.
Występował w młodzieżowych reprezentacjach Francji.

</doc>
<doc id="5108734" url="https://pl.wikipedia.org/wiki?curid=5108734" title="Kolegiata Gdańska pw. Serca Jezusowego w Gdańsku Wrzeszczu">
Kolegiata Gdańska pw. Serca Jezusowego w Gdańsku Wrzeszczu



</doc>
<doc id="5108737" url="https://pl.wikipedia.org/wiki?curid=5108737" title="Kornelia Adamczyk">
Kornelia Adamczyk

Kornelia Adamczyk (ur. 6 maja 2001) – polska niepełnosprawna lekkoatletka występująca w kategorii F46.
Życiorys.
Przygodę ze sportem zaczynała od piłki nożnej, w której występowała na zawodach krajowych i mistrzostwach świata. Później postanowiła zająć się trzema lekkoatletycznymi konkurencjami: rzutem dyskiem, pchnięciem kulą i rzutem oszczepem. W przeszłości miała operację ręki. Chodziła do Zespołu Szkół Ekonomicznych im. Karola Adamieckiego w Dąbrowie Górniczej.

</doc>
<doc id="5108739" url="https://pl.wikipedia.org/wiki?curid=5108739" title="Eugeniusz Barczyński">
Eugeniusz Barczyński

Eugeniusz Barczyński (ur. 27 listopada 1936 w Kurówku) – polski działacz partyjny i państwowy, były I sekretarz KP PZPR w Sycowie i Jaworze, w latach 1984–1990 przewodniczący Prezydium Wojewódzkiej Rady Narodowej w Legnicy.
Życiorys.
Syn Antoniego i Marii. W 1956 wstąpił do Polskiej Zjednoczonej Partii Robotniczej. Działał w Komitecie Powiatowym w Sycowie kolejno jako instruktor, kierownik Powiatowego Ośrodka Propagandy Partyjnej, sekretarz i od 1966 do 1971 I sekretarz. W latach 1971–1974 kształcił się w Wyższej Szkole Partyjnej KPZR, następnie do maja 1975 był I sekretarzem Komitetu Powiatowego w Jaworze. Od 1975 kierował Wojewódzkim Ośrodkiem Kształcenia Ideologicznego Komitetu Wojewódzkiego PZPR w Legnicy, następnie od 1979 do 1984 (z przerwą) Wojewódzką Komisją Kontroli Partyjnej. Przez krótki czas pozostawał też członkiem egzekutywy (1979–1981) oraz sekretarzem KW PZPR (1980–1981). Zasiadał w Wojewódzkiej Radzie Narodowej w Legnicy, ok. roku 1984 objął fotel przewodniczącego jej Prezydium. Zajmował to stanowisko do 1990. Był także przewodniczącym Wojewódzkiej Rady Przyjaciół Harcerstwa.

</doc>
<doc id="5108740" url="https://pl.wikipedia.org/wiki?curid=5108740" title="Księża Góra (Ryczówek)">
Księża Góra (Ryczówek)

Księża Góra (462 m) – wzgórze na Wyżynie Częstochowskiej wchodzącej w skład Wyżyny Krakowsko-Częstochowskiej. Znajduje się po północnej stronie zabudowanych obszarów wsi Ryczówek w województwie śląskim, w powiecie olkuskim, w gminie Klucze. Jest w większości porośnięte lasem, ale na jego łagodnym wschodnim stoku są duże obszary łąk, w górnej części stopniowo zarastających lasem.
W porośniętej lasem Księżej Górze znajdują się wapienne skałki, a w nich jaskinie: Schronisko w Ryczówku Pierwsze i Schronisko w Ryczówku Drugie.

</doc>
<doc id="5108742" url="https://pl.wikipedia.org/wiki?curid=5108742" title="Mateusz Biernat (lekkoatleta)">
Mateusz Biernat (lekkoatleta)

Mateusz Biernat (ur. 28 lutego 2001) – polski niepełnosprawny lekkoatleta występujący w kategorii F56.
Życiorys.
Mateusz pochodzi z Jesionki w gminie Czosnów. W przeszłości trenował koszykówkę na wózkach. Uczęszczał do Zespołu Szkół Zawodowych nr 1 im. por. Władysława Jakubowskiego w Nowym Dworze Mazowieckim.

</doc>
<doc id="5108745" url="https://pl.wikipedia.org/wiki?curid=5108745" title="Barbara Bieganowska">
Barbara Bieganowska



</doc>
<doc id="5108747" url="https://pl.wikipedia.org/wiki?curid=5108747" title="Rugby 7 na Letnich Igrzyskach Olimpijskich 2020 – światowy turniej kwalifikacyjny kobiet">
Rugby 7 na Letnich Igrzyskach Olimpijskich 2020 – światowy turniej kwalifikacyjny kobiet

Światowy turniej kwalifikacyjny kobiet do olimpijskiego turnieju rugby 7 kobiet 2020 miał na celu wyłonienie dwóch żeńskich reprezentacji narodowej w rugby 7, która uzyskała awans na rozgrywane w Tokio Letnie Igrzyska Olimpijskie 2020.
W połowie grudnia 2020 roku World Rugby ogłosił, iż oba turnieje ostatniej szansy odbędą się na stadionie Ludwika II w Monako w dniach 19–20 czerwca 2021 roku, a zgodnie ze schematem kwalifikacji wszystkim sześciu regionalnym związkom przydzielono po dwa miejsca. Na początku kwietnia 2019 roku, ogłaszając daty regionalnych turniejów, World Rugby wprowadziło zastrzeżenie, że w przypadku, gdy kwalifikację z WSS uzyskają dwie północnoamerykańskie żeńskie reprezentacje, nie będzie automatycznego awansu na igrzyska z tego regionu, zaś to miejsce zostanie przekazane dla finalisty światowego turnieju.
Losowanie grup – zarówno turnieju żeńskiego, jak i męskiego – zostało zaplanowane na 11 maja 2021 roku w Monako, a przed nim zespoły zostały podzielone na cztery koszyki. Przeprowadzone przez księcia Alberta losowanie wyłoniło trzy czterozespołowe grupy. W tym samym miesiącu potwierdzono, że zawody odbędą się z udziałem publiczności, choć ograniczonej do pięciu tysięcy widzów, a ceny biletów kształtowały się w granicach 10-20 euro za dzień. Składy i charakterystyki zespołów.
Zawody zaplanowano do rozegrania w dwunastozespołowej obsadzie. W pierwszej fazie reprezentacje rywalizować miały systemem kołowym podzielone na trzy czterozespołowe grupy, po czym w drugiej fazie osiem najlepszych awansowało do ćwierćfinałów. Z uwagi na fakt, iż do obsadzenia były dwa wakaty na tokijskich igrzyskach, uzyskali je zwycięzcy półfinałów, zaś finału nie rozegrano. Tuż przed rozpoczęciem zawodów wycofała się z nich reprezentacja Jamajki z uwagi na problemy w podróży.
Przedturniejowe faworytki, Francuzki i Rosjanki, jedyni w tym gronie stali uczestnicy WSS, uzyskały awans na tokijskie igrzyska wysoko wygrywając wszystkie swoje pojedynki – te pierwsze bez straty choćby punktu, te drugie oddając jedno przyłożenie Argentynkom.

</doc>
<doc id="5108749" url="https://pl.wikipedia.org/wiki?curid=5108749" title="Lipowo (rejon szarkowszczyński)">
Lipowo (rejon szarkowszczyński)

Lipowo (; ) – chutor na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w gminie Łużki, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 42 osoby, 40 było wyznania rzymskokatolickiego a 2 prawosławnego. Jednocześnie 41 mieszkańców zadeklarowało polską a 1 białoruską przynależność narodową. Było tu 7 budynków mieszkalnych. W 1931 w 7 domach zamieszkiwało 38 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5108750" url="https://pl.wikipedia.org/wiki?curid=5108750" title="Bitwa pod Dubienką (1920)">
Bitwa pod Dubienką (1920)

Bitwa pod Dubienką – walki polskiej 7 Dywizji Piechoty z oddziałami sowieckich 7 i 25 Dywizji Strzelców w okresie wojny polsko-bolszewickiej.
Geneza.
W pierwszej dekadzie lipca 1920 przełamany został front polski nad Autą, a wojska Frontu Północno-Wschodniego gen. Stanisława Szeptyckiego cofały się pod naporem ofensywy Michaiła Tuchaczewskiego. Naczelne Dowództwo Wojska Polskiego nakazało powstrzymanie wojsk sowieckiego Frontu Zachodniego na linii dawnych okopów niemieckich z okresu I wojny światowej. Sytuacja operacyjna, a szczególnie upadek Wilna i obejście pozycji polskich od północy, wymusiła dalszy odwrót wojsk polskich. 1 Armia gen. Gustawa Zygadłowicza cofała się nad Niemen, a 4 Armia nad Szczarę. Obrona wojsk polskich na linii Niemna i Szczary również nie spełniła oczekiwań. W walce z przeciwnikiem oddziały polskie poniosły duże straty i zbyt wcześnie rozpoczęły wycofanie na linię Bugu.
Plan polskiego Naczelnego Dowództwa zakładał, że 1. i 4. Armia oraz Grupa Poleska powstrzymają bolszewików i umożliwią przygotowanie kontrofensywy z rejonu Brześcia. Rozstrzygającą operację na linii Bug, Ostrołęka, Omulew doradzał też gen. Maxime Weygand.
Utrata twierdzy brzeskiej spowodowała, że plan Naczelnego Dowództwa Wojska Polskiego uderzenia znad Bugu w skrzydło wojsk Frontu Zachodniego Michaiła Tuchaczewskiego i rozegrania tam decydującej bitwy przestał być realny. Wojska polskie cofały się nadal, a kolejną naturalną przeszkodą terenową dogodną do powstrzymania sowieckiej ofensywy była Wisła.
Około południa 8 sierpnia 1920 dowódca 7 Dywizji Piechoty płk Karol Schubert otrzymał od dowódcy 3 Armii gen. Zygmunta Zielińskiego rozkaz opuszczenia linii Bugu. Odwrót rozpoczęto w godzinach wieczornych. Osłaniał 27 pułk piechoty. XIV Brygada Piechoty wycofała się w rejon Chełma, a XIII Brygada Piechoty do rejonu w okolicach Sawina.
Działania wojsk w rejonie Dubienki.
Po przerwaniu przez nieprzyjaciela frontu nad Bugiem, dowodzący 3 Armią gen. Zygmunt Zieliński wydał płk. Karolowi Schubertowi rozkaz przesunięcia głównych sił dywizji do rejonu Chełma, z zadaniem zwalczania oddziałów sowieckich posuwających się na Lublin. 
9 i 10 sierpnia płk Schubert dokonał przegrupowania dywizji: XIV Brygada Piechoty obsadziła Chełm, zaś XIII BP skoncentrowała się na północ od miasta w rejonie Malowana - Horodyszcze.
Zgodnie z rozkazem dowódcy 3 Armii z 11 sierpnia, 7 Dywizja Piechoty miała wyrzucić oddziały Armii Czerwonej za Bug i obsadzić rzekę na odcinku Świerże - Dorohusk. Zasadniczym celem było przywrócenie obrony polskiej na Bugu na odcinku Dubienka – Hrubieszów. Tym samym rozkazem dowódca armii nakazał obsadzić Dubienkę 1 ochotniczym pułkiem wołyńskim mjr. Wacława Drojowskiego. 14 sierpnia oddział kawalerii sowieckiej uderzył na pułk i rozproszył go niemal bez walki. Zginął dowódca pułku. W ręce Sowietów wpadły plany polskiej kontrofensywy znad Wieprza. Gdy sowiecka kawaleria wycofała się, stanowiska pod Dubienką zajął III batalion 11 pułku piechoty.
18 sierpnia do Dubienki podeszły oddziały 25 Dywizji Strzelców i atakiem z marszu zdobyły most. Na zachodni brzeg Bugu przeszedł 25 pułk kawalerii i otoczył III batalion. Polski batalion bagnetami musiał wyrąbywać sobie drogę odwrotu. Poległ dowódca batalionu ppor. Stanisław Ossowski. Dowódca tego odcinka Bugu, podpułkownik Zawadzki, nie posiadał już żadnych odwodów i zmuszony był odgiąć prawe skrzydło na linię Turka—Ostrów—kol. Skordjów. 24 sierpnia sowiecka kawaleria bez walki wycofała się, a do miasta weszły dwa bataliony 11 pułku piechoty.
27 sierpnia skoncentrowana w rejonie Sokala 1 Armia Konna Siemiona Budionnego ruszyła na Lublin. W ślad za kawalerią posuwały się dywizje strzeleckie 12 Armii. Stanowiło to duże zagrożenie dla tyłów i prawego skrzydła polskiej 3 Armii. 
28 sierpnia oddziały 25 i 7 Dywizji Strzelców sforsowały Bug, uderzając od północy i południu na Dubienkę. Po sześciu godzinach walki 11 pułk piechoty odrzucił natarcie nieprzyjaciela i obronił miasto. 31 sierpnia 25 dywizja powtórzyła natarcie. Tym razem również okazało się ono bezskuteczne. W tym też dniu sowiecka 1 Armia Konna została pobita w bitwie pod Komarowem i rozpoczęła odwrót. Także dywizje strzeleckie 12 Armii zaprzestały działań zaczepnych.

</doc>
<doc id="5108753" url="https://pl.wikipedia.org/wiki?curid=5108753" title="Dom nad rzeką Moskwą">
Dom nad rzeką Moskwą

Dom nad rzeką Moskwą () – powieść Jurija Trifonowa napisana w 1975 i wydana w styczniu 1976 roku, ostatnia z cyklu tzw. powieści moskiewskich. Popularnością przewyższyła poprzednie dzieła autora, stając się ważnym wydarzeniem w radzieckim życiu literackim i społecznym. Swoim tytułem nawiązuje do położonego naprzeciwko moskiewskiego Kremla kompleksu mieszkalnego, który po opublikowaniu powieści zaczęto powszechnie nazywać „Domem na nabierieżnoj”.
Tworzenie i publikacja.
Po serii powieści diagnozujących współczesny dla pisarza stan społeczeństwa, Trifonow poczuł potrzebę powrotu do wcześniejszego okresu, do którego sięgały korzenie ówczesnych problemów trawiących radziecką inteligencję. Dzieciństwo Trifonow spędził w Domu na nabierieżnoj, a opowiedziana w książce historia zawiera wiele wątków autobiograficznych. Pierwowzorem postaci Soni była Lena Minc, profesora Hańczuka – jej ojciec Isaak Minc, Szulepy – Siergiej Sawicki, a Antona Owczynnikowa – Lew Fiedotow, który zginął podczas II wojny światowej.
Rękopis powieści został przyjęty do publikacji zaledwie pięć dni po przesłaniu go przez autora do redakcji czasopisma literackiego „Drużba narodow”, gdzie wydał wszystkie swoje ostatnie powieści. Tekst autora został opublikowany w czasopiśmie bez żadnej poprawki cenzury. Jednak już w czerwcu 1976 roku na zjeździe Związku Pisarzy ZSRR I sekretarz zarządu Gieorgij Markow poddał ostrej krytyce powieść Trifonowa. Problemy pojawiły się przy jej druku w formacie książkowym, ponieważ „sławy literackie epoki Breżniewa rozpoznały się w osobie głównego bohatera opowieści”.
Skoro w wielu bibliotekach zabroniono wydania pisma czytelnikom, pozostaje pytanie, jak w warunkach stagnacji Breżniewa nie została ocenzurowana publikacja tak wywrotowa z punktu widzenia oficjalnej ideologii. Były członek redakcji Siergiej Jurienien tłumaczył tę błyskawiczną publikację tym, że dosłownie dzień wcześniej, pod naciskiem cenzury, „Drużba narodow” odrzuciła kolejną powieść z oczywistymi śladami wpływów Nabokowa i Sołżenicyna, a redakcja chciała odegrać się na cenzorach, aby nie wydawała się całkowicie zależna od ich wpływu.
„Dom nad rzeką Moskwą” zajmuje w twórczości Trifonowa pozycję przejściową pomiędzy cyklem czterech powieści moskiewskich, które przyniosły mu szeroką sławę („Wymiana”, „Wstępne wyniki”, „Długie pożegnanie”, „Inne życie”), a trylogią powieści o wpływie historii najnowszej na współczesność („Zniknięcie”, „Stary człowiek”, „Czas i miejsce”). Trifonow widział zadanie tych powieści w następujący sposób: 
W Polsce książka ukazała się trzy lata po premierze radzieckiej, w 1979 roku, nakładem Spółdzielni Wydawniczej „Czytelnik”, w tłumaczeniu Ziemowita Fedeckiego.
Fabuła.
Akcja powieści rozgrywa się w Moskwie i na jej obrzeżach w trzech płaszczyznach czasowych: w połowie lat 30., drugiej połowie lat 40. i na początku lat 70. W pierwszej scenie krytyk literacki Wadim Glebow przybywa do sklepu meblowego, gdzie zamierza kupić zabytkowy stół i przypadkowo trafia tam na swojego szkolnego kolegę Liowę Szulepnikowa, którego nie widział od wielu lat. Szulepnikow pracuje w sklepie jako zwykły robotnik, jest zupełnie pijany i udaje, że nie poznaje znajomego. To bardzo boli Glebowa, który uważa, że w niczym przed Szulepnikowem nie zawinił.
Później, w swoim domu, Glebow wraca do wspomnień z dzieciństwa i młodości. We wczesnych latach życia mieszkał z rodziną w słynnym Domu na nabierieżnoj w samym centrum Moskwy, tak jak wielu jego kolegów ze szkoły. Wszyscy pochodzili z zamożnych rodzin wierchuszki radzieckiej władzy. W tamtych czasach matka Glebowa pracowała jako bileterka w kinie, a Wadim zabierał dzięki temu kolegów za darmo na seanse filmowe. Już od czasów szkolnych był typem wyrachowanego konformisty i karierowicza, z nienasyconą zazdrością o tych, którym lepiej wiodło się w życiu. Pewnego dnia w szkole pojawił się nowy uczeń, Liowa Szulepnikow. Chłopaki z jego klasy zaatakowali go pierwszego dnia w szkole, przy czym Wadim był jednym z podżegaczy, ale sam nie brał udziału w bójce. Szulepnikow spłoszył jednak napastników strzałami z atrapy rewolweru.
Po tym zdarzeniu dyrektor szkoły próbował odszukać sprawców napadu, ale Liowa nie zdradził ich imion. Wszystko to podniosło autorytet nowego ucznia wśród kolegów i wzbudziło zazdrość u Glebowa. Później główny bohater zaprzyjaźnił się z Szulepą, jak nazywano Liowę w klasie, i zaczął często odwiedzać go w domu. Mieszkanie Szulepy znajdowało się również w Domu na niebierieżnoj. Jego matka była dawną szlachcianką, a ojczym ważną figurą w organach bezpieczeństwa państwowego. Przestronne mieszkanie i jego cenne wyposażenie dodatkowo podsycały zazdrość Glebowa. Ponadto jego prywatne kino domowe, w którym Liowa pokazywał kolegom z klasy film "Błękitny ekspres", bardzo wówczas popularny, podważyło kinowy „monopol” Glebowa.
Ojciec Glebowa doradził synowi, aby rzadziej odwiedzał Szulepnikowów. Dręczył go strach w okresie nasilającego się terroru, a w życiu kierował się przede wszystkim zasadą niewychodzenia przed szereg, dlatego nie chciał, aby jego syn zachodził się z kimkolwiek z kręgu nomenklatury. Kiedy jednak aresztowano krewnego Glebowów, wujka Wołodię, matka Wadima nalegała, aby ten spróbował dowiedzieć się o nim czegoś za pośrednictwem kolegi z klasy. Ojczym Liowy porozmawiał z Wadimem i powiedział, że dowie się czegoś o jego wujku, ale w zamian za to poprosił go o podanie nazwisk chuliganów, którzy zaatakowali jego syna pierwszego dnia w szkole. Wadim bał się, że ktoś już zdążył opowiedzieć szczegóły tej historii i dlatego też jego rola w napadzie mogła być już znana ojczymowi Liowy, wobec czego dla własnego bezpieczeństwa wymienił dwa nazwiska. Wkrótce ci dwaj koledzy zniknęli, podobnie jak całe ich rodziny. Inna rodzina, Byczkowów, która mieszkała do spółki w mieszkaniu komunalnym Glebowów, także zniknęła. Byli to ludzie nieprzyjemni, hałaśliwi i aroganccy, a dzieci Byczkowów dały się poznać jako chuligani, którzy bili wszystkich przechodzących ulicą Dieriugińską. Kiedy Liowa wędrował przez to niebezpieczne miejsce z innym kolegą z klasy, Antonem Owczynnikowem, i obaj zostali pobici przez młodszych Byczkowów, poszczuto ich psem. Następnego dnia w mieszkaniu komunalnym pojawił się „mężczyzna w długim skórzanym płaszczu” i zastrzelił psa. Wkrótce starszy z chuliganów został aresztowany w sprawie o kradzież, ojciec Byczkowów trafił do szpitala, a później reszta rodziny, jak pisze Trifonow, „przepadła nie wiadomo gdzie, jakby porwał ich wiatr”.
Minęły lata. Glebow spotkał ponownie Szulepnikowa po wojnie, w 1947 roku, podczas studiów. Koledzy poznali tam swoje losy z ostatnich lat. Rodzina Wadima popadła w niełaskę i została wyrzucona z Domu na nabierieżnoj na dalekie obrzeża Moskwy w 1939 roku. W czasie obrony stolicy Glebowów ewakuowano za Ural, na wygnaniu Wadim nieustannie cierpiał głód, a pod koniec wojny zmobilizowano go do wojska, ale przeżył. Szulepa pozostał natomiast tym samym człowiekiem sukcesu, co w dzieciństwie. Jego matka zmieniła partnera życiowego, a co za tym idzie ojczyma Liowy, ale nowy był tak samo potężnym człowiekiem jak poprzedni. Szulepa jeździł na wykłady do instytutu zdobycznym, niemieckim motocyklem BMW i mieszkał w elitarnym domu na Twerskiej. Ich dawni koledzy z klasy zniknęli na wszelkie możliwe sposoby, Anton zginął na froncie. Z całej klasy tylko Sonia Hańczuk, córka profesora, kierownika wydziału na ich instytucie, Nikołaja Wasiljewicza Hańczuka, miała wciąż bliski kontakt z Wadimem. Glebow często odwiedzał Hańczuków, którzy wciąż mieszkali w Domu na nabierieżnoj. Nadal dręczyła go niezdławiona duma i zazdrość o zamożniejszych lokatorów domu.
Na jednej z imprez studenckich, która odbyła się w mieszkaniu Hańczuków, Glebow nagle uświadomił sobie, że może pozostać w tym domu, że praktycznie już jest jego właścicielem. Wszystko zależało od tego, czy może pokochać Sonię i wydawało mu się, że tak jest. Jednak Trifonow wyjaśnia czytelnikowi, że jest to tylko samooszukiwanie się Wadima, próba wytłumaczenia sobie szlachetnym uczuciem jego pragnienia ustawienia się w życiu poprzez małżeństwo z rozsądku i odziedziczenie dużego mieszkania. Podczas obchodów nowego roku, które odbyły się w daczy Hańczuków w Bruskach pod Moskwą, Sonia została sam na sam z Glebowem i wieczorem doszło pomiędzy nimi do spontanicznego zbliżenia. Okazuje się, że Sonia była w nim zakochana od szóstej klasy.
Po pewnym czasie w instytucie rozpoczęła się ukryta intryga przeciwko Hańczukowi. Najpierw został zwolniony jego uczeń, wykładowca o nazwisku Astrug, a potem matka Soni, Julia Michajłowna, która również pracowała w instytucie jako nauczycielka języka niemieckiego (była etniczną Niemką, absolwentką Uniwersytetu Wiedeńskiego), została zmuszona do zdania egzaminu z niemieckiego, aby otrzymać dyplom radzieckiej uczelni i mieć dalsze prawo do nauczania.
Glebow jako student piątego roku pisał pracę dyplomową pod kierunkiem Hańczuka. Niespodziewanie został wezwany do swojego dziekanatu, gdzie Druzjajew, były prokurator wojskowy, który właśnie objął stanowisko administracyjne w instytucie, i na pierwszy rzut oka jeden z wielu doktorantów, niejaki Szyrejko (choć z jego zachowania można było odnieść wrażenie, że jest związany z organami bezpieczeństwa) rozpoczęli z nim poważną rozmowę o jego przyszłości. Wadim dowiedział się, że obaj mężczyźni wiedzą o jego związku z Sonią Hańczuk (mimo tego, że jeszcze nikomu, nawet rodzicom Soni młodzi o tym nie powiedzieli). Druzjajew i Szyrejko zasugerowali, że poślubienie córki profesora, napisanie pracy pod jego kierunkiem, rekomendacja od profesora dla przyjęcia Wadima na aspiranturę (studia doktoranckie) oraz objęcie przez żonę profesora stanowiska kierownika grupy w instytucie to z osobna normalne rzeczy, ale wszystko razem stanowi już znaczną przesadę. Nalegali, aby Glebow zmienił opiekuna swojej pracy. Ten zgodził się porozmawiać z Hańczukiem, ale odkładał nieprzyjemną rozmowę w czasie z nadzieją, że jego sprawa zostanie zapomniana. Druzjajew i Szyrejko przypomnieli mu jednak, że zarówno dalsze studia, jak i stypendium im. Gribojedowa, które ma być przyznane Glebowowi po sesji zimowej, zależą od jego zachowania. Jeszcze później domyślił się, że w całej sprawie nie chodziło wcale o niego, ale o to, że na Hańczuka była przygotowywana nagonka.
Glebow nagle odkrył w sobie, że jego miłość do Soni zniknęła. W późniejszym czasie tłumaczy sobie swoje poprzednie zakochanie młodzieńczym przypływem pożądania. Narracja w powieści jest jednak wspomnieniem dojrzałego już Glebowa, dlatego jego oceny mogą być samousprawiedliwieniem swoich dawnych działań. Gdy akcja wraca do lat 40., opisywane są kolejne wydarzenia, po których Glebow został zmuszony do przemówienia na spotkaniu w instytucie, na którym miała być podniesiona sprawa Hańczuka. Spotkania te były zawsze początkiem prześladowań, po których cała kariera danego naukowca się rozpadała. Tuż przed planowanym spotkaniem pojawił się artykuł doktoranta Szyrejki potępiający Hańczuka, w którym wspominał on, że niektórzy doktoranci (czyli Glebow) zrezygnowali z jego opieki nad pracą dyplomową. Dopiero interwencja Soni, która ujawniła ojcu swój związek z Wadimem, sprawiła, że Hańczuk przynajmniej spróbował wybaczyć Glebowowi. Autorski ton Trifonowa nie pozostawia jednak miejsca na dwuznaczną interpretację czynu głównego bohatera: jest oczywistym, że popełnił on podłość. Ale także staremu profesorowi czytelnikowi trudniej jest od tego momentu współczuć: wyjaśniane są szczegóły jego życiorysu. W pierwszych latach po rewolucji Hańczuk był funkcjonariuszem Czeka na Ukrainie. Osobiście rozstrzeliwał ludzi, nie interesując się nawet tym, za co zostali skazani, a jego nazwisko budziło postrach. Profesor żałował, że nie może już strzelać do wrogów, co zrobiłby bez wahania w latach 20. Teraz jego przeciwnicy zarzucali mu niezrozumienie mądrości etapu.
Wadim rozumiał, że nie da się uratować Hańczuka, że jego sprawa jest z góry ukartowana. Z drugiej strony frakcja przeciwników Druzjajewa na uczelni również domagała się od niego zabrania głosu na spotkaniu. Chcieli, aby Wadim wystąpił w obronie profesora. Istniała także możliwość pójścia na spotkanie i zachowania milczenia, ale wtedy stałby się wrogiem dla obu frakcji. Glebow, podobnie jak w dzieciństwie, spróbował więc rozwiązać problem poprzez Szulepę i jego koneksje. On, choć mu pomógł, ze złością odpowiedział Glebowowi, że ten mógłby bez problemów przemawiać na spotkaniu i że jest pewien, że nigdy nie ożeni się z Sonią. Najwyraźniej Liowa Szulepnikow rozumiał duszę Glebowa znacznie lepiej, niż on sam.
Dalszy wydarzeń ułożył się w zupełnie nieoczekiwany sposób: w noc przed feralnym spotkaniem umarła babcia Glebowa, a on zyskał niepodważalny powód, aby w ogóle na nie nie przychodzić. To jednak mu nie pomogło. Na kolejnym spotkaniu musiał już zabrać głos, a Hańczuk popadł w niełaskę: został wysłany do regionalnego instytutu pedagogicznego, aby wzmocnić personel tej zupełnie peryferyjnej placówki, co było dla niego oczywistą degradacją. Powrócił dopiero po odwilży, gdy jego dawni wrogowie zostali odsunięci od władzy. Druzjajew tymczasem doznał udaru i zmarł w tym samym miesiącu, co Stalin. Jednakże po spotkaniu, na którym Glebow oskarżył Hańczuka, Julia Michajłowna zrobiła Wadimowi awanturę w ich mieszkaniu, oskarżając go o burżuazyjne skłonności. Po tym wydarzeniu Glebow nie przyszedł na umówione spotkanie z Sonią i nigdy więcej nie odwiedził już Domu na nabierieżnoj. W ostatnich scenach tej płaszczyzny fabularnej, po spotkaniu, na którym studenci oskarżyli własnego profesora, Glebow i Szulepnikow szli po ulicy pijani, przy czym Liowa mamrotał: „My dranie, dranie…” Podobno od tego wydarzenia rozpoczął się jego alkoholizm i życiowy upadek. Następnie Glebow ciągle śnił ten sam sen, w którym podobnie jak Judasz przeglądał swoje trzydzieści srebrników – „krzyżyki, ordery, medale, odznaki”.
Następnie historia przenosi się już do końca książki do lat 70. Glebow stara się zapomnieć o wszystkim, co było związane z jego młodością. Jego życie się ustabilizowało, został krytykiem literackim i cenionym naukowcem. Jako członek zarządu sekcji eseistycznej na kongresie Międzynarodowego Stowarzyszenia Literatów-Eseistów wyjeżdża do Paryża. W pociągu poznaje matkę Szulepnikowa, która jedzie tam odwiedzić swoją siostrę, białą emigrantkę.
Opowieść kończy się rozdziałem, a w którym sam autor odwiedza Hańczuka, już bardzo schorowanego, samotnego starca. Idą razem na cmentarz znajdujący się na terenie starego krematorium w pobliżu monastyru Dońskiego. Tam pochowana jest dawno temu zmarła Sonia. Zjawiają się dziesięć minut przed zamknięciem cmentarza i wdają się w sprzeczkę ze stróżem, który nie chce ich wpuścić. Nagle Trifonow uświadamia sobie, że jest nim Szulupa. Udaje mu się przekonać go do wpuszczenia ich na teren nekropolii.
Autor i Hańczuk udają się nad grób Soni. Stary człowiek zastanawia się: „Co za niedorzeczny, niepojęty świat! Sonia leży w grobie, jej kolega szkolny nie wpuszcza nas na cmentarz, a ja mam osiemdziesiąt sześć lat… Dlaczego? Któż to to wytłumaczy? (…) Ale tak się człowiekowi nie chce rozstawiać z tym światem…”. Następnie Trifonow i jego bohater opuszczają cmentarz i odchodzą.
W ostatniej scenie stróż cmentarny, zmęczony i pijany Liowa Szulepnikow, przejeżdża trolejbusem obok Domu na nabierieżnoj i myśli: „A może stanie się cud i los znowu się odmieni?”.
Struktura artystyczna.
Podczas konstruowania opowieści Trifonow posługuje się analityczną (retrospektywną) kompozycją czasoprzestrzenną. Przypadkowe spotkanie ze starym kolegą ze szkoły w Moskwie lat 70. przywołuje wspomnienia z odległej przeszłości w umyśle starzejącego się Glebowa. Pisarz po mistrzowsku nakłada na siebie warstwy fabularne, aby przybliżyć czytelnikowi stan świadomości swojego bohatera.
Autor przygotowuje czytelnika na kulminację wydarzeń fabularnych, którą jest zaplanowane spotkanie w celu obalenia Hańczuka, na którym ma przemówić Glebow. Ponieważ ostatecznie nie wziął w nim udziału, ale główny bohater zamienił już w duchu swoje życiowe priorytety (ślub z Sonią i przyjaźń z jej ojcem na perspektywę błyskotliwej kariery), po tym braku kulminacji główna linia fabularna się rozpada i następuje po nim szybki epilog, w którym impresjonistycznymi epizodami zarysowują się etapy późniejszego moralnego upadku Glebowa.
Zgodnie z czechowowską tradycją narracja jest przeszyta motywami przewodnimi, które stopniowo ilustrują przemianę bohaterów. Takimi motywami są popiersia profesora Hańczuka, urzekające Glebowa drogie meble (mahoniowy kredens i zabytkowy stół), skórzane spodnie oraz kurtka Szulepy.
Zdaniem krytyka literackiego Dmitrija Bykowa: 
Powieść zawiera kilka fragmentów pisanych z perspektywy narratora pierwszoosobowego, którym jest sam autor. Trifonow nie podaje w nich co prawda swojego nazwiska, ale daje do zrozumienia czytelnikowi, że był bezpośrednim uczestnikiem wydarzeń, uczył się w tej samej klasie z Wadimem, Sonią, Szulepą i Antonem. Całą historię przeżył razem z Hańczukiem i w przeciwieństwie do Glebowa był beznadziejnie zakochany w Soni. Powieść zamyka się klamrą w momencie, gdy na ostatniej stronie autor z Hańczukiem spotykają pijanego i rozpadającego się Szulepę (którego spotkanie z Glebowem otwiera narrację).
Aspekty społeczne.
Według konkluzji Natalii Iwanowej, już pierwsza z powieści moskiewskich Trifonowa „szorstko, bezkompromisowo ukazało czytelnikowi genezę inteligenckiej obojętności i konformizmu”. Historia typowego radzieckiego oportunisty Glebowa pokazuje, że dla sukcesu w społeczeństwie totalitarnym konieczne jest stłamszenie osobistych zasad i przekonań, zdrada bliskich osób, „poddanie się” panującej aktualnie tendencji.
Naum Lejderman i Mark Lipowiecki interpretują opowieść o relacji Glebowa z Hańczukiem jako tragedię, w której „czcigodni ideolodzy mechanistycznego determinizmu stają się ofiarami wulgarnych schematów socjologicznych, które sami narzucili”. Nawet sam Glebow dostrzega brak zasadniczej różnicy pomiędzy Hańczukiem a jego prześladowcami: „Po prostu chwilowo zamienili się miejscami. Obaj wymachują szabelką. Tylko jeden z nich był już trochę zmęczony, a drugi dopiero niedawno dostał w ręce szablę”.
Trifonow wyraźnie pokazuje, że w społeczeństwie radzieckim wciąż utrzymują się bariery, jeśli nie klasowe, to społeczne (stratyfikacja). Już w prologu, w skróconej formie, zarysowuje się główne tarcie całej fabuły: córka statecznego, bogatego Glebowa decyduje się „wejść w małżeństwo” nie wiadomo z kim – tak jak kiedyś córka profesora Hańczuka zdecydowała się na związek z lokatorem mieszkania komunalnego Glebowem, który znajdował się dużo niżej na drabinie społecznej. Jednocześnie autor szydzi z uproszczonego, marksistowskiego podejścia do historii, które zakłada społeczne tło każdego zjawiska i zdejmuje z człowieka osobistą odpowiedzialność za jego wybory.
Za powierzchownym konfliktem pomiędzy Hańczukiem a Druzjajewem kryje się bardziej zasadnicza opozycja między pozbawionym pamięci Glebowem, który zgodnie z radziecką tradycją zrzuca winę za swoją zdradę na „złe czasy”, a postacią autora – strażnika pamięci historycznej, której udaje się nie wymieniać. Jak Glebow (podobnie podstarzały Hańczuk i Szulepa) usiłuje zapomnieć o tym, co się wydarzyło, tak książkowy Trifonow ceni sobie pamięć o przeszłości (zupełnie jak jego ulubiona postać, Anton, który uważa, że „wszystko jest ważne dla historii”). To właśnie pamięć jawi się Trifonowowi jako rdzeń moralnych fundamentów jednostki, pozwalających jej przetrzymać najtrudniejsze historyczne okoliczności.
Bykow uważa, że w postaciach oportunistów lat czterdziestych Trifonow przewidział bohaterów okresu popierestrojkowym. Z jego punktu widzenia jest to „książka o marginesie, który okazał się zwycięzcą, i o nadchodzącej epoce, która zniosła wszystkie poprzednie typy ludzkie, całą przeszłość, wszystkie niezliczone długi, grzechy, wyklarowane relacje. Wygrywa nie dobro czy zło, ale to trzecie”. Hańczuk i Druzjajew, zaangażowanie w kwestie ideologiczne, tkwią w przeszłości, podczas gdy na przód idą ludzie tacy jak Glebow przy zabytkowych stołach – konsumenci dbający o dobrobyt materialny. Wszystko, co je zbyt niewygodne, by o tym pamiętać, jest po prostu usuwane z ich pamięci.
Adaptacje.
Na prośbę Jurija Ljubimowa autor zaaranżował swoją powieść na sztukę, którą wystawił Teatr na Tagance 12 czerwca 1980 roku. W rolę Glebowa wcielili się Wieniamin Smiechow i Walerij Zołotuchin. Muzykę napisał Edison Denisow. Spektakl został usunięty z repertuaru w 1984 roku „na żądanie cenzury”. Oburzenie nomenklatury wywołała scena, w której pionierzy lat 30. czytają poezję na cześć komisarza spraw wewnętrznych Nikołaja Jeżowa.
W listopadzie 2007 roku rosyjski kanał NTW wyemitował 4-odcinkowy film telewizyjny oparty na historii Trifonowa. Obraz został nakręcony według własnego scenariusza przez Arkadego Kordona, muzykę napisał Isaak Szwarc. W główne role wcielili się: Walerij Iwczenko, Iwan Stiebunow, Ołeksij Petrenko, Irina Kupczenko oraz Jelena Nikołajewa.

</doc>
<doc id="5108755" url="https://pl.wikipedia.org/wiki?curid=5108755" title="George Taylor">
George Taylor



</doc>
<doc id="5108758" url="https://pl.wikipedia.org/wiki?curid=5108758" title="Józef Jaroszyński">
Józef Jaroszyński

Józef Jaroszyński (ur. 1881, zm. 28 lutego 1959) – polski historyk mediewista, Sprawiedliwy wśród Narodów Świata.
Życiorys.
Józef Jaroszyński był z wykształcenia historykiem mediewistą, absolwentem Uniwersytetu w Dorpacie. W latach 1919–1939 pełnił funkcję dyrektora Gimnazjum im. Tadeusza Reytana w Warszawie. Ofiarował bibliotece szkoły wiele książek, które do dzisiaj wchodzą w skład księgozbioru i noszą pieczątkę „Jaroszyński – Warszawa”. W sierpniu 1942 Józef Jaroszyński i jego żona Halina Jaroszyńska, niegdyś starsza nauczycielka w technikum, przygarnęli Jakoba Lotenberga, jego żonę Karolę i ich ośmioletnią córkę Anitę Lautenberg, którzy uciekli do Warszawy z radomskiego getta w powiecie kieleckim podczas jego likwidacji. Jaroszyńscy zgodzili się przechować Karolę w swoim mieszkaniu, a dla Jakoba znaleźli schronienie w wynajętej piwnicy na warszawskich Bielanach. Podczas nalotów lub wizyt przyjaciół Anita i jej matka były przenoszone przez Jaroszyńskich do piwnicy, dopóki nie można było bezpiecznie wrócić na powierzchnię. Anitę Jaroszyńscy umieścili w domu dla niewidomych prowadzonego przez Zgromadzenie Sióstr Franciszkanek Służebnic Krzyża w Laskach Warszawskich, gdzie jako zakonnica pracowała córka Jaroszyńskich, siostra Klara FSK. W czasie ukrywania Anity u zakonnic w ośrodku w Laskach Jaroszyński z rodziną dostarczał dziewczynie ubrania, podręczniki i artykuły papiernicze. 
18 lutego 1981 r. Jad Waszem uznał Halinę i Józefa Jaroszyńskich, ich córkę Klarę i również pomagającą w ocaleniu Lautenbergów Marię Furmanik za Sprawiedliwych wśród Narodów Świata.
Został pochowany na Cmentarzu leśnym w Laskach (kwatera D, I-22).

</doc>
<doc id="5108759" url="https://pl.wikipedia.org/wiki?curid=5108759" title="Lipowy Ostrów">
Lipowy Ostrów

Lipowy Ostrów – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Łużki.
Historia.
W czasach zaborów ówczesny folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia a następnie zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego. Jednocześnie 4 mieszkańców zadeklarowało polską, a 5 białoruską przynależność narodową. Było tu 15 budynków mieszkalnych. W 1931 w 2 domach zamieszkiwało 14 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5108762" url="https://pl.wikipedia.org/wiki?curid=5108762" title="Róg ssaków">
Róg ssaków

Róg ssaków – występujący u ssaków wytwór ich skóry, zazwyczaj niezrzucany okresowo i nierozwidlony, najczęściej wyrastający na możdżeniu.
Mianem rogów określa się struktury występujące u przeżuwaczy (dokładniej u wołowatych, ale określenia tego używa się też w stosunku do żyrafowatych) i u nosorożców. Ich budowa jest jednak inna – w szczególności dotyczy to żyrafowatych, których wyrostki są kostne, a nie rogowe.
W przypadku nosorożców rogi znajdują się na kościach nosowych, nie są jednak osadzone bezpośrednio na szkielecie kostnym. Budują je pręciki rogowe powstające ze zrośniętych włosów. Ma więc pochodzenie naskórkowe. Pręciki te w proksymalnej swej części są otwarte, wrastając w brodawki tworzone przez skórę właściwą. Z kolei dalsza część pręcików ma litą budowę.
Z kolei obserwowane u przeżuwaczy w postaci puszek rogowych rogi powstają ze skóry właściwej, podobnie jak poroża. W przeszłości uznawano je raczej za wytwory naskórka. Osadzone są na kościach czołowych, na których powstają kostne wyrostki zwane możdżeniami ("os cornu"). Wnętrze możdżeni może zawierać uchyłek zatoki czołowej. Przyrośnięte z dołu do kości czołowej, możdżenie rosną w górę do kilkunastu cm. Początkowo pokrywa je porośnięta włosami skóra. Włosy te jednak po zrogowaceniu naskórka zanikają. Powstaje pochwa rogowa, sięgająca skóry właściwej. Rogi zwykle rosną całe życie, ale u widłorogów są corocznie zrzucane. Jedynie u widłorogów są rozgałęzione, przy czym rozwidlone są już możdżenie.
Zbudowane w ten sposób rogi obserwuje się zarówno u samców, jak i samic, jednakże u samców osiągają większe rozmiary.
Rogi służą zarówno do walki w celu ustalenia hierarchii między osobnikami, jak i do obrony. Sposób wykorzystania rogów do walki wiąże się z ich kształtem. Rogi długie i wysmukłe (antylop) funkcjonują jak broń kolna, a uderzenie ich bokiem może łamać kości. Przy pomocy rogów zagiętych do tyłu można wyrzucić przeciwnika w górę, a przy pomocy rogów masywnych (baranów) powalić go siłą uderzenia. Przewróconego którymś z tych sposobów przeciwnika można nadal atakować rogami lub tratować. Czasem mimo podobnej budowy rogów sposób walki jest odmienny – żubr europejski z reguły bodzie jednym rogiem od dołu do góry, podczas gdy bizon amerykański oboma na wprost lub przyciskając do ziemi. Często u gatunków samotniczych rogi są gładkie i proste, bardziej niebezpieczne w starciu, podczas gdy u gatunków stadnych często są skręcone i bruzdowato urzeźbione, co bardziej przydaje się w hierarchicznych walkach siłowych analogicznych do walk samców jeleniowatych.

</doc>
<doc id="5108763" url="https://pl.wikipedia.org/wiki?curid=5108763" title="Antoni Wasiutyński">
Antoni Wasiutyński



</doc>
<doc id="5108764" url="https://pl.wikipedia.org/wiki?curid=5108764" title="Łozowiki">
Łozowiki



</doc>
<doc id="5108768" url="https://pl.wikipedia.org/wiki?curid=5108768" title="Thomas J. Fitzpatrick">
Thomas J. Fitzpatrick

Thomas J. Fitzpatrick (ur. 14 lutego 1918 w Scotshouse, zm. 2 października 2006 w Cavan) – irlandzki polityk i prawnik. Ceann Comhairle w latach 1982–1987, parlamentarzysta i minister w różnych resortach.
Życiorys.
Kształcił się w St Macartan’s College w Monaghan, następnie studiował prawo na University College Dublin i w Incorporated Law Society of Ireland. Praktykował jako solicitor, m.in. prowadził własną firmę prawniczą w Cavan. W larach 1972–1973 był wiceprzewodniczącym organizacji prawniczej Incorporated Law Society of Ireland.
Zaangażował się w działalność polityczną w ramach Fine Gael. Działał w samorządzie lokalnym, przez wiele lat pełnił funkcję radnego. W latach 1961–1965 był członkiem Seanad Éireann (wybranym z ramienia panelu administracyjnego). W 1965 po raz pierwszy uzyskał mandat posła do Dáil Éireann. W niższej izbie irlandzkiego parlamentu zasiadał nieprzerwanie przez osiem kadencji do 1989. Wchodził w skład rządów, którymi kierowali Liam Cosgrave i Garret FitzGerald. Pełnił w nich funkcje ministra do spraw ziemi (od marca 1973 do grudnia 1976), ministra transportu i energetyki (od grudnia 1976 do maja 1977) oraz ministra rybołówstwa i leśnictwa (od czerwca 1981 do marca 1982). Od grudnia 1982 do marca 1987 sprawował urząd przewodniczącego Dáil Éireann.

</doc>
<doc id="5108770" url="https://pl.wikipedia.org/wiki?curid=5108770" title="Franck Bonnamour">
Franck Bonnamour

Franck Bonnamour (ur. 20 czerwca 1995 w Lannion) – francuski kolarz szosowy.
Osiągnięcia.
Opracowano na podstawie:

</doc>
<doc id="5108774" url="https://pl.wikipedia.org/wiki?curid=5108774" title="Cyril Barthe">
Cyril Barthe

Cyril Barthe (ur. 14 lutego 1996 w Sauveterre-de-Béarn) – francuski kolarz szosowy.
Osiągnięcia.
Opracowano na podstawie:

</doc>
<doc id="5108776" url="https://pl.wikipedia.org/wiki?curid=5108776" title="Johannes-Matthias Hönscheid">
Johannes-Matthias Hönscheid

Johannes-Matthias Hönscheid (ur. 14 lipca 1922 w Eitorf, zm. 2 marca 2001 w Monachium) – niemiecki oficer Fallschirmjäger, łącznik Josepha Goebbelsa, członek Propagandakompanie.
Podczas Bitwy o Monte Cassino zniszczył 7 wrogich czołgów. Został schwytany przez Brytyjczyków, natomiast udało mu się uciec. Podczas ucieczki został trzykrotnie ranny.

</doc>
<doc id="5108777" url="https://pl.wikipedia.org/wiki?curid=5108777" title="Fabien Doubey">
Fabien Doubey

Fabien Doubey (ur. 21 października 1993 w Viriat) – francuski kolarz szosowy i przełajowy.
Doubey jest medalistą mistrzostw Francji w kolarstwie przełajowym.
Osiągnięcia.
Kolarstwo szosowe.
Opracowano na podstawie:
Kolarstwo przełajowe.
Opracowano na podstawie:

</doc>
<doc id="5108778" url="https://pl.wikipedia.org/wiki?curid=5108778" title="Maarten Engwirda">
Maarten Engwirda

Maarten Boudewijn Engwirda (ur. 2 czerwca 1943 w Tilburgu) – holenderski polityk, prawnik i urzędnik państwowy, parlamentarzysta, w latach 1982–1986 lider Demokratów 66, audytor w Europejskim Trybunale Obrachunkowym (1996–2011).
Życiorys.
Ukończył studia prawnicze na Uniwersytecie w Groningen. Pracował jako urzędnik w ministerstwie spraw zagranicznych oraz w Międzynarodowej Agencji Energetycznej. W 1966 dołączył do Demokratów 66, był zatrudniony we frakcji parlamentarnej tej partii. W latach 1971–1972 i 1977–1989 sprawował mandat posła do Tweede Kamer. Od 1971 do 1973 był deputowanym do wyłanianego przez parlamenty krajowe Parlamentu Europejskiego. W 1981 został wiceprzewodniczącym frakcji poselskiej D66, w latach 1982–1986 był przewodniczącym frakcji i liderem politycznych swojego ugrupowania.
W 1990 został członkiem holenderskiej Powszechnej Izby Obrachunkowej. W 1996 przeszedł do pracy w Europejskim Trybunale Obrachunkowym, był jego członkiem do 2011.

</doc>
<doc id="5108779" url="https://pl.wikipedia.org/wiki?curid=5108779" title="Cristián Rodríguez">
Cristián Rodríguez

Cristián Rodríguez Martín (ur. 3 marca 1995 w El Ejido) – hiszpański kolarz szosowy.
Osiągnięcia.
Opracowano na podstawie:

</doc>
<doc id="5108781" url="https://pl.wikipedia.org/wiki?curid=5108781" title="Víctor de la Parte">
Víctor de la Parte

Víctor de la Parte González (ur. 22 czerwca 1986 w Vitorii-Gasteiz) – hiszpański kolarz szosowy.
Osiągnięcia.
Opracowano na podstawie:

</doc>
<doc id="5108782" url="https://pl.wikipedia.org/wiki?curid=5108782" title="George Taylor (1820–1894)">
George Taylor (1820–1894)

George Taylor (ur. 19 października 1820 w Wheeling, zm. 18 stycznia 1894 w Waszyngtonie) – amerykański polityk, członek Partii Demokratycznej.
Działalność polityczna.
W okresie od 4 marca 1857 do 3 marca 1859 przez jedną kadencję był przedstawicielem 2. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108788" url="https://pl.wikipedia.org/wiki?curid=5108788" title="Aravot">
Aravot

Aravot ( „poranek”) – armeński dziennik wydawany w Erywaniu. Został założony w 1994 roku. Jest jednym z głównych środków masowego przekazu w Armenii.
Z gazetą związany jest internetowy serwis informacyjny aravot.am, który publikuje także w językach angielskim i rosyjskim.
Nakład pisma wynosi 5 tys. egzemplarzy.

</doc>
<doc id="5108789" url="https://pl.wikipedia.org/wiki?curid=5108789" title="Bronisław Gąsiorowski">
Bronisław Gąsiorowski

Bronisław Gąsiorowski (ur. 14 marca 1898, zm. 31 sierpnia 1920 w Zamościu) – podchorąży Wojska Polskiego, kawaler Orderu Virtuti Militari.
Życiorys.
Urodził się 14 marca 1898 w rodzinie Józefa i Władysławy z Holców (zm. 1944). Studiował na Politechnice Warszawskiej. Był barwiarzem korporacji akademickiej „Sarmatia”. W 1920 w czasie wojny z bolszewikami walczył w załodze pociągu pancernego „Zagończyk”. Zmarł 31 sierpnia 1920 w Zamościu w następstwie odniesionych ran. 4 października 1920 został pochowany na Cmentarzu Powązkowskim w Warszawie.

</doc>
<doc id="5108790" url="https://pl.wikipedia.org/wiki?curid=5108790" title="Azg">
Azg

Azg ( „naród”) – armeński dziennik wydawany w Erywaniu. Został założony w 1990 roku. Jest jednym z głównych środków masowego przekazu w Armenii.
Nakład pisma wynosi 3 tys. egzemplarzy.

</doc>
<doc id="5108791" url="https://pl.wikipedia.org/wiki?curid=5108791" title="Hans Wiegel">
Hans Wiegel

Hans Wiegel (ur. 16 lipca 1941 w Amsterdamie) – holenderski polityk, deputowany, wicepremier i minister, w latach 1971–1982 lider Partii Ludowej na rzecz Wolności i Demokracji (VVD).
Życiorys.
Krótko studiował prawo na Uniwersytecie Amsterdamskim, później ukończył na tej uczelni nauki polityczne. W 1963 wstąpił do Partii Ludowej na rzecz Wolności i Demokracji. W latach 1965–1966 był przewodniczącym jej organizacji młodzieżowej JOVD. W latach 1967–1977 i 1981–1982 sprawował mandat deputowanego do Tweede Kamer. W latach 1971–1977 i 1981–1982 przewodniczył frakcji VVD w niższej izbie Stanów Generalnych. Od 1971 do 1982 pełnił funkcję lidera politycznego swojego ugrupowania.
Od grudnia 1977 do września 1981 sprawował urzędy wicepremiera oraz ministra spraw wewnętrznych w rządzie, którym kierował Dries van Agt. W 1982 odszedł z krajowej polityki, otrzymał w tymże roku nominację na komisarza królowej we Fryzji; stanowisko to zajmował do 1994. W latach 1995–2000 wchodził w skład Eerste Kamer. Był też prezesem zrzeszeń ubezpieczycieli zdrowotnych KLOZ (1994–1995) i Zorgverzekeraars Nederland (1995–2012). W 2005 został członkiem kuratorium organizacji pracodawców VNO-NCW.
Odznaczony Orderem Lwa Niderlandzkiego klasy III (1981) oraz Orderem Oranje-Nassau klasy III (1989) i II (1994).

</doc>
<doc id="5108792" url="https://pl.wikipedia.org/wiki?curid=5108792" title="Yerkir">
Yerkir

Yerkir ( „kraj”) – armeński dziennik wydawany w Erywaniu. Został założony w 1991 roku. Jest jednym z głównych środków masowego przekazu w Armenii.
Ukazuje się również w wersji anglojęzycznej (jako tygodnik).
Nakład pisma wynosi 2,5 tys. egzemplarzy.

</doc>
<doc id="5108794" url="https://pl.wikipedia.org/wiki?curid=5108794" title="James Humphrey (1811–1866)">
James Humphrey (1811–1866)

James Humphrey (ur. 9 października 1811 w Fairfield, zm. 16 czerwca 1866 w Brooklynie) – amerykański polityk, członek Partii Republikańskiej.
Działalność polityczna.
W okresie od 4 marca 1859 do 3 marca 1861 przez jedną kadencję był przedstawicielem 2. okręgu, a od 4 marca 1865 do śmierci 16 czerwca 1866 przez jedną kadencję przedstawicielem 3. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5108795" url="https://pl.wikipedia.org/wiki?curid=5108795" title="Jerkir">
Jerkir



</doc>
<doc id="5108796" url="https://pl.wikipedia.org/wiki?curid=5108796" title="Arawot">
Arawot



</doc>
<doc id="5108797" url="https://pl.wikipedia.org/wiki?curid=5108797" title="Sempachersee">
Sempachersee

Sempachersee (fr. "Lac de Sempach") – jezioro w środkowej Szwajcarii, w kantonie Lucerna.
Położenie.
Jezioro leży we wschodniej części Wyżyny Szwajcarskiej, ok. 15 km na północny zachód od Lucerny. Przy północnym krańcu jeziora leży miasto Sursee. Z jeziorem Sempach graniczy siedem gmin: Sursee, Sempach, Oberkirch, Nottwil, Eich, Schenkon i Neuenkirch. Mieszka w nich łącznie około 30 000 osób.
Charakterystyka.
Jezioro ma kształt wydłużony w linii północny zachód – południowy wschód. Jego długość to 7,5 km, obwód 19,7 km, a głębokość jeziora wynosi 87 m. Ma powierzchnię 14,36 km², poziom jego wody znajduje się średnio na wysokości 503,8 m n.p.m., a objętość wody w jeziorze wynosi 0,66 km³.
Do jeziora uchodzi szereg niewielkich cieków wodnych. Jednym z największych jest rzeka Grosse Aa, płynąca z położonej dalej na południe gminy Neuenkirch i wpadająca do jeziora w miejscowości Seesatz. Na północnym krańcu Sempachersee bierze swój początek rzeka Suhre (dopływ Aare), będąca jedynym odpływem wód jeziora. Jej średni przepływ w tym miejscu wynosi 1,28 m³/s.
Historia.
Jezioro Sempach jest zbiornikiem wodnym o pochodzeniu polodowcowym. Lodowiec Reuss, który cofał się pod koniec zlodowacenia Würm, około 12 000 lat temu, pozostawił po sobie szereg moren, w tym tę z okolic dzisiejszej kaplicy Mariazell w gminie Sursee, która ogranicza jezioro Sempach na północnym krańcu. Pozostałości kilku domów na palach znalezionych podczas badań archeologicznych wokół jeziora wskazują na osadnictwo z neolitu i epoki brązu.
W 1386 r. na południowym brzegu jeziora, w pobliżu miasta Sempach, miała miejsce decydująca dla późniejszych dziejów Konfederacji Szwajcarskiej bitwa pod Sempach, w której Szwajcarzy rozbili austriackie wojska Habsburgów.
W 1806 r. dzięki pracom melioracyjnym poziom wody w jeziorze obniżono o około 1,7 metra, co zmniejszyło ryzyko powodzi, a jednocześnie dostarczyło znacznych terenów ziemi uprawnej dla rolnictwa. Od tego czasu poziom lustra wody u wylotu Suhre (w Aargau Suhre) w Oberkirch jest sztucznie regulowany.
Zagospodarowanie.
W przeciwieństwie do większości jezior szwajcarskich, duża część brzegów jeziora stanowi własność prywatną – jest ogrodzona i nie jest dostępna dla zwiedzających. Zakaz kąpieli dla całej promenady w Sempach sięga lat 60. Z wyjątkiem Oberkirch, każda gmina nad jeziorem Sempach posiada jednak wyznaczone kąpielisko (lok. Badi). W Oberkirch cały dostęp do jeziora jest rezerwatem przyrody lub własnością prywatną.
Jezioro jest wykorzystywane do uprawiania sportów wodnych (żeglarstwo, windsurfing) przez kilka miejscowych klubów.

</doc>
<doc id="5108799" url="https://pl.wikipedia.org/wiki?curid=5108799" title="Crottin de Chavignol">
Crottin de Chavignol

Crottin de Chavignol – ser kozi pochodzący z Francji. 
Produkowany jest głównie w centralnej części tego kraju. W pierwszych dniach dojrzewania ser pokrywa się lekko białą pleśnią, a z czasem staje się twardy i kremowy. Czas dojrzewania produktu jest krótki (trwa około miesiąc). Ser ma zawartość tłuszczu 45%.
Historia.
Ser pochodzi z okolic Chavignol i Doliny Loary, jest produkowany od XVI wieku.

</doc>
<doc id="5108802" url="https://pl.wikipedia.org/wiki?curid=5108802" title="Agnieszka Francuska (księżna Burgundii)">
Agnieszka Francuska (księżna Burgundii)

Agnieszka Francuska (ur. ok. 1260, zm. ok. 1325) – królewna francuska z dynastii Kapetyngów, księżna Burgundii w latach 1279–1306 jako żona Roberta II, regentka Burgundii w okresie małoletności jej syna Hugona, matka dwóch królowych Francji: Małgorzaty i Joanny.
Życiorys.
Życie rodzinne.
Agnieszka była najmłodszą córką króla Francji Ludwika IX Świętego i jego żony Małgorzaty Prowansalskiej. Jej bratem był m.in. Filip III Śmiały, który został królem po śmierci ojca w 1270. Jako 19-latka poślubiła księcia Burgundii Roberta, z którym doczekała się 8 dzieci. W 1306 po śmierci męża, została regentką Burgundii w imieniu swego syna Hugona. W sierpniu 1315 Agnieszka odmówiła wzięcia udziału w ślubie swojego byłego zięcia Ludwika X (którego podejrzewano o zlecenie morderstwa Małgorzaty) z Klemencją, siostrą króla Węgier.
Potomstwo.
Małgorzata.
Najbardziej znaną z jej potomstwa była Małgorzata, królowa Nawarry i Francji jako pierwsza żona Ludwika X Kłótliwego (którego ojcem był bratanek Agnieszki Filip IV Piękny), jedna z dwóch głównych bohaterek skandalu w wieży Nesle. Królową w 1314 oskarżono o zdradę, uznano za winną i uwięziono w Château Gaillard, gdzie rok później najprawdopodobniej została zamordowana. 
Hugo.
W tym samym czasie księżna straciła również syna Hugona, który zmarł bezpotomnie w wieku 21 lat. 
Eudoksjusz.
Księciem Burgundii w maju 1315 został trzeci syn Agnieszki, Eudoksjusz. Niejasną sytuację miała wnuczka Agnieszki, Joanna, która do momentu ujawnienia romansu swej matki była uznawana za następczynię Ludwika X.
Starania o tron.
W 1316 zmarł Ludwik X, a po śmierci jego syna Jana Pogrobowca nastąpił kryzys dynastyczny. Agnieszka i jeden z jej dwóch pozostałych przy życiu synów, Eudoksjusz, bronili praw do tronu Francji i Nawarry Joanny, córki Małgorzaty.
Ostatecznie w 1328, już po śmierci Agnieszki, jej wnuczka została królową Nawarry (jednocześnie zrzekając się swych praw do francuskiego tronu), a córka Joanna jako żona Filipa VI Walezjusza została koronowana na królową Francji. 

</doc>
<doc id="5108806" url="https://pl.wikipedia.org/wiki?curid=5108806" title="Lista filmów produkcji 20th Century Fox">
Lista filmów produkcji 20th Century Fox



</doc>
<doc id="5108808" url="https://pl.wikipedia.org/wiki?curid=5108808" title="Łozowiki (rejon szarkowszczyński)">
Łozowiki (rejon szarkowszczyński)

Łozowiki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 71 osób, 70 było wyznania rzymskokatolickiego a 1 prawosławnego. Jednocześnie 26 mieszkańców zadeklarowało polską a 45 białoruską przynależność narodową. Było tu 12 budynków mieszkalnych. W 1931 w 18 domach zamieszkiwało 96 osób.
Wierni należeli do parafii rzymskokatolickiej w Hermanowiczach i prawosławnej w Łużkach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5108816" url="https://pl.wikipedia.org/wiki?curid=5108816" title="Minora Czerkasy">
Minora Czerkasy

SK Minora Czerkasy (ukr. СК «Мінора» Черкаси) – ukraiński klub futsalu kobiet, mający siedzibę w mieście Czerkasy w środkowej części kraju, grający w latach 1995–2006 w rozgrywkach futsalowej Wyższej Ligi kobiet.
Historia.
Chronologia nazw:
Klub futsalu Minora został założony w Czerkasach w 1994 roku. W debiutowym sezonie 1995 drużyna futsalu zgłosiła się do rozgrywek futsalowej Wyższej Ligi kobiet, zajmując trzecie miejsce. W następnym sezonie 1996 zespół znów był trzecim, a w 1997 zdobył wicemistrzostwo. W kolejnych czterech sezonach zajmował czwarte miejsce. W 1995 i 1998 w rozgrywkach Pucharu Ukrainy był trzecim. W 2011 klub został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Hala.
Drużyna rozgrywa swoje mecze w Hali SK Budiwelnyk, znajdującej się przy ul. Chimikiw 1 w Czerkasach.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5108817" url="https://pl.wikipedia.org/wiki?curid=5108817" title="21-hydroksylaza">
21-hydroksylaza



</doc>
<doc id="5108819" url="https://pl.wikipedia.org/wiki?curid=5108819" title="Włodzimierz Bojarski (wojskowy)">
Włodzimierz Bojarski (wojskowy)



</doc>
<doc id="5108820" url="https://pl.wikipedia.org/wiki?curid=5108820" title="Arnaud Nordin">
Arnaud Nordin

Arnaud Nordin (ur. 17 czerwca 1998 w Paryżu) – francuski piłkarz pochodzenia martynikańskiego występujący na pozycji skrzydłowego we francuskim klubie Montpellier HSC.
Kariera klubowa.
AS Saint-Étienne.
W 2013 roku dołączył do akademii AS Saint-Étienne. W 2016 roku został przesunięty do pierwszego zespołu. Zadebiutował 25 września 2016 w meczu Ligue 1 przeciwko Lille OSC (3:1), w którym zdobył swoją pierwszą bramkę. W listopadzie 2016 podpisał profesjonalny kontrakt z klubem. 24 listopada 2016 zadebiutował w fazie grupowej Ligi Europy w meczu przeciwko 1. FSV Mainz 05 (0:0).
AS Nancy.
7 sierpnia 2017 został wysłany na wypożyczenie do klubu AS Nancy. Zadebiutował 14 sierpnia 2017 w meczu Ligue 2 przeciwko Nîmes Olympique (0:0). Pierwszą bramkę zdobył 22 sierpnia 2017 w meczu Pucharu Ligi Francuskiej przeciwko US Orléans (2:2 k. 4:2). Pierwszą bramkę w lidze zdobył 9 kwietnia 2018 w meczu przeciwko RC Lens (1:1).
AS Saint-Étienne.
30 czerwca 2018 powrócił do drużyny z wypożyczenia. 18 marca 2019 przedłużył kontrakt z klubem do 2022 roku.
Kariera reprezentacyjna.
Francja U-21.
W 2019 roku otrzymał powołanie do reprezentacji Francji U-21. Zadebiutował 10 października 2019 w meczu eliminacji do Mistrzostw Europy U-21 2021 przeciwko reprezentacji Azerbejdżanu U-21 (5:0), w którym zdobył swoją pierwszą bramkę.
Życie prywatne.
Nordin urodził się w Paryżu, we Francji. Posiada obywatelstwo francuskie i jest pochodzenia martynikańskiego.

</doc>
<doc id="5108822" url="https://pl.wikipedia.org/wiki?curid=5108822" title="Stanisław Śmierciak">
Stanisław Śmierciak

Stanisław Śmierciak (ur. 20 czerwca 1944 w Popowicach) – polski działacz partyjny i państwowy, dziennikarz, oraz rolnik, w latach 1987–1990 przewodniczący Prezydium Wojewódzkiej Rady Narodowej w Nowym Sączu.
Życiorys.
Ukończył technikum rolnicze w Wojniczu oraz studia z ekonomiki rolnictwa na Akademii Rolniczej w Krakowie. Podjął pracę jako agronom i kierownik służby rolnej w Piwnicznej. Zajął się prowadzeniem własnego gospodarstwa rolnego i sadowniczego, przewodniczył także Radzie Powiatowej Małopolskiej Izby Rolniczej w Nowym Sączu. Przez ponad 40 lat pisał również teksty do „Gazety Krakowskiej”.
Zaangażował się w działalność Zjednoczonego Stronnictwa Ludowego, od 1981 do 1989 kierował jego strukturami w województwie nowosądeckim. Przewodniczył Gminnej Radzie Narodowej w Starym Sączu, był też naczelnikiem miasta i gminy Stary Sącz. Zasiadał w Wojewódzkiej Radzie Narodowej w Nowym Sączu, w 1987 objął fotel przewodniczącego jej Prezydium. Zajmował to stanowisko do 1990. W 1989 bezskutecznie kandydował w okręgu nowosądeckim do Senatu. Później związał się z Polskim Stronnictwem Ludowym, był m.in. członkiem wojewódzkiej komisji rewizyjnej. W 2002 i 2010 wybierany do rady powiatu nowosądeckiego z ramienia lokalnego komitetu.
Życie prywatne.
Zawarł związek małżeński z Janiną, doczekał się syna i dwóch córek.

</doc>
<doc id="5108834" url="https://pl.wikipedia.org/wiki?curid=5108834" title="Turystyka na Białorusi">
Turystyka na Białorusi

Turystyka na Białorusi – jedna z gałęzi gospodarki Białorusi. Stanowi 2,2% PKB. Państwo jest odwiedzane przez kilkaset tysięcy turystów rocznie, przy czym większość z nich przyjeżdża z Rosji, Litwy i Polski. Na Białorusi znajdują się cztery obiekty z listy światowego dziedzictwa UNESCO oraz cztery parki narodowe i dwa rezerwaty przyrody.
Podstawowe dane.
Białoruś jest państwem śródlądowym, położonym w Europie Wschodniej. Jest krajem nizinnym i bagnistym, którego średnia wysokość wynosi 160 m, a najwyższym punktem jest Dzierżyńska Góra o wysokości 346 m n.p.m. Obejmuje zachodnią część Niziny Wschodnioeuropejskiej, z której wyróżnia się Nizinę Poleską, Nizinę Połocką i Pojezierze Białoruskie, natomiast jego środkową część zajmują Wysoczyzny Białoruskie. Białoruś od 2005 roku jest członkiem Światowej Organizacji Turystyki. Głównymi ośrodkami turystycznymi są Mińsk, zachodnia Białoruś z Grodnem i Brześciem, a także Nowogródek i Nieśwież. Ruch turystyczny na terenie państwa zaczął tworzyć się w latach 20. XX wieku.
Przyroda i klimat.
Według danych za 2020 rok, 40% powierzchni kraju stanowiły lasy. Ważniejsze kompleksy leśne to Puszcza Białowieska, Puszcza Grodzieńska i Puszcza Nalibocka. Na terytorium Białorusi znajdują się cztery parki narodowe: PN Puszcza Białowieska, PN Jeziora Brasławskie, Prypecki Park Narodowy i Naroczański Park Narodowy oraz dwa rezerwaty przyrody: Berezyński Rezerwat Biosfery i Poleski Państwowy Rezerwat Radiacyjno-Ekologiczny, a także ponad 10 tys. jezior: polodowcowych na Pojezierzu Białoruskim (w tym największe Narocz) oraz bagiennych na Nizinie Poleskiej.
Białoruś leży w strefie klimatu umiarkowanego. Średnie temperatury wynoszą od –4 °C do 8 °C w styczniu i 17–19 °C w lipcu. Opadów jest niewiele, ok. 500–700 mm rocznie.
Zabytki.
Na Białorusi znajdują się cztery obiekty z listy światowego dziedzictwa UNESCO: zamki w Mirze i Nieświeżu, Puszcza Białowieska (wspólnie z Polską) oraz kilka stacji pomiarowych wchodzących w skład południka Struvego. Ponadto, na państwowej liście zabytków historyczno-kulturowych umieszczono ponad 5,5 tys. obiektów.
W 2018 roku w kraju było 159 muzeów, które odwiedziło niemal 7 mln turystów. Najczęściej odwiedzane były Muzeum Wielkiej Wojny Ojczyźnianej w Mińsku, Twierdza Brzeska, zamek w Nieświeżu, zespół pałacowo-parkowy w Homlu i zamek w Mirze. Oprócz zamków w Mirze i Nieświeżu, tego typu budowle lub ich ruiny można zobaczyć również w Krewie, Lidzie, Nowogródku, Lubczu, Holszanach, Różanie i Bychowie. W średniowieczu na terenie obecnej Białorusi znajdowało się wiele wież obronnych, jednak do współczesnych czasów przetrwała jedynie Baszta Kamieniecka.
Wśród obiektów historycznych można również wymienić Chatyń, Kopiec Chwały oraz Linię Stalina.
Turystyka religijna.
Głównymi ośrodkami kultu religijnego na Białorusi są monaster Zaśnięcia Matki Bożej w Żyrowiczach z ikoną Matki Boskiej Żyrowickiej, monaster Przemienienia Pańskiego i św. Eufrozyny Połockiej w Połocku, w którym znajdują się relikwie św. Eufrozyny Połockiej, oraz sobór Ducha Świętego w Mińsku – główna świątynia prawosławna Białorusi. Ośrodkami kultu katolickiego są natomiast bazylika Wniebowzięcia Najświętszej Maryi Panny w Budsławiu z ikoną Matki Boskiej Budsławskiej oraz kościół Zwiastowania Najświętszej Maryi Panny i klasztor Brygidek w Grodnie. Celem pielgrzymek jest także wieś Rosica w obwodzie witebskim, gdzie w czasie wojny zginęli księża Jerzy Kaszyra i Antoni Leszczewicz.
Ponadto w państwie można odwiedzić trzy świątynie obronne: kościół św. Jana Chrzciciela w Komajach, cerkiew Narodzenia Matki Bożej w Murowance i cerkiew św. Michała Archanioła w Synkowiczach, umieszczone na liście informacyjnej UNESCO, podobnie jak kilka innych obiektów sakralnych: cerkiew Przemienienia Pańskiego i sobór św. Zofii w Połocku, cerkiew Świętych Borysa i Gleba w Grodnie, żeński monaster św. Mikołaja w Mohylewie i drewniane cerkwie Polesia.
Wśród zabytków sakralnych można również wymienić cerkiew Wszystkich Świętych oraz Sobór Świętych Piotra i Pawła w Mińsku, Sobór Zaśnięcia Najświętszej Maryi Panny i Cerkiew Zmartwychwstania Pańskiego w Witebsku, Sobór Podwyższenia Krzyża Pańskiego w Mohylewie, Sobór św. Symeona i Cerkiew Bracka w Brześciu, Sobór Świętych Piotra i Pawła w Homlu oraz Sobór Zmartwychwstania Pańskiego w Borysowie.
W Turowie, niegdyś najważniejszym po Połocku miejscu kultu religijnego, można zobaczyć kamienne krzyże, drewnianą cerkiew Wszystkich Świętych oraz fragmenty świątyni z XII wieku.
W Iwiu znajduje się najstarszy drewniany meczet na Białorusi. Ponadto na terytorium państwa zachowało się 78 cmentarzy żydowskich i ponad 100 synagog i jesziw.
Turystyka aktywna.
Na Białorusi popularnością, zwłaszcza na obszarach wiejskich, cieszy się turystyka rowerowa. W ostatnich latach powstaje coraz więcej tras rowerowych, zarówno w miastach, jak i poza nimi. W 2009 roku w Mińsku otwarto trasę o długości 27 km, która przecina całe miasto od północnego zachodu na południowy wschód. Oprócz tego, na terenie kraju znajduje się kilka tras prowadzących przez tereny zielone. Pierwsza z nich, "Wałożynskija gascinicy", została otwarta w 2014 roku i początkowo liczyła 140 km, jednakże obecnie liczy ponad 200 km. Znajduje się ona w rejonie wołożyńskim i przebiega m.in. przez Puszczę Nalibocką. Inne tego typu trasy znajdują się też w Puszczy Białowieskiej.
Ze względu na dużą liczbę jezior, państwo dysponuje dobrymi warunkami do wędkarstwa. Szczególnie popularny pod tym względem jest obwód witebski, w którym znajduje się ponad 2800 jezior. Można w nich znaleźć ponad 30 gatunków ryb.
Ponadto w państwie znajduje się kilka ośrodków narciarskich, m.in. Siliczy, a także w Łohojsku, Mozyrzu oraz w Mińsku (Sołniecznaja Dolina).
Turystyka zdrowotna.
Sanatoria i uzdrowiska stanowią jedną z ważniejszych gałęzi krajowej turystyki. Początki lecznictwa sanatoryjnego na Białorusi sięgają XIX wieku, jednakże podobne instytucje istniały już wcześniej. Już w XVI wieku mówiono o źródłach wód leczniczych w Barkowszczyźnie (obecnie w rejonie uszackim). Przed 1830 rokiem istniała tam lecznica, a w 1855 roku utworzono prywatne sanatorium. W 1892 roku Jakub Jodko Narkiewicz otworzył w swoim majątku Nadnioman (obecnie w rejonie uzdowskim) sanatorium o tej samej nazwie, w którym stosowano innowacyjne metody leczenia: kąpiele lecznicze, wody mineralne, żywność dietetyczną, ale również stworzone i opatentowane przez Narkiewicza elektroterapię i elektromasaż. W sąsiedztwie majątku Nadnioman działa obecnie sanatorium Podjelniki.
W 2021 roku na Białorusi funkcjonowało ponad 100 sanatoriów, część z nich położona jest w parkach narodowych i rezerwatach (najwięcej w Naroczańskim Parku Narodowym). Kilka białoruskich sanatoriów, powstałych w czasach ZSRR, jest położonych poza granicami Białorusi: w Rosji, na Łotwie, Litwie i Krymie. Ponadto, w Soligorsku działa jedyna w krajach WNP jaskinia lecznicza, otwarta w 1990 roku.
Ponadto, w 2018 roku ponad 150 tys. obcokrajowców odwiedziło Białoruś w celu poddania się zabiegom medycznym.
Turystyka przemysłowa.
Coraz większą popularność zdobywa turystyka industrialna. Wycieczki po fabrykach organizują BiełAZ, Mińska Fabryka Traktorów, przedsiębiorstwa produkujące żywność, fabryki zabawek i pamiątek. W Baranowiczach, będących ważnym ośrodkiem przemysłowym, stworzono sieć tras turystycznych obejmujących zwiedzanie różnych obiektów przemysłowych.
Baza noclegowa i odwiedzający.
Według danych za 2019 rok, Białoruś dysponuje 1089 obiektami noclegowymi (w tym 597 hotelami) oraz 2760 obiektami agroturystycznymi. W branży turystycznej w tymże roku pracowało 5,6% społeczeństwa. W 2019 roku Białoruś odwiedziło 405 tys. turystów, z czego ponad połowa z Rosji, natomiast łącznie około ⅓ odwiedzających stanowili przyjezdni z Litwy i Polski. Według danych za 2016 rok, turystyka stanowiła 2,2% krajowego PKB.
Transport.
Najważniejszy międzynarodowy port lotniczy znajduje się w Mińsku, natomiast krajowe są położone w miastach obwodowych. Długość linii kolejowych na Białorusi w 2019 roku wyniosła 5 479,8 km, z czego 1 227,9 było zelektryfikowane, natomiast sieć dróg kołowych liczyła 102,8 tys. km. Główną linią kolejową jest Brześć-Baranowicze-Mińsk-Orsza, będąca częścią magistrali Berlin-Warszawa-Moskwa. Kolej dociera do ponad 2 tys. miejscowości.
W skład sieci drogowej wchodzi 12 dróg magistralnych. Przez Białoruś przebiega pięć tras europejskich: E28, E30, E85, E95 i E271. Od 2013 roku na głównych drogach obowiązuje elektroniczny system opłat BelToll. Łączna długość płatnych dróg wynosi niemal 1 800 km. Z opłat są zwolnione pojazdy poniżej 3,5 tony zarejestrowane na Białorusi lub w państwach, z którymi Białoruś pozostaje w unii celnej (Rosja, Kazachstan, Armenia, Kirgistan). Między miastami kursują autobusy i marszrutki. W Mińsku funkcjonuje jedyne w państwie metro, ponadto w kilku miastach pasażerów obsługują trolejbusy i tramwaje.
Transport wodny nie odgrywa ważnej roli w turystyce na Białorusi, mimo gęstej sieci rzek i jezior. Łączna długość żeglownych odcinków rzek w kraju wynosi 2,9 tys. km. Średnia długość rejsów linii wycieczkowych wynosi ok. 14 km na jednego pasażera. Rejsy odbywają się na kilkunastu statkach motorowych w kilku białoruskich miastach oraz na Kanale Augustowskim, jednakże rynek wycieczek zorganizowanych transportem wodnym praktycznie nie istnieje, mimo obecności dużych rzek płynących przez malownicze tereny oraz bogatego dziedzictwa historyczno-kulturowego. Głównymi kanałami żeglugowymi są Dniepr, Niemen, Berezyna oraz kanał Dniepr-Bug. Białoruś dysponuje 10 portami rzecznymi.
Promocja turystyki i wydarzenia kulturalne.
Władze białoruskie podejmują działania mające na celu promocję turystyki za granicą. Zalicza się do nich m.in. organizację międzynarodowych zawodów sportowych i wydarzeń kulturalnych oraz stopniowe wprowadzanie ruchu bezwizowego. 12 czerwca 2015 roku umożliwiono zwiedzanie białoruskiej części Puszczy Białowieskiej bez konieczności wyrabiania wizy. 26 października 2016 roku wprowadzono ruch bezwizowy na terenie Kanału Augustowskiego, Grodna oraz części rejonu grodzieńskiego do 5 dni, początkowo na okres do 31 grudnia 2017 roku. 1 stycznia 2018 ruchem bezwizowym objęto również Brześć i część obwodu brzeskiego oraz wydłużono go do 10 dni.
Ponadto, w 2017 roku wprowadzono ruch bezwizowy dla obywateli 80 państw (w tym całej Unii Europejskiej), przylatujących na Białoruś samolotem na okres do 5 dni. 27 lipca 2018 roku przedłużono okres pobytu bezwizowego do 30 dni. Od 15 kwietnia 2022 wprowadzono ruch bezwizowy dla obywateli Litwy i Łotwy (wliczając nieobywateli), obowiązujący do końca roku, natomiast 1 lipca 2022 ruchem bezwizowym objęto również obywateli Polski. Pod koniec 2022 roku przedłużono obowiązywanie ruchu bezwizowego dla obywateli tych państw do końca 2023 roku.
Tymczasowy ruch bezwizowy wprowadzono również w 2014 roku przy okazji mistrzostw świata w hokeju oraz w 2019 roku przy okazji igrzysk europejskich odbywających się w Mińsku, a także podczas Konkursu Piosenki Eurowizji dla Dzieci 2018.
Na Białorusi odbywają się też inne wydarzenia kulturalne i sportowe, np. liczne turnieje rycerskie i festiwale kultury średniowiecznej, juniorskie mistrzostwa świata w biathlonie (2015) i mistrzostwa świata w łyżwiarstwie szybkim (2018). W 2019 roku państwo dysponowało ponad 23 tys. obiektów sportowych, w tym 149 stadionami, 4517 halami sportowymi i 337 basenami. W 2014 roku w obwodzie grodzieńskim odbył się również pierwszy festiwal wczesnośredniowiecznej kultury, którego uczestnicy płynęli łodziami stylizowanymi na średniowieczne, a także brali udział w wystawach i jarmarkach, z kolei w 2010 roku w rejonie bychowskim po raz pierwszy zorganizowano festiwal łączący koncerty muzyczne z zawodami wędkarskimi. Na Białorusi są też obchodzone tradycyjne słowiańskie święta, takie jak Noc Kupały czy Maslenica.
Stałym ruchem bezwizowym z Białorusią są objęte (stan na 2021): Armenia, Azerbejdżan, Gruzja, Kazachstan, Kirgistan, Mołdawia, Rosja, Tadżykistan, Ukraina i Uzbekistan. Ponadto do 90 dni na terytorium Białorusi mogą przebywać obywatele Argentyny, Brazylii, Izraela (do 90 dni na każde 180 dni), Mongolii, Wenezueli oraz Zjednoczonych Emiratów Arabskich, a do 30 dni – obywatele Chin (wraz z Makau i Hongkongiem), Czarnogóry, Ekwadoru, Kataru, Kuby, Serbii i Turcji.

</doc>
<doc id="5108853" url="https://pl.wikipedia.org/wiki?curid=5108853" title="Gołębnik (Podzamcze)">
Gołębnik (Podzamcze)

Gołębnik – skała we wsi Podzamcze w województwie śląskim, w powiecie zawierciańskim, w gminie Ogrodzieniec, na Wyżynie Częstochowskiej będącej częścią Wyżyny Krakowsko-Częstochowskiej. 
Gołębnik znajduje się w lesie po wschodniej stronie Zamku Ogrodzieniec. Można do niego dojść od zamku czerwonym szlakiem turystycznym, za drugą, prostokątną polaną schodząc ze szlaku w lewo, wzdłuż lasu. Gołębnik to zbudowana z twardych wapieni skalistych samotna skała o wysokości do 25 m i ścianach połogich, pionowych lub przewieszonych z filarem i kominem. Uprawiana jest na niej wspinaczka skalna.
Drogi wspinaczkowe.
Pierwsze drogi wspinaczkowe poprowadzono na Gołębniku w 1991 roku. W 2021 r. są już 22 drogi i 2 projekty. Większość z nich ma zamontowane stałe punkty asekuracyjne: ringi (r) i stanowisko zjazdowe (st) lub ring zjazdowy (rz).
Gołębnik cieszy się dużą popularnością wśród wspinaczy. 

</doc>
<doc id="5108856" url="https://pl.wikipedia.org/wiki?curid=5108856" title="Piotr Stanisław Godebski">
Piotr Stanisław Godebski

Piotr Stanisław Godebski herbu Godziemba – chorąży piński w latach 1700-1712.
Poseł na sejm 1703 roku z powiatu pińskiego.

</doc>
<doc id="5108859" url="https://pl.wikipedia.org/wiki?curid=5108859" title="Józef Michał Krajewski">
Józef Michał Krajewski

Józef Michał Krajewski herbu Jasieńczyk – regent koronny w 1707 roku, chorąży nowogrodzkosiewierski w 1703 roku, wójt orszański.
Poseł z Inflant na sejm 1703 roku.

</doc>
<doc id="5108860" url="https://pl.wikipedia.org/wiki?curid=5108860" title="Suchy Połeć">
Suchy Połeć



</doc>
<doc id="5108861" url="https://pl.wikipedia.org/wiki?curid=5108861" title="Jean Casadesus">
Jean Casadesus

Jean Claude Michel Casadesus (ur. 7 lipca 1927 w Paryżu, zm. 20 stycznia 1972 koło Renfrew w Ontario) – francuski pianista.
Życiorys.
Syn Roberta Casadesusa. Muzyki początkowo uczył się u rodziców, następnie studiował w Konserwatorium Paryskim. Po wybuchu II wojny światowej wyjechał do Stanów Zjednoczonych, gdzie kontynuował studia na Princeton University. W 1946 roku zwyciężył w konkursie dla młodych pianistów organizowanym przez Philadelphia Orchestra, a w 1947 roku zdobył I nagrodę w grze na fortepianie na Międzynarodowym Konkursie Muzycznym w Genewie. Występował jako solista z New York Philharmonic.
Zginął w wypadku samochodowym.

</doc>
<doc id="5108863" url="https://pl.wikipedia.org/wiki?curid=5108863" title="Odžaci (ujednoznacznienie)">
Odžaci (ujednoznacznienie)



</doc>
<doc id="5108865" url="https://pl.wikipedia.org/wiki?curid=5108865" title="Marius Casadesus">
Marius Casadesus

Marius Robert Max Casadesus (ur. 24 października 1892 w Paryżu, zm. 13 października 1981 tamże) – francuski skrzypek i kompozytor.
Życiorys.
Brat Francisa i Henriego. Studiował w Konserwatorium Paryskim, studia ukończył w 1914 roku z I nagrodą w grze na skrzypcach. Koncertował w Europie i Ameryce Północnej, często występując wraz ze swoim bratankiem, pianistą Robertem Casadesusem. Prowadził własny kwartet smyczkowy, w latach 1920–1940 występował też w zespole muzyki dawnej Société des Instruments Anciens, w którym grał na quintonie i gambie dyskantowej.
Skomponował m.in. 3 kwartety smyczkowe, pieśni, symfonie, pisał też muzykę filmową. Zasłynął jako autor jednej z głośniejszych mistyfikacji muzycznych. W 1931 roku zaprezentował w Paryżu "Koncert skrzypcowy D-dur „Adelaide”", rzekome młodzieńcze dzieło Wolfganga Amadeusa Mozarta, napisane przez niego w wieku 10 lat i zadedykowane córce króla Ludwika XV, Adelajdzie. Z czasem jednak wokół autentyczności kompozycji zaczęły narastać wątpliwości, a Casadesus nie był w stanie przedstawić oryginalnego manuskryptu utworu. Ostatecznie, w 1977 roku przyznał się do jego napisania.

</doc>
<doc id="5108866" url="https://pl.wikipedia.org/wiki?curid=5108866" title="Odžak (ujednoznacznienie)">
Odžak (ujednoznacznienie)



</doc>
<doc id="5108868" url="https://pl.wikipedia.org/wiki?curid=5108868" title="Choyrodon">
Choyrodon

Choyrodon – rodzaj wymarłego dinozaura, ornitopoda z grupy iguanodontow.
Skamieniałości nieznanego zwierzęcia odkryto w Mongolii, w Chüren Duch. Pozostałości spoczywały wśród skał formacji Chüren Duch, którą datuje się na środkowy-późny alb, wbrew wcześniejszym wynikom palinologicznym sytuującym ją na apcie. W jej skałach odnaleziono już wcześniej skamieniałości "Altirhinus kurzanovi", zaliczanego pierwotnie do rodzaju "Iguanodon", ale także prymitywnego ornitomimozaura "Harpymimus", żółwi i ryb. Nowe pozostałości obejmowały kilka niekompletnych szkieletów. Badanie histologiczne niektórych zebranych kości wskazało, że należały do osobnika młodocianego. Badanie ujawniło pewne odrębności kości nosowej, łzowej, "opisthotic", szczękowej, przedzębowej i nadkątowej, zarówno prymitywne, jak otwarte okno przedoczodołowe, jak i zaawansowane ewolucyjnie, jak skierowana w dół kość zębowa czy powiększone okna nozdrzowe. Dzięki temu opisano nowy rodzaj dinozaura, któremu nadano nazwę "Choyrodon". Nazwa rodzajowa wywodzi się od miasta Czojr leżącego w pobliżu miejsca znalezienia skamieniałości. Drugi człon nazwy rodzajowej, "don", pochodzi od łacińskiego słowa oznaczającego ząb i często kończy nazwy dinozaurów, na przykład "Iguanodon". Holotypem obrano wspomniany niekompletny szkielet młodocianego osobnika, skatalogowany jako MPC-D 100/801. W obrębie rodzaju umieszczono pojedynczy gatunek "Choyrodon barsboldi". Epitet gatunkowy honoruje wiodącego mongolskiego paleontologa Rinchena Barsbolda, który dokonał pierwszych odkryć w miejscu znalezienia holotypu. Przeprowadzono analizę filogenetyczną, jednak w zależności od metodologii uzyskano różne wyniki. Niektóre drzewa rodowe lokują "Choyrodon" w nierozwikłanej politomii z "Altirin", "Equijubus", "Jinzhousaurus", "Bolong" i kladem bardziej zaawansowanych ewolucyjnie iguanodonów, inne zaś widzą w nim grupę siostrzaną "Eolambia", tworzony przez nich dwóch klad natomiast umieszczają w różnych miejscach drzewa rodowego iguanodonów.

</doc>
<doc id="5108875" url="https://pl.wikipedia.org/wiki?curid=5108875" title="Anthracini">
Anthracini

Anthracini – plemię muchówek z rodziny bujankowatych i podrodziny Anthracinae.
Muchówki te osiągają od 4 do 20 mm długości ciała. W ich ubarwieniu najczęściej dominuje matowa lub lekko błyszcząca czerń. Głowa jest duża, wyposażona w krótki i składany aparat gębowy. Oczy złożone są nerkowate, wskutek wycięcia na tylnych ich brzegach. Czułki są szeroko rozstawione, ich człony pierwszy i drugi są krótkie, trzeci zaś bulwiasty lub stożkowaty, zwieńczony aristą. Skrzydło ma dwie lub trzy komórki submarginalne. Odwłok jest spłaszczony grzbietowo-brzusznie. Genitalia samca są duże i symetryczne.
Do plemienia tego zalicza się 9 znanych rodzajów:

</doc>
<doc id="5108876" url="https://pl.wikipedia.org/wiki?curid=5108876" title="Baszty z Niebieskim Szlakiem">
Baszty z Niebieskim Szlakiem

Baszty z Niebieskim Szlakiem – grupa skał na południowo-wschodnich obrzeżach wsi Podzamcze w województwie śląskim, w powiecie zawierciańskim, w gminie Ogrodzieniec. Znajdują się na Wyżynie Ryczowskiej, będącej częścią Wyżyny Częstochowskiej wchodzącej w skład Wyżyny Krakowsko-Częstochowskiej.
Baszty z Niebieskim Szlakiem znajdują się w lesie w odległości około 60 m na północ od ścieżki czerwonego szlaku turystycznego z Zamku Ogrodzieniec. Uprawiana jest na nich wspinaczka skalna. Są to zbudowane z twardych wapieni skalistych skały o wysokości 8–13 m, ścianach połogich lub pionowych z filarami i kominami. Wspinacze skalni opisują je jako: Niebieska Płyta, Baszty z Niebieskim Szlakiem I, Baszty z Niebieskim Szlakiem II, Baszty z Niebieskim Szlakiem III, Baszty z Niebieskim Szlakiem IV i Ponad Basztą.
Drogi wspinaczkowe.
Przez wspinaczy skalnych Baszty z Niebieskim Szlakiem zaliczane są do Grupy Gołębnika wśród skał Podzamcza. Pierwsze dwie drogi wspinaczkowe poprowadzono na nich w 2013 roku. W 2021 r. jest już 6 dróg, ale istnieją możliwości utworzenia wielu nowych; są projekty 12 następnych dróg. Jak na razie drogi są słabo obite; ringi (r) i stanowiska zjazdowe zamontowano tylko na dwóch drogach. Ściany wspinaczkowe o wystawie północno-zachodniej, północnej, północno-wschodniej i wschodnie, silnie zacienione. Wśród wspinaczy skalnych popularność skał jest niewielka.

</doc>
<doc id="5108877" url="https://pl.wikipedia.org/wiki?curid=5108877" title="Prawo nieszkodliwego przepływu">
Prawo nieszkodliwego przepływu



</doc>
<doc id="5108879" url="https://pl.wikipedia.org/wiki?curid=5108879" title="Alejandro Menéndez">
Alejandro Menéndez



</doc>
<doc id="5108882" url="https://pl.wikipedia.org/wiki?curid=5108882" title="Victor Thibault">
Victor Thibault

Victor Thibault (ur. 8 marca 1867 w Paryżu, zm. ?) – francuski łucznik, medalista olimpijski.
Thibault wystartował na Letnich Igrzyskach Olimpijskich 1900 w Paryżu. Został dwukrotnym wicemistrzem olimpijskim, zdobywając srebro w au chapelet i au cordon doré. W obu konkurencjach pokonał go wyłącznie Hubert Van Innis.

</doc>
<doc id="5108883" url="https://pl.wikipedia.org/wiki?curid=5108883" title="Nocera">
Nocera



</doc>
<doc id="5108884" url="https://pl.wikipedia.org/wiki?curid=5108884" title="Frédèric Petit">
Frédèric Petit

Frédèric Adolphe Petit (ur. 6 maja 1857 w Carnières, zm. 19 lutego 1947 w Caudry) – francuski łucznik, medalista olimpijski.
Petit wystartował na Letnich Igrzyskach Olimpijskich 1900 w Paryżu. Został dwukrotnym brązowym medalistą olimpijskim, zdobywając brąz w au chapelet i au cordon doré. W obu konkurencjach pokonali go wyłącznie Hubert Van Innis i Victor Thibault.

</doc>
<doc id="5108886" url="https://pl.wikipedia.org/wiki?curid=5108886" title="San Germano">
San Germano



</doc>
<doc id="5108887" url="https://pl.wikipedia.org/wiki?curid=5108887" title="Barionowe Oscylacje Akustyczne">
Barionowe Oscylacje Akustyczne



</doc>
<doc id="5108888" url="https://pl.wikipedia.org/wiki?curid=5108888" title="Włodzimierz Bojarski (ujednoznacznienie)">
Włodzimierz Bojarski (ujednoznacznienie)



</doc>
<doc id="5108890" url="https://pl.wikipedia.org/wiki?curid=5108890" title="Villar">
Villar



</doc>
<doc id="5108893" url="https://pl.wikipedia.org/wiki?curid=5108893" title="Halina Jaroszyńska">
Halina Jaroszyńska

Halina z Hubertów Jaroszyńska (ur. 1886, zm. 1985) – polska pedagożka, Sprawiedliwa wśród Narodów Świata, kierowniczka 36 Szkoły Powszechnej w Warszawie.
Życiorys.
Halina Jaroszyńska urodziła się w rodzinie Hubertów i studiowała historię na Uniwersytecie Jagiellońskim. Z małżeństwa z Józefem Jaroszyńskim miała dwie córki; Bronisławę Jaroszyńską, znaną jako siostra Klara z Zakładu dla Niewidomych w Laskach, oraz pedagożkę Hannę Święcicką. W 1942 r. zdecydowała się razem z mężem na przygarnięcie Jakoba Lotenberga, jego żony Karoli i ich ośmioletniej córki Anity Lautenberg, którzy uciekli do Warszawy z radomskiego getta w powiecie kieleckim podczas jego likwidacji. Jaroszyńscy zgodzili się przechować Karolę w swoim mieszkaniu, a dla Jakoba znaleźli schronienie w wynajętej piwnicy na warszawskich Bielanach. Podczas nalotów lub wizyt przyjaciół Anita i jej matka były przenoszone przez Jaroszyńskich do piwnicy, dopóki nie można było bezpiecznie wrócić na powierzchnię. Anitę Jaroszyńscy umieścili w domu dla niewidomych prowadzonego przez Siostry Nazaretanki w Laskach, gdzie jako zakonnica pracowała córka Jaroszyńskich, siostra Klara. W czasie ukrywania Anity u zakonnic w Laskach Jaroszyńska z rodziną dostarczała dziecku ubrania, podręczniki i artykuły papiernicze. 
18 lutego 1981 r. Jad Waszem uznał Halinę i Józefa Jaroszyńskich, ich córkę s. Klarę i również pomagającą w ocaleniu Lautenbergów Marię Furmanik za Sprawiedliwych wśród Narodów Świata.
Zmarła w 1985 r. i została pochowana na cmentarzu przy ośrodku dla niewidomych w Laskach w kwaterze D w rzędzie I w grobie o numerze 22.

</doc>
<doc id="5108896" url="https://pl.wikipedia.org/wiki?curid=5108896" title="Ciało rozkładu wielomianu">
Ciało rozkładu wielomianu

Ciało rozkładu wielomianu – w teorii ciał rozszerzenie ciała o wszystkie pierwiastki pewnego wielomianu.
Definicja.
Dla danego ciała formula_1 i dla wielomianu formula_2 dodatniego stopnia o współczynnikach z tego ciała (a więc należącego do pierścienia wielomianów tego ciała, formula_3), który rozkłada się w większym ciele formula_4 na iloczyn wielomianów liniowych formula_5 ciałem rozkładu tegoż wielomianu jest ciało powstałe przez rozszerzenie wyjściowego ciała formula_1 o wszystkie pierwiastki tegoż wielomianu formula_7 to znaczy formula_8 Tak skonstruowane ciało rozkładu wielomianu formula_2 jest podciałem formula_10 formula_11.
Istnienie.
Dyskusję ciał rozkładu wielomianu Jerzy Browkin zaczyna od rozważenia istnienia takich ciał w ogóle. Mianowicie powyższa definicja wymaga rozkładu rozpatrywanego wielomianu na wielomiany liniowe. Dowieść można, że każdy wielomian formula_2 dodatniego stopnia należący do pierścienia wielomianów danego ciała formula_13 nierozkładalny w tym ciele można jednak rozłożyć na iloczyn wielomianów liniowych (a więc postaci formula_14) w innym ciele formula_4 będącym rozszerzeniem ciała wyjściowego formula_16 By tego dowieźć, dowodzi się wpierw lematu stanowiącego, że dla każdego wielomianu formula_3 dodatniego stopnia istnieje rozszerzenie formula_4 ciała formula_1 takie, że wielomian formula_2 ma w tym ciele pierwiastek. A więc formula_21.
Wielomian formula_2 może być rozkładalny bądź nierozkładalny w ciele formula_16 Jeśli jest rozkładalny, to da się rozłożyć na wielomiany nierozkładalne. Każdy pierwiastek dowolnego z tych wielomianów nierozkładalnych stanowi już pierwiastek wielomianu formula_24 Tak więc w obu przypadkach dalsze rozumowanie sprowadza się do rozpatrzenia przypadku wielomianu nierozkładalnego. W pierścieniu wielomianów formula_13 wielomian formula_2 tworzy ideał formula_27 który można oznaczyć także formula_28 W przypadku wielomianu nierozkładalnego ideał ten będzie maksymalny (oznacza to, że ideał nie jest równy samemu pierścieniowi, do którego należy, w tym wypadku formula_29, ale nie zawiera się w żadnym innym ideale niż sobie samym i samym pierścieniu). Dowodzi się, że pierścień ilorazowy utworzony przez podzielenie dowolnego wyjściowego pierścienia przez dowolny jego ideał maksymalny jest ciałem. Wobec tego także pierścień ilorazowy formula_30 powstały z podzielenia pierścienia wielomianów formula_13 przez jego ideał maksymalny formula_32 będzie ciałem. Przyjąć można na jego oznaczenie formula_33 Co więcej, będzie on zawierał podciało izomorficzne z wyjściowym ciałem formula_16 Należy dalej rozpatrzeć element formula_35 wzięty z formula_36 Po podstawieniu formula_37 do wielomianu formula_2 otrzymuje się formula_39 to ostatnie zaś należy do ideału generowanego przez formula_24 Tak więc otrzymuje się tu element zerowy ciała formula_41 element ten stanowi wobec powyższego pierwiastek wielomianu formula_2.
Idąc dalej tym samym tokiem myślenia, poprzez indukcję ze względu na stopień formula_2 dochodzi się do wniosku, że istnieć musi takie rozszerzenie formula_44 które zawiera nie jeden, ale wszystkie pierwiastki formula_24 W takim wypadku wielomian formula_2 rozłożyłby się w tym ciele na iloczyn wielomianów liniowych z tego ciała formula_47 Mianowicie jako założenie indukcyjne wziąć należy, że jest tak dla wielomianów stopnia mniejszego od n. Dla wielomianów pierwszego stopnia teza ta jest już dowiedziona (mają bowiem jeden jedyny pierwiastek). Z powyższych rozważań wynika, że dla wielomianu formula_3 o stopniu formula_49 istnieje rozszerzenie formula_4 ciała formula_1 obejmujące pierwiastek formula_37 tegoż wielomianu. Skoro tak, to w ciele formula_4 wielomian formula_2 rozłożyć można przynajmniej na 2 czynniki: formula_55 przy czym formula_56 Jak widać, pierwszy z nich jest wielomianem liniowym, drugi natomiast jest wielomianem stopnia mniejszego od formula_57 co podpada po założenie indukcyjne. Stanowi ono, że ciało formula_4 (z tego bowiem ciała wzięto wielomian formula_59) ma rozszerzenie, można je oznaczyć formula_60 takie, że wielomian formula_59 stopnia poniżej formula_49 da się w nim rozłożyć na wielomiany liniowe. Ale także formula_63 a więc i formula_64 co oznacza, że wielomian liniowy formula_65 Oba czynniki wielomianu formula_2 należą do formula_67 co oznacza, że wielomian formula_2 da się rozłożyć na czynniki liniowe, z których każdy należy do formula_69 Dowodzi to, że dla każdego wielomianu dodatniego stopnia z danego ciała ciało to ma rozszerzenie, w którym da się ów wielomian rozłożyć na czynniki liniowe.
Oznacza to, że w przypadku dowolnego wielomianu formula_2 dodatniego stopnia z pierścienia wielomianów dowolnego wyjściowego ciała formula_1 istnieje rozszerzenie formula_1 zawierające wszystkie jego pierwiastki. Rozszerzenie formula_1 o te pierwiastki nazywa się właśnie ciałem rozkładu wielomianu formula_2.
Należy jeszcze rozpatrzyć przypadek, kiedy to wielomian formula_2 nie jest dodatniego, ale zerowego stopnia. Wielomian taki nie ma pierwiastków nienależących do ciała formula_44 wobec tego już samo formula_1 stanowi ciało jego rozkładu.
Jedyność.
Po udowodnieniu istnienia ciał rozkładu wielomianu rozważa się następnie jedyność takich ciał. Oczywiście ciało rozkładu wielomianu formula_2 zależy nie tylko od postaci tegoż wielomianu, a więc od jego pierwiastków, przy których się on zeruje, ale również od wyjściowego ciała formula_44 z którego wzięte zostały współczynniki formula_24 Pojawia się jednak pytanie, czy po ustaleniu tego ciała formula_1 może ono mieć kilka różnych rozszerzeń będących ciałami rozkładu formula_82 czy też może istnieć tylko jedno jedyne takie ciało.
Rozważania na ten temat opierają się na badaniu rozszerzeń izomorfizmów. Okazuje się bowiem, że dowolny izomorfizm formula_83 dwóch ciał, np. formula_84 i formula_85 rozszerzyć można na izomorfizm formula_86 ich pierścieni wielomianów. Jeśli więc formula_87 to formula_88 Wziąć należy wielomian nierozkładalny formula_89 z pierścienia formula_13 o pierwiastku formula_91 należącym do rozszerzenia formula_92 Izomorfizm formula_86 będzie przekształcał ten wielomian na wielomian formula_94 Jak wynika z powyższych rozważań, i ten wielomian będzie miał pierwiastek, oznaczany przez formula_95 i należący do pewnego rozszerzenia formula_44 oznaczanego przez formula_97 Oznacza to w dalszym ciągu istnienie dwóch ciał powstałych przez rozszerzenie formula_1 o rzeczone dwa pierwiastki, mianowicie formula_99 i formula_100 Co więcej izomorfizm formula_83 rozszerzyć można do kolejnego izomorfizmu formula_102 przekształcającego pierwsze z tych rozszerzeń w to drugie: formula_103 Jako że izomorfizm zachowuje własności algebraiczne, przeto formula_104 będzie w formula_1 nierozkładalny. Dalej wziąć trzeba dwa formula_84-izomorfizmy z pierścieni ilorazowych odpowiednich pierścieni wielomianów w odpowiednie rozszerzenia pojedyncze, mianowicie formula_107 przekształcające formula_108 w formula_109 który dla formula_110 przyjmuje wartość formula_111 oraz analogicznie formula_112 taki, że formula_113 Następnie z faktu, że formula_114 wnosi się, że izomorfizmowi pierścieni wielomianów formula_115 odpowiada izomorfizm ich pierścieni ilorazowych formula_116 Rzeczony izomorfizm formula_117 stanowiąc rozszerzenie formula_118 po podstawieniu doń formula_110 daje formula_120 W końcu izomorfizm formula_102 zdefiniowany jako formula_122 przekształca formula_123 w formula_124 W szczególności, przy wzięciu za formula_84 i formula_126 wyjściowego ciała formula_44 przekształca on jego rozszerzenia pojedyncze formula_103 Wysnuć stąd można wniosek, że skoro pierwiastki rozpatrywanego nierozkładalnego wielomianu formula_2 można wzajemnie przekształcać w siebie izomorfizmami, pod względem właściwości algebraicznych nie różnią się one od siebie.
Następnie wykorzystuje się twierdzenie o rozszerzaniu izomorfizmu. Stanowi ono, że dla
można rozszerzyć formula_83 do izomorfizmu formula_145 który przekształcał będzie ciało formula_136 w ciało formula_139.
Browkin dowodzi tego twierdzenia, wykorzystując indukcję matematyczną po stopniu wielomianu formula_24 Mianowicie dla wielomianów stopnia zerowego ciała ich rozkładu są wyjściowymi ciałami, wobec czego szukanym izomorfizmem będzie po prostu wyjściowy izomorfizm formula_149 Sytuacja komplikuje się, gdy w grę wchodzą wielomiany wyższego stopnia. Założenie indukcyjne przyjmować będzie, że twierdzenie zachodzi dla wielomianów stopnia mniejszego od formula_57 wyprowadzić je zaś należy dla tegoż właśnie stopnia. Przyjmując rozkład wielomianów formula_151 i analogicznie formula_152 (są tego samego stopnia, gdyż formula_153), definiuje się formula_136 jako formula_84 rozszerzone o wszystkie formula_156 od formula_157 do formula_49 z powyższego iloczynu, analogicznie definiuje się formula_139 jako rozszerzenie formula_126 o odpowiednie formula_161 Jednym z pierwiastków wielomianu formula_89 jest formula_163 Wobec tego w rozkładzie formula_89 występuje taki nierozkładalny wielomian formula_165 że znika on dla formula_163 Poddając tenże wielomian formula_167 działaniu wcześniej określonego izomorfizmu formula_86 otrzymuje się wielomian formula_169 także nierozkładalny, i z kolei występujący w rozkładzie wielomianu formula_170 Ma on wobec tego swój pierwiastek wśrod formula_171 od formula_157 do formula_57 pierwiastek ten można oznaczyć dowolnie, dla prostoty na przykład formula_174 Wtedy dzięki rozumowaniu przedstawionemu wcześniej wnosi się o istnieniu izomorfizmu formula_175 zdefiniowanego jak wyżej, a więc stanowiącego rozszerzenie wyjściowego izomorfizmu formula_83 i takiego, że formula_177 a więc przyporządkowującemu pierwiastkowi formula_156 pierwiastek formula_161 Pozwala to na rozłożenie wielomianów formula_89 i formula_140 na wielomian liniowy o pierwiastku formula_91 czy formula_183 oraz inny wielomian z pierścienia formula_184 czy formula_185 o stopniu mniejszym od formula_49 (a więc do którego będzie się stosowało założenie indukcyjne), oznaczany na przykład odpowiednio formula_187 i formula_188 Ponieważ formula_89 jest izomorficzny do formula_140 i jego czynnik formula_191 jest izomorficzny do czynnika formula_192 wielomianu formula_193 izomorficzne są również występujące w obu rozkładach wielomiany formula_187 i formula_188 Wobec tego ciało formula_136 traktować można jako ciało formula_123 rozszerzone następnie o wszystkie formula_156 począwszy od formula_199 aż do formula_49 i tak samo ciało formula_139 jako formula_202 W obu przypadkach są to ciała rozkładu wielomianów formula_203 a więc o stopniu od formula_49 mniejszym. Dotyczy ich założenie indukcyjne, istnieje więc izomorfizm formula_205 przekształcający pierwsze w drugie. Izomorficzne są też wyjściowe ciała formula_206 i formula_207 Wynika z tego, że izomorficzne muszą być w końcu także formula_136 i formula_97 Dowodzi to twierdzenia o rozszerzaniu izomorfizmu.
Nic jednak w powyższym rozumowaniu nie wskazuje, jakoby ciała formula_84 i formula_126 musiały różnić się od siebie. Wprost przeciwnie, muszą być one izomorficzne. Każde wszak ciało jest izomorficzne ze sobą samym. Podstawić do twierdzenia można więc dwukrotnie to samo wyjściowe ciało formula_16 Nie wymaga również rzeczone rozumowanie, by formula_140 i formula_89 nie były tym samym wielomianem. Przyjąć bowiem można, że wiążący je izomorfizm jest identycznością. Po wprowadzeniu powyższych dwóch założeń otrzymuje się z dowiedzionego twierdzenia, że każde dwa ciała rozkładu tego samego wielomianu formula_2 z pierścienia wielomianów tego samego ciała formula_1 są formula_1-izomorficzne. Inaczej mówiąc, są tożsame z dokładnością do izomorfizmu.

</doc>
<doc id="5108900" url="https://pl.wikipedia.org/wiki?curid=5108900" title="Agronomia społeczna">
Agronomia społeczna

Agronomia społeczna – ruch społeczno-oświatowy zmierzający do uczynienia z pozaszkolnego systemu nauczania rolniczego, sposobu zdobywania kwalifikacji rolniczych i doskonalenia zawodowego osób zatrudnionych w rolnictwie.
Początki agronomii społecznej.
Agronomia społeczna jako nauka o społeczno-gospodarczych aspektach rozwoju rolnictwa zaczęła rozwijać się na przełomie XIX i XX w. Stwierdzenia zawarte w agronomii społecznej wynikały z analizy położenia gospodarstw chłopskich, ich niskiej świadomości społecznej i braku dostępu do oświaty rolniczej.
Władysław Grabski – jeden ze współtwórców agronomii społecznej – sformułował jej znaczenie następująco: „Agronomia społeczna jest to działalność społeczna oparta o inicjatywę prywatne, bądź o zrzeszenia i instytucje, bądź o samorząd i państwo, polegające na rozpowszechnianiu wiedzy agronomicznej i na jej zastosowanie przez najszersze warstwy społeczne”.
Wg Szczepana Miklaszewskiego „Pod pojęciem agronomia społeczna rozumiemy oddziaływanie państwa, samorządu, organizacji rolniczych oraz instytucji i osób prywatnych przede wszystkim na drobnych rolników w kierunku samodzielnego myślenia oraz odpowiedniego stosowania w praktyce zdobytych wiadomości oraz swoich własnych przemyśleń i spostrzeżeń”.
Antoni Wojtysiak dokonał syntezy pojawiających się pojęć z zakresu agronomii społecznej i stwierdził, że ta dziedzina wiedzy ma charakter zarówno naukowy, jak i społeczny. Jest najmłodszą gałęzią wiedzy rolniczej, zatem zakres zainteresowania i metody badawcze będą się kształtować stopniowo, w miarę rozwoju działalności w praktyce.
Wiktor Bronikowski uznawał agronomię społeczną jako część nauki z zakresu polityki agrarnej i socjologii wsi. W okresie międzywojennym agronomia społeczna rozumiana była jako pozaszkolne formy kształcenia rolników, stanowiła więc element działalności izb rolniczych, kółek rolniczych, niższych szkół rolniczych oraz instruktorów rolnych. Agronomię budowano na trzech podstawowych filarach: nauce i oświacie rolniczej, instytucjach i organizacjach rolniczych oraz na rolnikach-producentach rolnych.
Nauczanie agronomi społecznej w okresie międzywojennym.
W 1927 r. z inicjatywy W. Grabskiego w ramach Zakładu Polityki Agrarnej SGGW powołano Studium Agronomii Społecznej. W Studium realizowano trzy grupy wykładów i ćwiczeń, obejmujące nauki pedagogiczne, społeczno-ekonomiczne oraz podstawy nauk rolniczych. Zakładano, że jako dziedzina nauk stosowanych powinna odpowiadać wymaganiom życia rolniczego i środowiska wiejskiego.
System agronomii społecznej rozwijał się w oparciu o stosowane różne metody organizacyjne, oświatowe i społeczno-gospodarcze oraz przy udziale licznych instytucji państwowych, samorządowych i organizacji rolniczych typu towarzystwa rolnicze, kółka rolnicze, izby rolnicze, koła gospodyń wiejskich. Nauka i oświata rolnicza w okresie międzywojennym reprezentowana była przez szkolnictwo wyższe, placówki naukowo-badawcze (Państwowy Instytut Naukowy Gospodarstwa Wiejskiego), stacje doświadczalne oraz przez średnie i niższe szkolnictwo rolnicze.
Ustawą z 1920 r. "o ludowych szkołach rolniczych" zakładano, że każdy powiat będzie posiadał dwie publiczne szkoły rolnicze, męską i żeńską. Tego celu nie zdołano zrealizować, gdyż w 1936/37 r. istniało 128 szkół rolniczych, na 264 powiatów. System szkolnictwa rolniczego był wspierany przez nauczycieli szkół rolniczych, łączących nauczanie w okresie zimowym i instruktaż w okresie letnim, instruktorów kółek rolniczych i izb rolniczych, poprzez powszechne szkolenia rolników i zespoły przysposobienia rolniczego młodzieży wiejskiej.
Wznowienie systemu agronomii społecznej na przełomie 1956/57 r..
Nowe uwarunkowania polityczne nie pozwoliły na odtworzenie agronomii społecznej z okresu przedwojennego. Zarys tego systemu znajdujemy w reaktywowaniu wielu instytucji państwowych, samorządowych, społecznych i zawodowych. 
Podstawowe znaczenie miało powstanie masowej organizacji rolniczej – kółek rolniczych i kół gospodyń wiejskich. Przy kółkach rolniczych kształtowały się rolnicze zrzeszenia branżowe i zespoły przysposobienia rolniczego. W kolejnych latach (od roku 1995) powstały izby rolnicze. Duże znaczenie przypisano szkolnictwu rolniczemu, poprzez powołanie od podstaw nowych wyższych szkół rolniczym oraz utworzenie sieci techników i niższych szkół rolniczych. Uzupełnieniem sieci stały się szkoły przysposobienia rolniczego.
W 1961 r. powołano ośrodki rozwoju postępu rolniczego przy wyższych szkołach rolniczych, wzorowane na studium agronomii społecznej. Zadaniem ośrodków było koordynowanie prac naukowo-badawczych uczelni rolniczych w kierunku ich użyteczności praktycznej.
Poza tym zakłady upowszechniania postępu w rolnictwie powołano przy rolniczych instytutach naukowo-badawczych (IHAR, IUNG, Instytut Ochrony Roślin, Instytut Zootechniki, Instytut Weterynarii).
Postęp wzmacniany był przez służby instruktorskie i doradcze w rolnictwie, w tym przez gromadzkie służby rolne, gminne służby rolne, wojewódzkie ośrodki postępu rolniczego, wojewódzkie ośrodki doradztwa rolniczego.

</doc>
<doc id="5108902" url="https://pl.wikipedia.org/wiki?curid=5108902" title="Łopatycze">
Łopatycze



</doc>
<doc id="5108903" url="https://pl.wikipedia.org/wiki?curid=5108903" title="San Demetrio">
San Demetrio



</doc>
<doc id="5108904" url="https://pl.wikipedia.org/wiki?curid=5108904" title="Adam Kowalczyk (hodowca koni)">
Adam Kowalczyk (hodowca koni)

Adam Kowalczyk – polski hodowca koni zimnokrwistych, od sierpnia 2020 do lipca 2021 prezes Polskiego Związku Hodowców Koni.
Życiorys.
Jako hodowca związany jest z Mazowszem. Od początku XXI wieku jest czynnym członkiem Wojewódzkiego Związku Hodowców Koni w Warszawie, którego był kilkakrotnie prezesem. Jest aktywnym działaczem komisji Funduszu Promocji Mięsa Końskiego. W sierpniu 2020 został wybrany prezesem Polskiego Związku Hodowców Koni. 18 czerwca 2021 roku Zarząd Polskiego Związku Hodowców Koni podjął bezprecedensową uchwałę o zawieszeniu w pełnieniu swoich obowiązków przez Adama Kowalczyka w charakterze prezesa PZHK. W lipcu 2021, XXXII Nadzwyczajny Walny Zjazd Delegatów Polskiego Związku Hodowców Koni odwołał go z funkcji prezesa. Jego następcą został dr Władysław Antoni Brejta.

</doc>
<doc id="5108905" url="https://pl.wikipedia.org/wiki?curid=5108905" title="Leiji Matsumoto">
Leiji Matsumoto



</doc>
<doc id="5108908" url="https://pl.wikipedia.org/wiki?curid=5108908" title="Sin City The Mixtape">
Sin City The Mixtape

Sin City The Mixtape – czwarty mixtape amerykańskiego rapera Ski Mask The Slump Goda. Wydawnictwo ukazało się 25 czerwca 2021 roku nakładem wytwórni muzycznej Victor Victor Worldwide i Republic Records w dystrybucji Universal Music. Był to pierwszy projekt Goulbourne'a po 2 letniej przerwie oraz jedno z jego trzech zapowiedzianych na rok 2021 wydań.
Tło.
Podczas wywiadu dla XXL z czerwca 2021 r. Ski Mask stwierdził że, projekt jest inspirowany serią komiksów Franka Millera o nazwie Sin City i jej adaptacją filmową z 2005 r., która jest jednym z ulubionych filmów Ski Maska. Film promujący projekt został nakręcony w czerni i bieli z nutami czerwieni, w podobnym stylu jak film Sin City. Ojciec Goulbourne'a rapował również pod pseudonimem Sin City, co jest kolejną inspiracją dla tytułu mixtape'u.
11 maja 2021 r. Ski powiedział na Instagram Story, transmisji na żywo oraz w filmie dla magazynu Complex, że spędzi maj na kręceniu teledysków i robieniu sesji zdjęciowych do projektu. Trzy dni później Ski Mask oficjalnie ogłosił, że mixtape ukaże się w czerwcu.
20 czerwca 2021 odbyła się premiera zwiastuna mixtape'a na kanale YouTube Goulbourne'a, zwiastun zapowiadał datę premiery na 25 czerwca. Okładka projektu została ujawniona w mediach społecznościowych 22 czerwca 2021. Lista utworów została ujawniona przez Apple Music 23 czerwca 2021. Ski Mask w wywiadzie dla XXL stwierdził że: 
Opis.
Mixtape składa się z 9 utworów, za produkcję odpowiadają m.i.n: Ronny J, John Cunningham czy Kenny Beats. 
Zapytany w wywiadzie dla XXL o to czego fani powinni się spodziewać po projekcie Ski Mask odpowiedział:
Lista utworów.
Opracowano na podstawie materiału źródłowego.
Personel.
Zaadaptowano z Tidal.

</doc>
<doc id="5108909" url="https://pl.wikipedia.org/wiki?curid=5108909" title="EF Education First Pro Cycling">
EF Education First Pro Cycling



</doc>
<doc id="5108912" url="https://pl.wikipedia.org/wiki?curid=5108912" title="Pohubiatycze">
Pohubiatycze

Pohubiatycze (także "Pogubiatycze"; ; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
W dwudziestoleciu międzywojennym leżały w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5108913" url="https://pl.wikipedia.org/wiki?curid=5108913" title="Pogubiatycze">
Pogubiatycze



</doc>
<doc id="5108915" url="https://pl.wikipedia.org/wiki?curid=5108915" title="Bobbio (ujednoznacznienie)">
Bobbio (ujednoznacznienie)



</doc>
<doc id="5108916" url="https://pl.wikipedia.org/wiki?curid=5108916" title="Rudawiec (rejon brzeski)">
Rudawiec (rejon brzeski)

Rudawiec (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
W dwudziestoleciu międzywojennym leżał w Polsce, w województwie poleskim, w powiecie brzeskim, w gminie Ratajczyce. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5108917" url="https://pl.wikipedia.org/wiki?curid=5108917" title="José Antonio Díaz">
José Antonio Díaz

José Antonio Díaz (ur. 23 października 1960 w El Cano) – argentyński duchowny katolicki, biskup Concepción od 2021.
Życiorys.
Prezbiterat.
Święcenia kapłańskie otrzymał 14 grudnia 1985 i został inkardynowany do diecezji Catamarca. Pracował głównie jako duszpasterz parafialny, pełnił także funkcje m.in. wicerektora niższego seminarium, rektora części propedeutycznej w wyższym seminarium oraz wikariusza biskupiego ds. duszpasterstwa młodzieży.
Episkopat.
26 czerwca 2021 papież Franciszek mianował go biskupem diecezji Concepción. Sakry udzielił mu 12 sierpnia 2021 metropolita Salty – arcybiskup Mario Antonio Cargnello.

</doc>
<doc id="5108920" url="https://pl.wikipedia.org/wiki?curid=5108920" title="Eugène Mougin">
Eugène Mougin

Eugène Mougin (ur. 17 listopada 1852 w Paryżu, zm. 28 grudnia 1923 tamże) – francuski łucznik, mistrz olimpijski.
Mougin wystartował na Letnich Igrzyskach Olimpijskich 1900 w Paryżu. Został mistrzem olimpijskim, zdobywając złoto w au chapelet z 50 m.

</doc>
<doc id="5108924" url="https://pl.wikipedia.org/wiki?curid=5108924" title="Włodzimierz Bilan">
Włodzimierz Bilan

Włodzimierz Bilan – harcerz, prawnik, działacz i polityk narodowy, samorządowiec, więzień polityczny.
Biografia.
Urodził się w Przemyślu. W 1918 walczył w obronie Przemyśla, otrzymując „Gwiazdę Przemyśla”. Podczas wojny polsko-bolszewickiej pełnił służbę wartowniczą. Był redaktorem pisma „Orlęta” (1921-1922). Ukończył II Państwowe Gimnazjum im. Kazimierza Morawskiego w Przemyślu (1925). Następnie studiował prawo we Lwowie, wieńcząc je magisterium w 1932. Zaangażował się w działalność Młodzieży Wszechpolskiej, Związku Ludowo-Narodowego oraz od 1928 Stronnictwa Narodowego. Działał też w Towarzystwie Gimnastycznym „Sokół”. Utworzył w Przemyślu Zrzeszenie Młodzieży Narodowej, które w 1926 przyłączyło się do Obozu Wielkiej Polski. Był kierownikiem Ruchu Młodych OWP na województwo krakowskie. Od listopada 1928 był redaktorem naczelnym tygodnika „Ziemia Przemyska” (do wybuchu wojny w 1939, z przerwą w latach 1930-1931).
W związku z aktywną działalnością polityczną został pobity przez sierżanta Stanisława Pilara z inspiracji dowódcy 38 pułku piechoty płka Kostka-Biernackiego. W odpowiedzi Bilan opublikował artykuł w „Ziemi Przemyskiej”, gdzie skrytykował wykorzystywanie przez sanację do walki politycznej wojska polskiego. W reakcji oficerowie w Przemyślu zaczęli bojkotować pismo. Poparcia Bilanowi udzielił gen. Józef Haller.
W 1933, kiedy zdelegalizowano OWP, przez ponad dwa tygodnie przebywał w areszcie z innymi przemyskimi narodowcami. W kwietniu 1933 stanął na czele Sekcji Młodych SN w Przemyślu, a latem tego roku został wiceprezesem zarządu Podokręgu Przemyskiego SN. Po śmierci prezesa Józefa Kostrzewskiego (kwiecień 1934) objął jego obowiązki. Zasiadał w Radzie Naczelnej SN.
Od 1935 do 1939 był radnym miejskim w Przemyślu (wiceprzewodniczący Klubu Narodowego). Tuż przed wybuchem wojny został wpisany na listę adwokatów Izby Adwokackiej w Przemyślu. Już jesienią 1939 był więziony kilka tygodni przez Niemców na Zamku w Rzeszowie. Na początku 1940 gestapo aresztowało jego ciężarną żonę (wkrótce zwolnioną) i braci, którzy trafili do KL Auschwitz. Bilan nie został aresztowany, bo go nie było w mieście. Odtąd, poszukiwany, używał nazwiska Słodkiewicz (potem Wroński) i przebywał w Miechowie (ojciec był tam komendantem więzienia). Mimo kontaktów z działaczami narodowymi (Władysław Owoc, Józef Haydukiewicz, Tadeusz Lech) – nie zaangażował się w działalność polityczną.
Na wiosnę 1945 zamieszkał w Krakowie. Od maja tego roku do czerwca 1946 był redaktorem „Centralnego Biuletynu Wewnętrznego”, dwutygodnika dla działaczy SN. Po wpisaniu na listę adwokacką (czerwiec 1945) otworzył w Krakowie kancelarię. Opowiadał się za legalizacją SN, w związku z czym był w bliskich relacjach ze Stanisławem Rymarem (stał na czele krakowskiego Komitetu Legalizacyjnego partii). Pod koniec 1945 Bilan spotykał się z Edwardem Sojką, który został wysłany przez Tadeusza Bieleckiego, by tworzyć delegatury MSW rządu londyńskiego. W efekcie Bilan został delegatem na województwo wrocławskie.
Aresztowanie Bilana miało miejsce 1 grudnia 1946. Po dwóch tygodniach pobytu w areszcie w Krakowie został przewieziony do Warszawy i pod koniec roku znalazł się w więzieniu mokotowskim. Po blisko rocznym śledztwie został skazany na śmierć 29 listopada 1947. Proces odbywał się przed Wojskowym Sądem Rejonowym od 18 do 26 listopada tego samego roku. Przewodniczącym składu sędziowskiego był mjr Roman Abramowicz. Bolesław Bierut 19 stycznia 1948 zamienił karę śmierci na dożywocie. Bilan zmarł w szpitalu więziennym we Wronkach 21 kwietnia 1951 (oficjalnie na raka żołądka).
Życie prywatne i rodzina.
Był synem Michała (sierżant armii Austro-Węgier, w niepodległej Polsce pracował w więziennictwie) oraz Franciszki z domu Słodkiewicz. Miał ośmioro rodzeństwa. Jego żoną była Michalina z domu Kukuła (1909-1971). Mieli dwóch synów: Wiesława (1940-1992), geologa i Tadeusza (ur. 1944).

</doc>
<doc id="5108926" url="https://pl.wikipedia.org/wiki?curid=5108926" title="Henri Helle">
Henri Helle

Henri Hyacinthe Helle (ur. 4 września 1873 w Thiescourt, zm. 21 czerwca 1901 tamże) – francuski łucznik, medalista olimpijski.
Helle wystartował na Letnich Igrzyskach Olimpijskich 1900 w Paryżu. Został wicemistrzem olimpijskim, zdobywając srebro w au chapelet z 50 m – pokonał go wyłącznie Eugène Mougin. Ponadto zajął 4. miejsce w au cordon doré z 50 m.

</doc>
<doc id="5108927" url="https://pl.wikipedia.org/wiki?curid=5108927" title="Kamjanka (rejon olewski)">
Kamjanka (rejon olewski)

Kamjanka () – wieś na Ukrainie, w obwodzie żytomierskim, w rejonie olewskim. W 2001 roku liczyła 1466 mieszkańców.

</doc>
<doc id="5108930" url="https://pl.wikipedia.org/wiki?curid=5108930" title="Blue Penny Museum">
Blue Penny Museum

Blue Penny Museum – muzeum w Port Louis, stolicy Mauritiusa, założone w listopadzie 2001 roku z fundacji Mauritius Commercial Bank. Prezentuje szeroko pojęte dziedzictwo kulturowe, historyczne i artystyczne Mauritiusa. Jego główną atrakcją są znaczki Mauritius „Post Office”, wokół których zbudowana jest narracja ekspozycji. Placówka zawdzięcza swoją nazwę jednemu z nich.
Obiekt jest częścią Caudan Waterfort, kompleksu handlowo-usługowo-rozrywkowego, otwartego w 1996 roku na nabrzeżu portowym Marina Quay. Kamienny budynek został wzniesiony w 1913 roku jako Biuro Portowe New Mauritius Docks Company, obecnie został wkomponowany w nowoczesną architekturę kompleksu.
Mauritius „Post Office”.
Dwa znaczki Mauritius „Post Office”, znane jako Red Penny i Blue Penny, były piątymi znaczkami pocztowymi wydanymi na świecie, a pierwszymi na Mauritiusie. Z 1000 oryginalnych egzemplarzy do dziś zachowało się jedynie dwadzieścia siedem. Znaczki zostały nabyte w 1993 roku przez konsorcjum szesnastu maurytyjskich firm pod egidą Mauritius Commercial Bank za cenę 2,2 miliona dolarów. Ze względu na wymogi konserwacyjne eksponowane są tylko przez 10 minut na każde trzydzieści minut zwiedzania.
We wrześniu 2011 roku zorganizowano w Niemczech wspólną wystawę Blue Penny Museum i Muzeum Komunikacji w Berlinie pt. "The “Meeting of the Queens”", w ramach której zaprezentowano 18 z 27 zachowanych znaczków.
Ekspozycja stała.
Ekspozycja stała składa się z sześciu wystaw tematycznych. Pierwsza z nich pt. "The Age of Discovery" przedstawia w sposób szeroki przebieg i kontekst historyczny wielkich odkryć geograficznych, których następstwem była kolonizacja wysp Oceanu Indyjskiego, w tym także Mauritiusa. W jej ramach omawiane są m.in. aspekty budowy łodzi i życia na statku oraz zasada działania dawnych przyrządów nawigacyjnych.
Wystawa "The island builders" opowiada o trzech etapach w historii wyspy, odpowiadającym jej trzem kolejnym właścicielom – Niderlandom, Francji i Wielkiej Brytanii. Ukazuje ona takie zagadnienia jak trudności związane z zasiedleniem i uprawą roślin, geopolityczne znaczenie w dobie kolonizacji, wpływ administracji Francuskiej Kompanii Wschodnioindyjskiej, niewolnictwo czy bitwy kampanii na Mauritiusie w dobie wojen napoleońskich. Główną atrakcją dwóch pierwszych wystaw są mapy i antyki z epoki, począwszy od XVI wieku.
W ekspozycji "Port Louis a beacon on the indies route" przedstawiony jest rozwój stolicy Mauritiusa, Port Louis na przestrzeni XVIII i XIX wieku. Do czasu otwarcia Kanału Sueskiego w 1869 roku, Port Louis było głównym portem przystankowym na szlaku morskim do Indii. W ramach tej wystawy można zobaczyć m.in. XIX-wieczne rękopisy i fotografie. Zbiory uzupełnia kolekcja międzynarodowych monet używanych przez handlujących tu marynarzy, aż po wybicie pierwszych rupii Mauritiusa.
Na wystawie "The postal adventure" eksponowane są m.in. listy marynarzy pisane z Mauritiusa. Najstarsze z nich pochodzą z początku XVII wieku. Pisanie listów przez marynarzy skłoniło władze kolonii do utworzenia systemu przesyłania poczty drogą morską przez statki Kompanii Wschodnioindyjskich. Kolejnym etapem w dziejach poczty na Mauritiusie było utworzenie systemu przesyłek wewnętrznych na wyspie, który był obsługiwany przez dyliżanse i pociągi (XIX wiek), a następnie poczty lotniczej (XX wiek). To w ramach tej wystawy eksponowane są znaczki Mauritius „Post Office”. Towarzyszy im opis na temat ich historii, znaczenia, procesu wytwarzani znaczków pocztowych i filatelistyki.
Piąta ekspozycja "Paul &amp; Virgine" opowiada tragiczną historię legendarnej pary żyjącej na wyspie, spopularyzowaną za sprawą powieści Jacques-Henriego Bernardin de Saint-Pierre pt. "Paweł i Wirginia". Obejmuje m.in. dwa pierwsze wydania powieści, a także XIX-wieczną, marmurową rzeźbę autorstwa Prospera d’Epinay przedstawiającą scenę z książki. Ostatnie pomieszczenie prezentuje życiorys Josepha Osmonda Barnarda (1816-1865), rysownika i miniaturzysty, autora dwóch znaczków Mauritius „Post Office”, żyjącego i pochowanego w Port Louis.
Pozostałe informacje.
W przeszłości muzeum organizowało wystawy tymczasowe. Znajduje się tu także sklep z pamiątkami.

</doc>
<doc id="5108931" url="https://pl.wikipedia.org/wiki?curid=5108931" title="Émile Mercier">
Émile Mercier

Émile Mercier – francuski łucznik, medalista olimpijski.
Mercier wystartował na Letnich Igrzyskach Olimpijskich 1900 w Paryżu. Został medalistą olimpijskim, zdobywając brąz w au chapelet z 50 m – pokonali go wyłącznie Eugène Mougin i Henri Helle.

</doc>
<doc id="5108933" url="https://pl.wikipedia.org/wiki?curid=5108933" title="Białokurowicze">
Białokurowicze

Białokurowicze (, "Biłokorowyczi") – wieś na Ukrainie, w obwodzie żytomierskim, w rejonie olewskim, nad Żerewem. W 2001 roku liczyła 2520 mieszkańców.

</doc>
<doc id="5108934" url="https://pl.wikipedia.org/wiki?curid=5108934" title="Bitwa pod Starynkami i Czernicą">
Bitwa pod Starynkami i Czernicą



</doc>
<doc id="5108935" url="https://pl.wikipedia.org/wiki?curid=5108935" title="Malinówka (sielsowiet Radziuki)">
Malinówka (sielsowiet Radziuki)

Malinówka – dawny folwark. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie folwark leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania prawosławnego i zadeklarowały białoruską przynależność narodową. Były tu 2 budynki mieszkalne. W 1931 w 2 domach zamieszkiwało 10 osób.
Wierni należeli do parafii prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5108937" url="https://pl.wikipedia.org/wiki?curid=5108937" title="EF Education-Nippo w sezonie 2021">
EF Education-Nippo w sezonie 2021

EF Education-Nippo w sezonie 2021 – podsumowanie występów zawodowej grupy kolarskiej EF Education-Nippo w sezonie 2021, w którym należała ona do dywizji UCI WorldTeams.
Przed sezonem 2021, w związku z pozyskaniem nowego sponsora tytularnego (Nippo), grupa zmieniła nazwę z EF Pro Cycling na EF Education-Nippo.
Transfery.
Opracowano na podstawie:
Skład.
Opracowano na podstawie:
Zwycięstwa.
Opracowano na podstawie:

</doc>
<doc id="5108938" url="https://pl.wikipedia.org/wiki?curid=5108938" title="Klasztor Eberbach">
Klasztor Eberbach

Klasztor Eberbach () – były klasztor cystersów w Eltville am Rhein, w niemieckim regionie Rheingau. Jeden z najważniejszych zabytków architektury Hesji.
Historia.
Pierwszy budynek monastyczny powstał dzięki arcybiskupowi Adalbertowi I w 1116 roku, miał służyć augustianom. W 1131 roku przekazano go benedyktynom, a wkrótce potem odkupili go cystersi. Klasztor został założony w 1136 roku przez Bernarda z Clairvaux. Był to pierwszy cysterski klasztor na wschodnim brzegu Renu. Szybko stał się jednym z najbardziej aktywnych klasztorów na terenie Niemiec, przyczyniając się do powstania kolejnych: Schönau (1142), Otterberg (1144), Gottesthal (Val-Dieu) (1155) Arnsburg (1174).
Kościół w stylu romańskim został konsekrowany w 1186 roku. Do 1220 roku ukończono "Konversenbau" oraz budynek szpitala. Były to ostatnie zabudowania w stylu romańskim. W 1240 roku rozpoczęto budowę gotyckich krużganków we wschodni skrzydle. W 1313 roku powstały fundamenty pierwszej kaplicy grobowej.
W 1525 roku opactwo zostało splądrowane przez zbuntowanych chłopów. Ucierpiało także podczas wojny trzydziestoletniej.
XVIII wiek przyniósł ponowny rozkwit gospodarczy. W latach 1704-1715 przebudowano wnętrze kościoła na styl barokowy. W kolejnych latach również inne budynki zostały przebudowane w nowym stylu. W latach 1718-1721 romański refektarz został zastąpiony przez nowy, barokowy. W 1746 roku rekonstrukcję przeszedł dach. W 1755 na terenie klasztoru założono oranżerię.
Klasztor został zlikwidowany 18 września 1803 roku.
Winnice.
Opactwo było znane ze swoich winnic i produkcji wina. Uprawiano tu m.in. winorośl Riesling, którą zasadził hrabia Johann IV von Katzenelnbogen (który został pochowany w Eberbach). Część pomieszczeń klasztornych pod koniec XV wieku zostało przekształconych w piwnice winne. Po sekularyzacji w 1803 roku, zarząd nad winnicami przejęło państwo.
Pochowani.
Na terenie klasztoru zostali pochowani m.in.
Klasztor współcześnie.
Klasztor dostępny jest do zwiedzania przez turystów. Istnieje możliwość wynajmu pokoi hotelowych.
Na terenie klasztoru odbywają się międzynarodowe wydarzenia kulturalne i wystawy. Jest jedną z lokacji, w której odbywa się coroczny Rheingau Musik Festival.
Zimą 1985/86 kręcono tu część scen do filmu "Imię Róży".
W 1986 roku dokonano poważnych prac konserwacyjnych. Od 1998 roku klasztor jest po opieką fundacji Die Stiftung Kloster Eberbach, mającej chronić jego kulturalne i architektoniczne dziedzictwo. Kolejną renowację, tym razem wnętrz kościoła, rozpoczęto w 2018 roku, planowany czas ukończenia to 2024 rok. Szacowany koszt to 130 milionów euro.

</doc>
<doc id="5108939" url="https://pl.wikipedia.org/wiki?curid=5108939" title="Dnistrianśka">
Dnistrianśka

Dnistrianśka (, ) – towarowa stacja kolejowa w pobliżu miejscowości Demenka Podniestrzańska, w rejonie stryjskim, w obwodzie lwowskim, na Ukrainie. Położona jest na linii Chodorów – Piaseczna. Od czasu rozebrania torów w kierunku Chodorowa jest stacją końcową linii.

</doc>
<doc id="5108940" url="https://pl.wikipedia.org/wiki?curid=5108940" title="Coutts &amp; Co.">
Coutts &amp; Co.

Coutts &amp; Co. – bank założony w 1692 przez Johna Campbella, skupiający się bankowości prywatnej. Obecnie część NatWest Group.
Historia.
Bank został założony w 1692 w Londynie przez Szkota Johna Campbella z Lundie. Wówczas był to zakład złotniczy świadczący usługi bankowe. Z usług banku korzystał m.in. książę Argyll. Królewski patronat nad bankiem roztoczony został wraz z zamówieniem wykonania Orderów Ostu przez królową Annę Stuart. W 1708 partnerem Campbella został inny szkocki złotnik – George Middleton. Cztery lata później Campbell zmarł, a Middelton poślubił jego córkę.
W 1727 r. do partnerów banku dołączył młodszy syn założyciela, George Campbell. W 1744 dołączył David Bruce. W 1747 zmarł Middleton, a ponieważ działalność złotnicza coraz bardziej się kurczyła, pozostali wspólnicy nazywali się po prostu "Bankierzy z 59 Strand" – od adresu siedziby banku od 1739.
James Coutts, również szkocki bankier, dołączył do spółki w 1755 roku, po ślubie z Mary Peagrum, wnuczką George’a Campbella. Po śmierci Campbella, James zaprosił do firmy swojego najmłodszego brata, Thomsa. I tak od stycznia 1761 bank był znany pod nazwą "James &amp; Thomas Coutts". Od 1775, gdy wycofał się James Coutts, do 1822, do śmierci Thomasa Couttsa, bank był znany pod szyldem "Thomas Coutts &amp; Company". Bank rozwijał działalność – jego zysk urósł z 9700 GBP w 1775 do 72 000 GBP w 1821. Po śmierci Thomasa, jego majątek i 50% udziałów w banku odziedziczyła jego druga żona, Harriot. Udzielała się ona aktywnie w kierowaniu bankiem, który przyjął nazwę "Coutts &amp; Co,".
Panika roku 1890 dotknęła również bank Coutts. W rezultacie dwa lata później zmieniono status i bank przestał być spółką partnerską a stał się spółką z nieograniczoną odpowiedzialnością ("unlimited liability company") – oficjalnie działającą od 24 czerwca 1892. W 1904 roku, po 165 latach, bank zmienił siedzibę z 59 Strand na 440 Strand.
W 1919 r. dla zarządzających stało się jasne, że bankowi trudno będzie wykorzystać powojenną rzeczywistość i konkurować z dużymi bankami. Z tego względu zdecydowano się na połączenie z National Provincial &amp; Union Bank of England Ltd. W latach 20. XX wieku, jako jeden z pierwszych banków, zaczął stosować maszyny księgujące. W 1961 bank otworzył swój pierwszy oddział poza Londynem, w Eton, a w 1963 był pierwszym angielskim bankiem z całkowicie skomputeryzowanym systemem księgowym. W 1969 bank połączył się z Westminster Bank i National Provincial, i tym samym stał się częścią NatWest Group.
W 1987 bank rozpoczął działalność w Genewie (do 2015). W 1990 Coutts i NatWest uporządkowali swoje spółki zależne (w tym Handelsbank), tworząc Coutts Group. Od 2000, po przejęciu NatWest przez Royal Bank of Scotland, bank zajmuje się bankowością prywatną dla RBS.

</doc>
<doc id="5108942" url="https://pl.wikipedia.org/wiki?curid=5108942" title="Ziarnojadek czarnobrzuchy">
Ziarnojadek czarnobrzuchy

Ziarnojadek czarnobrzuchy ("Sporophila melanogaster") – gatunek małego ptaka z rodziny tanagrowatych (Thraupidae). Występuje endemicznie w południowo-wschodniej części Brazylii. Gatunek bliski zagrożenia.
Systematyka.
Gatunek ten jako pierwszy opisał August von Pelzeln w 1870 roku. Nie wyróżnia się podgatunków.
Morfologia.
Niewielki ptak o długości ciała około 10 cm i masie 8–10,5 g, silnym dziobie i czarnych oczach. Samce są szare na grzbiecie i czarne na brzuchu. Samice mają oliwkowo-brązowy grzbiet ciała, a spód płowożółty.
Występowanie i środowisko.
Ziarnojadek czarnobrzuchy występuje lokalnie do wysokości 1000 m n.p.m. Obecnie znany jest ze stanowisk tylko w południowo-wschodniej Brazylii – na wschodzie stanu Santa Catarina i północnym wschodzie stanu Rio Grande do Sul. Jego głównym habitatem są rozległe łąki i mokradła. Jest gatunkiem migrującym. Migruje na północ w okresie od lutego–marca do października–grudnia, jego zasięg rozciąga się wtedy po środkową część stanu Goiás i zachodnią część stanu Minas Gerais.
Rozród.
Sezon lęgowy trwa od początku listopada do końca marca, ze szczytem od końca listopada do początku stycznia. W przypadku niepowodzenia lęgu para może podjąć kolejne próby gniazdowania. Budową gniazda zajmuje się samica. Ma ono formę płytkiego koszyczka zbudowanego z kawałków suchych traw i włókien roślinnych połączonych pajęczynami. Umieszczone jest na roślinach zielnych lub krzewach (najczęściej "Ludwigia sericea" z rodziny wiesiołkowatych) na wysokości 15–60 cm nad ziemią. W zniesieniu zwykle 2 (rzadko 1 lub 3) jaja kształtu jajowatego, o kolorze od białego po beżowy z nieregularnym brązowawo-fioletowym lub żółtawym plamkowaniem. Średni rozmiar jaj to 17,5×12,2 mm. Pisklęta pozostają w gnieździe przez około 9 dni. Gdy wyklują się 3 młode, etapu podlota dożywa tylko 1 lub 2. Sukces lęgowy nie przekracza 25%. Główną przyczyną niepowodzenia lęgów jest drapieżnictwo.
Pożywienie.
Żywi się nasionami traw (Poaceae), turzycowatych (Cyperaceae) i sitowatych (Juncaceae). Pisklęta są karmione nasionami, ale też drobnymi stawonogami. Dorosłe osobniki sporadycznie przeszukują pajęcze sieci w poszukiwaniu drobnych stawonogów bądź chwytają w locie termity.
Status i ochrona.
W Czerwonej księdze gatunków zagrożonych IUCN ziarnojadek czarnobrzuchy klasyfikowany jest jako gatunek bliski zagrożenia (NT, "Near Threatened") nieprzerwanie od 1988 roku. Ptak ten opisywany jest jako lokalnie pospolity. Liczebność populacji w 2018 roku szacowano na 2500–9999 dorosłych osobników. Szacuje się, że populacja maleje z powodu zawężania się i zanikania jego naturalnego siedliska oraz wyłapywania w celach handlu ptakami.
Według BirdLife International gatunek ten występuje w 9 ostojach ptaków IBA, w tym w Parku Narodowym Serra da Canastra i stacji ekologicznej Itirapina.

</doc>
<doc id="5108944" url="https://pl.wikipedia.org/wiki?curid=5108944" title="Bronisława Jaroszyńska">
Bronisława Jaroszyńska

Bronisława Jaroszyńska, siostra Klara FSK (ur. 10 sierpnia 1911, zm. 20 października 2010 w Laskach) – polska siostra zakonna, pielęgniarka i Sprawiedliwa wśród Narodów Świata, dama Krzyża Komandorskiego Orderu Odrodzenia Polski.
Życiorys.
Dzieciństwo i młodość.
Bronisława Jaroszyńska urodziła się jako pierwsza córka nauczyciela Józefa Jaroszyńskiego i pedagożki Haliny z Hubertów Jaroszyńskiej. Miała młodszą o trzy lata siostrę Hannę Święcicką, również pedagożkę. We wrześniu 1930 r. rozpoczęła naukę w trzyletniej Szkole Pielęgniarskiej, gdzie uzyskała dyplom pielęgniarski w 1934 r. Pracowała w poradni dla dzieci trudnych i niedorozwiniętych przy ul. Madalińskiego w Warszawie. Później podjęła pracę w Patronacie przy ul. Wolność u Zofii Morawskiej. Ukończyła pierwszy rok medycyny. 21 września 1936 r. rozpoczęła próbę zakonną w Zgromadzeniu Sióstr Franciszkanek Służebnic Krzyża. 6 stycznia 1939 r. złożyła pierwsze śluby zakonne. 
Pomoc Żydom w czasie okupacji niemieckiej.
W latach 1942–1945 udzielała pomocy zagrożonej prześladowaniem ze względu na żydowskie korzenie siostrze Miriam Wajngold. Jaroszyńska znalazła dla niej kryjówkę w Bukowinie Tatrzańskiej, u prowadzących dom dziecka sióstr zmartwychwstanek. Zakonnica zaopiekowała się również Ewą (Ewunią), trzyletnim żydowskim dzieckiem. Jaroszyńska zapewniła także schronienie w Zakładzie dla Niewidomych w Laskach Anicie (Halusi) Lautenberg, żydowskiej dziewczynie ukrywanej dotąd wspólnie ze swoją matką i ojcem przez rodziców siostry Klary.
Działalność po II wojnie światowej.
Jako siostra Klara była przełożoną w domach zakonnych sióstr Franciszkanek w Laskach i Żułowie na Lubelszczyźnie. Była także kierowniczką Internatu Chłopców i Biura Szkolnego w Izabelinie. W 1978 r. zorganizowała II Ogólnopolski Zjazd Wychowanków Lasek. W latach 1979–1987 prowadziła Dom Rekolekcyjny. W czasie stanu wojennego udzielała tam schronienia ludziom potrzebującym kryjówki. Zapewniała im wsparcie żywnościowe, lekowe i ubraniowe. Od 1989 r. przez 13 lat pracowała w sekretariacie Zarządu Towarzystwa Opieki nad Ociemniałymi. W wyniku pogarszającego się stanu zdrowia w 2003 r. została przeniesiona do Domu św. Rafała w Laskach, gdzie pozostała do swojej śmierci 20 października 2010 r. Została pochowana na cmentarzu leśnym w Laskach, w sektorze D (rząd I, grób o numerze 22).
Odznaczenia.
18 lutego 1981 r. Bronisława Jaroszyńska została uhonorowana przez Jad Waszem medalem Sprawiedliwa wśród Narodów Świata. Wraz z nią odznaczenie dostali również Józef i Halina Jaroszyńscy oraz ich córka Maria Furmanik de domo Jaroszyńska. W 1986 r. zasadziła swoje drzewko w Ogrodzie Sprawiedliwych wśród Narodów Świata Jad Waszem. W roku 1991 siostra Klara otrzymała honorowe obywatelstwo Izraela i towarzyszyła prezydentowi Lechowi Wałęsie przy odsłonięciu tablic polskich Sprawiedliwych w Jerozolimie. 10 października 2007 roku s. Klara została odznaczona Krzyżem Komandorskim Orderu Odrodzenia Polski.

</doc>
<doc id="5108947" url="https://pl.wikipedia.org/wiki?curid=5108947" title="Mariampol (sielsowiet Hermanowicze)">
Mariampol (sielsowiet Hermanowicze)

Mariampol (; ) – chutor na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów ówczesny folwark prywatny w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 38 osób, 22 były wyznania prawosławnego a 16 staroobrzędowego. Jednocześnie wszyscy mieszkańcy zadeklarowali białoruską przynależność narodową. Było tu 5 budynków mieszkalnych. W 1931 w 8 domach zamieszkiwało 51 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5108948" url="https://pl.wikipedia.org/wiki?curid=5108948" title="Pałac Roberta Biedermanna w Łodzi">
Pałac Roberta Biedermanna w Łodzi

Pałac Roberta Biedermanna – pałac znajdujący się przy ulicy J. Kilińskiego 2 w Łodzi, nieopodal skrzyżowania z ulicą Północną. Budynek wpisany jest do rejestru zabytków pod numerem A/96 z 20 stycznia 1971 r.
Historia.
Zbudowany dla Roberta Biedermanna w latach 1878–1879, zaprojektowany prawdopodobnie przez architekta Hilarego Majewskiego. Na parterze budynku znajdowały się biura pracowników sąsiadującej fabryki Biedermanna, natomiast na wyższych piętrach budynku znajdowały się mieszkania przedsiębiorcy i jego rodziny. Po II wojnie światowej pałac wraz z fabryką został upaństwowiony i przejęty przez Zakłady Przemysłu Bawełnianego nr 8 im. Szymona Harnama. Budynek wraz ze stojącą przy nim fabryką został zmodernizowany i wyremontowany w 1997 r. przez Grupę Atlas wg projektu Andrzeja Walczaka. Obiekt stał się główną siedzibą firmy – w pałacu znajduje się zarząd przedsiębiorstwa oraz biura, natomiast w byłej fabryce znajduje się laboratorium badawczo-rozwojowe.
Architektura.
Budynek położony jest na planie prostokąta, ale od strony podwórza ma dodatkowo wydłużoną oficynę. Początkowo był parterowy i miał użytkowe poddasze. Na początku XX w. budynek został podwyższony o 1 kondygnację, która nawiązywała do dotychczasowej stylistyki obiektu. Obiekt stanowi w Łodzi jedyny przykład architektury nawiązującej do stylu quattrocento, jest przedstawicielem architektury neorenesansu. Po upaństwowieniu majątku, pałac zatracił swój charakter. Zniszczony został wystrój wnętrz oraz przebudowano pomieszczenia. Stan sprzed zniszczeń częściowo przywrócono w latach 90. XX w.

</doc>
<doc id="5108949" url="https://pl.wikipedia.org/wiki?curid=5108949" title="Kowaliwka (obwód żytomierski)">
Kowaliwka (obwód żytomierski)

Kowaliwka () – wieś na Ukrainie, w obwodzie żytomierskim, w rejonie olewskim, nad Uborcią. W 2001 roku liczyła 179 mieszkańców.

</doc>
<doc id="5108950" url="https://pl.wikipedia.org/wiki?curid=5108950" title="Kowaliwka (rejon olewski)">
Kowaliwka (rejon olewski)



</doc>
<doc id="5108952" url="https://pl.wikipedia.org/wiki?curid=5108952" title="Bitwa pod Włodawą">
Bitwa pod Włodawą

Bitwa pod Włodawą – walki polskiej 7 Dywizji Piechoty z oddziałami sowieckiej 117 Brygady Strzelców w czasie Bitwy Warszawskiej w okresie wojny polsko-bolszewickiej.
Geneza.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
Walki pod Włodawą.
Po klęsce nad Wisłą dowództwo sowieckie pospiesznie uzupełniało i reorganizowało ocalałe z pogromu jednostki. Kiedy w ramach polskiej kontrofensywy znad Wieprza 3 Dywizja Piechoty Legionów ruszyła na Brześć, zadanie osłony jej prawego skrzydła otrzymała 7 Dywizja Piechoty. 16 sierpnia jej lewoskrzydłowy 26 pułk piechoty skierował się wzdłuż zachodniego brzegu Bugu na Włodawę. Pod Majdanem rozproszono oddziały 58 Dywizji Strzelców, wzięto do niewoli około 100 jeńców i zdobyto 4 działa. 18 sierpnia pułk zajął Włodawę i tam nawiązał łączność taktyczną z oddziałami grupy gen. Bałachowicza. Dozorując odcinek Włodawa - Uhrusk, zwalczał wycofujące się na tym kierunku oddziały nieprzyjaciela.
Aby umożliwić odwrót za Bug oddziałom Armii Czerwonej odciętym na zachód od Włodawy przez postępy polskiej kontrofensywy, sowieckie dowództwo postanowiło odbić miasto. 21 sierpnia na Włodawę uderzyła 117 Brygada Strzelców kombryga N. Szyszkina. Wspierały ją resztki rozbitej pod Cycowem grupy Dotola. Pierwsze natarcie Polacy odparli ogniem broni maszynowej i strzeleckiej. Podczas drugiego natarcia Sowieci opanowali dworzec kolejowy wypierając z niego oddział gen. Bałachowicza, a następnie uchwycili most kolejowy na Bugu. Dworzec odzyskała kontratakiem 5 kompania 26 pułku piechoty. W trakcie kolejnych walk na tyłach pododdziałów sowieckich pojawił się inny oddział gen. Bałachowicza, wracający z wypadu na Piszczę. Mimo zaskoczenia, czerwonoarmiści stawili twardy opór. W toku zaciętej walki polegli sowieccy dowódcy - Szyszkin i Dotol. Pozbawieni dowództwa czerwonoarmiści wycofywali się w nieładzie. Część uszła za Bug, porzucając tabory i broń ciężką.
Bilans walk.
Walki pod Włodawą zakończyły się zwycięstwem połączonych sił polsko-białoruskich. Polski 26 pułk piechoty wziął do niewoli ponad 200 jeńców, zdobył 2 działa, kilkanaście ckm-ów i około 100 wozów taborowych. Także oddziały gen. Stanisława Bułhaka-Bałachowicza pobrały jeńców i zdobyły dużo sprzętu wojskowego. Zwycięstwo opłacono niewielkimi stratami: 26 pułk piechoty zanotował 12 poległych, 30 rannych, a oddziały gen. Bałachowicza około 30 poległych i rannych.

</doc>
<doc id="5108953" url="https://pl.wikipedia.org/wiki?curid=5108953" title="Sarniwka (rejon olewski)">
Sarniwka (rejon olewski)

Sarniwka () – wieś na Ukrainie, w obwodzie żytomierskim, w rejonie olewskim. W 2001 roku liczyła 256 mieszkańców.

</doc>
<doc id="5108957" url="https://pl.wikipedia.org/wiki?curid=5108957" title="Dżereło">
Dżereło

Dżereło () – wieś na Ukrainie, w obwodzie żytomierskim, w rejonie olewskim. W 2001 roku liczyła 192 mieszkańców.

</doc>
<doc id="5108963" url="https://pl.wikipedia.org/wiki?curid=5108963" title="Zolnia">
Zolnia

Zolnia () – wieś na Ukrainie, w obwodzie żytomierskim, w rejonie olewskim, nad Zolnią. W 2001 roku liczyła 462 mieszkańców.

</doc>
<doc id="5108968" url="https://pl.wikipedia.org/wiki?curid=5108968" title="Majdan (rejon olewski)">
Majdan (rejon olewski)

Majdan () – wieś na Ukrainie, w obwodzie żytomierskim, w rejonie olewskim. W 2001 roku liczyła 452 mieszkańców.

</doc>
<doc id="5108972" url="https://pl.wikipedia.org/wiki?curid=5108972" title="Prince-Désir Gouano">
Prince-Désir Gouano

Prince-Désir Gnahoré Gouano (ur. 24 grudnia 1993 w Paryżu) – francuski piłkarz iworyjskiego pochodzenia grający na pozycji środkowego obrońcy. W sezonie 2020/2021 występuje w klubie Amiens SC.

</doc>
<doc id="5108973" url="https://pl.wikipedia.org/wiki?curid=5108973" title="Katastrofa lotu Iberia 610">
Katastrofa lotu Iberia 610

Katastrofa lotu Iberia 610 – katastrofa lotnicza, która wydarzyła się 19 lutego 1985 roku na górze Oiz w prowincji Bizkaia w Hiszpanii. Boeing 727 linii Iberia uderzył w górę lądując na lotnisku w Bilbao. Zginęli wszyscy obecni na pokładzie – 141 pasażerów oraz 7 członków załogi.
Samolot.
Samolotem, który uległ katastrofie, był 5-letni Boeing 727-256 należący do narodowych linii lotniczych Hiszpanii Iberia. Posiadał numery rejestracyjne EC-DDU. W momencie wypadku wylatał 13 408 godzin.
Przebieg wypadku.
Samolot wystartował z portu lotniczego Madryt-Barajas o 8:47 czasu lokalnego. Według planu samolot miał wylądować w Bilbao o 9:35. Załoga rozpoczęła zniżanie z poziomu 26 000 stóp o 9:09. Załoga otrzymała zgodę na dalsze zniżanie do lądowania na pasie startowym nr 30. Piloci zgłosili poziom 7000 stóp o 9:22. Na wysokości 3400 stóp włączył się alarm informujący o bliskości ziemi. Boeing z prędkością 385 km/h uderzył lewym skrzydłem o antenę telewizji Euskal Telebistarues. W wyniku zderzenia skrzydło oderwało się od kadłuba, a samolot przechylił się na lewą stronę i rozbił o gęsto zalesione zbocze góry Oiz. Nikt na pokładzie maszyny nie przeżył katastrofy. Tragedia wydarzyła się 25 kilometrów od lotniska w Bilbao.
Przyczyny.
Przyczyną katastrofy było zejście poniżej minimalnej bezwzględnej wysokości zniżania, prawdopodobnie ze względu na błędną interpretację alarmu ostrzegania o bliskości ziemi oraz błędne odczytanie wysokości.

</doc>
<doc id="5108974" url="https://pl.wikipedia.org/wiki?curid=5108974" title="Artynśk">
Artynśk

Artynśk () – wieś na Ukrainie, w obwodzie żytomierskim, w rejonie olewskim. W 2001 roku liczyła 215 mieszkańców.

</doc>
<doc id="5108978" url="https://pl.wikipedia.org/wiki?curid=5108978" title="Kosia Skała">
Kosia Skała

Kosia Skała – skała we wsi Ryczów w województwie śląskim, w powiecie zawierciańskim, w gminie Ogrodzieniec, na Wyżynie Częstochowskiej będącej częścią Wyżyny Krakowsko-Częstochowskiej. 
Kosia Skała znajduje się na szczycie Kosiej Góry w odległości około 200 m od Strażnicy Ryczów w kierunku wschodnio-południowo-wschodnim. Jest to zbudowany z twardych wapieni skalistych pojedynczy ostaniec o wysokości 10–12 m, ścianach połogich, pionowych lub przewieszonych. W 2011 r. na jego południowej ścianie Grzegorz Rettinger przeszedł po raz pierwszy 3 drogi wspinaczkowe o trudności od VI.1 do VI.3 w skali Kurtyki. Wszystkie mają zamontowane stałe punkty asekuracyjne: spity (s) i dwa ringi zjazdowe (drz). Popularność skały wśród wspinaczy jest niewielka. 
W Kosiej Skale znajdują się dwa obiekty jaskiniowe: Schronisko Dolne w Kosiej Górze i Schronisko Górne w Kosiej Górze.

</doc>
<doc id="5108979" url="https://pl.wikipedia.org/wiki?curid=5108979" title="Snowydowyczi">
Snowydowyczi

Snowydowyczi () – osiedle na Ukrainie, w obwodzie żytomierskim, w rejonie olewskim. W 2001 roku liczyło 24 mieszkańców.

</doc>
<doc id="5108981" url="https://pl.wikipedia.org/wiki?curid=5108981" title="Pär Stenbäck">
Pär Stenbäck

Pär Olav Mikael Stenbäck (ur. 12 sierpnia 1941 w Porvoo) – fiński polityk i działacz społeczny, przedstawiciel mniejszości szwedzkiej, poseł do Eduskunty i minister, w latach 1977–1985 przewodniczący Szwedzkiej Partii Ludowej.
Życiorys.
Z wykształcenia politolog, absolwent Uniwersytetu Helsińskiego, pracował jako dziennikarz. Dołączył do Szwedzkiej Partii Ludowej, od 1967 do 1970 przewodniczył jej organizacji młodzieżowej. W latach 1970–1977 pełnił funkcję wiceprzewodniczącego partii, a następnie do 1985 stał na czele swojego ugrupowania. W latach 1970–1985 sprawował mandat deputowanego do Eduskunty. Był członkiem rządów, którymi kierowali Mauno Koivisto i Kalevi Sorsa. Pełnił funkcje ministra edukacji (od maja 1979 do lutego 1982) oraz ministra spraw zagranicznych (od lutego 1982 do lipca 1985).
Był później sekretarzem generalnym (1985–1988) i przewodniczącym (1996–1999) Fińskiego Czerwonego Krzyża. W latach 1988–1992 zajmował stanowisko sekretarza generalnego Międzynarodowej Federacji Towarzystw Czerwonego Krzyża i Czerwonego Półksiężyca. Pełnił też różne inne funkcje w instytucjach związanych z Międzynarodowym Ruchem Czerwonego Krzyża i Czerwonego Półksiężyca. Od 1992 do 1996 był sekretarzem generalnym Nordyckiej Rady Ministrów. W latach 1997–2006 pełnił funkcję wiceprezesa International Youth Foundation. Od 2005 do 2008 zasiadał w radzie miejskiej w Espoo. Powoływany w skład organów różnych organizacji i instytucji, był m.in. prezesem fundacji działającej na rzecz dzieci, a w 2001 objął stanowisko przewodniczącego European Cultural Parliament.

</doc>
<doc id="5108986" url="https://pl.wikipedia.org/wiki?curid=5108986" title="Koroszczyne">
Koroszczyne

Koroszczyne () – wieś na Ukrainie, w obwodzie żytomierskim, w rejonie olewskim. W 2001 roku liczyła 743 mieszkańców.

</doc>
<doc id="5108987" url="https://pl.wikipedia.org/wiki?curid=5108987" title="Titanilla Bogdányi">
Titanilla Bogdányi

Titanilla Bogdányi (ur. 12 kwietnia 1986 w Budapeszcie) – węgierska aktorka dubbingowa.
W dubbingu zaczęła pracować jako dziecko. Swojego głosu użyczyła w produkcjach takich jak "Simpsonowie", "Król Lew" czy "Zmierzch".
Zajmuje się również dubbingiem anime.
Role dubbingowe (wybór).
Opracowano na podstawie źródła:

</doc>
<doc id="5108988" url="https://pl.wikipedia.org/wiki?curid=5108988" title="Rudnia-Bystra">
Rudnia-Bystra

Rudnia-Bystra () – wieś na Ukrainie, w obwodzie żytomierskim, w rejonie olewskim, nad Uborcią. W 2001 roku liczyła 349 mieszkańców.

</doc>
<doc id="5108989" url="https://pl.wikipedia.org/wiki?curid=5108989" title="Adriano Moreira">
Adriano Moreira

Adriano José Alves Moreira (ur. 6 września 1922 w Grijó, zm. 23 października 2022) – portugalski polityk, prawnik i nauczyciel akademicki, minister, poseł do Zgromadzenia Republiki, od 1985 do 1988 przewodniczący Centrum Demokratycznego i Społecznego (CDS).
Życiorys.
W 1944 ukończył studia historyczno-prawnicze na Uniwersytecie Lizbońskim. Doktoryzował się następnie na Uniwersytecie Complutense w Madrycie. Uzyskał uprawnienia adwokata. Pracował jako kierownik sekcji archiwum policyjnego, a także w zarządzie przedsiębiorstwa energetycznego. Na początku lat 50. zajął się działalnością akademicką, został adiunktem w instytucie ISEU. Doszedł do stanowiska profesorskiego, objął funkcję dyrektora tego instytutu. Był założycielem i dyrektorem centrum badawczego Centro de Estudos Políticos e Sociais. W 1964 został przewodniczącym towarzystwa Sociedade de Geografia de Lisboa.
Początkowo związany z opozycją wobec reżimu Antónia de Oliveiry Salazara. Przystąpił do powstałego w połowie lat 40. ruchu Movimento de Unidade Democrática, a także bronił członków rodziny opozycyjnego generała, który zmarł w więzieniu. Sam Adriano Moreira za tę działalność również był czasowo aresztowany. W późniejszym czasie dołączył jednak do administracji Nowego Państwa. Był podsekretarzem stanu do spraw terytoriów zamorskich (1960–1961) oraz ministrem do spraw terytoriów zamorskich (1961–1962).
Po rewolucji goździków z 1974 wyemigrował do Brazylii, gdzie pracował jako nauczyciel akademicki. Pod koniec lat 70. wrócił do Portugalii. Do 1992 wykładał w lizbońskim Instituto Superior de Ciências Sociais e Políticas, pełnił funkcję przewodniczącego rady naukowej tej jednostki. Zajmował też stanowisko rektora Universidade Internacional.
W 1979 wstąpił do Centrum Demokratycznego i Społecznego. Między 1980 a 1995 sprawował mandat posła do Zgromadzenia Republiki. W latach 1985–1988 pełnił funkcję przewodniczącego CDS. W 2015 powołany w skład Rady Państwa, organu doradczego prezydenta Portugalii.
Odznaczenia.
Odznaczony m.in. Orderem Infanta Henryka klasy III (1961) i II (2017) oraz Orderem Świętego Jakuba od Miecza klasy II (1992).

</doc>
<doc id="5108993" url="https://pl.wikipedia.org/wiki?curid=5108993" title="Wiesław Bilan">
Wiesław Bilan

Wiesław Bilan – polski geolog, działacz związkowy.
Życiorys.
Był synem Włodzimierza i Michaliny z d. Kukuła (1909-1971). Miał brata Tadeusza (ur. 1944). Ukończył Technikum Górnictwa Odkrywkowego w Krakowie. Następnie podjął studia na AGH, które zwieńczył uzyskaniem dyplomu magistra inżyniera geologia górniczego w 1967. Od tego samego roku był asystentem w Katedrze Geologii AGH w Zakładzie Geologii Historycznej. W 1975, na podstawie rozprawy „Stratygrafia górnego triasu wschodniego pbrzeżenia Górnośląskiego Zagłębia Węglowego”, uzyskał stopień naukowy doktora. W 1989 został doktorem habilitowanym. Należał do Polskiego Towarzystwa Geologicznego. W 1980 aktywnie włączył się w działalność NSZZ „Solidarność”.

</doc>
<doc id="5108994" url="https://pl.wikipedia.org/wiki?curid=5108994" title="Kałyniwka (rejon olewski)">
Kałyniwka (rejon olewski)

Kałyniwka () – wieś na Ukrainie, w obwodzie żytomierskim, w rejonie olewskim, nad Zolnią. W 2001 roku liczyła 738 mieszkańców.

</doc>
<doc id="5109004" url="https://pl.wikipedia.org/wiki?curid=5109004" title="Katastrofa lotu Lufthansa 527">
Katastrofa lotu Lufthansa 527

Katastrofa lotu Lufthansa 527 – katastrofa lotnicza, która wydarzyła się 26 lipca 1979 roku. Towarowy Boeing 707 należący do Lufthansa Cargo rozbił się o zbocze góry nieopodal Rio de Janeiro. W wypadku zginęła cała załoga.
Samolot.
Samolotem, który uległ katastrofie był 9-letni Boeing 707-330C o numerze rejestracyjnym D-ABUY, należący do niemieckich linii lotniczych Lufthansa.
Przebieg wypadku.
Samolot wystartował z pasa startowego nr 27 portu lotniczego Rio De Janeiro o 21:27 czasu lokalnego. Samolot długo utrzymywał wysokość 2000 stóp. Kontroler zauważył, że samolot zdecydowanie przekracza maksymalną prędkość poniżej 10 000 stóp (maszyna leciała z prędkością 304 węzłów, a maksymalną była 250). W wyniku dużego ruchu lotniczego wokół Rio, kontroler nie skupił się na locie 527, który zszedł z kursu. Kontroler nakazał załodze zakręcić na kurs 140 i zwiększyć prędkość wznoszenia. Nagle w kokpicie uruchomił się alarm o bliskości ziemi. Samolot zderzył się z górą i zostawił za sobą 800-metrowy ślad szczątków. Zginęli wszyscy piloci.
Przyczyny.
Przyczyną katastrofy był brak koordynacji kontrolerów ruchu lotniczego na lotnisku w Rio de Janeiro, którzy byli zajęci dużym ruchem, w wyniku czego samolot znajdował się zbyt długo na niskiej wysokości.

</doc>
<doc id="5109007" url="https://pl.wikipedia.org/wiki?curid=5109007" title="Wimbledon 2021 (gra podwójna kobiet)">
Wimbledon 2021 (gra podwójna kobiet)

Wimbledon 2021 – gra podwójna kobiet – zawody deblowe kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 1–10 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5109009" url="https://pl.wikipedia.org/wiki?curid=5109009" title="Albert Sambi Lokonga">
Albert Sambi Lokonga

Albert-Mboyo Sambi Lokonga (ur. 22 października 1999 w Brukseli) – belgijski piłkarz kongijskiego pochodzenia występujący na pozycji pomocnika w angielskim klubie Crystal Palace, do którego jest wypożyczony z Arsenalu oraz w reprezentacji Belgii do lat 21.
Kariera klubowa.
W 2014 Sambi Lokonga dołączył do akademii Anderlechtu i w trakcie następnych lat przechodził przez kolejne jej szczeble młodzieżowe. 10 listopada 2017 podpisał nowy, trzyletni kontrakt z klubem. 22 grudnia 2017 Sambi Lokonga zaliczył oficjalny debiut w pierwszym zespole, wychodząc w podstawowym składzie i rozgrywając cały wygrany 1:0 mecz z KAS Eupen. 8 listopada 2018 rozegrał pierwszy w karierze mecz w europejskich pucharach. Wówczas pojawił się na boisku w 76. minucie, zastępując Adriena Trebela podczas przegranego 0:2 spotkania z Fenerbahçe. Pierwszą bramkę w barwach Anderlechtu zdobył 27 września 2020, pokonując bramkarza w 71. minucie zremisowanego 1:1 meczu z KAS Eupen. W trakcie sezonu 2020/21, który zakończył z 37 występami oraz 3 golami, wielokrotnie zdarzało mu się wybiegać na boisko w roli kapitana drużyny.
19 lipca 2021 Sambi Lokonga został zawodnikiem Arsenalu, z którym związał się długoterminowym kontraktem.
Kariera reprezentacyjna.
14 kwietnia 2016 Sambi Lokonga zadebiutował w reprezentacji Belgii do lat 17, wychodząc w podstawowym składzie i rozgrywając pełne 90 minut podczas zremisowanego 1:1 spotkania z Czechami. Dwa lata później, 21 marca 2018, rozegrał pierwszy i jednocześnie ostatni mecz w kadrze do lat 19 – Belgia przegrała wówczas 2:3 z Francją podczas eliminacji do młodzieżowych mistrzostw Europy. 6 września 2019 zadebiutował w reprezentacji do lat 21 podczas przegranego 0:1 spotkania eliminacji do młodzieżowych mistrzostw Europy z Walią.
19 marca 2021 Sambi Lokonga otrzymał powołanie do reprezentacji Belgii na mecze eliminacji do Mistrzostw Świata 2022 z Walią, Czechami i Białorusią, w żadnym z tych spotkań nie pojawił się jednak na boisku. 17 maja 2021 na liście rezerwowej sformowanej przez ówczesnego selekcjonera, Roberto Martíneza, tuż przed mistrzostwami Europy 2020. 3 czerwca znalazł się na ławce rezerwowych i spędził na niej pełne 90 minut podczas towarzyskiego meczu z Grecją.
Życie prywatne.
Mimo że urodził się w Belgii, Sambi Lokonga posiada kongijskie korzenie. Jego starszym bratem jest Paul-José M’Poku, reprezentant Demokratycznej Republiki Konga i były zawodnik m.in. Tottenhamu Hotspur oraz Standardu Liège.

</doc>
<doc id="5109013" url="https://pl.wikipedia.org/wiki?curid=5109013" title="Begg Point">
Begg Point

Begg Point – przylądek ("point") w kanadyjskiej prowincji Nowa Szkocja, w hrabstwie Pictou (45°36′44″N, 62°44′50″W), wysunięty w rzekę Middle River of Pictou, na jej wschodnim brzegu; nazwa urzędowo zatwierdzona 8 listopada 1948.

</doc>
<doc id="5109014" url="https://pl.wikipedia.org/wiki?curid=5109014" title="Wimbledon 2021 (gra podwójna mężczyzn)">
Wimbledon 2021 (gra podwójna mężczyzn)

Wimbledon 2021 – gra podwójna mężczyzn – zawody deblowe mężczyzn, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 1–10 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Mecze pierwszej i drugiej rundy były rozgrywane w formacie do dwóch wygranych setów zamiast do trzech wygranych setów z powodu opóźnień w harmonogramie zawodów wywołanych deszczem.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5109017" url="https://pl.wikipedia.org/wiki?curid=5109017" title="Festival di Sanremo">
Festival di Sanremo



</doc>
<doc id="5109018" url="https://pl.wikipedia.org/wiki?curid=5109018" title="Sanremo Music Festival">
Sanremo Music Festival



</doc>
<doc id="5109024" url="https://pl.wikipedia.org/wiki?curid=5109024" title="Henri Hérouin">
Henri Hérouin

Henri Louis Hérouin Sr (ur. 19 lutego 1876 w Congis-sur-Thérouanne, zm. ?) – francuski łucznik, mistrz olimpijski.
Hérouin wystartował na Letnich Igrzyskach Olimpijskich 1900 w Paryżu. Został dwukrotnym mistrzem olimpijskim, zdobywając złoto w au cordon doré z 50 m i championnat du monde. W obu konkurencjach pokonał m.in. Huberta Van Innisa. Podczas tych samych igrzysk zwyciężył w jednej z nieolimpijskich konkurencji – zdobył złoto w zawodach o indywidualne mistrzostwo Francji.

</doc>
<doc id="5109025" url="https://pl.wikipedia.org/wiki?curid=5109025" title="Żurżewyczi">
Żurżewyczi

Żurżewyczi () – wieś na Ukrainie, w obwodzie żytomierskim, w rejonie olewskim, nad Pławem. W 2001 roku liczyła 331 mieszkańców.

</doc>
<doc id="5109026" url="https://pl.wikipedia.org/wiki?curid=5109026" title="Zamysłowyczi">
Zamysłowyczi

Zamysłowyczi () – wieś na Ukrainie, w obwodzie żytomierskim, w rejonie olewskim. W 2001 roku liczyła 946 mieszkańców.

</doc>
<doc id="5109028" url="https://pl.wikipedia.org/wiki?curid=5109028" title="Perha">
Perha

Perha () – wieś na Ukrainie, w obwodzie żytomierskim, w rejonie olewskim, u ujścia Perhy do Uborci. W 2001 roku liczyła 416 mieszkańców.

</doc>
<doc id="5109029" url="https://pl.wikipedia.org/wiki?curid=5109029" title="Zdzisław Andruszkiewicz">
Zdzisław Andruszkiewicz

Zdzisław Antoni Andruszkiewicz (ur. 28 lutego 1928 w Cukrowni Żytyńskiej, zm. 19 listopada 2012) – polski dziennikarz, działacz partyjny i wydawca.
Życiorys.
Od września 1953 do października 1954 pracował jako instruktor w Wydziale Studiów Zarządu Wojewódzkiego Związku Młodzieży Polskiej w Lublinie, od listopada 1954 do marca 1960 był przewodniczącym Rady Okręgowej Zrzeszenia Studentów Polskich tamże, od kwietnia do września 1960 przewodniczącym Okręgowej Rady Studenckiej ZMS przy Komitecie Wojewódzkim Związku Młodzieży Socjalistycznej w Lublinie. W 1960 ukończył studia polonistyczne na Uniwersytecie Marii Curie-Skłodowskiej. W latach 1960–1965 pracował w Centralnym Ośrodku Kadr Aktywu KC ZMS. W latach 1965–1972 był redaktorem naczelnym pisma "Walka Młodych". 
Należał do najbardziej aktywnych publicystów uczestniczących w prasowej kampanii propagandowej wymierzonej przeciwko uczestnikom wydarzeń Marca 1968, a także sympatykom (prawdziwym bądź domniemanym) tego protestu (takim jak np. Włodzimierz Brus, czy Paweł Jasienica. 
W cyklu artykułów pisanych razem z Aliną Reutt pod wspólnym tytułem "Kim są apostołowie" na przełomie marca i kwietnia 1968 opisywał studentów z kręgu komandosów jako inspirowanych działaczami PZPR z czasów stalinowskich, przy czym chodziło wyłącznie o osoby pochodzenia żydowskiego, a także powiązanych z emigracyjnymi ośrodkami uznawanymi za dywersyjne.. W kolejnych artykułach przedstawiał protestujących jako wywyższających się wobec swoich rówieśników bogaczy korzystających z dochodów nie pochodzących z uczciwej pracy (w artykule "Apostołowie" z 24 marca 1968), okazujących pogardę robotnikom (w artykule "Manifest małowiernych" z 7 kwietnia 1968), osoby inspirowane przez ośrodki zagraniczne, dodatkowo wyjeżdzające na zachód dla przyziemnych uciech(w artykule "Ujawnić suflerów!" z 14 kwietnia 1968), a przy tym wykorzystywane w wewnętrznych grach partyjnych z udziałem działaczy usuniętych z PZPR, np. Romana Zambrowskiego (w artykule "Manifest małowiernych" z 7 kwietnia 1968). Jednocześnie formułował tezę, że bunt studencki nie jest końcem antysocjalistycznych działań przeciwko Polsce (w artykule "Bananowe jabłka" z 31 marca 1968). Relację z procesu komandosów zatytułował "Komandosi przed sądem. Seans nienawiści" (w artykule z 24 listopada 1968). Już po odejściu z "Walki Młodych" nie zgodził się jednak, aby artykuły te weszły do wyboru publicystki "Walki Młodych", zatytułowanego "Samo życie". 
Od 1 czerwca 1972 do 8 czerwca 1973 pracował jako starszy instruktor w Wydziale Propagandy i Prasy KC PZPR. W latach 1973-1975 był zastępcą kierownika Wydziału Propagandy, Prasy i Wydawnictw, w latach 1975–1977 zastępcą kierownika Wydziału Prasy, Radia i Telewizji, w latach 1977–1978 kierownikiem Wydziału Organizacji Społecznych, Sportu i Turystyki Komitetu Centralnego Polskiej Zjednoczonej Partii Robotniczej. Promotorem jego kariery w strukturach KC był Jerzy Łukaszewicz.
W latach 1978–1985 był dyrektorem Robotniczej Spółdzielni Wydawniczej „Prasa-Książka-Ruch”. Od lutego 1980 do lipca 1981 wchodził w skład Centralnej Komisji Rewizyjnej PZPR.
W latach 1971–1982 był członkiem Stowarzyszenia Dziennikarzy Polskich, w latach 1974-1977 wiceprzewodniczącym Zarządu Głównego SDP. Od 1979 był wiceprzewodniczącym Zarządu Głównego Towarzystwa Przyjaźni Polsko-Radzieckiej.
W PRL został odznaczony Brązowym, Srebrnym i Złotym Krzyżem Zasługi oraz Krzyżem Oficerskim Orderu Odrodzenia Polski.
Należał do organizatorów Warszawskiej Organizacji Stowarzyszenia "Pokolenia".
Przypisy.
[[[[Kategoria:Działacze Towarzystwa Przyjaźni Polsko-Radzieckiej]]
[[Kategoria:Działacze Związku Młodzieży Socjalistycznej]]
[[Kategoria:Kierownicy wydziałów Komitetu Centralnego PZPR]]
[[Kategoria:Zastępcy kierowników wydziałów KC PZPR]]
[[Kategoria:Polscy publicyści]]
[[Kategoria:Polscy wydawcy]]
[[Kategoria:Członkowie Stowarzyszenia Dziennikarzy Polskich]]
[[Kategoria:Odznaczeni Krzyżem Oficerskim Orderu Odrodzenia Polski (Polska Ludowa)]]
[[Kategoria:Odznaczeni Złotym Krzyżem Zasługi (Polska Ludowa)]]
[[Kategoria:Odznaczeni Srebrnym Krzyżem Zasługi (Polska Ludowa)]]
[[Kategoria:Odznaczeni Brązowym Krzyżem Zasługi (Polska Ludowa)]]
[[Kategoria:Urodzeni w 1928]]
[[Kategoria:Zmarli w 2012]]

</doc>
<doc id="5109030" url="https://pl.wikipedia.org/wiki?curid=5109030" title="Rudnia-Perhanśka">
Rudnia-Perhanśka

Rudnia-Perhanśka () – wieś na Ukrainie, w obwodzie żytomierskim, w rejonie olewskim, nad Perhą. W 2001 roku liczyła 73 mieszkańców.

</doc>
<doc id="5109031" url="https://pl.wikipedia.org/wiki?curid=5109031" title="Émile Fisseux">
Émile Fisseux

Émile Léon Fisseux (ur. 15 lutego 1868 w Paryżu, zm. ?) – francuski łucznik, medalista olimpijski.
Fisseux wystartował na Letnich Igrzyskach Olimpijskich 1900 w Paryżu. Zdobył brązowy medal w au cordon doré z 50 m – pokonali go Henri Hérouin i Hubert Van Innis. Zajął 13. miejsce w rundzie kontynentalnej na igrzyskach w Londynie (1908).

</doc>
<doc id="5109033" url="https://pl.wikipedia.org/wiki?curid=5109033" title="Ustyniwka (rejon olewski)">
Ustyniwka (rejon olewski)

Ustyniwka () – wieś na Ukrainie, w obwodzie żytomierskim, w rejonie olewskim, nad Perhą. W 2001 roku liczyła 145 mieszkańców.

</doc>
<doc id="5109037" url="https://pl.wikipedia.org/wiki?curid=5109037" title="Rudnia-Zamysłowyćka">
Rudnia-Zamysłowyćka

Rudnia-Zamysłowyćka () – wieś na Ukrainie, w obwodzie żytomierskim, w rejonie olewskim, nad Perhą. W 2001 roku liczyła 93 mieszkańców.

</doc>
<doc id="5109039" url="https://pl.wikipedia.org/wiki?curid=5109039" title="Art Of Noise">
Art Of Noise



</doc>
<doc id="5109040" url="https://pl.wikipedia.org/wiki?curid=5109040" title="Ozeriany (obwód żytomierski)">
Ozeriany (obwód żytomierski)

Ozeriany () – wieś na Ukrainie, w obwodzie żytomierskim, w rejonie olewskim. W 2001 roku liczyła 341 mieszkańców.

</doc>
<doc id="5109041" url="https://pl.wikipedia.org/wiki?curid=5109041" title="Émile Grumiaux">
Émile Grumiaux

Émile Grumiaux (ur. 11 czerwca 1861 w Hornu w Belgii, zm. 18 maja 1932 w Liévin) – francuski łucznik, mistrz olimpijski.
Grumiaux wystartował na Letnich Igrzyskach Olimpijskich 1900 w Paryżu. Został mistrzem olimpijskim, zdobywając złoto w sur la perche à la pyramide.

</doc>
<doc id="5109042" url="https://pl.wikipedia.org/wiki?curid=5109042" title="Rudnia-Ozerianśka">
Rudnia-Ozerianśka

Rudnia-Ozerianśka () – wieś na Ukrainie, w obwodzie żytomierskim, w rejonie olewskim. W 2001 roku liczyła 223 mieszkańców.

</doc>
<doc id="5109043" url="https://pl.wikipedia.org/wiki?curid=5109043" title="Rudnia-Radowelśka">
Rudnia-Radowelśka

Rudnia-Radowelśka () – wieś na Ukrainie, w obwodzie żytomierskim, w rejonie olewskim, nad Perhą. W 2001 roku liczyła 93 mieszkańców.

</doc>
<doc id="5109044" url="https://pl.wikipedia.org/wiki?curid=5109044" title="Rudnia-Choczynśka">
Rudnia-Choczynśka

Rudnia-Choczynśka () – wieś na Ukrainie, w obwodzie żytomierskim, w rejonie olewskim, nad Uborcią. W 2001 roku liczyła 259 mieszkańców.

</doc>
<doc id="5109045" url="https://pl.wikipedia.org/wiki?curid=5109045" title="Auguste Serrurier">
Auguste Serrurier

Auguste Serrurier (ur. 25 marca 1857 w Denain, zm. ?) – francuski łucznik, medalista olimpijski.
Serrurier wystartował na Letnich Igrzyskach Olimpijskich 1900 w Paryżu. Został dwukrotnym wicemistrzem olimpijskim, zdobywając srebro w sur la perche à la herse i sur la perche à la pyramide. W pierwszej konkurencji przegrał z Belgiem Emmanuelem Foulonem, natomiast w drugiej pokonał go Émile Grumiaux.

</doc>
<doc id="5109046" url="https://pl.wikipedia.org/wiki?curid=5109046" title="Stacja ekologiczna Itirapina">
Stacja ekologiczna Itirapina

Stacja ekologiczna Itirapina () – stacja ekologiczna w Brazylii, położona w stanie São Paulo na terenie gmin Itirapina (55,57%) i Brotas (44,43%). Stacja ma powierzchnię 2300 hektarów. Utworzona została w 1984 roku. Zarządzana jest przez Instituto Florestal. Stacja została utworzona w celu zachowania różnorodności gatunkowej oraz ochrony pozostałości roślinności typowej dla ekoregionu Cerrado. BirdLife International przyznało jej status ostoi ptaków IBA.
Fauna.
Na terenie stacji występuje 14 gatunków ryb, 28 płazów, 33 ssaków, 38 gadów i 235 ptaków objętych ochroną. Zaliczają się do nich między innymi: puma płowa ("Puma concolor"), "Leopardus guttulus", pampasowiec grzywiasty ("Chrysocyon brachyurus"), "Micrablepharus atticolus", "Norops meridionalis", "Ameiva jacuba", "Kentropyx paulensis", "Oxyrhopus rhombifer", "Philodryas agassizii", "Xenodon nattereri", "Bothrops itapetiningae", nandu szare ("Rhea americana"), derkaczyk rdzawolicy ("Laterallus xenopterus"), bekas wielki ("Gallinago undulata"), dzięcioł piaskowy ("Veniliornis mixtus"), obrożnik rdzawokarkowy ("Melanopareia torquata"), murawnik brodaty ("Polystictus pectoralis"), trawniczek ("Culicivora caudacuta"), figlarz szczotkosterny ("Alectrurus tricolor"), dzierzbotanagra ("Neothraupis fasciata"), tanagrówka ("Cypsnagra hirundinacea"), trznadlówka mała ("Emberizoides ypiranganus"), ziarnojadek siwy ("Sporophila plumbea"), ziarnojadek cynamonowy ("Sporophila bouvreuil"), ziarnojadek melodyjny ("Sporophila pileata"), koronówka białogardła ("Myiothlypis leucophrys"), ziarnojadek czarnobrzuchy ("Sporophila melanogaster").
Stacja została zakwalifikowana przez BirdLife International jako ostoja ptaków IBA. Pięć występujących tu gatunków ptaków to tzw. „trigger species”, których obecność decyduje o uznaniu danego obszaru za ostoję IBA. Przyznano im kryterium A1 (gatunki globalnie zagrożone). Według Czerwonej księgi gatunków zagrożonych IUCN dwa z nich są gatunkami narażonymi (VU), a trzy gatunkami bliskimi zagrożenia (NT) . Są to:
W ciągu ostatnich 2 dekad z obszaru zniknęły m.in. następujące gatunki ptaków: chórzyk ("Coryphaspiza melanotis"), kusacz mały ("Nothura minor"), dróżniczek kusy ("Geobates poecilopterus"), czarnoczubek ("Charitospiza eucosma").

</doc>
<doc id="5109047" url="https://pl.wikipedia.org/wiki?curid=5109047" title="Maria Furmanik">
Maria Furmanik

Maria Furmanik z domu Jaroszyńska – polska Sprawiedliwa wśród Narodów Świata
Życiorys.
Maria Furmanik urodziła się jako druga córka małżeństwa nauczyciela Józefa Jaroszyńskiego i pedagożki Haliny z domu Hubert. Miała starszą siostrę Bronisławę, która została siostrą zakonną imieniem Klara w Zakładzie dla Niewidomych w Laskach, a także siostrę Hannę Święcicką, która była pedagożką. Furmanik dzieciństwo spędziła w Warszawie. Podczas okupacji niemieckiej pomagała rodzicom w ukrywaniu i opiekowaniu się żydowską rodziną Lautenbergów zbiegłych z radomskiego getta; Anitą, Jakobem i Karolą. 
Furmanik miała sześcioro dzieci, z czego pierwszej córce nadała imię Bronisława.
18 lutego 1981 r. została odznaczona przez Jad Waszem medalem Sprawiedliwej wśród Narodów Świata. Wspólnie z nią uhonorowano jej rodziców, Józefa i Halinę Jaroszyńskich, oraz siostrę Bronisławę Jaroszyńską.

</doc>
<doc id="5109050" url="https://pl.wikipedia.org/wiki?curid=5109050" title="Sejm koronacyjny 1676">
Sejm koronacyjny 1676

Sejm koronacyjny 1676 – I Rzeczypospolitej został pierwotnie zwołany na 3 stycznia 1676 roku do Krakowa.
Sejmiki przedsejmowe w województwach odbyły się 31 grudnia 1675 roku, a sejmiki główne 18 stycznia 1676 roku. 
Marszałkiem sejmu sejmu obrano Mikołaja Hieronima Sieniawskiego chorążego wielkiego koronnego. 
2 lutego 1676 roku na Wawelu odbyła się koronacja na króla Jana III Sobieskiego.
Obrady sejmu trwały od 2 lutego do 14 marca 1676 roku.

</doc>
<doc id="5109051" url="https://pl.wikipedia.org/wiki?curid=5109051" title="Franco Varrella">
Franco Varrella

Franco Varrella (ur. 25 stycznia 1953 w Rimini) – włoski menedżer piłkarski i były zawodnik. Były selekcjoner reprezentacji San Marino.
Varrella urodził się w Rimini w 1953 roku. Jego krótka kariera polegała na spędzeniu czasu w Juventusie na poziomie młodzieżowym, zanim skończył w Rimini.
Został mianowany selekcjonerem reprezentacji San Marino w styczniu 2018 roku. W listopadzie 2021 roku sanmaryńska federacja piłkarska poinformowała o zwolnieniu Franco Varrelli z funkcji selekcjonera. Powodem były słabe wyniki w eliminacjach MŚ 2022.
Statystyki trenerskie.
Poprowadził reprezentację San Marino w 36 meczach. Ani razu reprezentacja pod jego wodzą nie wygrała, dwa razy udało się zremisować (z Liechtensteinem i Gibraltarem) i 34 razy przegrać.

</doc>
<doc id="5109053" url="https://pl.wikipedia.org/wiki?curid=5109053" title="Bazylika św. Dionizego w Argenteuil">
Bazylika św. Dionizego w Argenteuil

Bazylika św. Dionizego (fr. "Basilique Saint-Denys") – rzymskokatolicka bazylika mniejsza we francuskim mieście Argenteuil, w regionie Île-de-France.
Historia.
Świątynię wzniesiono w latach 1862-1865 według projektu Teodora Ballu. Powstała ona na miejscu nieużytkowanego od roku 1848 cmentarza, na którym wcześniej również znajdował się kościół. Uroczysta konsekracja odbyła się 22 kwietnia 1866 roku. W 1898 świątynię podniesiono do rangi bazyliki mniejszej. W latach 1950-1960 zainstalowano nowe witraże, które zastąpiły resztki starszych, zniszczonych podczas II wojny światowej.
Architektura i wyposażenie.
Kościół jest długi na 76 metrów, wieża ma 57 m wysokości. Wzniesiony w stylu neoromańskim. Posiada trzy nawy oraz jednonawowy transept. 
Część wystroju kościoła pochodzi ze starszej świątyni, m.in. obraz Nicolas-Guy'a Breneta z 1762, na którym przedstawił męczeństwo św. Dionizego (obraz ten dał patrona obecnej budowli) oraz Friedricha Augusta Bouterweka z 1851 przedstawiający króla Franków i Longobardów Karola Wielkiego. Najbardziej znanym elementem wyposażenia bazyliki jest tzw. tunika z Argenteuil, którą Jezus Chrystus miał nosić podczas męki. Emporę zdobią 43-głosowe organy, wykonane w 1867 roku. Na wieży zawieszone są 4 dzwony, najstarszy z nich, "Marie", został odlany w 1636 i waży 3350 kg. 

</doc>
<doc id="5109054" url="https://pl.wikipedia.org/wiki?curid=5109054" title="Koyoi wa yume o misasete">
Koyoi wa yume o misasete

 – cyfrowy singel japońskiej piosenkarki Mai Kuraki, wydany 8 sierpnia 2018 roku. Utwór posłużył jako ending serialu anime "Tsukumogami kashimasu".

</doc>
<doc id="5109056" url="https://pl.wikipedia.org/wiki?curid=5109056" title="Puków (przystanek kolejowy)">
Puków (przystanek kolejowy)

Puków (, ) – przystanek kolejowy w pobliżu miejscowości Puków, w rejonie iwanofrankiwskim, w obwodzie iwanofrankiwskim, na Ukrainie. Położony jest na linii Tarnopol – Stryj.
Przed II wojną światową stacja kolejowa. W późniejszym okresie dodatkowe tory zostały zdemontowane, a stacja zdegradowana do roli przystanku

</doc>
<doc id="5109058" url="https://pl.wikipedia.org/wiki?curid=5109058" title="Zaginięcie lotu Varig 967">
Zaginięcie lotu Varig 967

Zaginięcie lotu Varig 967 – zaginięcie towarowego samolotu Boeing 707 podczas lotu z Tokio do Los Angeles. Ani samolot, ani ciała załogi nigdy nie zostały odnalezione.
Samolot.
Samolotem, który zaginął był 13-letni Boeing 707-323C (nr rej. PP-VLU) należący do brazylijskich linii lotniczych Varig.
Załoga.
Załoga lotu 967 składała się z 6 osób:
Przebieg lotu.
Samolot wykonywał lot cargo na trasie Tokio – Los Angeles – Lima – Rio de Janeiro. Przewożono nim 153 obrazy namalowane przez japońsko-brazylijskiego malarza Manabu Mabe warte ok. 1,24 mln dolarów. Samolot wystartował z portu lotniczego Narita w Tokio o 20:23 czasu lokalnego. Ostatni kontakt z załogą nawiązano o 20:45, kiedy samolot znajdował się 200 km od Tokio. Kontrola ruchu lotniczego próbowała się skontaktować z lotem 967 o 21:23, jednak bezskutecznie. Do dziś nie odnaleziono szczątków maszyny.

</doc>
<doc id="5109059" url="https://pl.wikipedia.org/wiki?curid=5109059" title="Linia kolejowa Przeworsk Wąskotorowy – Dynów">
Linia kolejowa Przeworsk Wąskotorowy – Dynów



</doc>
<doc id="5109060" url="https://pl.wikipedia.org/wiki?curid=5109060" title="Mikicionki">
Mikicionki

Mikicionki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Stefanpol, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 185 osób, 170 były wyznania rzymskokatolickiego a 15 mojżeszowego. Jednocześnie 168 mieszkańców zadeklarowało polską a 17 białoruską przynależność narodową. Były tu 34 budynki mieszkalne. W 1931 w 35 domach zamieszkiwało 147 osoby.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5109063" url="https://pl.wikipedia.org/wiki?curid=5109063" title="Schronisko Dolne w Kosiej Górze">
Schronisko Dolne w Kosiej Górze

Schronisko Dolne w Kosiej Górze, Schronisko w skałach na wschód od Grodziska Dolne – schronisko na wzgórzu Kosia Góra we wsi Ryczów w województwie śląskim, w powiecie zawierciańskim, w gminie Ogrodzieniec. Wzgórze to znajduje się w lesie, w odległości około 200 m na wschód od skały Strażnica widocznej po prawej stronie asfaltowej drogi z Ryczowa do Złożeńca. W literaturze turystycznej wzgórze lokalizowane jest w paśmie wzniesień zwanym Pasmem Smoleńsko-Niegowonickim. W regionalizacji geograficznej Polski według Jerzego Kondrackiego znajduje się na Wyżynie Ryczowskiej będącej częścią Wyżyny Częstochowskiej, ta zaś wchodzi w skład Wyżyny Krakowsko-Częstochowskiej.
Opis schroniska.
Schronisko znajduje się u podstawy południowej ściany najwyższej ze skał Kosiej Góry (jest to Kosia Skała). Jest to duży okap o szerokości około 10 m i sięgający 4 m w głąb skały. Ma wysoki otwór, ale w głębi skały zmniejszający się. Po lewej stronie wysokość schroniska w głębi skały maleje do 0,5 m. W prawej części jest to korytarz o wysokości 2 m w otworze, w końcowej części jego wysokość zmniejsza się do 30 cm i korytarz zamienia się w pionową szczelinę przegrodzoną progiem o wysokości 1 m. W stropie schroniska jest szczelinowy kominek wychodzący na zewnątrz. Powyżej wejścia do korytarzyka w południowej ścianie skały na wysokości 3 m jest przebijający skałę tunelik o długości 3 m i wysokości 1 m. W jego dnie znajdują się zaklinowane głazy tworzące strop schroniska za otworem południowym.
Schronisko wytworzyło się w wapieniach jury późnej w strefie freatycznej na poziomej fudze międzyławicowej. Świadczą o tym liczne wżery i jamki na ścianach oraz rozmycia w postaci anastomoz. Korytarzyk jest częściowo pochodzenia zawaliskowo-szczelinowego. Schronisko jest suche i przewiewne. Namulisko dość ubogie, złożone z wapiennego gruzu zmieszanego z lessem i piaskiem. Na ścianach okapu rozwija się typowa dla skał wapiennych roślinność kserotermiczna, a na ścianach prawej szczeliny rosną porosty i mchy. Obserwowano liczne pajęczaki.
Historia poznania i dokumentacji.
Schronisko jest znane od dawne i odwiedzane – świadczą o tym m.in. śmieci na jego dnie i ślady palonych ognisk. W literaturze po raz pierwszy wzmiankowali go M. Szelerewicz i A. Górny w 1991 roku. Oni też sporządzili jego dokumentację dla Zarządu Zespołu Jurajskich Parków Krajobrazowych woj. katowickiego.
Po północnej stronie Kosiej Skały jest jeszcze drugie schronisko – Schronisko Górne w Kosiej Górze.

</doc>
<doc id="5109064" url="https://pl.wikipedia.org/wiki?curid=5109064" title="East River of Pictou">
East River of Pictou

East River of Pictou (do 10 września 1953 "East River") – rzeka ("river") w kanadyjskiej prowincji Nowa Szkocja, w hrabstwie Pictou, płynąca w kierunku północno-zachodnim i uchodząca do zatoki Pictou Harbour; nazwa "East River" urzędowo zatwierdzona 22 marca 1926. Na rzece znajdują się wyspy: Ballast Island, Blueberry Island, The Intervale i Raspberry Island, wydzielane na jej wodach są także zatoki: Big Gut, Charltons Cove i Grattos Cove, oraz kanał wodny The Sluice. W rzekę wcinają się przylądki: Cantley Point, Dunbar Point, Greens Point, Indian Cross Point, The Loading Ground, McKay Point, Pine Point, Shipyard Point i Stonehouse Point. Nad rzeką położone są m.in.: Abercrombie (u ujścia), Eureka, Glencoe, miasto New Glasgow, Riverton, Sunny Brae. Dopływami West River of Pictou są: Normans Brook, Thompson Brook, Blanchard Brook, McDonald Brook, Glencoe Brook, Sam Cameron Brook, Grants Brook, Archibald Brook, Lime Brook, Millstream Brook, West Branch East River, Little River, McLellans Brook, Potters Brook, Smelt Brook, Rear Brook, Lowden Brook, Clish Brook (poprzez zatokę Big Gut) i Bore Hole Brook (poprzez kanał wodny The Sluice).

</doc>
<doc id="5109075" url="https://pl.wikipedia.org/wiki?curid=5109075" title="Podwysokie (stacja kolejowa)">
Podwysokie (stacja kolejowa)

Podwysokie (, ) – stacja kolejowa w miejscowości Podwysokie, w rejonie tarnopolskim, w obwodzie tarnopolskim, na Ukrainie. Położona jest na linii Tarnopol – Stryj.
Stacja istniała przed II wojną światową. Wówczas był to węzeł z linią do Halicza (obecnie nieistniejącą)

</doc>
<doc id="5109086" url="https://pl.wikipedia.org/wiki?curid=5109086" title="Entrische Kirche">
Entrische Kirche

Entrische Kirche – jaskinia w Austrii, w Wysokich Taurach.
Nazwa związana jest z faktem, iż początkowy jej fragment używany był przez miejscową ludność w charakterze kościoła. Jaskinia służy jako zimowisko nietoperzy.

</doc>
<doc id="5109087" url="https://pl.wikipedia.org/wiki?curid=5109087" title="Hucisko (przystanek kolejowy)">
Hucisko (przystanek kolejowy)

Hucisko (, ) – przystanek kolejowy w miejscowości Hucisko, w rejonie tarnopolskim, w obwodzie tarnopolskim, na Ukrainie. Położony jest na linii Tarnopol – Stryj.

</doc>
<doc id="5109099" url="https://pl.wikipedia.org/wiki?curid=5109099" title="Gydański Park Narodowy">
Gydański Park Narodowy

Gydański Park Narodowy (ros. Национальный парк «Гыданский») – park narodowy w rejonie tazowskim Jamalsko-Nienieckiego Okręgu Autonomicznego w Rosji. Jego obszar wynosi 8781,74 km². Dekretem rządu Federacji Rosyjskiej z dnia 27 grudnia 2019 roku istniejący od 1996 roku Rezerwat Gydański przekształcono w park narodowy o tej samej nazwie. Zarząd parku znajduje się w miejscowości Tazowskij. 
Ze względu na położenie park jest praktycznie niedostępny dla zwiedzających. 
Opis.
Park obejmuje równinną, północną część Półwyspu Gydańskiego, w tym Półwysep Jawaj, Półwysep Mamonta, zatokę Jurackaja Guba oraz wyspy na Morzu Karskim: Olenij, Wyspa Szokalskiego, Pescowyje, Prokliatyje i Rownyj.
Park został utworzony w celu ochrony i badania ekosystemów tundry Syberii Zachodniej. Grubość wiecznej zmarzliny waha się od 150 do 300 metrów. Dużą część parku zajmuje pustynia polarna. Dlatego na wielu obszarach praktycznie nie ma roślinności. Występują jedynie różne porosty, mchy i zioła. Tylko południową część parku zajmuje typowa tundra krzewinkowa. Można tu spotkać wierzby (śniade i polarne) oraz brzozy karłowate. 
Na terenie parku żyje 18 gatunków ssaków, 76 gatunków ptaków oraz 20 gatunków ryb.
Dwa gatunki ssaków – niedźwiedź polarny i mors arktyczny – należą do gatunków zagrożonych. Na Wyspie Szokalskiej i wyspie Olenij znajdują się legowiska niedźwiedzi polarnych. Na terenie parku można spotkać dzikie renifery tundrowe oraz lisy polarne. W wodach przybrzeżnych powszechne są: białucha arktyczna, nerpa obrączkowana i fokowąs brodaty.
W parku gniazduje duża liczba ptaków wodnych. Na samej Wyspie Szokalskiej żyje od 6 do 8 tysięcy gęsi białoczelnych. Inne gatunki ptaków to, m.in.: nur białodzioby, łabędź czarnodzioby, bielik, sokół wędrowny, mewa biała i bernikla białolica.
Klimat.
Park znajduje się w arktycznej strefie klimatycznej. Najcieplejsze miesiące w roku to lipiec i sierpień ze średnią temperaturą od + 5 °С na wybrzeżu Morza Karskiego do + 10,2 °С na południu. Najzimniejszym miesiącem jest styczeń, czasem luty, kiedy średnie temperatury wahają się od -24°C do -28°C. Najniższa odnotowana temperatura to -63 °C. Pokrywa śnieżna trwa około 240 dni.

</doc>
<doc id="5109102" url="https://pl.wikipedia.org/wiki?curid=5109102" title="Armel Bella-Kotchap">
Armel Bella-Kotchap

Armel Bella-Kotchap (ur. 11 grudnia 2001 w Paryżu) – niemiecki piłkarz kameruńskiego pochodzenia występujący na pozycji środkowego obrońcy w angielskim klubie Southampton oraz w reprezentacji Niemiec.
Kariera klubowa.
VfL Bochum.
W 2017 roku dołączył do akademii VfL Bochum. W lipcu 2018 rozpoczął treningi z pierwszą drużyną. W marcu 2019 podpisał profesjonalny kontrakt z klubem. Zadebiutował 28 kwietnia 2019 w meczu 2. Bundesligi przeciwko FC Erzgebirge Aue (3:2). Pierwszą bramkę zdobył 14 lutego 2021 w meczu ligowym przeciwko Eintrachtowi Brunszwik (2:0). W sezonie 2020/21 jego zespół zajął pierwsze miejsce w tabeli i awansował do najwyższej ligi.
Kariera reprezentacyjna.
Niemcy U-18.
W 2018 roku otrzymał powołanie do reprezentacji Niemiec U-18. Zadebiutował 15 listopada 2018 w meczu towarzyskim przeciwko reprezentacji Cypru U-21 (0:1).
Niemcy U-20.
W 2020 roku otrzymał powołanie do reprezentacji Niemiec U-20. Zadebiutował 7 października 2020 w meczu towarzyskim przeciwko reprezentacji Szwajcarii U-20 (3:1).
Życie prywatne.
Bella-Kotchap urodził się w Paryżu, we Francji. Posiada obywatelstwo niemieckie, a jego ojciec pochodzi z Kamerunu.

</doc>
<doc id="5109111" url="https://pl.wikipedia.org/wiki?curid=5109111" title="Kazimierz Lorec">
Kazimierz Lorec

Kazimierz Lorec (zm. 25 września 1920 w Dziatkowiczach) – strzelec Wojska Polskiego, kawaler Orderu Virtuti Militari.
Życiorys.
Urodził się w rodzinie Filipa i Zofii z Dichlów. Był uczniem VII klasy Gimnazjum Państwowego imienia Adama Mickiewicza w Warszawie. W czasie wojny z bolszewikami zgłosił się jako ochotnik do Wojska Polskiego. Służył w 1. kompanii 47 Pułku Piechoty Strzelców Kresowych. Poległ 25 września 1920 w Dziatkowiczach (gmina Dziatkowicze).

</doc>
<doc id="5109116" url="https://pl.wikipedia.org/wiki?curid=5109116" title="Dominika Muraszewska">
Dominika Muraszewska



</doc>
<doc id="5109120" url="https://pl.wikipedia.org/wiki?curid=5109120" title="Kamienica przy ulicy Antoniego 36/38 we Wrocławiu">
Kamienica przy ulicy Antoniego 36/38 we Wrocławiu

Kamienica przy ulicy Antoniego 36/38 – kamienica, znajdująca się przy ulicy Antoniego we Wrocławiu. 
Historia kamienicy.
Kamienica została wzniesiona w latach 1898–1899 roku, według projektu Josepha Wittckego. Za jego realizację odpowiedzialny był mistrz murarski Heinrich. Budynek zajmował dwie parcele i był czteroskrzydłowy z wewnętrznym dziedzińcem. Od strony zachodniej przylegał do kościoła św. Antoniego, a od strony południowo-zachodniej sięgał do parceli przy ulicy Włodkowica 25–27. Frontowa część budynku była 3-traktowa, wschodnie skrzydło jednotraktowe, a skrzydła zachodnie i południowe – dwuskrzydłowe. Do każdego skrzydła prowadziły osobne klatki schodowe. Główna część kamienicy od strony ul. Antoniego miała cztery kondygnacje i poddasze. Jej symetryczna kompozycja podkreślona była w skrajnych osiach potrójnymi oknami i ozdobnymi szczytami, na których umieszczono inicjały "O.H". W osi budynku znajdowały się dwa otwory wejściowe (obecnie znajdują się tu okna), a na wyższych kondygnacjach znajdowały się okna podwójne, podwójne zdwojone i w czwartej kondygnacji poczwórne. W części szczytowej znajdowało się potrójne okno nad nim gzyms wieńczący, a następnie półokrągły tympanon z figurą trzymającą maszt flagowy (niezachowana). Druga, trzecia i czwarta kondygnacja wyróżniona jest loggiami i balkonami. Cała elewacja ozdobiona została detalami neogotyckimi, m.in. motywami maswerkowymi i tarczami herbowymi oraz ozdobami neobarokowymi, m.in. postumentami zwieńczonymi kolumnami oraz muszlami w szczytach. 
Po 1945 roku.
Działania wojenne w 1945 roku tylko częściowo zniszczyły kamienicę. Nie zachowały się skrzydła budynku i została ona podwyższona o dwie kondygnacje poddasza. 

</doc>
<doc id="5109121" url="https://pl.wikipedia.org/wiki?curid=5109121" title="Linia kolejowa Chodorów – Piaseczna">
Linia kolejowa Chodorów – Piaseczna

Linia kolejowa Chodorów – Piaseczna – linia kolejowa na Ukrainie łącząca stację Dnistrianśka ze stacją Piaseczna. Zarządzana jest przez Kolej Lwowską (oddział ukraińskich kolei państwowych).
Znajduje się w obwodzie lwowskim. W użyciu jest odcinek Dnistrianśka – Piaseczna. Odcinek Chodorów – Dnistrianśka został zamknięty i częściowo rozebrany. Linia na całej przejezdnej długości jest jednotorowa i niezelektryfikowana. Na istniejącym odcinku zachowała się infrastruktura po dawnej trakcji.

</doc>
<doc id="5109122" url="https://pl.wikipedia.org/wiki?curid=5109122" title="Găgăuziya Komrat">
Găgăuziya Komrat



</doc>
<doc id="5109125" url="https://pl.wikipedia.org/wiki?curid=5109125" title="Găgăuzia Komrat">
Găgăuzia Komrat



</doc>
<doc id="5109127" url="https://pl.wikipedia.org/wiki?curid=5109127" title="Gagauziya Komrat">
Gagauziya Komrat



</doc>
<doc id="5109128" url="https://pl.wikipedia.org/wiki?curid=5109128" title="Melodi Grand Prix 2021">
Melodi Grand Prix 2021

Melodi Grand Prix 2021 – 59. edycja festiwalu, będącego norweskimi eliminacjami do 65. Konkursu Piosenki Eurowizji. Półfinały odbyły się, kolejno: 16, 23, 30 stycznia oraz 6 i 13 lutego, koncert drugiej szansy – 15 lutego, a finał – 20 lutego.
Tło.
W związku z rozprzestrzenianiem się wirusa SARS-CoV-2 i pandemii COVID-19, Europejska Unia Nadawców postanowiła odwołać 65. Konkurs Piosenki Eurowizji w Rotterdamie. Norwegię miała reprezentować Ulrikke Brandstorp, zwyciężczyni "Melodi Grand Prix 2020" z piosenką „Attention”. Po odwołaniu konkursu telewizja NRK ogłosiła, iż Melodi Grand Prix 2021 będzie norweską preselekcją na Konkurs Piosenki Eurowizji 2021, oraz dali Ulrikke możliwość automatycznej kwaliifkacji do finału, jeżeli chciałaby wziąć udział. Artystka jednak odmówiła, i zamiast tego wystąpiła jako otwarcie oraz interwał podczas finału konkursu.
Nabór utworów.
NRK zaprosiło norweskich i zagranicznych artystów do zgłaszania piosenek do konkursu, a wybrane spośród nadesłanych utworów wzięły udział w Melodi Grand Prix 2021. Zgłoszenia można było składzać od 15 maja do 16 sierpnia 2020. Każdy utwór musi trwać maksymalnie trzy minuty i najlepiej posiadać co najmniej jednego norweskiego kompozytora. Każdy producent lub autor tekstów mógł zgłosić maksymalnie trzy utwory.
Spośród nadesłanych propozycji redakcja konkursu wybrała 26 utworów do udziału w Melodi Grand Prix 2021. To o jeden więcej niż poprzedni rekord z 2020 roku. Spośród nich profesjonalne jury bezpośrednio zakwalifikowało sześć zgłoszeń do finału. Zrobiono to, aby stworzyć „różnorodne i ekscytujące show”, „zapewnić różnorodność” i wybrać „solidnych artystów, o których wiemy, że poradzą sobie na żywo na dużej scenie”. Jury składało się z Julke Lillehaug Kaasa, Stig Karlsen i Hans Einar Apeland.
Uczestnicy i piosenki zostały opublikowane w poniedziałek tygodnia, w którym brali udział w przydzielonej rundzie półfinałowej.
Przebieg konkursu.
Melodi Grand Prix 2021 składało się z pięciu półfinałów, koncertu drugiej szansy oraz finału. Półfinały odbywały się od soboty 16 stycznia, a następnie w każdą sobotę aż do finału 20 lutego 2021. Ostatnia szansa była transmitowana z siedziby w poniedziałek 15 lutego 2021. Konkurs powrócił po roku przerwy do metropolii Oslo: pozostałe koncerty były transmitowane na żywo z H3 Arena w Fornebu, gdzie NRK połączył dwa studia w jedno, aby zapewnić więcej fizycznej przestrzeni na produkcję i scenę. Z powodu pandemii COVID-19 podczas transmisji w hali nie było publiczności.
Format.
W przeciwieństwie do 2020 roku w półfinałach nie było koncepcji regionalnej, ale koncepcja pojedynkowa z 2020 roku była kontynuowana. Oznaczało to, że dwóch półfinalistów zostało wylosowanych do jednego duelu (2 duele na półfinał), a zwycięzcy 2 dueli spotkali się w złotym duelu, z którego zwycięzca automatycznie zapewnił sobie miejsce w finale. O wyniku pojedynków zadecydowali telewidzowie, którzy głosowali za pośrednictwem strony "nrk.no". Podczas występów widzowie za pomocą strony mogli również wesprzeć ulubionych artystom tzw. "bąbelki oklasków". Bąbelki nie miały wpływu na głosowanie, lecz ukazane były przy logo MGP w prawym dolnym rogu ekranu. Podczas finału od widzów wypłynęło ponad 100 milionów bąbelków oklasków. Zaangażowanie było tak duże, że NRK doświadczyła nowych problemów z głosowaniem, ale w znacznie mniejszym stopniu niż w 2020 roku.
Sześciu wstępnie zakwalifikowanych finalistów zaprezentowało się w półfinałach, aby zapewnić równy czas transmisji dla wszystkich dwunastu finalistów. Dwóch wstępnie zakwalifikowanych finalistów pojawiło się w pierwszym półfinale, podczas gdy czterech pozostałych finalistów zostało podzielonych na każdy z pozostałych czterech półfinałów.
Prowadzący.
Transmisje prowadzili Kåre Magnus Bergh, Ingrid Gjessing Linhave i Ronny Brede Aase: to samo trio gospodarzy co w 2020 roku. Linhave i Aase prowadzili zawody po raz drugi, a Bergh był gospodarzem po raz siódmy. Tym samym Bergh ustanowił nowy rekord dotyczący ilości przeprowadzonych edycji programu, należący dawniej do Odd Grythe, który przeprowadził sześć pierwszych konkursów pomiędzy 1960 a 1965 rokiem. Po czterech transmisjach Linhave musiała się wycofać z powodu problemów z zdrowotnych, a w trzech ostatnich transmisjach została zastąpiona przez Silje Nordnes.
Półfinały.
Pierwszy półfinał.
Półfinał odbył się w H3 Arena w sobotę 16 stycznia 2021 roku i był transmitowany na żywo w NRK1 i NRK TV od 19:50 do 21:17. Transmisja odbyła się bez widowni na sali, ale telewidzowie mogli wcześniej zgłaszać filmy z aplauzem, które zostały wykorzystane podczas transmisji.
Uczestnicy.
Konkursowe zgłoszenia w pierwszym półfinale zostały ujawnione 11 stycznia 2021 roku.
 Zwycięzca półfinału Automatyczni finaliści
Rezultat.
Czterech uczestników zostało podzielonych na dwa duele, które zostały wylosowane na żywo podczas półfinałów. Zwycięzcy każdego pojedynku spotkali się następnie w decydującym złotym duelu, w którym zwycięzca zajął miejsce w finale. Głosowanie składało się w 100% z głosowania telewidzów, zostało przeprowadzone online na stronie "nrk.no".
Drugi półfinał.
Półfinał odbył się w H3 Arena w sobotę 23 stycznia 2021 roku i był transmitowany na żywo w NRK1 i NRK TV od 19:50 do 21:10. Transmisja odbyła się bez widowni na sali, ale telewidzowie mogli wcześniej zgłaszać filmy z aplauzem, które zostały wykorzystane podczas transmisji.
Uczestnicy.
Konkursowe zgłoszenia w drugim półfinale zostały ujawnione 18 stycznia 2021 roku.
 Zwycięzca półfinału Automatyczny finalista
Rezultat.
Czterech uczestników zostało podzielonych na dwa duele, które zostały wylosowane na żywo podczas półfinałów. Zwycięzcy każdego pojedynku spotkali się następnie w decydującym złotym duelu, w którym zwycięzca zajął miejsce w finale. Głosowanie składało się w 100% z głosowania telewidzów, zostało przeprowadzone online na stronie "nrk.no".
Trzeci półfinał.
Półfinał odbył się w H3 Arena w sobotę 30 stycznia 2021 roku i był transmitowany na żywo w NRK1 i NRK TV od 19:50 do 21:10. Transmisja odbyła się bez widowni na sali, ale telewidzowie mogli wcześniej zgłaszać filmy z aplauzem, które zostały wykorzystane podczas transmisji.
Uczestnicy.
Konkursowe zgłoszenia w drugim półfinale zostały ujawnione 25 stycznia 2021 roku.
 Zwycięzca półfinału Automatyczny finalista
Rezultat.
Czterech uczestników zostało podzielonych na dwa duele, które zostały wylosowane na żywo podczas półfinałów. Zwycięzcy każdego pojedynku spotkali się następnie w decydującym złotym duelu, w którym zwycięzca zajął miejsce w finale. Głosowanie składało się w 100% z głosowania telewidzów, zostało przeprowadzone online na stronie "nrk.no".
Czwarty półfinał.
Półfinał odbył się w H3 Arena w sobotę 6 lutego 2021 roku i był transmitowany na żywo w NRK1 i NRK TV od 19:50 do 21:10. Transmisja odbyła się bez widowni na sali, ale telewidzowie mogli wcześniej zgłaszać filmy z aplauzem, które zostały wykorzystane podczas transmisji.
Uczestnicy.
Konkursowe zgłoszenia w drugim półfinale zostały ujawnione 1 lutego 2021 roku.
 Zwycięzca półfinału Automatyczny finalista
Rezultat.
Czterech uczestników zostało podzielonych na dwa duele, które zostały wylosowane na żywo podczas półfinałów. Zwycięzcy każdego pojedynku spotkali się następnie w decydującym złotym duelu, w którym zwycięzca zajął miejsce w finale. Głosowanie składało się w 100% z głosowania telewidzów, zostało przeprowadzone online na stronie "nrk.no".
Piąty półfinał.
Półfinał odbył się w H3 Arena w sobotę 13 lutego 2021 roku i był transmitowany na żywo w NRK1 i NRK TV od 19:50 do 21:10. Transmisja odbyła się bez widowni na sali, ale telewidzowie mogli wcześniej zgłaszać filmy z aplauzem, które zostały wykorzystane podczas transmisji.
Uczestnicy.
Konkursowe zgłoszenia w drugim półfinale zostały ujawnione 8 lutego 2021 roku. Zwycięzca półfinału Automatyczny finalista
Rezultat.
Czterech uczestników zostało podzielonych na dwa duele, które zostały wylosowane na żywo podczas półfinałów. Zwycięzcy każdego pojedynku spotkali się następnie w decydującym złotym duelu, w którym zwycięzca zajął miejsce w finale. Głosowanie składało się w 100% z głosowania telewidzów, zostało przeprowadzone online na stronie "nrk.no".
Druga szansa.
Druga szansa odbyła się 15 lutego 2021. W rundzie wzięło udział 15 półfinalistów, którzy nie przeszli do finału. Przyznano miejsce w finale jednemu uczestnikowi
Finał.
Finał odbył się 20 lutego 2021. W finale rywalizowało 12 piosenek składających się ze zwycięzców pięciu półfinałów, zwycięzcy drugiej szansy oraz sześciu wstępnie zakwalifikowanych piosenek. O efekcie końcowym zadecydowały głosy widzów. Po zakończeniu ostatniego występu rozpoczęło się głosowanie, z którego do złotego finału awansowało 4 wykonawców z największą ilości głosów. Głosowanie zostało następnie wznowione, a widzowie nominowali dwóch wykonawców do pojedynku w złotym duelu.
 Artyści awansujący ze złotego finału do złotego duelu
Złoty duel.
Po drugiej turze głosowania do złotego duelu pojedynku przystąpiły dwie najlepsze piosenki ze złotego finału. Wykonawcy ponownie zaprezentowali swoje utwory, a następnie podsumowano głosy na każdego z nich. Głosy zostały podzielone na obszary regionalne, a następnie głosy zostały rozdzielone na pięć regionów geograficznych Norwegii.
Kontrowersje i incydenty.
Problemy z głosowaniem.
Po drugim półfinale ogłoszono, że w pierwszych dwóch półfinałach wystąpiły problemy techniczne, co spowodowało odrzucenie głosów urządzeń ze starszymi systemami operacyjnymi iOS i Android. NRK potwierdził, że wyniki półfinałów pozostały bez zmian.
Po finale norweska gazeta Verdens Gang poinformowała, że w finale ponownie pojawiły się problemy z głosowaniem i że głosy niektórych widzów nie zostały policzone. NRK stwierdził, że system głosowania zinterpretował dużą liczbę głosów jako "podejrzane" przez co nie zostały policzone. Gazeta potwierdziła również, że błąd nie wpłynął na wyniki.

</doc>
<doc id="5109129" url="https://pl.wikipedia.org/wiki?curid=5109129" title="Morgi (rejon szarkowszczyński)">
Morgi (rejon szarkowszczyński)

Morgi (; ) – chutor na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 47 osób, 5 było wyznania rzymskokatolickiego a 42 staroobrzędowego. Jednocześnie 4 mieszkańców zadeklarowało polską a 43 białoruską przynależność narodową. Było tu 8 budynków mieszkalnych. W 1931 w 10 domach zamieszkiwało 57 osób.
Wierni należeli do parafii rzymskokatolickiej w Hermanowiczach i prawosławnej w Łużkach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5109133" url="https://pl.wikipedia.org/wiki?curid=5109133" title="Ballast Island">
Ballast Island

Ballast Island – wyspa ("island") w kanadyjskiej prowincji Nowa Szkocja, w hrabstwie Pictou, na rzece East River of Pictou; nazwa urzędowo zatwierdzona 22 marca 1926.

</doc>
<doc id="5109134" url="https://pl.wikipedia.org/wiki?curid=5109134" title="Bakaye Dibassy">
Bakaye Dibassy

Bakaye Dibassy (ur. 11 sierpnia 1989 w Paryżu) – malijski piłkarz francuskiego pochodzenia grający na pozycji środkowego obrońcy. W sezonie 2021 występuje w klubie Minnesota United FC.

</doc>
<doc id="5109143" url="https://pl.wikipedia.org/wiki?curid=5109143" title="Równina Muszy i Niemenka">
Równina Muszy i Niemenka

Równina Muszy i Niemenka () – równina w północnej części Litwy, część Niziny Środkowolitewskiej, obejmująca dorzecza Muszy, niewielkich dopływów Lelupy oraz Niemenka. Rozciąga się równoleżnikowo i zajmuje powierzchnię ok. 5000 km². W okolicach Poswola wznosi się na ok. 40 m n.p.m. i wypiętrza się w kierunku obrzeży, gdzie jej wysokość sięga ok. 100 m n.p.m. Płaska powierzchnia równiny urozmaicona jest w części wschodniej szeregiem niskich, sięgających do 1-2 m, wydłużonych grzbietów. Równina ograniczona jest od północnego zachodu pasmem morenowych wniesień (Linkuvos kalvagūbris), a z pozostałych stron działami wodnymi Niemenka i Świętej, Ławeny i Niewiaży oraz Muszy i Windawy. Pod względem geologicznym stanowi wysoczyznę ukształtowaną w dewonie, a następnie mocno wyniesioną w czasie plejstoceńskiego zlodowacenia i przykrytą osadami glacigenicznymi o miąższości kilku metrów. W centralnej części równiny występują iły warwowe, natomiast na obrzeżach – utwory moreny dennej. W północno-wschodniej części rozwinięta jest rzeźba krasowa. Na równinie wykształciły się żyzne gleby brunatne, płowe oraz gleby inicjalne.

</doc>
<doc id="5109147" url="https://pl.wikipedia.org/wiki?curid=5109147" title="Serafin dni ostatnich">
Serafin dni ostatnich



</doc>
<doc id="5109150" url="https://pl.wikipedia.org/wiki?curid=5109150" title="Stowpynka">
Stowpynka

Stowpynka () – wieś na Ukrainie, w obwodzie żytomierskim, w rejonie olewskim. W 2001 roku liczyła 674 mieszkańców.

</doc>
<doc id="5109152" url="https://pl.wikipedia.org/wiki?curid=5109152" title="Bacewe">
Bacewe

Bacewe () – wieś na Ukrainie, w obwodzie żytomierskim, w rejonie olewskim, nad Zolnią. W 2001 roku liczyła 114 mieszkańców.

</doc>
<doc id="5109154" url="https://pl.wikipedia.org/wiki?curid=5109154" title="Suszczany (obwód żytomierski)">
Suszczany (obwód żytomierski)

Suszczany () – wieś na Ukrainie, w obwodzie żytomierskim, w rejonie olewskim, nad Uborcią. W 2001 roku liczyła 1054 mieszkańców.

</doc>
<doc id="5109157" url="https://pl.wikipedia.org/wiki?curid=5109157" title="Andrijiwka (rejon olewski)">
Andrijiwka (rejon olewski)

Andrijiwka () – wieś na Ukrainie, w obwodzie żytomierskim, w rejonie olewskim. W 2001 roku liczyła 219 mieszkańców.

</doc>
<doc id="5109160" url="https://pl.wikipedia.org/wiki?curid=5109160" title="Pojasky">
Pojasky

Pojasky () – wieś na Ukrainie, w obwodzie żytomierskim, w rejonie olewskim. W 2001 roku liczyła 431 mieszkańców.

</doc>
<doc id="5109161" url="https://pl.wikipedia.org/wiki?curid=5109161" title="Montassar Talbi">
Montassar Talbi

Montassar Omar Talbi (, ur. 26 maja 1998 w Paryżu) – tunezyjski piłkarz, występujący na pozycji środkowego obrońcy we francuskim klubie FC Lorient oraz reprezentacji Tunezji.
Sukcesy.
"Sukcesy w karierze klubowej"

</doc>
<doc id="5109162" url="https://pl.wikipedia.org/wiki?curid=5109162" title="Mychajliwka (rejon olewski)">
Mychajliwka (rejon olewski)

Mychajliwka () – wieś na Ukrainie, w obwodzie żytomierskim, w rejonie olewskim. W 2001 roku liczyła 240 mieszkańców.

</doc>
<doc id="5109164" url="https://pl.wikipedia.org/wiki?curid=5109164" title="Gagauzija Komrat">
Gagauzija Komrat



</doc>
<doc id="5109168" url="https://pl.wikipedia.org/wiki?curid=5109168" title="Jurowe">
Jurowe

Jurowe () – wieś na Ukrainie, w obwodzie żytomierskim, w rejonie olewskim, u ujścia Juriwki do Uborci. W 2001 roku liczyła 721 mieszkańców.

</doc>
<doc id="5109169" url="https://pl.wikipedia.org/wiki?curid=5109169" title="Młynok (obwód żytomierski)">
Młynok (obwód żytomierski)

Młynok () – wieś na Ukrainie, w obwodzie żytomierskim, w rejonie olewskim. W 2001 roku liczyła 129 mieszkańców.

</doc>
<doc id="5109173" url="https://pl.wikipedia.org/wiki?curid=5109173" title="Kwestia językowa na Malcie">
Kwestia językowa na Malcie

Kwestia językowa na Malcie (, , ) – problem językowy i polityczny na Malcie, ówczesnej kolonii brytyjskiej, który trwał od początku XIX do połowy XX wieku. Zaczęło się od sporu o to, czy dominującym językiem na wyspach powinien być angielski czy włoski, a skończyło się na tym, że rodzimy maltański został językiem urzędowym na równi z angielskim.
Przed "kwestią językową" Maltę charakteryzowała dyglosja (dwujęzyczność), w której włoski był językiem elity, a maltański był językiem, którym posługiwała się reszta społeczeństwa. Debata językowa powstała w wyniku brytyjskich prób wprowadzenia języka angielskiego do społeczeństwa maltańskiego, a w międzyczasie język maltański był stopniowo rozwijany i formalizowany.
Debata stała się coraz bardziej upolityczniona po latach 80. XIX wieku, a partie polityczne były podzielone pod względem językowym. Pozostała ona kluczowym czynnikiem w polityce maltańskiej aż do II wojny światowej, i jej wpływ na współczesną Maltę pozostaje znaczący.
Tło polityczne.
"Kwestia językowa" powstała z dyglosji, która na przestrzeni wieków rozwinęła się na Wyspach Maltańskich. Rodzimy język wysp, maltański, to język semicki, który wyewoluował z i historycznie miał mniej prestiżowy status niż inne języki na wyspach. Maltański był przede wszystkim językiem mówionym, używanym przez zwykłych ludzi, i nie był używany w kontaktach oficjalnych. Kiedy w okresie średniowiecza Malta była częścią Królestwa Sycylii, najbardziej prestiżowymi językami (lub akrolektami) były łacina i język sycylijski. Po ustanowieniu rządów joannitów w 1530, włoski (wtedy znany jako "volgare toscano") stał się podstawowym językiem używanym przez rycerzy szpitalników, a maltańska klasa średnia później przyjęła włoski, a nie sycylijski jako swój preferowany język, podczas gdy łacina nadal była używana w oficjalnych kontaktach i w edukacji.
Po francuskiej inwazji i wygnaniu szpitalników w 1798, a następnie okupacji Malty przez Francję, podjęta została próba wprowadzenia do powszechnego użycia na Malcie języka francuskiego, oraz ustanowiony został on jako język urzędowy, lecz jedynie do czasu poddania przez Francuzów Malty Brytyjczykom w 1800. W tym czasie wyspy były uważane przez wielu za część Włoch, a brytyjski komisarz cywilny Alexander Ball określał stolicę Malty Vallettę jako „najspokojniejsze miasto we Włoszech”. W XIX wieku brytyjskie władze kolonialne wprowadziły na wyspach angielski, co doprowadziło do nieporozumień między zwolennikami języka angielskiego i włoskiego. Ten spór stał się znany jako "kwestia językowa".
Wczesne próby anglicyzacji (1813–1880).
Malta stała się "de facto" kolonią brytyjską w 1813, a sir Thomas Maitland został mianowany jej pierwszym gubernatorem. Ta zmiana polityczna została potwierdzona "de jure" w traktacie paryskim w 1814. Wysiłki na rzecz wprowadzenia języka angielskiego na wyspach rozpoczęły się mniej więcej w tym czasie. W 1813 minister wojny i kolonii lord Henry Bathurst polecił Maitlandowi, aby język włoski został zastąpiony przez angielski, i by ten ostatni był promowany wśród mieszkańców wysp. Tej próbie anglicyzacji sprzeciwiało się wielu Maltańczyków, którzy trzymali się kultury włoskiej i religii rzymskokatolickiej, które odróżniały ich od anglojęzycznych i protestanckich „władców”. Maitland i jego następcy, aby zapobiec konfliktowi z Kościołem katolickim nie zastosowali się do instrukcji Bathursta.
Anglicyzacji sprzeciwiali się również inni, poza Kościołem członkowie społeczeństwa maltańskiego, tacy jak kupcy, którzy mieli silne powiązania handlowe z Sycylią i Włochami kontynentalnymi. W latach trzydziestych XIX wieku poczyniono niewielkie postępy, a w tym czasie włoski był nadal językiem nauczania w nielicznych szkołach istniejących na wyspach. Po nieudanych próbach zanglicyzowania sądów, w 1833 król William IV potwierdził status języka włoskiego jako języka urzędowego w dokumentach prawnych, chociaż w 1837 gubernator Henry Bouverie stwierdził, że prawo angielskie powinno zostać wprowadzone „przynajmniej w duchu”. Komisja Królewska w 1838 stwierdziła, że .
Mimo to w ciągu XIX wieku miał miejsce bardziej subtelny proces anglicyzacji. Znajomość języka angielskiego zapewniała Maltańczykom większe możliwości zatrudnienia, a stało się to bardziej znaczące wraz z rozwojem handlu między Wielką Brytanią a Maltą. Władze kolonialne nadal promowały angielski, ale nie narzucały go na siłę ludności. Pod koniec lat 50. XIX wieku znajomość zarówno angielskiego, jak i włoskiego stała się wymagana od osób chcących przystąpić do służby cywilnej.
Rola języka maltańskiego i arabskiego.
Początkowo język maltański nie odgrywał znaczącej roli w debacie językowej na Malcie, ponieważ był przez wielu uważany za skażony dialekt języka arabskiego. W 1822 John Hookham Frere stworzył dla katedrę języka maltańskiego na Uniwersytecie Maltańskim i zasugerował, aby język (pisany zarówno alfabetem arabskim jak i łacińskim) był nauczany w szkołach podstawowych; jednak w tym zakresie poczyniono niewielkie postępy. Znaczący rozwój rozpoczął się w latach 20. XIX wieku i wzrósł po ustanowieniu w 1839 wolności prasy. Broszury, czasopisma, wiersze i powieści publikowali pisarze tacy jak Ġan Anton Vassallo i Ġużè Muscat Azzopardi. Zmiany te doprowadziły do ​​ujednolicenia języka maltańskiego i przyczyniły się do uznania go za samodzielny język, a nie dialekt arabski.
W latach czterdziestych XIX wieku George Percy Badger popierał ideę nauczania społeczeństwa Malty języka arabskiego i angielskiego, zamiast maltańskiego czy włoskiego. Propozycja ponownego wprowadzenia języka arabskiego nie uzyskała żadnego poparcia wśród Maltańczyków, a w opozycji do niej powstała grupa „Accademia Filologica Maltese”. Promowała ona używanie maltańskiego w literaturze i edukacji, jednocześnie dostrzegając dyglosję z włoskim.
Obawy Brytyjczyków przed wpływami włoskimi i francuskimi.
Gdy na Malcie pojawiła się kwestia językowa, Włochy kontynentalne przechodziły proces zjednoczenia, który doprowadził w 1861 do ustanowienia Królestwa Włoch. Wraz z rozwojem włoskiego nacjonalizmu powstał ruch znany jako , który opowiadał się za przyłączeniem różnych terytoriów, , do Włoch. Ruch ten nie miał znaczącego poparcia na wyspach, a większość Maltańczyków, którzy w połowie XIX wieku sprzeciwiali się anglicyzacji, robiła to z powodów kulturowych, a nie politycznych. Mimo to władze kolonialne obawiały się, że włoskie wpływy doprowadzą do nastrojów zjednoczeniowych wśród wykształconych klas Malty.
W latach 60. XIX wieku Francja rozszerzyła swoje wpływy w Afryce Północnej i w 1869 otworzyła Kanał Sueski, co jeszcze bardziej zaalarmowało Brytyjczyków, którzy czuli, że ich wpływy na Morzu Śródziemnym są zagrożone. Brytyjczycy obawiali się, że Francuzi mogą mieć silne wpływy na niższe klasy maltańskie, ze względu na stosunkowo dużą liczbę we francuskiej Afryce Północnej. Władze brytyjskie uważały, że zintensyfikowanie wysiłków na rzecz anglicyzacji jest konieczne, aby mieć pewność, że Maltańczycy pozostaną lojalni wobec nich, a nie wobec innych mocarstw europejskich. Przyczyniło się to do eskalacji na Malcie pod koniec lat 70. i 80. XIX wieku kwestii językowej.
Upolitycznienie i eskalacja debaty (1880–1940).
W 1878 została wysłana na Maltę , która dwa lata później opublikowała raport. Patrick Keenan zalecił używanie maltańskiego jako języka nauczania, aby umożliwić dzieciom naukę angielskiego, a późniejsza edukacja odbywałaby się wyłącznie w języku angielskim. Penrose Julyan opowiedział się za wprowadzeniem języka angielskiego w administracji i sądach, i wycofywaniem włoskiego, chociaż stwierdził, że tego ostatniego nie należy „przymusowo ograniczać”, i że język maltański nie powinien być tłumiony. Połączył także maltańskich italofilów z akcjami wywrotowymi, zwiększając polityczne konotacje debaty językowej. Raporty Julyana i Keenana (wraz z raportem Francisa Roswella, który zaproponował reformy administracyjne i podatkowe) uznano za wrogie próby zanglicyzowania Malty kosztem istniejących wartości społeczno-kulturowych.
Anglicyzacja kosztem Włoch nasiliła się w latach 80. XIX wieku, a głównym celem była lepsza integracja narodu maltańskiego z Imperium brytyjskim. Stały podsekretarz kolonialny Robert Herbert stwierdził w 1883, że pomogłoby to zapobiec włoskiemu irredentyzmowi. W tym momencie wielu maltańskich anglofilów zaczęło odgrywać wiodącą rolę w promowaniu języka angielskiego, i zorganizowali się w Reform Party pod przywództwem Sigismonda Savony. Partia opowiadała się za reformami zalecanymi przez komisję Rowsella-Julyan-Keenana i uznała anglicyzację za niezbędną dla maltańskich robotników zależnych od obecności brytyjskiej na wyspach.
Tymczasem Fortunato Mizzi założył Partito Anti-Reformista () w opozycji do proponowanych reform, a która później stała się znana jako Partito Nazionale (). Partia uważała włoski za niezbędny jako "lingua franca" dla Malty i aktywnie promowała język, chociaż Mizzi uważał również, że angielski jest ważny ze względu na status wysp jako kolonii brytyjskiej. Partia chciała większej autonomii i sprzeciwiała się dalszym rządom brytyjskim, a władze kolonialne próbowały osłabić partię, zwiększając liczbę zarejestrowanych wyborców, aby zapewnić probrytyjskim członkom wybór do Rady Rządu ().
Lata osiemdziesiąte XIX wieku charakteryzowały się częstymi wyborami i rezygnacjami w Radzie Rządu, a także kilkoma reformami, w tym stosunkowo liberalną nową konstytucją z 1887. Savona i Mizzi współpracowali w opozycji do gubernatora Lintorna Simmonsa i na krótko połączyli swoje partie w Partito Unionista przed ponownym rozłamem w 1893. Kościół odegrał również rolę w polityce, z probrytyjskim Pietro Pace mianowanym biskupem Malty w nadziei na poprawę stosunków między Maltańczykami i ich kolonialnymi panami. W 1895 Savona założył nową partię znaną jako Partito Popolare, i starł się z anglofilem Geraldem Stricklandem, głównym sekretarzem rządu. W tym momencie partia Savony zaczęła wydawać gazetę po włosku, ale później zaczęła promować język maltański. Po incydencie w 1898 z brytyjskim oficerem odmawiającym podpisania transkrypcji dowodu sporządzonej w języku włoskim, w sądzie narzucono użycie języka angielskiego w sprawach, w których zaangażowani byli obywatele brytyjscy spoza Malty. Temu posunięciu sprzeciwił się Mizzi, który udał się do Londynu, aby złożyć petycję o większą autonomię dla Malty. Z powodu nieporozumień spowodowanych przez kwestię językową, konstytucja z 1887 została zastąpiona w 1903 nową.
Gerald Strickland stał się wybitną postacią maltańskiej polityki na początku XX wieku, utrzymując postawę probrytyjską i promując zarówno język angielski, jak i maltański. Fortunato Mizzi zmarł w 1905, a jego syn Enrico Mizzi stał się później wybitnym przywódcą frakcji prowłoskiej. W 1912 zaproponował on, by Wielka Brytania oddała Maltę Włochom w celu zacieśnienia stosunków między tymi dwoma mocarstwami. W międzyczasie znajomość języka angielskiego wśród ludności maltańskiej zaczęła wzrastać, i w dekadzie między 1901 a 1911 po raz pierwszy przewyższyła znajomość języka włoskiego. Znaczną rolę w tym wzroście odegrały kontakty między pracodawcami brytyjskimi a pracownikami maltańskimi, a nauka języka była również zachętą dla maltańskich emigrantów, chcących udać się do krajów anglojęzycznych, takich jak Wielka Brytania, Australia czy Stany Zjednoczone. W tym momencie więcej osób potrafiło mówić po angielsku, niż czytać lub pisać w tym języku. Znajomość angielskiego w stosunku do włoskiego utrzymywała się na niższym poziomie wśród uczniów szkół średnich do późnych lat 30. XX wieku.
W 1921 Malta otrzymała nową konstytucję, która zezwalała na ograniczony samorząd, a angielski i włoski zostały uznane za dwa oficjalne języki kolonii. W tym momencie na scenie politycznej wysp dominowały cztery partie polityczne: twarda prowłoska Partito Democratico Nazionalista (PDN) kierowana przez Enrico Mizziego, umiarkowana prowłoska Unione Politica Maltese (UPM) kierowana przez Ignazio Panzavecchię, twarda probrytyjska (CP) kierowana przez Geralda Stricklanda i umiarkowanie probrytyjska Partia Pracy (, LP) kierowana przez Williama Savonę, syna Sigismondo Savony. Partie prowłoskie wygrały wybory w 1921 i 1924, i w 1926 połączyły się w Partię Narodową (PN). CP wygrała wybory w 1927, a Stickland został premierem, zanim w 1930 samorząd został zawieszony z powodu starć między rządem Stricklanda a Kościołem katolickim.
Główny sędzia sir Arturo Mercieca sporządził w 1924 raport o używaniu języka maltańskiego w sądzie i stwierdził, że język byłby w tym kontekście nieodpowiedni i że . W 1931 język włoski znało 13,4% populacji Malty, a 22,6% znało angielski. Rozwój partii politycznych zmienił krajobraz społeczno-polityczny Malty i sprawił, że opinia publiczna zaczęła mieć większe znaczenie. Spowodowało to, że język maltański zyskał na znaczeniu, ponieważ był językiem większości populacji. Polityczne gazety w języku maltańskim, takie jak „Leħen is-Sewwa” i „Il-Berqa” zostały po raz pierwszy opublikowane w latach 20. i 30. XX wieku.
Wzrost faszyzmu we Włoszech i II wojna światowa.
, który został ustanowiony w 1922, wznowił roszczenia irredentystów co do Malty, co zaalarmowało władze brytyjskie i doprowadziło do wzrostu napięć w kwestii językowej. Włochy podjęły wysiłki, aby promować swoją kulturę na Malcie, a władze brytyjskie zakwestionowały to, jeszcze bardziej ograniczając użycie języka włoskiego. W 1927 dwujęzyczne ogłoszenia publiczne i nazwy ulic zostały zastąpione wersjami wyłącznie w języku angielskim. Samorząd został przywrócony w 1931, a nacjonaliści wygrali wybory w 1932. Próbowali promować na Malcie język i kulturę włoską, w tym faszystowską propagandę, co zantagonizowało Brytyjczyków i doprowadziło do unieważnienia konstytucji samorządowej z 1921. W tym momencie użycie języka włoskiego w oficjalnych strukturach zostało wycofane, chociaż pozostał on językiem urzędowym "de jure".
21 sierpnia 1934 maltański został uznany za język urzędowy obok angielskiego i włoskiego. W praktyce tylko angielski był używany w administracji i ogłoszeniach publicznych, a włoski przestał być językiem urzędowym po zwiększeniu napięć między Wielką Brytanią a Włochami z powodu kryzysu abisyńskiego i sojuszu Włoch z nazistowskimi Niemcami w 1936. W połowie lat 30. maltańscy urzędnicy państwowi o sympatiach prowłoskich zaczęli być zwalniani z pracy. Nowa konstytucja została uchwalona w 1939, uznając angielski i maltański za oficjalne języki wysp.
Gdy groźba wojny stała się bardziej realna, w maltańskiej klasie robotniczej pojawiły się nastroje antywłoskie. Obawy przed włoskim atakiem wzrosły, gdy w 1939 wybuchła II wojna światowa, a prominentni nacjonaliści, w tym Enrico Mizzi, zostali zapobiegawczo aresztowani. Kiedy w czerwcu 1940 Włochy wypowiedziały wojnę, aresztowano również prowłoskich urzędników, w tym Arturo Merciecę. Zostali oni później wysłani do obozów internowania w Ugandzie, gdzie pozostali przez całą wojnę.
W latach 1940–1943 Malta była silnie bombardowana przez włoskie i niemieckie samoloty, a podczas wojny Maltańczycy nabrali silnej sympatii do Brytyjczyków.
Rozwiązanie kwestii i dziedzictwo (po 1940).
Malta ponownie uzyskała samorząd w 1947, wprowadzono powszechne prawo wyborcze, co oznaczało koniec przewagi klasy średniej we władzy politycznej. W tym momencie było jasne, że kwestia językowa została rozwiązana, a język włoski ustąpił miejsca angielskiemu i maltańskiemu. W latach czterdziestych maltańska literatura i gramatyka były dobrze rozwinięte, a język był używany w środowisku administracyjnym. Większość mieszkańców Malty nigdy nie przyjęła włoskiego jako podstawowego języka, i chociaż znajomość angielskiego znacznie wzrosła, nie wystarczyło to, aby zastąpił on maltański. Wśród klas wykształconych była mniejszość, która lekceważyła nową rolę języka maltańskiego, jak na przykład prof. J.E. Debono, który stwierdził w 1945, że można zrezygnować z języka maltańskiego, ponieważ jego wprowadzenie było politycznym celem wyeliminowania włoskiego, co udało się osiągnąć.
Pozycja Maltańczyków wzmocniła się po tym, jak w 1946 edukacja stała się obowiązkowa, a na wyspach powstało wiele nowych szkół. Po uzyskaniu przez Maltę niepodległości w 1964 zarówno maltański, jak i angielski pozostały językami urzędowymi. Kwestia językowa pozostawała przez jakiś czas drażliwym tematem, i nie była badana w środowisku akademickim aż do lat 70. XX wieku.
Partia Pracy i Partia Narodowa, które powstały w trakcie debaty językowej, do dziś dominują na maltańskiej scenie politycznej. W spisie z 2011 z populacji 377 952 osób w wieku 10 lat i więcej, 357 692 (94,6%) stwierdziło, że posługuje się co najmniej przeciętnym językiem maltańskim, 310 279 (82,1%) stwierdziło, że mówi co najmniej przeciętnie po angielsku, a 156 264 (41,3%) stwierdziło, że mówi przynajmniej średnio po włosku. Obecnie maltański jest dominującym językiem używanym w polityce i administracji. Zarówno angielski, jak i maltański są używane w edukacji na poziomie podstawowym i średnim, ale angielski dominuje w szkolnictwie wyższym. Język maltański, angielski i włoski są reprezentowane w mediach, a włoski jest szczególnie popularny w telewizji. Żywotność maltańskiego na współczesnej Malcie jest czasami postrzegana jako zagrożona ze względu na upowszechnienie języka angielskiego.

</doc>
<doc id="5109179" url="https://pl.wikipedia.org/wiki?curid=5109179" title="Mgp 2021">
Mgp 2021



</doc>
<doc id="5109188" url="https://pl.wikipedia.org/wiki?curid=5109188" title="Kadzidłowiec indyjski">
Kadzidłowiec indyjski



</doc>
<doc id="5109189" url="https://pl.wikipedia.org/wiki?curid=5109189" title="Kadzidło (ujednoznacznienie)">
Kadzidło (ujednoznacznienie)

W Polsce

</doc>
<doc id="5109190" url="https://pl.wikipedia.org/wiki?curid=5109190" title="Karol Mondek">
Karol Mondek

Karol Mondek (ur. 2 czerwca 1991 w Martinie) – słowacki piłkarz występujący na pozycji pomocnika w czeskim klubie SFC Opava.

</doc>
<doc id="5109192" url="https://pl.wikipedia.org/wiki?curid=5109192" title="Kadzidłowiec">
Kadzidłowiec



</doc>
<doc id="5109194" url="https://pl.wikipedia.org/wiki?curid=5109194" title="R (singel Rosé)">
R (singel Rosé)

R (zapis sytylizowany: -R-) – debiutancki singel południowokoreańsko-nowozelandzkiej piosenkarki Rosé, która jest również znana jako członkini girlsbandu Blackpink. Został wydany 12 marca 2021 przez YG i Interscope.
Wersja fizyczna zadebiutowała na drugim miejscu na liście Gaon Album Chart i został najlepiej sprzedającym się albumem solistki w historii listy. "R" ustanowił również rekord największej sprzedaży w pierwszym tygodniu koreańskiej solistki, sprzedając 448 089 egzemplarzy. W maju 2021 roku płyta uzyskała status platynowej za sprzedaż 250 000 egzemplarzy.
„On the Ground" został wydany jako główny singel tego samego dnia, w którym ukazał się album. Singel osiągnął 70 pozycje na US "Billboard" Hot 100, stając się najwyżej notowaną piosenką koreańskiej solistki w USA. Piosenka również zadebiutowała i zajęła pierwsze miejsce zarówno na Global 200, jak i Global Excl. amerykańskiej listy przebojów, stając się pierwszą piosenką koreańskiego artysty solowego, która to zrobiła w historii list. Teledysk do „Gone” został wydany 5 kwietnia 2021 roku.
Tło.
2 czerwca 2020 roku ogłoszono, że Rosé zadebiutuje solo w 2020 roku, po wydaniu pierwszego pełnego albumu przez Blackpink. 30 grudnia 2020 roku w wywiadzie dla południowokoreańskiego serwisu "Osen" Rosé ujawniła, że zdjęcia do jej debiutanckiego teledysku rozpoczną się w połowie stycznia 2021 roku. 25 stycznia 2021 r. na oficjalny kanał Blackpink na YouTube został przesłany zwiastun zatytułowany „Coming Soon”, w którym Rosé śpiewa fragment nieznanego utworu. Wytwórnia YG Entertainment ujawniła, że zakończyła wszystkie zdjęcia do teledysku głównego utworu z jej solowego albumu w połowie stycznia.
Wkrótce potem ogłoszono, że Rosé zaprezentuje utwór przedstawiony w zwiastunie, nazwany „Gone” 31 stycznia 2021 roku na pierwszym wirtualnym koncercie Blackpink. 2 marca 2021 roku oficjalnie ogłoszono, że 12 marca Rosé zadebiutuje ze swoim długo wyczekiwanym solowym projektem, co czyni ją drugą członkinią Blackpink, która wydała solowy utwór od czasu „Solo” Jennie w listopadzie 2018 roku. Następnego dnia na nowym plakacie promującym po raz pierwszy pojawiła się nazwa głównego singla „On the Ground”. Pierwszy teaser teledysku do „On The Ground” został wydany 7 marca. 8 marca YG ujawnił listę utworów na albumie, która potwierdziła, że Rosé po raz pierwszy napisała teksty do obu utworów. 9 marca ukazał się drugi teaser teledysku do tytułowego utworu.
Sprzedaż.
Debiutancki singel Rosé przekroczył 400 000 zamówień w przedsprzedaży w ciągu czterech dni, co czyni go najlepiej sprzedającym się singlem koreańskiej artystki solowej. Do 15 marca "R" przekroczył pół miliona zamówień w przedsprzedaży. 17 marca ogłoszono, że album pobił rekord sprzedaży w pierwszym tygodniu na Hanteo wśród solowych artystek, sprzedając 280 000 egzemplarzy w zaledwie jeden dzień po jego fizycznej premierze. W Chinach album również odniósł sukces, po osiągnięciu 1 000 000 cyfrowych pobrań po dwóch dniach od premiery. "R" osiągnął pierwsze miejsce na liście sprzedaży albumów cyfrowych QQ Music, największej chińskiej usługi strumieniowej. Ponadto singel zajął pierwsze miejsce w innych głównych serwisach muzycznych w Chinach, takich jak Kugou Music i Kuwo Music.
"R" ustanowił również rekord największej sprzedaży w pierwszym tygodniu koreańskiej solistki, sprzedając się w ilości 448 089 egzemplarzy. Wersja fizyczna zadebiutowała na drugim miejscu na liście Gaon Album Chart. W maju 2021 roku "R" otrzymał platynę od Korea Music Content Association (KMCA) za sprzedaż ponad 250 tys. egzemplarzy.

</doc>
<doc id="5109196" url="https://pl.wikipedia.org/wiki?curid=5109196" title="Pádraig Faulkner">
Pádraig Faulkner

Pádraig Faulkner (ur. 12 marca 1918 w Dundalku, zm. 1 czerwca 2012 w Droghedzie) – irlandzki polityk i nauczyciel. Ceann Comhairle w latach 1980–1981, parlamentarzysta i minister w różnych resortach.
Życiorys.
Kształcił się w St Patrick's College w Dublinie, uzyskując uprawnienia nauczyciela. Pracował w tym zawodzie, był dyrektorem jednej z placówek oświatowych. Należał do branżowego związku zawodowego Irish National Teachers’ Organisation oraz do Gaelic Athletic Association.
Zaangażował się w działalność polityczną w ramach Fianna Fáil. W 1957 po raz pierwszy uzyskał mandat posła do Dáil Éireann. W niższej izbie irlandzkiego parlamentu zasiadał nieprzerwanie przez dziewięć kadencji do 1987, gdy nie ubiegał się o ponowny wybór. Od kwietnia 1965 do marca 1968 był parlamentarnym sekretarzem przy ministrze do spraw Gaeltachtu. Wchodził w skład rządów, którymi kierowali Jack Lynch i Charles Haughey. Pełnił w nich funkcje ministra do spraw ziemi i Gaeltachtu (od kwietnia 1965 do marca 1968), ministra edukacji (od lipca 1969 do marca 1973), ministra do spraw poczty i telegrafów (od lipca 1977 do grudnia 1979), ministra transportu i energetyki (lipca do września 1977), ministra turystyki i transportu (od września 1977 do grudnia 1979) oraz ministra obrony (od grudnia 1979 do października 1980). Od października 1980 do czerwca 1981 sprawował urząd przewodniczącego Dáil Éireann.
Działał w lokalnym towarzystwie historyczno-archeologicznym. Po wycofaniu się z bieżącej polityki publikował artykuły poświęcone m.in. historii edukacji, wydał także własne wspomnienia.

</doc>
<doc id="5109199" url="https://pl.wikipedia.org/wiki?curid=5109199" title="Droichead Átha">
Droichead Átha



</doc>
<doc id="5109201" url="https://pl.wikipedia.org/wiki?curid=5109201" title="Sligeach">
Sligeach



</doc>
<doc id="5109202" url="https://pl.wikipedia.org/wiki?curid=5109202" title="Trá Lí">
Trá Lí



</doc>
<doc id="5109203" url="https://pl.wikipedia.org/wiki?curid=5109203" title="Cill Choinnigh">
Cill Choinnigh



</doc>
<doc id="5109220" url="https://pl.wikipedia.org/wiki?curid=5109220" title="Joseph Brennan (1912–1980)">
Joseph Brennan (1912–1980)

Joseph Brennan (irl. "Seosamh Ó Braonáin"; ur. 14 lutego 1912 w Donegalu, zm. 13 lipca 1980 w Bruckless) – irlandzki polityk. Ceann Comhairle w latach 1977–1980, parlamentarzysta i minister w różnych resortach.
Życiorys.
W młodości uprawiał futbol gaelicki. Pracował jako dziennikarz, licytator i kupiec. Od 1931 obejmował różne funkcje w strukturach partii Fianna Fáil. W trakcie stanu wyjątkowego wprowadzonego w związku z II wojną światową służył w lokalnych siłach rezerwy (LDF i FCA). Od 1945 do 1959 był radnym hrabstwa Donegal.
W 1951 po raz pierwszy uzyskał mandat posła do Dáil Éireann. Siedmiokrotnie (w 1954, 1957, 1961, 1965, 1969, 1973 i 1977) z powodzeniem ubiegał się o reelekcję do niższej izby irlandzkiego parlamentu. Od 1959 do 1961 był parlamentarnym sekretarzem przy ministrze finansów. Następnie do 1965 pełnił funkcję parlamentarnego sekretarza przy premierze i ministrze obrony, zajmując jednocześnie stanowisko government chief whip. W randze ministra wchodził w skład rządów, którymi kierowali Seán Lemass i Jack Lynch. Był w nich ministrem do spraw poczty i telegrafów (od kwietnia 1965 do listopada 1966), ministrem zabezpieczenia społecznego (od listopada 1966 do lipca 1969, od maja 1970 do marca 1973) oraz ministrem pracy (od maja 1970 do marca 1973). Był również zastępcą lidera swojego ugrupowania. W lipcu 1977 objął urząd przewodniczącego Dáil Éireann. Sprawował go do czasu swojej śmierci w lipcu 1980.

</doc>
<doc id="5109224" url="https://pl.wikipedia.org/wiki?curid=5109224" title="Sieheniowszczyzna (obwód brzeski)">
Sieheniowszczyzna (obwód brzeski)

Sieheniowszczyzna (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
Wieś leży przy drodze republikańskiej R16. W pobliżu znajduje się przystanek kolejowy Luta, położony na linii Brześć – Wysokie Litewskie.
Historia.
W dwudziestoleciu międzywojennym leżała w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5109232" url="https://pl.wikipedia.org/wiki?curid=5109232" title="Ciupryki">
Ciupryki

Ciupryki (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Ratajczyce. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5109300" url="https://pl.wikipedia.org/wiki?curid=5109300" title="Leucoedemia ingens">
Leucoedemia ingens

Leucoedemia ingens – gatunek motyli z podrzędu Glossata i rodziny czuprzykowatych. Jedyny z monotypowego rodzaju Leucoedemia. Występuje w Południowej Afryce. Pojawia się jedno pokolenie w ciągu roku. Larwy żerują wewnątrz galasów na "Ozoroa paniculosa" z rodziny nanerczowatych. Zimują w stanie diapauzy wewnątrz galasa.
Taksonomia i ewolucja.
Gatunek ten opisany został po raz pierwszy w 1984 roku przez Malcolma J. Scoble’a i Clarke’a H. Scholtza na podstawie okazów odłowionych w latach 1981–82. Jako miejsce typowe wskazano Saartjiesnek w okolicach Brits w Południowej Afryce. Autorzy umieścili gatunek w nowym podrodzaju "Bucculatrix (Leucoedemia)", zaznaczając, że różnice z "Bucculatrix s.str." mogą być uznane za wystarczające do wyniesienia go do rangi rodzaju. Owego wyniesienia dokonali w 1986 roku Lajos Vári i Douglas M. Kroon.
Początkowo uznawano, że "L. ingens" stanowi takson siostrzany dla rodzaju czuprzyk ("Bucculatrix"), a "Leucoedemia" i "Bucculatrix" były jedynymi rodzajami czuprzykowatych. W 1991 roku Ebbe Schmidt Nielsen i Ian Francis Bell Common jako pierwsi umieścili w czuprzykowatych rodzaj "Ogmograptis" . W 2008 analizy filogenetycznej czuprzykowatych dokonała Swietłana Barysznikowa, jednak nie uwzględniła w niej rodzaju "Ogmograptis"; wyniki wskazały na siostrzaną relację "Bucculatrix" i "Leucoedemia". Przełomowe dla taksonomii czuprzykowatych okazały się analizy molekularne opublikowane w 2010 roku przez Marko Mutanena i innych oraz w 2012 roku przez Marianne Horak i innych. Kazały one do rodziny włączyć czwarty rodzaj, australijską "Tritymba". Według Horak i innych grupą siostrzaną dla "Leucoedemia" musi być właśnie rodzaj "Tritymba", gdyż taksony te współdzielą unikalną synapomorfię w postaci frędzla szczecinek na krawędzi wierzchołkowej gnatosa. Wskazywałoby to na gondwańskie pochodzenie tych taksonów.
Morfologia.
Owad dorosły.
Motyl ten osiąga około 14 mm rozpiętości skrzydeł. Głowa ma nagie oczy złożone, szczątkowe głaszczki szczękowe, dobrze wykształcone i trójczłonowe głaszczki wargowe, nagie i krótkie haustellum oraz pozbawiona jest przyoczek. Pokrycie głowy tworzą blaszkowate łuski białej barwy, które są przylegające również na ciemieniu, co odróżnia gatunek od pokrewnego rodzaju czuprzyk. Od rodzaju tego "Leucoedemia" wyróżnia się również krótkim, nie schodzącym poniżej poziomu oczu czołem. Czułki zbliżają się długością do przedniego skrzydła, nie osiągając jej jednak. Jak u innych czuprzykowatych nasadowe człony czułków są spłaszczone i mają wystające ku przodowi, szerokie i gęsto rozmieszczone łuski, formujące daszek częściowo nakrywający oczy (). U obu płci pierwszy człon biczyka pozbawiony jest wcięcia.
Wierzch tułowia jest biały. Przednie skrzydło jest lancetowate z ogonkowato wydłużonym wierzchołkiem. Tło ma białe, ale w wierzchołkowej ⅓ znajduje się wzór obejmujący pomarańczową przepaskę poprzeczną, dymnobrązowe paski i czarne kropki. Strzępina jest biała. Tylne skrzydło jest wąskolancetowate i szaro ubarwione. Wędzidełko u samców składa się z jednej, a u samic z dwóch kolcowatych szczecin. Odnóża są białe, w przypadku pierwszej i drugiej pary z szarymi częściami zewnętrznymi. Te przedniej pary mają golenie z epifizami i pozbawione ostróg. Golenie pary środkowej mają dwie, a tylnej cztery ostrogi.
Odwłok samicy charakteryzuje się niezmodyfikowanymi sternitami, niezaostrzonym pokładełkiem i dobrze zesklerotyzowanymi gonapofizami. Torebka kopulacyjna ma wydatny wyrostek i błoniasty przewód, formujący poniżej jej ujścia zesklerotyzowany lejek. "L. ingens" jako jedyny przedstawiciel rodziny ma w korpusie torebki kopulacyjnej znamię. Jest ono wykształcone w formie ząbkowanej płytki pokrytej drobnymi kolcami.
Genitalia samca mają szeroką walwę z wolnym płatem brzusznym wyposażonym w rączkowate szczecinki, które mogą być homologami sakulusa. Wydatny, dobrze rozwinięty unkus ma kształt litery „V”. Szeroki gnatos ma frędzel ze skierowanych dogrzbietowo szczecinek na krawędzi wierzchołkowej, który jest apomorfią dzieloną z rodzajem "Tritymba". Wyrostków towarzyszących brak lub są one bardzo słabo wykształcone. Poza tym genitalia samca cechują: szeroki tegmen ze spiczastym wierzchołkiem, winkulum w formie wąskiego pierścienia, krótki sakus, smukły edeagus i dobrze rozwinięta juksta w postaci pary rogów połączonych z anellusem.
Stadia rozwojowe.
Gatunek ten przechodzi nadprzeobrażenie jak inne czuprzykowate. Przedostatnie stadium larwalne jest jeszcze całkowicie beznogie. Stadium ostatnie ma trzy pary odnóży tułowiowych, pary odnóży odwłokowych (posuwek) na segmentach odwłoka od trzeciego do szóstego oraz drobną parę posuwek na segmencie dziesiątym. Tarcza przedtułowia pozbawiona jest przekłucia, co odróżnia larwę od tej u rodzaju "Ogmograptis". Od rodzaju czuprzyk larwa odróżnia się obecnością szkieletu wewnętrznego w ostatnim segmencie odwłoka. Płytka analna ma osiem szczecinek.
Poczwarka ma przód głowy wyciągnięty w dziobiasty wyrostek oraz wolne odnóża. Skrzydła sięgają u niej do czubka odwłoka. Segmenty odwłoka od drugiego do siódmego mają po stronie grzbietowej po dwie łatki ząbków lub drobnych kolców.
Ekologia i występowanie.
Motyl ten ma jedno pokolenie w ciągu roku. Larwy są endofitofagami, żerującymi na drzewach "Ozoroa paniculosa" z rodziny nanerczowatych. Indukują one powstawanie jednokomorowych galasów, które ostateczny rozmiar osiągają w styczniu lub lutym. Larwa żeruje w galasie poczynając od części najbardziej wewnętrznej i kierując się na zewnątrz. Odchody larwy gromadzone są więc w środkowej części galasa. Larwa od lipca do połowy października pozostaje w diapauzie. Pod koniec października larwa opuszcza galas i konstruuje na roślinie żywicielskiej oprzęd o żebrowanej powierzchni, wewnątrz którego następuje przepoczwarczenie. Stadium poczwarki trwa około 10 dni.
Gatunek ten znany jest wyłącznie z Południowej Afryki w krainie etiopskiej. Jego roślina żywicielska występuje także w Mozambiku, Zimbabwe, Namibii i Angoli, w związku z czym może on być rozprzestrzeniony szerzej.

</doc>
<doc id="5109301" url="https://pl.wikipedia.org/wiki?curid=5109301" title="Leucoedemia">
Leucoedemia



</doc>
<doc id="5109316" url="https://pl.wikipedia.org/wiki?curid=5109316" title="Dienis Bogdan">
Dienis Bogdan

Dienis Walierjewicz Bogdan (ros. Денис Валерьевич Бóгдан; ur. 13 października 1996 w Grodnie) – rosyjski siatkarz pochodzenia białoruskiego, grający na pozycji przyjmującego.
Jest wychowankiem klubu Fakieł Nowy Urengoj. Pierwszym jego klubem seniorskim został zespół Dagestan Machaczkała, w którym grał w sezonie 2014/2015. W latach 2015-2021 reprezentował barwy drużyny Fakieł Nowy Urengoj. Od sezonu 2021/2022 jest zawodnikiem obecnego Mistrza Rosji – Dinamo Moskwa.
Sukcesy klubowe.
Puchar Challenge:
Klubowe Mistrzostwa Świata:
Mistrzostwo Rosji:
Superpuchar Rosji:
Sukcesy reprezentacyjne.
Mistrzostwa Świata Juniorów:
Mistrzostwa Świata U-23:
Letnia Uniwersjada:
Igrzyska Olimpijskie:

</doc>
<doc id="5109317" url="https://pl.wikipedia.org/wiki?curid=5109317" title="Florian Krage">
Florian Krage

Florian Krage (ur. 11 stycznia 1997 w Pinnebergu) – niemiecki siatkarz, reprezentant kraju, grający na pozycji środkowego.
Swoją karierę siatkarską zaczynał w rodzimej drużynie VfL Pinneberg. W latach 2016–2021 grał w zespole SVG Lüneburg. Pierwszym klubem zagranicznym w jego karierze jest Cuprum Lubin. Brał udział w Lidze Narodów 2021.

</doc>
<doc id="5109322" url="https://pl.wikipedia.org/wiki?curid=5109322" title="Zakocie (skała)">
Zakocie (skała)

Zakocie – skała we wsi Złożeniec w województwie śląskim, w powiecie zawierciańskim, w gminie Pilica, na Wyżynie Częstochowskiej będącej częścią Wyżyny Krakowsko-Częstochowskiej. 
Zakocie znajduje się w lesie na orograficznie prawym zboczu Doliny Wodącej, na wschodnich obrzeżach wsi Złożeniec, w niewielkiej odległości od ostatnich na południowy zachód zabudowań wsi Smoleń. Do skały najłatwiej można dojść od niewielkiego miejsca postojowego samochodów przy drodze od Zamku w Smoleniu w kierunku Zegarowych Skał, następnie niebieskim szlakiem turystycznym, z którego przy pierwszym wyraźnym zakręcie skręca się na prawo przez las na szczyt wzniesienia. 
Zakocie to zbudowana z twardych wapieni skalistych skała o wysokości 10 m. Jest na niej pionowa ściana wspinaczkowa o wystawie północno-zachodniej i wysokości 8-10 m, a na niej 3 drogi wspinaczkowe o trudności od VI.1 do VI.1+ w skali Kurtyki. Wszystkie mają zamontowane stałe punkty asekuracyjne: ringi (r) i stanowiska zjazdowe (st). Są możliwości poprowadzenia jeszcze dwóch innych dróg. Popularność skały wśród wspinaczy jest niewielka. 

</doc>
<doc id="5109335" url="https://pl.wikipedia.org/wiki?curid=5109335" title="Jarosław Nowakowski">
Jarosław Nowakowski

Jarosław Nowakowski (ur. 1929 w Grodnie) – polski działacz państwowy, nauczyciel i inżynier chemik, w latach 1980–1988 przewodniczący Prezydium Wojewódzkiej Rady Narodowej w Płocku.
Życiorys.
Od 1930 do 1945 mieszkał w Suwałkach, następnie od 1945 w Sierpcu, gdzie ukończył szkołę średnią. Ukończył studia z inżynierii chemicznej w Wyższej Szkole Inżynierskiej w Bydgoszczy. Pracował początkowo w Centralnym Urzędzie Kinematografii i bydgoskich Zakładach Fotote­chnicznych. Od 1959 był nauczycielem w Zespole Szkół Zawodowych nr 1 w Sierpcu, w latach 1967–1984 pełnił funkcję dyrektora tej placówki. Za jego kadencji szkoła otrzymała nowy budynek (jako tzw. tysiąclatka) oraz imię José de San Martína. W 1984 przeszedł na emeryturę. Od 1972 do 1974 przewodniczył zarządowi powiatowemu Związku Nauczycielstwa Polskiego. Zasiadał w Wojewódzkiej Radzie Narodowej w Płocku, w 1975 był w niej przewodniczącym Komisji Oświaty i Kultury, zaś w 1980 objął fotel przewodniczącego jej Prezydium. Zajmował to stanowisko przez dwie kadencje do 1988.
Wyróżniony m.in. Medalem „Zasłużony dla Miasta Sierpca” (2009).

</doc>
<doc id="5109339" url="https://pl.wikipedia.org/wiki?curid=5109339" title="Justinien Clary">
Justinien Clary

Justinien Charles Xavier Clary (ur. 20 kwietnia 1860 w Paryżu, zm. 14 czerwca 1933 tamże) – francuski hrabia, strzelec i działacz sportowy.
Życiorys.
Jego ojcem był Pierre Fidele Bretonneau, który zmarł, gdy Justinien miał 2 lata. Gdy w 1883 roku jego matka poślubiła Justiniena-Nicolasa Clary’ego, przyjął on nazwisko Bretonneau-Clary, jednak tytułował się jako hrabia Clary. Był prawnikiem i pisarzem, ukończył studia prawnicze w Paryżu. 
Pasjonat i mecenas francuskiego strzelectwa, wspierał finansowo wiele tamtejszych klubów i związków strzeleckich. Założyciel czasopism "Le Pistolet" (1894) i "Le Fusil de Chasse" (1897). Był jednym ze współorganizatorów zawodów strzeleckich podczas Letnich Igrzysk Olimpijskich 1900. Sam też w nich uczestniczył, zdobywając brązowy medal w trapie – pokonali go Roger de Barbarin i René Guyot. Turniej w Paryżu był jednocześnie mistrzostwami świata, więc medaliści olimpijscy zostawali automatycznie ich medalistami. Nie tyczy się to jednak zawodników startujących w trapie i pistolecie szybkostrzelnym, zatem Clary nie jest wymieniany na liście medalistów tej imprezy.
Clary był wpływowym działaczem sportowym. W 1903 roku został przewodniczącym Saint-Hubert Club de France – instytucji, która miała na celu m.in. walkę z kłusownictwem. W latach 1913–1933 przewodniczący Francuskiego Komitetu Olimpijskiego. Od 1913 do 1925 roku przewodniczący Narodowej Komisji Sportu, a w latach 1919–1933 członek Międzynarodowego Komitetu Olimpijskiego. Na początku lat 20. był jednym ze zwolenników utworzenia zimowych igrzysk olimpijskich (ostatecznie pierwsze takowe, pod nazwą Tygodnia Sportów Zimowych, rozegrano w 1924 roku w Chamonix). Komisarz generalny i przewodniczący komitetu wykonawczego podczas Letnich Igrzysk Olimpijskich 1924, które rozegrano w Paryżu. Podczas tych igrzysk, a także w czasie Letnich Igrzysk Olimpijskich 1928, był jurorem w Olimpijskich Konkursach Sztuki i Literatury. W Paryżu oceniał prace muzyczne, literackie, architektoniczne i rzeźbiarskie, natomiast cztery lata później był członkiem jury w konkursach muzycznych i rzeźbiarskich. W 1925 roku był kandydatem w wyborach na przewodniczącego MKOl, otrzymując w pierwszej rundzie 4 głosy, natomiast w drugiej tylko 1. Podobnie jak Pierre de Coubertin, był przeciwnikiem udziału kobiet w igrzyskach olimpijskich (co wyraził na sesji MKOl w Paryżu w 1924 roku).
W latach 1887–1889 członek Towarzystwa Przyjaciół Zabytków Paryża. Założyciel Bractwa Amerykańsko-Francuskiego, mającego na celu pomoc sierotom wojennym. W 1921 roku został Wielkim Oficerem Legii Honorowej.

</doc>
<doc id="5109341" url="https://pl.wikipedia.org/wiki?curid=5109341" title="Justinien de Clary">
Justinien de Clary



</doc>
<doc id="5109342" url="https://pl.wikipedia.org/wiki?curid=5109342" title="Ozoroa paniculosa">
Ozoroa paniculosa

Ozoroa paniculosa – gatunek rośliny z rodziny nanerczowatych ("Anacardiaceae"). Występuje w Południowej Afryce, Eswatini, Mozambiku, Zimbabwe, Namibii i Angoli. Zasiedla sawanny i suche zadrzewienia. Roślina zimozielona lub półzimozielona. Toleruje przymrozki. Wymaga nasłonecznionych stanowisk o dobrze przepuszczalnej glebie. Do Czerwonej księgi gatunków zagrożonych IUCN wpisana ze statusem gatunku najmniejszej troski (LC).
Ekologia.
Jest to roślina wiecznie zielona lub półzimozielona. Rośnie na suchych sawannach i w suchych zadrzewieniach subtropikalnych, w tym w ekoregionie Niskiego Weldu. Często porasta zbocza wzgórz i skaliste stoki.
Roślinę tę zapylają rozmaite owady antofilne, w tym pszczoły, osowate i mrówki, licznie wabione zapachem kwiatów.
Spośród dużych roślinożerców na "O. paniculosa" żerują m.in. słonie afrykańskie i nosorożce czarne. Galasy na jej liściach indukują gąsienice motyla "Leucoedemia ingens", dla którego jest jedyną znaną rośliną żywicielską. Żeruje na niej też koliszek "Diaphorina zebrana". W okresie od listopada do stycznia zaobserwować można na jej gałęziach krasankowate, które jednak nie wyrządzają jej szkód.

</doc>
<doc id="5109348" url="https://pl.wikipedia.org/wiki?curid=5109348" title="Król Klondike">
Król Klondike

Król Klondike (ang. "The King of the Klondike") – komiks Dona Rosy z 1993 r., ósma część cyklu "Życie i czasy Sknerusa McKwacza". 
Historia po raz pierwszy była wydana 19 lipca 1993 r. na łamach duńskiego czasopisma "Anders And &amp; Co.". Pierwsze polskie wydanie pochodzi z 1 lipca 2000 r. 
Fabuła.
Akcja toczy się w latach 1896-1897. Sknerus opuścił Australię i przybywa do Skagway na Alasce. Ponieważ nie ma przy sobie pieniędzy, decyduje się wziąć pożyczkę 100 dolarów na wysoki procent u Śliskiego Kręta, rekina pożyczkowego. Gotówka pozwala mu szybko kupić ekwipunek poszukiwacza kruszców, gdy rozchodzi się wieść o znalezieniu złota w Klondike. 
Po przybyciu do Dawson Sknerus decyduje się rozpocząć poszukiwania w miejscu, które odstraszyło innych poszukiwaczy: Dolinie Białej Śmierci, rzekomo strzeżonej przez potwora (którym okazuje się zamarznięty mamut). Mimo surowej zimy McKwaczowi udaje się znaleźć nieco złota, które decyduje się wydać na materiały do budowy chaty i spłatę odsetek od pożyczki. Jego sukcesy wzbudzają zainteresowanie Złotki O'Gilt (właścicielki kasyna) i Śliskiego Kręta, udzielającego pożyczek. 
Wiosną 1897 r. Sknerus decyduje się oficjalnie zarejestrować swoją działkę w Dolinie Białej Śmierci. Po odebraniu dokumentu potwierdzającego własność udaje się na pocztę, gdzie otrzymuje list z domu. W drodze powrotnej zostaje napadnięty przez bandę Śliskiego Kręta i uwięziony na pływającym kasynie. Nie poprzestając na odebraniu mu tytułu własności, Kręt otwiera list od rodziny Sknerusa: w ten sposób kaczor dowiaduje się o śmierci swojej matki. Rozzłoszczony Sknerus demoluje kasyno i zaciąga nieprzytomnego Kręta na posterunek Północno-Zachodniej Policji Konnej. 
Po powrocie do Doliny Białej Śmierci Sknerus zastaje tam kilku poszukiwaczy, próbujących przejąć jego działkę. Chcąc ich odstraszyć, podnosi kawał mułu, który wydaje mu się bardzo ciężki. McKwacz zdaje sobie sprawę, że jeżeli ta bryła jest złotem, stanie się najbogatszym kaczorem w Klondike. Nachodzi go wówczas refleksja: Ale jeśli to naprawdę złoto, moja podróż dobiega końca. Stanę się bogaty. Już nigdy nie będę taki sam. Czy powietrze będzie ładniej pachniało? Czy słoneczne dni staną się jaśniejsze? Czy gwiaździste niebo wzbudzi większy zachwyt? A może to wszystko stracę? Czy naprawdę chcę być bogaty? 
TAK!!! Znalezisko Sknerusa okazuje się być samorodkiem złota, wielkim jak gęsie jajo. 
Okoliczności powstania.
Historia pierwotnie miała nosić tytuł "The Phoenix of White Agony Creek" ("Feniks z Doliny Białej Śmierci"). Rosa zmienił go jednak na "The Argonaut of White Agony Creek" ("Argonauta z Doliny Białej Śmierci"), traktując tytuł Król Klondike jako alternatywny. 
Zamiarem Dona Rosy było przedstawienie najtrudniejszego, najdzikszego i najbardziej samotnego momentu z życia Sknerusa, a zarazem okresu, w którym zdobył bogactwo własną ciężką pracą, bez pomocy szczęśliwej monety). 
Inspiracją dla wydarzeń z komiksu były następujące historie Carla Barksa: 

</doc>
<doc id="5109351" url="https://pl.wikipedia.org/wiki?curid=5109351" title="Bliźniak (film)">
Bliźniak (film)

Bliźniak (oryg. "Gemini Man") – amerykański thriller akcji z 2019, wyreżyserowany przez Anga Lee. W rolach głównych wystąpili Will Smith, Mary Elizabeth Winstead, Clive Owen i Benedict Wong.
Opis fabuły.
51-letni elitarny zabójca Henry Brogan (Will Smith), który przeszedł na emeryturę, zostaje zaatakowany niespodziewanie przez młodego mężczyznę, który okazuje się być jego klonem. Brogan zamierza się dowiedzieć, dlaczego został obrany na cel i kto stworzył klona.
Obsada.
W filmie ponadto wystąpili: Ralph Brown jako Del Patterson, opiekun Henry’ego w DIA; Linda Emond jako Janet Lassiter, dyrektorka DIA; Douglas Hodge jako Jack Willis, były przyjaciel Henry’ego; Ilia Volok jako Yuri Kovács, rosyjski agent; E. J. Bonilla jako Marino, agent DIA, który został zabity za związek z Henrym; Igor Szász jako Dr. Valery Dormov, jeden z lekarzy, którzy stworzyli klona Henry’ego; Björn Freiberg jako Keller, agent GEMINI oraz Justin James Boykin jako Connor.
Produkcja.
Pomysł na stworzenie filmu miał miejsce po raz pierwszy w 1997. Produkcja filmu była przekładana notorycznie, natomiast podczas jej trwania rozważano kandydatury filmowców, w tym Tony'ego Scotta, Curtisa Hansona i Joe Carnahana. Mimo to, ciągle przekładano produkcję przez ograniczającą reżyserów technologię. Pierwsze prace nad filmem rozpoczęto dopiero w 2016.
Główne zdjęcia do filmu rozpoczęły się 27 lutego 2018 w Glennville i zawartych lokalizacjach w Cartagena. W maju 2018 zdjęcia zostały kontynuowane w Termach Széchenyiego w Budapeszcie. Film był kręcony również w Savannah, Pembroke w zatoce Buttermilk Sound i Liège.
Podobnie jak poprzedni film wyreżyserowany przez Anga Lee – "Najdłuższy marsz Billy’ego Lynna", film "Bliźniak" był kręcony cyfrowo z wysoką szybkością klatek wynoszącą 120 kl./s, zmodyfikowaną pod kątem 3D, na zmodyfikowanych kamerach ARRI Alexa, które były zamontowane na platformach STEREOTEC 3D.
Wydanie.
Światowa premiera filmu odbyła się 25 września 2019. Polska premiera miała miejsce 25 października 2019.
Film został wydany na Ultra HD Blu-ray, Blu-ray i DVD z dniem 14 stycznia 2020.
Odbiór.
Box office.
Budżet filmu szacowany jest na 138 mln USD. W USA i Kanadzie zarobił 48,5 mln dolarów oraz 124,6 mln dolarów poza USA, co daje łącznie ponad 173 mln dolarów na całym świecie. Deadline Hollywood obliczyło stratę netto w wysokości 111,1 mln dolarów, biorąc pod uwagę wszystkie wydatki i dochody.
W USA i Kanadzie film został wydany wraz z "Rodziną Addamsów" i "Jexi", początkowo przewidywano, że zarobi on 24–29 mln dolarów w ponad 3 tys. kinach w weekend otwarcia. Film zarobił 7,5 mln dolarów w ciągu pierwszego dnia, w tym 1,6 mln z czwartkowych wieczornych podglądów. Zajął wówczas 3. pozycję w kasie. Podczas drugiego weekendu film spadł na 5. pozycję.
Krytyka.
Film spotkał się z negatywna reakcją krytyków za scenariusz i fabułę. W agregatorze recenzji Rotten Tomatoes 26% z 315 recenzji uznano za pozytywne, a średnia ocen wystawiona na ich podstawie wynosiła 4,7 na 10. Z kolei w agregatorze Metacritic średnia ważona ocen z recenzji 49 krytyków wyniosła 38 punktów na 100.
Film został skrytykowany za nierealistyczny determinizm genetyczny i brak wyraźnej różnicy pomiędzy klonowaniem normalnym a klonowaniem w połączeniu z inżynierią genetyczną.

</doc>
<doc id="5109353" url="https://pl.wikipedia.org/wiki?curid=5109353" title="Sergio Pupovac">
Sergio Pupovac

Sergio Pupovac, znany również jako Serdo Pupovac (ur. 5 lipca 1979 w Argenteuil) – były luksemburski piłkarz francuskiego pochodzenia grający na pozycji środkowego napastnika.
Sukcesy.
"Sukcesy w karierze klubowej:"

</doc>
<doc id="5109359" url="https://pl.wikipedia.org/wiki?curid=5109359" title="Rue de la Solidarité (Port Mathurin)">
Rue de la Solidarité (Port Mathurin)

Rue de la Solidarité – główna ulica w mieście Port Mathurin, stolicy autonomicznej wyspy Rodrigues należącej do Mauritiusa.
Położenie.
Rue de la Solidarité rozciąga się przez całą szerokość miasta, w pobliżu nabrzeża. Jej wschodni kraniec zamyka Most im. Winstona Churchilla, odbudowany w 2006 roku. Przeprawa wyznacza miejsce, gdzie w 1691 roku powstała pierwsza hugenocka osada. Za nim znajduje się dworzec autobusowy. Stąd rozciągają się dwie drogi, jedna prowadzi do wioski turystycznej Anse aux Anglais (ang. "English Bay"), a druga do miejscowości Mont Lubin. Dawniej ulica nosiła angielską nazwę Jenner Street. Nowe, francuskie nazwy ulic zostały nadane przez Zgromadzenie Regionalne Rodriguesa (ang. "Rodrigues Regional Assembly"), autonomiczny organ władzy wyspy powołany w 2003 roku.
Handel.
Wraz z Rue François Leguat stanowi główną ulicę handlową Port Mathurin. Na tutejszych straganach i w sklepach można nabyć owoce i warzywa, przetwory, alkohol i artykuły pierwszej potrzeby, a także kapelusze z wysuszonych liści pochutnika, biżuterię wykonaną ze skorupy kokosa oraz inne przedmioty z włókien kokosowych. Mieszkańcy oferują posiłki na wynos.
Obiekty usługowe i świątynie.
Przy ulicy znajdują się obiekty usługowe i użyteczności publicznej: Barclays Bank; nowoczesny Alfred North-Coombs building, w której znajduje się biblioteka; siedziba stowarzyszenia Association Rodrigues Entreprendre au Féminin, w którym kobiety prowadzą własną działalność handlową; szkoła Rodrigues College; poczta, w której można skorzystać z internetu, a także jedyny w mieście supermarket.
Na Rue de la Solidarité znajdują się trzy świątynie: jeden kościół anglikański i dwa meczety. Kościół św. Barnaby został zbudowany w 1903 roku jako kaplica drewniana wg projektu urzędnika Eastern Telegraph Company. W 1977 roku została przebudowana. Meczet Noor-ud-Deen Mosque, zbudowany w 1912 roku, a odbudowany w latach 1979-81, wyróżnia się sześcioma małymi minaretami. Meczet Masjid Noor należy do ruchu Ahmadijja. Tutejsi muzułmanie są potomkami handlarzy tekstylnych osiadłych na wyspie w 1907 roku.
Zabytki.
Przy Rue de la Solidarité znajdują się najstarsze budynki w mieście. Drewniana rezydencja brytyjskiego gubernatora, a później sekretarza wyspy, została zbudowana w 1873 roku w stylu kolonialnym. Obecnie nazywana jest z francuska La Résidence, dawniej opisywano ją jako Island Secretary's Residence. Znajdują się tu biura Rady Wykonawczej (ang. "Executive Council") Zgromadzenia Regionalnego Rodriguesa. Przy szerokiej werandzie rosną drzewa migdałecznika. Przed domem znajduje się pomnik pioniera oraz zabytkowa armata, funkcjonująca jako pomnik kolonialnej przeszłości wyspy. Naprzeciwko znajdują się budynki agencji turystycznej.

</doc>
<doc id="5109363" url="https://pl.wikipedia.org/wiki?curid=5109363" title="Park Narodowy „Kytałyk”">
Park Narodowy „Kytałyk”

Park Narodowy „Kytałyk” (ros. Национальный парк «Кыталык») – park narodowy w ułusie ałłaichowskim w Republice Sacha (Jakucja) w Rosji. Jego obszar wynosi 18 855,54 km². Park został utworzony dekretem rządu Federacji Rosyjskiej z dnia 24 grudnia 2019 roku. Zarząd parku znajduje się w miejscowości Czokurdach.
Park został wpisany na wstępną listę światowego dziedzictwa UNESCO. W 2011 roku został zakwalifikowany przez BirdLife International jako ostoja ptaków IBA.
Opis.
Park znajduje się za kołem podbiegunowym na Nizinie Jańsko-Indygirskiej. Głównym celem jego powstania było zachowanie populacji żurawia białego (syberyjskiego), krytycznie zagrożonego wyginięciem. Kytałyk to jakucka nazwa tego ptaka. W parku gniazduje ponad 70% światowej populacji żurawia białego. Ponadto utworzenie parku miało na celu zachowanie krajobrazów tundrowych Niziny Jańsko-Indygirskiej i innych rzadkich, zagrożonych gatunków zwierząt, w tym populacji dzikich reniferów tundrowych.
Na terenie parku występuje przeważnie tundra mszysto-porostowa i tundra krzewinkowa oraz duże obszary bagienne. Rosną tu 273 gatunki roślin naczyniowych. 
Spośród kręgowców stwierdzono występowanie m.in. 21 gatunków ssaków i 91 gatunków ptaków, z których 63 gniazduje. Oprócz żurawia białego znajdują się tam tereny lęgowe m.in. nurka białodziobego, gęsi białoczelnej, łabędzia czarnodziobego, bajkałówki, sokoła wędrownego. Żyją tu też m.in. wilki szare, lisy polarne, lemingi syberyjskie, rosomaki tundrowe i piżmaki amerykańskie.

</doc>
<doc id="5109365" url="https://pl.wikipedia.org/wiki?curid=5109365" title="Paśnik (skała)">
Paśnik (skała)



</doc>
<doc id="5109366" url="https://pl.wikipedia.org/wiki?curid=5109366" title="Teófilo Carvalho dos Santos">
Teófilo Carvalho dos Santos

Teófilo Carvalho dos Santos (ur. 4 września 1906 w Almeidzie, zm. 24 marca 1986 w Lizbonie) – portugalski polityk i prawnik, przewodniczący Zgromadzenia Republiki (1978–1980).
Życiorys.
W 1932 ukończył studia prawnicze na Uniwersytecie Lizbońskim. Praktykował jako adwokat w miejscowości Alenquer. Działał w różnych organizacjach opozycji skierowanej przeciwko dyktaturze Antónia de Oliveiry Salazara. W połowie lat 40. zakładał Partido Trabalhista. Współtworzył podziemną gazetę „Tarrafal”, w trakcie dyktatury był też dwukrotnie kandydatem opozycji w wyborach parlamentarnych (1969, 1973). Z przyczyn politycznych kilkakrotnie aresztowany przez funkcjonariuszy policji politycznej PIDE. W 1969 dołączył do Acção Socialista Portuguesa, w 1973 został członkiem powstałej na bazie tej formacji Partii Socjalistycznej.
W 1975, wkrótce po rewolucji goździków, został posłem do konstytuanty, następnie do czasu swoje śmierci był deputowanym I, II, III i IV kadencji. W latach 1978–1980 sprawował urząd przewodniczącego Zgromadzenia Republiki.

</doc>
<doc id="5109368" url="https://pl.wikipedia.org/wiki?curid=5109368" title="List z domu">
List z domu

List z domu (ang. "A Letter From Home") – komiks Dona Rosy z 2004 r.
Historia po raz pierwszy była wydana 20 lutego 2004 r. na łamach duńskiego czasopisma "Anders And &amp; Co". Pierwsze polskie wydanie pochodzi z lipca 2005 r.
Fabuła.
Sknerus, w towarzystwie Donalda i siostrzeńców, udaje się do zamku McKwaczów na Ponurych Wzgórzach w Szkocji. Wierzą, że może być tam ukryty skarb templariuszy, nad którym opiekę sprawował skarbnik zakonu, sir Simon McKwacz (historię tego odkrycia Don Rosa opisał w komiksie "Korona krzyżowców").
Na miejscu okazuje się, że zamkiem opiekuje się Matylda McKwacz, siostra Sknerusa, z którą nie rozmawiał od 25 lat (tj. od wydarzeń opisanych w tomie "Kapitalista z Kalisoty"). Ujawnia bratu, że ich zawsze wiedziała o istnieniu skarbu templariuszy, ale nie ujawniono tego faktu Sknerusowi, obawiając się, że zwycięży w nim chciwość.
Niezrażony McKwacz wspólnie z męskimi krewnymi kontynuuje poszukiwania. Ich poczynania pilnie obserwują Maurice d'Naturat i Molay z Międzynarodowej Rady Pieniężnej, którzy mają swoje własne plany co do skarbu.
Kaczkom udaje się pokonać liczne przeszkody (w tym z pomocą wiedzy z Poradnika Młodego Skauta), ale brakuje im ostatniej wskazówki. Tę ostatnią zapewnia Molay, który ujawnia się jako przedstawiciel Zakonu Syjonu i który ma ze sobą koronę krzyżowców, zapewniającą instrukcje co do zdobycia skarbu. Biorąc Matyldę jako zakładniczkę, zmusza McKwacza do otwarcia skarbca. Gdy kaczory próbują obezwładnić napastnika, ten mierzy do Matyldy z pistoletu. Sknerus osłania siostrę własnym ciałem, a Donald, używają Świętego Graala, pozbawia Molaya przytomności.
Sknerus wyznaje siostrze, że nie utrzymywał z nią kontaktu od ćwierć wieku, ponieważ wstydził się tego, w jaki sposób się rozstali i jak wzięła nad nim górę chciwość. Pozwolił, by wszyscy uważali go za bogacza bez serca i nie chciał przyznać, że zazdrościł Donaldowi posiadania rodziny. Najbardziej żałował jednak, że nie miał okazji porozmawiać ze swoim ojcem przed jego śmiercią i dowiedzieć się, czy rozumiał jego zamiłowanie do przygód, czy też widział w nim jedynie groszoroba.
Okazało się, że Fergus McKwacz pozostawił w przedsionku skarbca list do syna. Szukając zajęcia po śmierci Kaczencji, zaczął studiować historię rodu i wytyczać drogę do skarbca. Nie udało mu się do niego dotrzeć, ale wierzył, że pewnego dnia może się to powieść Sknerusowi. Zataił przed synem istnienie skarbu, ponieważ zdał sobie sprawę, że więcej satysfakcji sprawi mu zdobycie bogactwa ciężką pracą. I on, i jego żona zawsze byli dumni ze Sknerusa i wszystkiego, co w życiu osiągnął.
Nawiązania.
Komiks kontynuuje historię opisaną w "Koronie Krzyżowców" tego samego autora, ale jego treść nawiązuje także do dwóch komiksów Carla Barksa:

</doc>
<doc id="5109371" url="https://pl.wikipedia.org/wiki?curid=5109371" title="East River (ujednoznacznienie)">
East River (ujednoznacznienie)



</doc>
<doc id="5109373" url="https://pl.wikipedia.org/wiki?curid=5109373" title="Bitwa pod Przemiarowem">
Bitwa pod Przemiarowem

Bitwa pod Przemiarowem – walki polskiej 17 Dywizji Piechoty z oddziałami sowieckiej 11 Dywizji Strzelców w czasie Bitwy Warszawskiej w okresie wojny polsko-bolszewickiej.
Geneza.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
W myśl rozkazu 5 Armii grupa generała Aleksandra Osińskiego przeprawiła się z powrotem na zachodni brzeg rzeki Narwi i prowadziła natarcie w kierunku północnym, celem zajęcia przedmości na Orzycu koło Szelkowa oraz Makowa.
Walki pod Przemiarowem.
Po klęsce nad Wisłą dowództwo sowieckie pospiesznie uzupełniało i reorganizowało ocalałe z pogromu jednostki. W związku z szybkimi postępami polskiej kontrofensywy znad Wieprza, w godzinach wieczornych 18 sierpnia 1920 także 15 Armia Augusta Korka rozpoczęła odwrót.
19 sierpnia 69 pułk piechoty jako odwód 17 Wielkopolskiej Dywizji Piechoty maszerował na północ wzdłuż Narwi. Około 12.00 III batalion ppor. Stefana Słabęckiego odszedł do dyspozycji dowódcy XXXIII Brygady Piechoty. Po południu 16.00 III/69 pp otrzymał rozkaz przełamania pozycji obronnej nieprzyjaciela pod lasem na północ od wsi Przemiarowo. Broniły się tam przemieszane oddziały 11 Dywizji Strzelców z artylerią i taborami. 
By wykonać zadanie, należało opanować wioskę, a przy tym sforsować Pełtę. Teren był zupełnie odkryty, a kompanie zmuszone były od razu rozwinąć się w ugrupowanie przedbojowe. Na przedpolach wsi wywiązała się gwałtowna walka ogniowa broni ręcznej i maszynowej. Polakom zaczęło brakować amunicji, a przeciwnik szykował się do kontrataku. Na pole bitwy przybyły kolejne polskie pododdziały. Były to I i III batalion 68 pułku piechoty oraz I dywizjon 17 pułku artylerii polowej. Połączone siły złamały opór przeciwnika, a Polacy wzięli ponad 200 jeńców, zdobyli kilkanaście ckm-ów i tabory. Wykorzystując zalesiony teren, większość czerwonoarmistów ratowała się ucieczką. Pododdziały 17 Dywizji Piechoty atakowały dalej w kierunku Chmielów — Boby.

</doc>
<doc id="5109378" url="https://pl.wikipedia.org/wiki?curid=5109378" title="Bitwa pod Przemierowem">
Bitwa pod Przemierowem



</doc>
<doc id="5109380" url="https://pl.wikipedia.org/wiki?curid=5109380" title="Katedra Matki Boskiej Libańskiej w Paryżu">
Katedra Matki Boskiej Libańskiej w Paryżu

Katedra Matki Boskiej Libańskiej (fr. "Cathédrale Notre-Dame-du-Liban") – neogotycka świątynia w 5. dzielnicy Paryża, siedziba maronickiej eparchii Matki Boskiej Libańskiej w Paryżu. 
Historia.
Świątynię wzniesiono w 1894 roku według projektu Julesa-Godefroy Astruca. Pierwotnie posiadała funkcję kościoła przeznaczonego dla uczniów jezuickiej szkoły Sainte-Geneviève. Zakonnicy opuścili miasto w 1905 roku, przenosząc się do Wersalu – tym samym placówkę zlikwidowano. W 1915 budowlę przekazano Kościołowi maronickiemu, 16 lipca tegoż roku świątynię konsekrowano pod wezwaniem Matki Boskiej Libańskiej. 
Architektura.
Świątynia neogotycka, jednonawowa, z rzędem surowo udekorowanych kaplic bocznych po obu stronach, nad którymi znajdują się niewielkie empory. Absydę zdobią witraże autorstwa Émile'a Hirscha.

</doc>
<doc id="5109382" url="https://pl.wikipedia.org/wiki?curid=5109382" title="Paśnik (Dolina Wodącej)">
Paśnik (Dolina Wodącej)

Paśnik – skała w grupie skał Smolenia i doliny Udorki, we wsi Złożeniec w województwie śląskim, w powiecie zawierciańskim, w gminie Pilica, na Wyżynie Częstochowskiej będącej częścią Wyżyny Krakowsko-Częstochowskiej. 
Skała Paśnik znajduje się w lesie na orograficznie prawym zboczu Doliny Wodącej, na wschodnich obrzeżach wsi Złożeniec, w niewielkiej odległości od ostatnich na południowy zachód zabudowań wsi Smoleń. Do skały najłatwiej można dojść od niewielkiego miejsca postojowego samochodów przy drodze od Zamku w Smoleniu w kierunku Zegarowych Skał, następnie niebieskim szlakiem turystycznym. Ze szlaku tego widoczna jest po lewej stronie niewielka skała. Za nią, w odległości około 200 m od ścieżki szlaku znajduje się w lesie skała Paśnik. 
Paśnik to zbudowana z twardych wapieni skalistych skała o wysokości 16 m. Jest na niej pionowa ściana wspinaczkowa o wystawie północneo-wschodniej. W 2014 r. Grzegorz Rettinger jako pierwszy przeszdł na niej 4 drogi wspinaczkowe o trudności od VI do VI.4+ w skali Kurtyki. Wszystkie mają zamontowane stałe punkty asekuracyjne: ringi (r) i stanowiska zjazdowe (st). Popularność skały wśród wspinaczy jest niewielka. 

</doc>
<doc id="5109383" url="https://pl.wikipedia.org/wiki?curid=5109383" title="Jackowicze (obwód brzeski)">
Jackowicze (obwód brzeski)

Jackowicze (; ) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce.
Historia.
Wieś ekonomii brzeskiej w drugiej połowie XVII wieku. 
W XIX w. wieś i folwark Jackowicze Poduchowne i Jackowicze Skarbowe. W pobliżu znajdowały się ponadto dwa majątki: Jackowicze Czerwińce należący do Tołoczków oraz Jackowicze Lenne al. Wierzbowo, będący własnością Tarnowieckich, a także folwark Julianowo.
W dwudziestoleciu międzywojennym wieś Jackowicze i folwarki Czerwińce oraz Juljanowo leżały w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.
Po II wojnie światowej do Jackowicz przyłączono folwarki Czerwińce (, ) i Juljanowo (, ).

</doc>
<doc id="5109387" url="https://pl.wikipedia.org/wiki?curid=5109387" title="Middle River of Pictou">
Middle River of Pictou

Middle River of Pictou (do 26 marca 1976 "Middle River") – rzeka ("river") w kanadyjskiej prowincji Nowa Szkocja, w hrabstwie Pictou, płynąca w kierunku północnym i uchodząca do zatoki Pictou Harbour; nazwa "Middle River" urzędowo zatwierdzona w 1924. Wydzielana na jej wodach jest zatoka Little Gut. W rzekę wcina się przylądek Begg Point. Nad rzeką położone są m.in.: Alma (pierwotnie od rzeki nosząca miano "Middle River"), Granton. Dopływami Middle River of Pictou są: Gairloch Brook, Mill Brook, Billy Boudreau Brook, Hugh Brook, Skinner Brook, Bear Brook, Brown Brook i Begg Brook.

</doc>
<doc id="5109389" url="https://pl.wikipedia.org/wiki?curid=5109389" title="Czerwińce">
Czerwińce



</doc>
<doc id="5109392" url="https://pl.wikipedia.org/wiki?curid=5109392" title="Julianowo (obwód brzeski)">
Julianowo (obwód brzeski)



</doc>
<doc id="5109393" url="https://pl.wikipedia.org/wiki?curid=5109393" title="Schleitheimia">
Schleitheimia

Schleitheimia – rodzaj wymarłego dinozaura z grupy zauropodomorfów.
Skamieniałości nieznanego zwierzęcia odnaleziono w Szwajcarii, na północy kraju, na terenie kantonu Szafuza, w okolicy Schleitheim. Znalezione kości spoczywały wśród skał utworzonych w epoce triasu późnego, prawdopodobnie w wieku późnego noryku. Znaleziono tam skamieniałości w sumie kilku różnych zwierząt, później umieszczone w Muzeum i Instytucie Paleontologii Uniwersytetu w Zurychu. Należały do nich pozostałości plateozaura, rodzaju opisanego jeszcze w XIX wieku, oraz dwóch innych zauropodomorfów, dość dużych i dobrze zbudowanych. Szczątki jednego z nich Oliver W. M. Rauhut, Femke M. Holwerda i Heinz Furrer opisali w 2020 pod nazwą rodzajową "Schleitheimia". Nazwę tą utworzono od lokalizacji typowej rodzaju, Schleitheim. W obrębie rodzaju wskazano pojedynczy gatunek "Schleitheimia schutzi". Epitet gatunkowy upamiętnia Emila Schutza, który znalazł kości.
Zwierzę zaliczono do zauropodomorfów. "Schleitheimia" należała do dość bazalnych przedstawicieli tej grupy. Kiedyś zwierzęta te nazywano prozauropodami. Obecnie nie zajmują jednego tego samego miejsca w obrębie drzewa rodowego zauropodomorfów. Samych „prozauropodów” nie wyróżnia się już, gdyż taka grupa byłaby parafiletyczna. Niemniej pochodzenie zauropodów nie zostało dobrze wyjaśnione. Kolejne odkrywane taksony nie należące do zauropodów, ale bliższe zauropodom niż innym „prozauropodom” nie tylko spowodowały zaprzestanie wyróżniania "prozauropodów", ale także doprowadziły do kreowania nowego kladu Sauropodiformes przez Paula Sereno. McPhee "et al." w 2014 zdefiniowali go jako zawierający wszystkie taksony bliższe saltazaurowi niż masospondylowi. "Schleitheimia" zaliczona została do tychże Sauropodiformes. Przeprowadzono analizę filogenetyczną, uwzględniając 382 cechy 66 taksonów. Rauhut "et al." przedstawiają na tej podstawie dwa zredukowane drzewa. Na pierwszym "Schleitheimia" znajduje się w tritomii wraz z "Isanosaurus" i kladem obejmującym bardziej zaawansowane ewolucyjnie zauropodomorfy w nierozwikłanej politomii. Na drugim stanowi kolejną po "Tazoudasaurus" i "Isanosaurus" grupę zewnętrzną zauropodów.

</doc>
<doc id="5109394" url="https://pl.wikipedia.org/wiki?curid=5109394" title="Bark Seghiri">
Bark Seghiri

Bark Seghiri (ur. 8 sierpnia 1978 w Argenteuil) – były algierski piłkarz francuskiego pochodzenia grający na pozycji środkowego obrońcy.
Sukcesy.
"Sukcesy w karierze klubowej:"

</doc>
<doc id="5109397" url="https://pl.wikipedia.org/wiki?curid=5109397" title="Budynek sali koncertowej Łódzkiego Męskiego Towarzystwa Śpiewaczego">
Budynek sali koncertowej Łódzkiego Męskiego Towarzystwa Śpiewaczego

Budynek sali koncertowej Łódzkiego Męskiego Towarzystwa Śpiewaczego – budynek sali koncertowej, powstały w 1910 r. przy ul. Piotrkowskiej 243 w Łodzi, dostępny od strony alei PCK.
Sala mieści 375 miejsc.
Historia.
Obiekt zaprojektował architekt Johannes Wende, a wybudowała jego firma „Wende i Klause” w latach 1909–1910 na potrzeby Łódzkiego Męskiego Towarzystwa Śpiewaczego (niem. "Lodzer Männer Gesang Verein"), mieszczącego się pod tym samym adresem, w kamienicy Gottlieba Beera. Inwestycja została zrealizowana z dotacji właścicieli niemieckich fabryk. W latach 20. XX w. sala należała do łódzkiego oddziału YMCA, która udostępniła budynek zespołowi Teatru Miejskiego, który po pożarze dotychczasowej siedziby przy ul. Narutowicza 18 (wówczas ul. Dzielna 18) szukał nowej siedziby. Po II wojnie światowej w gmachu odbywały się spektakle Teatru Muzycznego „Lutnia” - pierwsze powojenne przedstawienie odbyło się 3 marca 1946 roku (wystawiono "Króla włóczęgów" Rudolfa Frimla). Lutnia zajmowała budynek do 1964 r., kiedy to przeniosła się do Teatru Muzycznego przy ul. Północnej 47/51. W późniejszym okresie w obiekcie sali koncertowej funkcjonowało kino, natomiast w latach 80. XX w. przez krótki okres odbywały się koncerty Filharmonii Łódzkiej. W XXI w. obiekt zajmował Teatr Rozrywkowy „Lutnia”, a także Wyższa Szkoła Pedagogiczna. Od 2016 r. salę koncertową zajmuje Teatr D.O.M. Gmach sali koncertowej jest zarówno miejscem przedstawień teatralnych, a także odbywania się koncertów, spotkań i warsztatów.

</doc>
<doc id="5109398" url="https://pl.wikipedia.org/wiki?curid=5109398" title="Albin Koprukowniak">
Albin Koprukowniak

Albin Koprukowniak (ur. 15 listopada 1929 w Wólce Zdunkówce, zm. 20 lipca 2015 pod Radzyniem Podlaskim) – polski historyk, specjalista w zakresie historii nowożytnej.
Życiorys.
W roku 1951 rozpoczął studia historyczne na Uniwersytecie Jagiellońskim, ale rok później został w wyniku odgórnej decyzji przeniesiony na otwierane właśnie studia historyczne na Uniwersytecie Marii Curie-Skłodowskiej w Lublinie, które ukończył w 1955 lub 1956 r.
Od 1953 r. przez całe życie zawodowe związany z Wydziałem Humanistycznym UMCS w Lublinie. Stopień naukowy doktora nauk humanistycznych uzyskał w 1964 r., stanowisko docenta w 1969 r., habilitację w 1978 r. W 1991 roku uzyskał tytuł profesora nadzwyczajnego UMCS, a w 1995 r. – profesora zwyczajnego.
W l. 1969-1975 pełnił funkcje kierownika, a później dyrektora, Studium Nauk Politycznych (od 1975 r. Międzyuczelnianego Instytutu Nauk Politycznych) prorektora UMCS ds. dydaktyki (1972-1978) oraz kierownika Zakładu Historii Nowożytnej UMCS (1982-2001). Odegrał istotną rolę w powstaniu Wydział Politologii UMCS.
Pełnił liczne funkcje społeczne: sekretarz dwudziestu tomów „Rocznika Lubelskiego”, założyciel i redaktor naczelny "Rocznika Polonijnego", redaktor "Zeszytów Wiejskich", "Rocznika Bialskopodlaskiego", "Radzyńskiego Rocznika Humanistycznego", "Wschodniego Rocznika Humanistycznego" i "Studiów Łęczyńskich".
Bibliografia prac Albina Koprukowniaka obejmuje ponad 400 pozycji (monografie, rozprawy, studia i artykuły, recenzje, prace popularnonaukowe i publicystyczne) dotyczących dziejów rewolucji 1905 na wsi lubelskiej, dzieje społeczno-politycznych Lubelszczyzny po powstaniu styczniowym, dzieje polskiej myśli politycznej w XIX i XX wieku, dzieje oświaty i wychowania, badania nad szkolnictwem polonijnym i dzieje ziemiaństwa. Wśród doktorantów prof. Koprukowniaka byli m.in. Stanisław Michałowski i Tadeusz Radzik.
Był członkiem PZPR od 7 stycznia 1954 r. Pełnił funkcje sekretarza OOP PZPR na Wydziale Humanistycznym UMCS, pierwszego sekretarza Komitetu Uczelnianego PZPR (1968-1972), członka KW PZPR w Lublinie (1969-1981). Należał także do ZW i ZMP.
W okresie swojej pracy zawodowej był kilkakrotnie nagradzany, m.in. Krzyżem Kawalerskim Orderu Odrodzenia Polski, Srebrnym Krzyżem Zasługi, Medalem Komisji Edukacji Narodowej, Odznaką „Zasłużony dla Lubelszczyzny”, Złotą Odznaką „Zasłużony dla Miasta Lublina”, Medal „Serce dla Serc” oraz „Zasłużony dla UMC”.
Zmarł w swoim domku letniskowym pod Radzyniem Podlaskim.
Uroczystości pogrzebowe prof. dr hab. Albina Koprukowniaka odbyły się 31 lipca 2015 r. w holu przed Aulą im. Prof. Kazimierza Myślińskiego na Wydziale Humanistycznym UMCS oraz w kaplicy Ekumenicznej na cmentarzu przy ul. Lipowej. Został pochowany na terenie cmentarza komunalnego (sektor P3KF, rząd 7, grób nr 1).

</doc>
<doc id="5109399" url="https://pl.wikipedia.org/wiki?curid=5109399" title="Sezon 3">
Sezon 3

Sezon 3 (zapis stylizowany: SEZON3 lub SEZON 3) – debiutancki album studyjny polskiej grupy youtuberów Ekipy. Krążek dostał certyfikat złotej płyty już w preorderze.
Autorstwo i historia wydania.
Album został wydany 26 czerwca 2021 roku nakładem labelu DonPro wytwórni Musicom w dystrybucji e-Muzyka w wersji standardowej (CD) oraz Deluxe (CD, digital download, streaming). Do płyty powstały dwie okładki. Została stworzona również seria odzieży i akcesoriów sprzedawana poprzez przedsiębiorstwo EkipaToNosi.
Single.
Pierwszy singiel z albumu pt. „3kipa”, który został wydany 8 marca 2021 zdobył największą popularność. Dostał się on na szczyt polskiej listy Spotify oraz na drugie pozycje list Apple Music i iTunes. Kolejnie znalazł się w propozycjach do list przebojów różnych stacji radiowych w Polsce. Wyjątkową dynamikę wzrostu wyświetleń miał także teledysk do utworu, który po 5 dniach zdobył 13 mln wyświetleń, a do 10 maja 2021 ponad 50 milionów.
8 kwietnia 2021 roku zespół opublikował teledysk do utworu „Zaebyście”, w którym gościnnie występuje polski raper Qry. Dzień później piosenka została wydana jako singel w serwisach streamingowych. Tego samego dnia teledysk dostał się na szczyt „Karty na czasie” w serwisie YouTube. Podobnie było z teledyskiem do kolejnego singla – „Chill”. Sam singel został wydany 1 maja 2021 roku. Powstała do niego kolekcja ubrań i gadżetów.
W maju 2021 roku zespół wydał singel „Zygzak” stworzony we współpracy z polskim piosenkarzem i raperem Jacusiem (właśc. Jacek Pala).
26 czerwca został wydany sam album. Wraz z premierą albumu studyjnego opublikowano teledysk do singla „Napad na bank” nagranego we współpracy z Roxie.
17 lipca 2021 roku został wydany teledysk do utworu „Dobry Mood”.

</doc>
<doc id="5109403" url="https://pl.wikipedia.org/wiki?curid=5109403" title="Hałaczewo">
Hałaczewo

Hałaczewo (; ) – wieś na Białorusi, w obwodzie brzeskim, w rejonie brzeskim, w sielsowiecie Motykały, nad Bugiem, który stanowi tu granicę z Polską.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Wołczyn. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5109404" url="https://pl.wikipedia.org/wiki?curid=5109404" title="Adrian Gała">
Adrian Gała

Adrian Gała (ur. 30 stycznia 1995 w Gnieźnie) – polski żużlowiec, wychowanek Startu Gniezno. Syn Stanisława Gały, żużlowca Unii Leszno oraz Startu Gniezno. Licencję żużlową zdobył w 2010 roku.
Starty w rozgrywkach ligowych.
W rozgrywkach ligowych w Polsce startuje od 2012 roku, w poszczególnych latach osiągając następujące rezultaty:
Sukcesy medalowe.
W 2012 r. zdobył w Gnieźnie brązowy medal młodzieżowych mistrzostw Polski par klubowych, reprezentując WTS Warszawa. W sezonie 2015 wywalczył, w barwach klubu Betard Sparta Wrocław, srebrny medal Drużynowych mistrzostw Polski na żużlu. W 2015 r. zdobył w Opolu złoty medal młodzieżowych drużynowych mistrzostwa Polski, również jako zawodnik Betard Sparty Wrocław. W 2016 r. zajął III miejsce w rozegranym w Rawiczu finale turnieju o Srebrny Kask.

</doc>
<doc id="5109405" url="https://pl.wikipedia.org/wiki?curid=5109405" title="West River of Pictou">
West River of Pictou

West River of Pictou (do 26 marca 1976 "West River") – rzeka ("river") w kanadyjskiej prowincji Nowa Szkocja, w hrabstwie Pictou, płynąca w kierunku północno-wschodnim i uchodząca do zatoki Pictou Harbour; nazwa "West River" urzędowo zatwierdzona w 1924. Na rzece znajduje się wyspa Gavin Islet, wydzielana na jej wodach jest także zatoka Town Gut. W rzekę wcinają się przylądki: Lank Point i Patterson Point. Nad rzeką położone są m.in.: Durham (pierwotnie noszące miano "West River"), Salt Springs. Dopływami West River of Pictou są: Watervale Brook, Quaker Brook, Benbie Brook, Manse Brook, Six Mile Brook, Graham Brook, Miller Brook, Sweet Brook, Four Mile Brook, Quarry Brook, Sawmill Brook, Lyons Brook

</doc>
<doc id="5109411" url="https://pl.wikipedia.org/wiki?curid=5109411" title="Bogusław Marian Grzegorzak">
Bogusław Marian Grzegorzak



</doc>
<doc id="5109423" url="https://pl.wikipedia.org/wiki?curid=5109423" title="CzNU Czerkasy">
CzNU Czerkasy

SK CzNU Czerkasy (ukr. СК «ЧНУ» Черкаси) – ukraiński klub futsalu kobiet, mający siedzibę w mieście Czerkasy w środkowej części kraju, grający w latach 2008–2013 w rozgrywkach futsalowej Wyższej Ligi kobiet.
Historia.
Chronologia nazw:
Klub futsalu Bohdan-CzNU został założony w Czerkasach w 2007 roku i reprezentowała Czerkaski Narodowy Uniwersytet im. Bohdana Chmielnickiego, w skrócie CzNU. W debiutowym sezonie 2008/09 drużyna futsalu startowała w futsalowej Pierwszej Lidze kobiet. W 2008 dotarła do finału Pucharu Ukrainy. W następnym sezonie zgłosiła się do rozgrywek futsalowej Wyższej Ligi kobiet. W 2009 klub nawiązał współpracę z firmą IMS, wskutek czego nazwa została zmieniona na IMS-CzNU Czerkasy. W sezonie 2009/10 zespół zajął czwarte miejsce. W następnym sezonie znów był czwartym. W sezonie 2011/12 po raz trzeci zajął czwarte miejsce. W 2013 spadł na 7.miejsce, po czym współpraca z IMS została zakończona, a klub zrezygnował z występów w mistrzostwach. Potem klub z nazwą CzNU Czerkasy występował w rozgrywkach studenckich.
Barwy klubowe, strój, herb, hymn.
Klub ma barwy czerwono-białe. Piłkarki swoje domowe spotkania zazwyczaj grają w czerwonych koszulkach, białych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Hala.
Drużyna rozgrywa swoje mecze w Hali SK CzNU, znajdującej się przy bul. Szewczenki 79 w Czerkasach.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5109424" url="https://pl.wikipedia.org/wiki?curid=5109424" title="Bohdan-CzNU Czerkasy">
Bohdan-CzNU Czerkasy



</doc>
<doc id="5109425" url="https://pl.wikipedia.org/wiki?curid=5109425" title="North Rock">
North Rock

North Rock () – niezamieszkała wyspa skalna na pograniczu Zatoki Maine i Zatoki Fundy. Jest terytorium spornym między Kanadą a Stanami Zjednoczonymi. Kanada uważa wyspę za część prowincji Nowy Brunszwik, a Stany Zjednoczone za część stanu Maine. Sporny obszar wraz z wyspą Machias Seal jest potocznie nazywany „Szarą Strefą” ().

</doc>
<doc id="5109428" url="https://pl.wikipedia.org/wiki?curid=5109428" title="Down in the Hole">
Down in the Hole



</doc>
<doc id="5109430" url="https://pl.wikipedia.org/wiki?curid=5109430" title="Piotr Sadłowski">
Piotr Sadłowski

Piotr Sadłowski (ur. 2000, zm. 18 czerwca 2021) – polski biegacz, wicemistrz Polski U23 w drużynie z 2020.
Życiorys.
Pochodził z gminy Rzekuń. Związany był między innymi z klubem LŁKS Prefbet Śniadowo Łomża. W 2020 wraz z drużyną wywalczył srebrny medal w klasyfikacji drużynowej U23 podczas 92. PZLA Mistrzostw Polski w Biegach Przełajowych w Kwidzynie. Był zwycięzcą również wielu lokalnych biegów.

</doc>
<doc id="5109433" url="https://pl.wikipedia.org/wiki?curid=5109433" title="OK Šumadija Aranđelovac">
OK Šumadija Aranđelovac

OK Šumadija Aranđelovac (, ; pol. Klub Siatkarski Szumadia Aranđelovac) - serbski klub siatkarski z miasta Aranđelovac, założony w roku 1977. Jego najsłynniejszą wychowanką jest Milena Rašić występująca tu w okresie od 2002 do 2007. Sekcja żeńska występuje w sezonie 2021/2022 w Superlidze, a męska w Prvej lidze B.

</doc>
<doc id="5109434" url="https://pl.wikipedia.org/wiki?curid=5109434" title="Żaklin Nastić">
Żaklin Nastić

Żaklin Nastić z domu Grinholc (ur. 29 stycznia 1980 w Gdyni) – polsko-niemiecka polityk (Die Linke), posłanka do niemieckiego Bundestagu XIX kadencji (od 2017).
Jest wiceprzewodniczącą niemiecko-polskiej grupy parlamentarnej Bundestagu. Ekspertka klubu parlamentarnego Die Linke ds. praw człowieka. Żaklin Nastić posiada podwójne obywatelstwo: polskie i niemieckie. Ma pochodzenie polskie, niemieckie, kaszubskie i żydowskie.

</doc>
<doc id="5109435" url="https://pl.wikipedia.org/wiki?curid=5109435" title="Lego Marvel’s Avengers">
Lego Marvel’s Avengers

Lego Marvel’s Avengers – komputerowa przygodowa gra akcji z serii "Lego", opracowana przez Traveller’s Tales i wydana przez Warner Bros. w 2016 roku na platformach Microsoft Windows, Nintendo 3DS, macOS, PlayStation 3, PlayStation 4, PlayStation Vita, Wii U, Xbox 360 i Xbox One. Jest spin-offem gry "Lego Marvel Super Heroes".
Rozgrywka.
W grze zastosowano podobne mechanizmy jak w innych z serii Lego, z naciskiem na rozwiązywanie zagadek przeplatanych akcją. Gracze muszą brać udział w misjach rozsianych po całym środowisku gry, aby przejść przez kolejne poziomy. Główną lokacją jest Nowy Jork, a pozostałe lokacje to ważne obszary filmowe, do których gracze mogą podróżować, w tym Asgard, Malibu, RPA, Helicarrier, farma Bartonów, Waszyngton i Sokovia. Te miejsca zawierają również setki zadań pobocznych i dodatkowe poziomy do przejścia. Główna fabuła gry koncentruje się na dwóch pierwszych filmach o "Avengers", ale oprócz tego istnieją pojedyncze poziomy oparte na ', "Iron Man 3", ' i "".
Postaci.
Gra zawiera ponad dwieście grywalnych postaci, opartych na bohaterach Filmowego Uniwersum Marvela, a także Marvel Comics. Część z nich pojawiła się już w "Lego Marvel Super Heroes", a są to m.in. Iron Man, Kapitan Ameryka, Hulk, Czarna Wdowa, Hawkeye, Thor czy Loki. Dodatkowe postaci to m.in. Kamala Khan jako Ms. Marvel, Sam Wilson jako Kapitan Ameryka, Jane Foster jako Thor, Wiccan i Speed.
Dźwięk.
W przeciwieństwie do "Lego Marvel Super Heroes", twórcy w większości wykorzystali nagrania głosowe z filmów, zmodyfikowane na potrzeby gry. Część aktorów nagrała jednak dodatkowe ścieżki dźwiękowe, w tym m.in. Clark Gregg, Cobie Smulders, Ashley Johnson, Hayley Atwell, Michael Peña, Robbie Daymond, Lou Ferrigno, Greg Miller i Ming-Na Wen, a także współtwórca Marvel Comics, Stan Lee.
Odbiór.
Według agregatora Metacritic gra spotkała się z mieszanymi reakcjami krytyków. Wśród jej mocnych stron recenzenci wymieniali możliwość dobrej zabawy i humor.
Alanah Pearce z serwisu IGN wystawił ocenę 6,7/10, stwierdzając, że gra zapewnia świetną rozrywkę, jednak osoby nieznające twórczości Marvela poczują się zawiedzione. Kevin Dunsmore z Hardcore Gamera przyznał grze ocenę 3/5. Według redaktora "Lego Marvel’s Avengers" jest przyzwoitą grą przygodową, jednak nie stanowi innowacji w cyklu "Lego".
Randolph Ramsay z GameSpotu przyznał grze wynik 7/10, stwierdzając: „jeśli grałeś w gry Lego w ostatnich latach, będziesz wiedział, czego się spodziewać: kolejnej dobrej i zabawnej przygody, którą możesz cieszyć się razem z dziećmi”. Chris Carter z Destructoid dał grze 6 punktów na 10, twierdząc, że „gra to zabawne przeskakiwanie przez kilka interesujących sekwencji, ale nic poza tym”.

</doc>
<doc id="5109437" url="https://pl.wikipedia.org/wiki?curid=5109437" title="Kościół ewangelicki Marii Panny w Lubaniu">
Kościół ewangelicki Marii Panny w Lubaniu



</doc>
<doc id="5109439" url="https://pl.wikipedia.org/wiki?curid=5109439" title="Mostki (rejon szarkowszczyński)">
Mostki (rejon szarkowszczyński)

Mostki – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 leśniczówka a następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 3 osoby, wszystkie były wyznania rzymskokatolickiego i zadeklarowały białoruską przynależność narodową. Był tu 1 budynek mieszkalny. W 1931 w 2 domach zamieszkiwało 16 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5109440" url="https://pl.wikipedia.org/wiki?curid=5109440" title="Budky (obwód żytomierski)">
Budky (obwód żytomierski)

Budky () – wieś na Ukrainie, w obwodzie żytomierskim, w rejonie olewskim. W 2001 roku liczyła 284 mieszkańców.

</doc>
<doc id="5109441" url="https://pl.wikipedia.org/wiki?curid=5109441" title="Bitwa pod Dębem">
Bitwa pod Dębem

Bitwa pod Dębem – walki polskiego 167 pułku piechoty z oddziałami sowieckich 6. i 56 Dywizji Strzelców w czasie Bitwy Warszawskiej w okresie wojny polsko-bolszewickiej.
Geneza.
Latem 1920 wojna polsko-bolszewicka weszła w krytyczną fazę. Na początku sierpnia wojska sowieckiego Frontu Zachodniego przekroczyły linię Bugu i Narwi, zmierzając w kierunku Wisły.
Naczelny Wódz Józef Piłsudski planował zatrzymać sowiecką ofensywę gwałtownym uderzeniem Frontu Środkowego na południowe skrzydło Frontu Zachodniego. Za obronę północnego odcinka frontu, rozciągającego się od granicy niemieckich Prus Wschodnich do Modlina, odpowiadać miała natomiast nowo utworzona 5 Armia, której dowództwo objął gen. Władysław Sikorski. W skład tego związku operacyjnego wchodziły: 9 Dywizja Piechoty, 17 Dywizja Piechoty, 18 Dywizja Piechoty, 22 Dywizja Ochotnicza, Brygada Syberyjska, 8 Brygada Jazdy, grupa jazdy płk. Gustawa Orlicz-Dreszera. 5 Armii podporządkowano także załogę twierdzy Modlin oraz tzw. Grupę Dolnej Wisły gen. Mikołaja Osikowskiego, zabezpieczającą przedmościa w Wyszogrodzie, Włocławku i Płocku. Naczelny Wódz początkowo przewidział dla 5 Armii wyłącznie zadania obronne.
Walki pod Dębem.
Latem 1920 Dębe było umocnionym przyczółkiem mostowym na prawym brzegu Narwi. Stanowiło ważny punkt obronny trójkąta Modlin – Zegrze – Warszawa. Obrona oparta była na umocnieniach fortu i liniach dawnych niemieckich okopów chronionych zasiekami z drutu kolczastego. Załogę stanowił 167 pułk piechoty ppłk. Władysława Langnera. Zreorganizowany w Jabłonnie pułk 13 sierpnia liczył około 2800 żołnierzy i posiadał 50 ckm-ów. Wsparcie artyleryjskie na przedmościu zapewniały trzy baterie 10 pułku artylerii polowej.
O świcie 14 sierpnia broniące przedmościa oddziały polskie zostały zaatakowane przez oddziały sowieckiej 6 Dywizji Strzelców. Dwa kolejno następujące po sobie ataki zostały odparte na linii zasieków celnym ogniem artylerii polskiej. Po tym niepowodzeniu przeciwnik przeszedł do obrony i okopał się w odległości około dwóch kilometrów od polskich stanowisk. 15 sierpnia wieczorem na fort „Dębe” uderzyły oddziały 56 Dywizji Strzelców, a artyleria sowiecka ostrzelała most na Narwi. Przez całą noc z 15 na 16 sierpnia trwały zacięte walki.
Bilans walk.
Były to ostatnie walki o Dębe. Zagrożone okrążeniem oddziały Armii Czerwonej rozpoczęły odwrót znad Wisły. Na polu bitwy naliczono blisko 300 poległych i ciężko rannych sowieckich żołnierzy.

</doc>
<doc id="5109442" url="https://pl.wikipedia.org/wiki?curid=5109442" title="Zaborocze">
Zaborocze

Zaborocze () – wieś na Ukrainie, w obwodzie żytomierskim, w rejonie olewskim. W 2001 roku liczyła 316 mieszkańców.

</doc>
<doc id="5109446" url="https://pl.wikipedia.org/wiki?curid=5109446" title="Tornado w kraju południowomorawskim (2021)">
Tornado w kraju południowomorawskim (2021)

Tornado w kraju południowomorawskim – trąba powietrzna, jaka wczesnym wieczorem, 24 czerwca 2021, przeszła przez powiaty: Brzecław i Hodonín na południu Czech. Zjawisko spowodowało śmierć 6 osób, co najmniej 200 osób zostało rannych, z czego 90 osób hospitalizowano. To najbardziej zabójcze tornado w Europie od 2001 r. i jedno z najsilniejszych zaobserwowanych tornad w historii Czech – jego intensywność jest wstępnie szacowana na F3 lub F4 w skali Fujity.
Sytuacja meteorologiczna.
W czwartek 24 czerwca warunki meteorologiczne na północ od wschodniego krańca Alp sprzyjały powstawaniu burz superkomórkowych, ponieważ w atmosferze występowała bardzo duża energia potencjalna dostępna konwekcyjnie (CAPE), która wg sondażu z Prościejowa mogła wynosić aż 3000-4000 J/kg (patrz: grafika sondaż aerologiczny) i znaczne wartości uskoków wiatru. Czeski Instytut Hydrometeorologiczny (ČHMÚ) wydał ostrzeżenie przed występowaniem bardzo silnych burz z ulewnymi deszczami. Sieć ESTOFEX dla obszaru na granicy Dolnej Austrii i kraju południowomorawskiego wydała ostrzeżenie 3. stopnia (przewidujące możliwość wystąpienia opadów gradu o średnicy co najmniej 5 cm, porywów wiatru o prędkości przekraczającej 119 km/h, a także tornad o intensywności do F2).
Przebieg zdarzeń.
Superkomórka burzowa, z którą związane było tornado, przeszła szlakiem drogi I/55 w kierunku z południowego zachodu na północny wschód przed 20:00 CEST, kolejno przez Hrušky i Moravską Novą Ves w powiecie Brzecław i dalej Mikulčice i Lužice w powiecie Hodonín.
Tornado dotknęło powierzchni gruntu w okolicach wsi Hrušky i szybko zaczęło nabierać rozmiarów i intensywności w miarę przesuwania się w kierunku wsi. Następnie uderzyło bezpośrednio w Hrušky, powodując rozległe zniszczenia w większej części miejscowości. Wiele solidnie zbudowanych domów murowanych zostało ciężko uszkodzonych lub zniszczonych; poważnie uszkodzony został również budynek szkoły. W Hruškach 85% budynków zostało uszkodzonych, a jedna trzecia została zniszczona.
Masywne i silne tornado przemieszczało się następnie na północny wschód, powodując poważne zniszczenia w miejscowościach Moravská Nová Ves i Mikulčice. Setki budynków zostało zniszczonych lub znacznie uszkodzonych na tym odcinku ścieżki, wliczając w to: domy, kościoły, siedziby przedsiębiorstw i budynki magazynowe. Kilka z tych obiektów zostało zrównanych z ziemią. Zewnętrzne ściany budynków, które się ostały, zostały porysowane przez unoszone wiatrem przedmioty, z których wiele wbiło się w beton. Samochody były przemieszczane lub wywracane na dach, a niektóre drzewa zostały obite lub częściowo odarte z kory przelatującymi przedmiotami. Pola uprawne zostały ogołocone z roślinności, metalowe wieże kratownicowe zostały przewrócone, a połacie drzewostanu tornado zrównało z ziemią, gdy przetaczało się przez pobliskie obszary wiejskie.
Przemieszczając się w stronę Lužic, trąba powietrzna zwęziła się zarówno pod względem szerokości ścieżki, jak i leja kondensacyjnego, ale nadal powodowała poważne szkody. Znaczna liczba domów i budynków mieszkalnych uległa uszkodzeniu lub zniszczeniu, wiele pojazdów zostało poprzewracanych i roztrzaskanych, budynki przemysłowe o metalowym szkielecie zostały zniszczone, ulice zostały pokryte gruzem, a przerwane linie gazowe i elektryczne stały się zarzewiem wielu małych pożarów. Gdy tornado wkroczyło do Hodonína, choć osłabło, a jego lej przybrał kształt liny, nadal wyrządzało szkody (m.in. w domu spokojnej starości, hali sportowej, zoo i w kilku innych budynkach), zanim uległo rozproszeniu. Całkowita długość ścieżki tornada to 24,8 km.
Ofiary.
Łącznie sześć osób zginęło na miejscu lub zmarło później w wyniku odniesionych obrażeń.
W Lužicach upadek żelaznej konstrukcji na miejscu zabił ciężarną kobietę, pochodzącą ze Słowacji, mieszkającą na stałe we wsi. 60-letni mężczyzna zmarł w miejscowości Moravská Nová Ves, prawdopodobnie w swoim samochodzie. W Szpitalu Uniwersyteckim w Brnie w wyniku odniesionych obrażeń zmarł 21-letni mężczyzna, którego uderzyła upadająca latarnia uliczna. Inna osoba zmarła w szpitalu w Hodonínie. W niedzielę, 27 czerwca, zmarła szósta ofiara tornada – dwuipółletnia dziewczynka.
Inne tornada.
Tornado na południu Czech było częścią serii, która tego dnia dotknęła Europę, obejmującej w sumie pięć tornad (potwierdzonych przez ESWD). W Polsce jedna osoba została ranna w wyniku przejścia tornada F2, które uderzyło w miejscowości Librantowa i Koniuszowa w województwie małopolskim, uszkadzając wiele budynków, z czego z 15 zerwane zostały dachy. Tamtej doby otrzymano również liczne doniesienia o niszczących wiatrach prostoliniowych i dużym, niszczycielskim gradzie, głównie w Polsce, Czechach, północnej Austrii i południowych krańcach Niemiec.

</doc>
<doc id="5109449" url="https://pl.wikipedia.org/wiki?curid=5109449" title="Kopyszcze (obwód żytomierski)">
Kopyszcze (obwód żytomierski)

Kopyszcze () – wieś na Ukrainie, w obwodzie żytomierskim, w rejonie olewskim, nad Uborcią. W 2001 roku liczyła 983 mieszkańców.

</doc>
<doc id="5109451" url="https://pl.wikipedia.org/wiki?curid=5109451" title="Kamienica przy ulicy św. Antoniego 40 we Wrocławiu">
Kamienica przy ulicy św. Antoniego 40 we Wrocławiu

Kamienica przy ulicy Antoniego 36/38 – kamienica, znajdująca się przy ulicy św. Antoniego we Wrocławiu. 
Historia kamienicy.
Kamienica została wzniesiona po 1899 roku prawdopodobnie na zlecenie towarzystwa ubezpieczeniowego Deutschland. Nad pracami czuwał mistrz budownictwa Robert Burghardt, a następnie spółka Engländer &amp; Stefke. Budynek został utrzymany w secesyjnym stylu z elementami neorenesansu północnego i dekoracjami neoempirowymi (festony pod oknami w skrajnych osiach). Budynek początkowo posiadał pięć kondygnacji (obecnie ma dodatkowo nadbudówkę) oraz dziesięcioosiową fasadę, przy czym osie skrajne wyróżnione są zdwojonymi oknami osadzonymi w pasach jasnego tynku. Pozostała część jest licowana cegłą czerwoną, a między oknami znajduje się dekoracja sgraffitowa nawiązująca do ideologii państwa Prus i idei pracy. Na wysokości drugiej kondygnacji umieszczono nagą postać mężczyzny ujarzmiającego konia, kowala personifikację Hefajstosa oraz kobietę karmiącą ptaki. Na wysokości trzeciej kondygnacji umieszczono rysunki przedstawiające pszczeli ul i orła z upolowanym zającem. W płycinach pomiędzy oknami kolejnej kondygnacji znajduje się przestylizowany wizerunek orła Prus z inicjałami króla Prus Fryderyka – "FR" i orła śląskiego, a pomiędzy nimi umieszczono alegorię chrześcijańskiego handlu: laskę Merkurego, paczki towarów i wieżę kościelną. Na ostatniej kondygnacji znajduje się kartusz z datą 1900 w otoczeniu księżyca z gwiazdami i słońca. 
Po 1945 roku.
Działania wojenne w 1945 roku tylko częściowo zniszczyły kamienicę. Nie zachowały się skrzydła budynku i została ona podwyższona o dwie kondygnacje poddasza. 

</doc>
