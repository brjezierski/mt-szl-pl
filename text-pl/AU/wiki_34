<doc id="5109452" url="https://pl.wikipedia.org/wiki?curid=5109452" title="Jatrań Berestiweć">
Jatrań Berestiweć

ŻFK Jatrań Berestiweć (ukr. ЖФК «Ятрань-Берестівець») – ukraiński klub piłki nożnej oraz futsalu kobiet, mający siedzibę we wsi Berestiweć rejonu humańskiego obwodu czerkaskiego, w środkowej części kraju, grający w latach 2008–2011 i 2014–2020 w rozgrywkach ukraińskiej Wyższej ligi piłki nożnej oraz w latach 2011–2014 w rozgrywkach futsalowej Wyższej Ligi kobiet.
Historia.
Chronologia nazw:
Klub piłkarski ŻFK Jatrań-Umańfermasz został założony w Humaniu w 2008 roku i reprezentował rejon humański. Drużyna zgłosiła się do rozgrywek Wyższej ligi i 6 maja 2008 roku rozegrała swój pierwszy mecz z Donczanką. Sezon debiutowy zakończyła na ósmym miejscu. W kolejnych trzech sezonach zajmowała szóstą pozycję. Jednak po zakończeniu sezonu 2011 zrezygnowała z występów na dużym boisku.
W w 2011 roku klub nawiązał współpracę z Humańskim Państwowym Pedagogicznym Uniwersytetem im. Pawła Tyczyny, w skrócie UDPU. W sezonie 2011/12 drużyna futsalu z nazwą Jatrań-Umańfermasz-UDPU zgłosiła się do rozgrywek futsalowej Wyższej Ligi kobiet. W 2012 dotarła do finału Pucharu Ukrainy. W następnym sezonie 2012/13 klub zmienił nazwę na Jatrań-UDPU-Bazys i kontynuował występy w mistrzostwach. W sezonie 2013/14 zespół startował po raz trzeci w Wyższej lidze, zajmując szóste miejsce, ale potem zrezygnował z występów w mistrzostwach.
Po roku przerwy gry na dużym boisku w 2013 drużyna piłkarska z nazwą Jatrań-Bazys startowała w rozgrywkach Pierwszej ligi, zajmując pierwsze miejsce w grupie A, a potem wygrała 2:0 ze "Spartakiem Czernihów" w półfinale, ale przegrała 2:4 w czasie dodatkowym z Medykiem Morszyn w finale. Jednak "Medyk" zrezygnował z awansu i klub z rejonu humańskiego otrzymał promocję do Wyższej ligi. W 2017 klub zmienił nazwę na ŻFK Jatrań Berestiweć.
Barwy klubowe, strój, herb, hymn.
Klub ma barwy niebiesko-białe. Piłkarki swoje domowe spotkania zazwyczaj grają w pasiastych pionowo biało-błękitnych koszulkach, granatowych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywa swoje mecze domowe na stadionie Maximus w Berestiwcu o pojemności 1,5 tys. widzów. Wcześniej do 2019 grał na stadionie Centralnym w Pałance, który może pomieścić 1600 widzów.
Hala.
Drużyna rozgrywa swoje mecze w Hali UDPU, znajdującej się przy ul. Sadowa 28 w Humaniu.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5109453" url="https://pl.wikipedia.org/wiki?curid=5109453" title="Jatrań-Umańfermasz-UDPU Humań">
Jatrań-Umańfermasz-UDPU Humań



</doc>
<doc id="5109455" url="https://pl.wikipedia.org/wiki?curid=5109455" title="Majdan-Kopyszczenśkyj">
Majdan-Kopyszczenśkyj

Majdan-Kopyszczenśkyj () – wieś na Ukrainie, w obwodzie żytomierskim, w rejonie olewskim, nad Uborcią. W 2001 roku liczyła 356 mieszkańców.

</doc>
<doc id="5109459" url="https://pl.wikipedia.org/wiki?curid=5109459" title="Tadeusz Wrześniewski">
Tadeusz Wrześniewski

Tadeusz Wincenty Wrześniewski (ur. 19 lipca 1900 w Warszawie, zm. 19 sierpnia 1920 w Rzeczkach-Wólkach) – podporucznik Wojska Polskiego, kawaler Orderu Virtuti Militari.
Życiorys.
Urodził się 19 lipca 1900 w Warszawie, w rodzinie Władysława (1873–1951) i Marii z Buszkowskich (1873–1964). W 1918 zakończył naukę w Gimnazjum im. Mikołaja Reja i rozpoczął studia na Uniwersytecie Warszawskim. Był członkiem warszawskiego Hufca Harcerskiego. W listopadzie tego roku zgłosił się jako ochotnik do Wojska Polskiego. Służbę rozpoczął w Ochotniczym Batalionie Harcerskim, a po jego rozwiązaniu ukończył kurs oficerski. Latem 1920 walczył w szeregach 201 Pułku Piechoty. Poległ 19 sierpnia 1920 we wsi Rzeczki-Wólki.
Został pochowany na Cmentarzu Powązkowskim w Warszawie (kwatera 221-2-11,12).
W pierwszą rocznicę śmierci, w miejscu w którym zginął, rodzice postawili obelisk.

</doc>
<doc id="5109460" url="https://pl.wikipedia.org/wiki?curid=5109460" title="Słońcówka sówkówka">
Słońcówka sówkówka

Słońcówka sówkówka ("Villa hottentotta") – gatunek muchówki z rodziny bujankowatych i podrodziny Exoprosopinae. Zamieszkuje Palearktykę od Półwyspu Iberyjskiego po Syberię i Chiny. Larwy są parazytoidami gąsienic motyli z rodziny sówkowatych. Owady dorosłe żerują na nektarze.
Taksonomia.
Gatunek ten opisany został po raz pierwszy w 1758 roku przez Karola Linnesusza w dziesiątym wydaniu "Systema Naturae" pod nazwą "Musca hottentotta". Jako miejsce typowe wskazano Europę.
Morfologia.
Muchówka o ciele długości od 11 do 19 mm, ubarwionym czarno i porośniętym złotymi łuskami oraz złotymi, żółtymi i czarnymi włoskami. Ubarwieniem i pokrojem ciała upodobniona jest do żądłówek. Niemal kulista głowa ma na twarzy oprócz łusek włoski barwy żółtej. Łuski na potylicy są złociście żółte. Tułów jest krótki, lekko wypukły na przedzie i wyraźnie spłaszczony z tyłu. Tarczka ma szczecinki tarczkowe brzeżne ubarwione czarno. Przezmianki są żółte. Na tegulach brak kontrastowego ubarwienia srebrnego, występują tam łuski ciemnobrązowe, czasem zmieszane z żółtobiałymi. Skrzydła są przezroczyste, tylko na przedniej krawędzi i u nasady delikatnie jasnobrązowawo lub żółtawo przyciemnione. Odnóża tylnej pary mają na stronie grzbietowej łuski dorównujące długością szczecinkom tam umieszczonym. Odwłok jest krótki i szeroki. Na przednich krawędziach tergitów od drugiego wzwyż łuskowate włoski układają się w jasne lub żółte przepaski, u samicy wyraźniej odgraniczone niż u samców. W przypadku tergitów od drugiego do czwartego przepaski te po bokach zajmują całą ich szerokość, prawie sięgając tylnych ich naroży. Na tergicie trzecim u samicy szerokość jasnej przepaski jest podobna jak na tergicie czwartym, ewentualnie niewiele mniejsza. Po bokach tergitów piątego i szóstego obu płci występują kępy czarnych włosków. Wierzchołek odwłoka u samicy ma wieniec długich, zakrzywionych szczecinek.
Ekologia i występowanie.
Owad ten zasiedla ciepłe i otwarte stanowiska, jak murawy kserotermiczne, murawy psammofilne, kwieciste łąki i pobrzeża lasów. Larwy są parazytoidami gąsienic motyli z rodziny sówkowatych, w tym rolnicy tasiemki. Owady dorosłe żerują na nektarze.
Gatunek palearktyczny. W Europie znany jest z Portugalii, Hiszpanii, Irlandii, Wielkiej Brytanii, Francji, Belgii, Niemiec, Szwajcarii, Austrii, Włoch, Malty, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Słowenii, Chorwacji, Bośni i Hercegowiny, Serbii, Czarnogóry, Macedonii Północnej, Albanii, Grecji oraz europejskiej części Rosji. W Afryce Północnej zamieszkuje Maroko i Algierię. W Azji znany jest z Turcji, Gruzji, Armenii, Azerbejdżanu, Syberii, Uzbekistanu, Turkmenistanu, Tadżykistanu, Kirgistanu, Mongolii oraz Chin. W Polsce jest owadem nieczęstym, ale najpospolitszym z rodzaju słońcówka.

</doc>
<doc id="5109461" url="https://pl.wikipedia.org/wiki?curid=5109461" title="Villa hottentotta">
Villa hottentotta



</doc>
<doc id="5109462" url="https://pl.wikipedia.org/wiki?curid=5109462" title="Lisowe (rejon olewski)">
Lisowe (rejon olewski)

Lisowe () – wieś na Ukrainie, w obwodzie żytomierskim, w rejonie olewskim. W 2001 roku liczyła 81 mieszkańców.

</doc>
<doc id="5109463" url="https://pl.wikipedia.org/wiki?curid=5109463" title="Lisky (rejon olewski)">
Lisky (rejon olewski)

Lisky () – wieś na Ukrainie, w obwodzie żytomierskim, w rejonie olewskim, nad Zolnią. W 2001 roku liczyła 105 mieszkańców.

</doc>
<doc id="5109464" url="https://pl.wikipedia.org/wiki?curid=5109464" title="Underneath the Radar">
Underneath the Radar

Underneath the Radar – debiutancki album studyjny zespołu Underworld, wydany w marcu 1988 roku przez Sire Records jako CD oraz LP.
Historia albumu.
Zespół Underworld pod koniec 1987 roku podpisał kontrakt z wytwórnią Sire Records, a w marcu 1988 roku wydał album "Underneath the Radar", nagrany na żywo podczas jednej sesji. Trasa koncertowa po amerykańskich klubach wywindowała w lipcu singiel z tytułowym utworem do 74. miejsca na liście Hot 100 tygodnika Billboard. W następnym miesiącu popularność na amerykańskich parkietach zdobyła kolejna piosenka z albumu, „Show Some Emotion”. W 1989 zespół wydał kolejny album, "Change the Weather", po czym w trakcie amerykańskiej trasy koncertowej rozpadł się. 
Lista utworów.
Zestaw utworów na płycie CD.
Lista utworów i informacje według Discogs:
Skład zespołu:
Wszystkie utwory napisali: Karl Hyde, Rick Smith i Alfie Thomas.

</doc>
<doc id="5109466" url="https://pl.wikipedia.org/wiki?curid=5109466" title="Rudnia (rejon olewski)">
Rudnia (rejon olewski)

Rudnia () – wieś na Ukrainie, w obwodzie żytomierskim, w rejonie olewskim. W 2001 roku liczyła 136 mieszkańców.

</doc>
<doc id="5109471" url="https://pl.wikipedia.org/wiki?curid=5109471" title="Pokrowśke (obwód żytomierski)">
Pokrowśke (obwód żytomierski)

Pokrowśke () – wieś na Ukrainie, w obwodzie żytomierskim, w rejonie olewskim. W 2001 roku liczyła 726 mieszkańców.

</doc>
<doc id="5109472" url="https://pl.wikipedia.org/wiki?curid=5109472" title="Sunfish (klasa jachtu)">
Sunfish (klasa jachtu)

Sunfish – nazwa licznej serii typów żaglówek o typie ożaglowania ket. Jest to najlepiej sprzedająca się łódka na świecie.
Posiada ona charakterystyczny, bardzo płaski kadłub oraz żagiel typu kleszcze kraba przymocowany do nieusztywnionego masztu.
Sunfish został zaprojektowany przez firmę Alcort, Inc. Po raz pierwszy pojawił się około 1952 roku jako ulepszenie ich oryginalnej łodzi, . W przeciwieństwie do niego, Sunfish ma szersze wręgi dla większej stabilności, zwiększoną wolną burtę oraz posiada otwarty kokpit. Kadłub Sunfisha początkowo miał konstrukcję drewnianą lecz została ona zmieniona na konstrukcję laminatową z włókna szklanego zaledwie kilka lat po rozpoczęciu jej produkcji.
Żagiel typu kleszcze kraba z prostym, obsługiwanym jedynie dwiema linami ożaglowaniem sprawia, że Sunfisha można łatwo i szybko przygotować do pływania oraz nadaje się do nauki żeglowania. Można na nim również łatwo wprowadzić ulepszenia, aby zwiększyć kontrolę nad żaglem podczas pływania regatowego, dzięki czemu łódź jest atrakcyjna zarówno dla początkujących, jak i doświadczonych żeglarzy.
Ze względu na szerokie zainteresowanie łódką Sunfish, w 1995 roku została ona wyróżniona przez The American Sailboat Hall of Fame jako „najbardziej popularna łódź z włókna szklanego, jaką kiedykolwiek zaprojektowano, z ćwierć milionem sprzedanych sztuk na całym świecie” (w tamtym czasie).
Na początku 2016 r. obecny producent, , przeniósł produkcję z Portsmouth w stanie Rhode Island w USA do Chin, skąd łodzie zostały dostarczone na Mistrzostwa Świata 2016. W 2019 roku kolejnym miejscem produkcji stała się Wielka Brytania, oraz rozpoczęto zakładanie linii produkcyjnej w Portugalii. W 2021 r., zgodnie z informacją producenta, Portugalska wytwórnia rozpoczęła produkcję kadłubów na Europę. Według zapewnień producenta, każdy kontynent posiada kraj lub kilka krajów, które produkują Sunfishe właśnie na potrzeby dostaw lokalnych i nie jest prowadzona dystrybucja międzykontynentalna.
W 2017 r. firma Laser Performance ogłosiła utworzenie nowego organu zarządzającego klasą Sunfish, Międzynarodowa Organizacji Klasy Sunfish (International Sunfish Class Organization (ISCO)), po tym, jak Międzynarodowe Stowarzyszenie Klasy Sunfish (International Sunfish Class Association (ISCA)), organ zarządzający tą klasą od 1969 r., odmówił podpisania umowy w sprawie znaku towarowego. W odpowiedzi ISCA, wciąż uznawana przez World Sailing Class Association jako jedyna do zarządzania tą klasą, ogłosiła zmiany w przepisach, które dopuszczają inne firmy niż Laser Performance, jako dostawców niektórych komponentów dla łódek klasy Sunfish.
Nazwa Sunfish stała się tak znana, że często jest ona błędnie stosowana od określania każdej łodzi, która posiada płaski kadłub oraz żagiel typu kleszcze kraba.
Popularność tej klasy wynika częściowo z niskiej ceny i łatwości przewożenia tych łódek (najczęściej na dachach samochodów), ale również z racji swoich świetnych parametrów do uniwersalnego pływania. Z tych powodów na Sunfishach pływają zarówno początkujący, jak i doświadczeni żeglarze. Łódka została stworzona do obsługi przez jedną osobę, ale mogą na niej płynąc i dwie osoby. Z racji niskiego profilu, woda podczas pływania jest bardzo blisko osoby siedzącej na burcie, o czym trzeba pamiętać dobierając ubiór do pływania.
Najczęstszą klasą, z którą Sunfishe są porównywane to klasa Laser, z którą dzieli ona dokładnie tę samą długość oraz, obecnie, wspólnego producenta. Klasa Laser jest jednak szybsza przy ostrzejszych kursach, oraz może płynąć dużo ostrzej do wiatru. Jest jednak dużo bardziej skomplikowana i trudniejsza w przygotowaniu do pływania oraz obsłudze, niż klasa Sunfish.
Do dziś wyprodukowano ponad 750 000 tych łódek. Dla porównania do 2018 roku, na całym świecie wyprodukowano blisko 215 000 jachtów klasy Laser.
Wygląd.
Charakterystyczny żagiel typu kleszcze kraba, nadaje Sunfishowi anachroniczny wygląd w porównaniu z dzisiejszymi, bardziej znanymi żaglówkami posiadającymi ożaglowanie typu bermudzkiego. Jednakże wspomniany rodzaj żagli nie jest wcale tak stary. Co więcej, korzystanie z kleszczy kraba ma swoje zalety w przypadku ketów. Takie ożaglowanie łodzi poprawia osiągi przy lżejszym wietrze (mniej niż 4° w skali Beauforta), a także przy pływaniu z wiatrem. Mniej efektywne, w przypadku kleszczy kraba, jest pływanie ostro do wiatru. W tym przypadku nie da się uzyskać osiągów porównywalnych do ożaglowania typu bermudzkiego.
Przekrój kadłuba w kształcie rozłożonej litery „V” i twardy dziób sprawiają, że Sunfish jest bardzo stabilną łodzią jak na swoje rozmiary. Do tego umożliwia ona łatwe pływanie w ślizgu, co pozwala na przekroczenie prędkości granicznej. Ożaglowanie Sunfisha pozwala osiągnąć ślizg przy niższych prędkościach wiatru niż jego odpowiedniki z ożaglowaniem bermudzkim. Wspomniany typ ożaglowania ma jednak istotną wadę w stosunku chociażby do ożaglowania typu bermudzkiego: nie da się go refować. Jedynym sposobem radzenia sobie na Sunfishu z silnymi wiatrami przy kursach ostrych jest luzowanie grota, lub pływanie na granicy kąta martwego.
Sunfish jest łatwy do postawienia na wodzie, w przypadku jej wywrotki.
Łódka ta została zaprojektowana jako posiadająca wodoszczelny, pusty wewnątrz kadłub, przez to Sunfish jest „niezatapialny”, ponieważ łódź ta może zostać wywrócona, a jej kokpit zalany, a mimo wszystko nie nastąpi jej zatonięcie.
Historia.
Początki Alcort, Inc..
W 1945 roku Alex Bryan i Cortlandt Heyniger stworzyli firmę Alcort, aby wyprodukować swoją pierwszą łódź – . Obaj przedsiębiorcy, początkowo zajmujący się tworzeniem drewnianych konstrukcji szkieletowych, rozpoczęli swoje żeglarskie przedsięwzięcia, budując bojery (żeglarstwo lodowe) w ramach pracy pozaetatowej. W pewnym momencie otrzymali propozycję zbudowania ratunkowej deski wiosłowej dla Czerwonego Krzyża. Ustalili, że koncepcja, którą stworzyli, była nie do wykonania w tamtym czasie. Jednakże udoskonalona konstrukcja z dodatkowym żaglem dla kajaków żaglowych, sprawiła, że nie tylko byłoby ono łatwiejsze do wykonania, ale i potencjalne przedsięwzięcie mogłoby zacząć przynosić zyski. W ten sposób narodził się , a siedem lat później jego rozwojowa wersja – Sunfish.
Zestaw do własnego montażu.
Pierwsze Sailfishe oferowano w dwóch opcjach sprzedaży:
W trakcie rozwoju swojej firmy Cortlandt i Alex zdali sobie sprawę, że można by zaoferować jeszcze inny model sprzedaży. Dostarczając wszystkie wstępnie przycięte elementy i żagiel, dzięki czemu własna budowa mogła się stać jeszcze bardziej atrakcyjna, dla jeszcze szerszej gamy potencjalnych osób, które same chciałyby zbudować łódź. Sunfishe można było na początku wybrać jako zestaw do własnego montażu lub gotową łódź. Z tych dwóch projektów tylko Sailfish oferował pierwotnie projekt łodzi.
Sunfish a regaty.
W przypadku większości łodzi, które kwalifikują się do klas monotypowych, liczba zbudowanych i zarejestrowanych łodzi w klasie regatowej jest ze sobą ściśle powiązana. To sprawia, że klasa łodzi i klasa regatowa są praktycznie tym samym. Sunfish jest odstępstwem od tej reguły.
, będący podmiotem rejestrującym jednostki dla One Design w Stanach Zjednoczonych, ogłosił w swoim raporcie z 2004 r., że liczba aktywnych członków regatowych Sunfish Class wynosi 1573. Nie oznacza to, że Sunfish nie jest preferowaną łodzią regatową. Wręcz przeciwnie, przy 1573 członkach klasy, Sunfish plasuje się w górnym percentylu łodzi biorących udział w zorganizowanych wyścigach w USA. Pokazuje to ponadprzeciętną wszechstronność łodzi, która pasuje do szerszego zakresu zastosowań żeglarskich.
Regaty rekreacyjne.
Rekreacyjna, „przyjazna rywalizacja” odegrała kluczową rolę w ugruntowaniu popularności projektów łodzi Alcort. Wydarzenia z przeszłości i czasów obecnych, takie jak wyścig na rzece Connecticut, Seattle's Duck Dodge, oraz Hampton Roads Sunfish Challenge &amp; Dinghy Distance Race, który odbywa się już od ponad 10 lat, służą jako przykłady tego, że żeglarze Sunfishów mają zabawę z regat, nie traktują regat zbyt poważnie.
Regaty w klasie otwartej.
Żeglarze Sunfishowi, którzy poważniej traktują regaty, ale nie mają w okolicy dużej ilości konkurencji w swojej klasie, mogą ścigać się swoją łodzią z prawie każdą inną marką i modelem łodzi w zawodach „klasy otwartej” przy użyciu systemu handicapowego. Sunfishe mają podstawowy handicap w Portsmouth wynoszący 99,6.
Regaty One-Design (ISCA).
W wyścigach One Design używa się prawie identycznych łodzi, więc rywalizacja opiera się wyłącznie na umiejętnościach żeglarskich. Klasy One Design są nadzorowane przez organ zarządzający, który zapewnia zgodność łódek z tą zasadą.
Międzynarodowe Stowarzyszenie Klasy Sunfish – rozwój
60-lecie Sunfisha.
Aby uczcić 60-lecie klasy Sunfish, w 2012 r. firma Laser Performance (obecny producent), zaprojektowała odświeżone wykończenia graficzna dla kadłubów oraz żagli. Autorem projektu jest Chris Olean.
Ta specjalna edycja miała w ten sposób uczcić różnorodną historię łodzi i żeglarzy, którzy na nich pływali. Kolorowe żagle głównie przeznaczone były do rekreacyjnego pływania. Żagle czysto białe przeważnie były tworzone z myślą o regatach. Projekt z okazji sześciu dekad Sunfisha był próbą połączenia tych dwóch. Dwie palety kolorów zostały stworzone pod kątem bycia neutralnym płciowo. Sam projekt kolorowego logo klasy Sunfish, który został wielokrotnie pomnożony na powierzchni żagla miał stworzyć iluzję optyczną.
Z okazji 60. rocznicy Sunfisha, Laser Performance również zorganizowało obchody urodzin tej klasy w Noyes Pond w Massachusetts, mieście, w którym mieszka jeden z projektantów Sunfisha, Alex Bryan. Wydarzenie to zgromadziło ponad 100 osób pływających na starych i nowych Sunfishach.
Dalsze odświeżanie marki.
Wspomniane 60-lecie klasy Sunfish sprawiło, że zaczęło pojawiać się w środowisku żeglarzy Sunfish wiele pytań o to, co czeka tę klasę dalej. Na początku lat dwudziestych XXI wieku pojawiły się różne koncepcje sprawienia, aby klasa ta mogła rywalizować z duchem czasu współczesnych regat, gdzie technologia jest jednym z najważniejszych czynników wpływających na szanse zwycięstwa w regatach. Jednym z nieoficjalnych (nie należącym do ISCA lub Laser Performance) pomysłów na taką ewolucję jest zaproponowana zmiana materiałowa dotycząca poszczególnych elementów wykończenia Sunfisha, takich jak wprowadzenie nieco większych żagli membranowo-kevlarowych, obniżenie bomu, który mógłby być z lekkich tworzyw sztucznych, czy wymiana miecza i steru na cieńsze, lżejsze i dużo bardziej aerodynamiczne.
Super Sunfish i Minifish.
Jak wspomniano, sam Sunfish był efektem ewolucji Sailfisha. Również i Sunfish doczekał się dwóch istotnych ewolucji. Tym razem, pomimo wdrożenia ich do linii produkcyjnej, długo produkowane one nie były ze względu na zbyt niski popyt.
Super Sunfish
W latach 60., jeden z członków New Canaan, Conn. Sunfish Fleet, John Black Lee, niezależnie eksperymentował z konwencjonalnym żaglem dla klasy Sunfish. Opracował on żagiel o dużych proporcjach, który działał na kadłubie Sunfisha, po czym ochrzcił swój projekt Formułą S. Plan żagla o dużym stosunku boków do siebie ma lepsze właściwości w żeglowaniu w ostrym kierunku do wiatru w porównaniu z dotychczasowym żaglem. Dodatkowo zmieniało to sterowność łodzi tak, aby przypominała te znane bliżej żaglówkom o ożaglowaniu bermudzkim. W tej konfiguracji złożoność sterowania żaglem jest zwiększona przez dodanie dynamicznych lin szkentli, i szotów grota.
Koncepcja Lee nie zainteresowała Alcort, Inc. jako modelu produkcyjnego, więc samodzielnie proponował konwersję łódek i zapoczątkował tworzenie się floty żaglówek Formuły S. Kilka lat po zakupie Alcort, Inc. w 1969 roku, ponownie przyjrzało się pomysłowi zmian proporcji żagla dla Sunfisha. Firma AMF nie zdecydowała się na przyjęcie projektu Formuły S Lee, ale opracowała własną odmianę swoich łódek, nazywając ją Super Sunfish. Istniejąca flota Formuły S została ostatecznie scalona z flotą AMF Super Sunfish.
Super Sunfish był produkowany od 1974 do 1984 roku. AMF wprowadził na rynek ten bardziej konwencjonalny żagiel jako bardziej wyczynową wersję Sunfisha, próbując konkurować m.in. z nowo powstającym Laserem. Jednak wyliczenia parametrów handicapowych w Portsmouth pokazywały, że Laser był jednak nieco szybszy. Dzięki twardemu kadłubowi Super Sunfish był bardziej stabilną łodzią, więc ostatecznie stał się on kompromisem między wspomnianymi Laserami, a Sunfishami.
Super Sunfish był oferowany jako kompletna łódka oraz jako zestaw do modernizacji istniejących Sunfishów z dotychczasowym ożaglowaniem. Zgodnie z literaturą systemy żagli można było łatwo zamienić na pojedynczym kadłubie Sunfisha, aby dostosować się łódkę różnych preferencji żeglarzy.
Minifish
Nieco wcześniej, zanim AMF podjął się produkcji Super Sunfisha, pojawiła się sprzedaży mniejsza wersja Sunfisha. Żaglówka Minifish. Był to po prostu nieco przeskalowany w dół Sunfish. Powierzchnia żagla Minifish wynosiła 6,03 m² (w porównaniu do żagla Sunfisha, który ma 7 m² jest to o prawie metr kwadratowy mniej). Kadłub Minifisha był zaś o niecałe 61 centymetrów krótszy i ważył tylko 34 kilogramy, czyli nieco ponad połowę wagi Sunfisha. , będący wówczas producentem Sunfisha, wprowadził łódki Minifish do swojej linii produktów w 1971 roku i kontynuował ich produkcję do wczesnych lat 80. Mimo iż klasa Minifish nie jest już produkowana, jej żagle można zakupić do dzisiaj, pomimo trudnej dostępności. Co ciekawe żagle te są też czasami używane przez użytkowników Sunfishów. Wynika to z dwóch przyczyn:
Zawody.
Jak wspomniano wcześniej, Sunfish doczekał się dosyć wcześniej mistrzostw świata, ale też i regionalnych zawodów. Mistrzowie tych drugich mają szanse się zakwalifikować właśnie do mistrzostw świata. W roku 2022, 50. mistrzostwa świata mają odbyć się we Włoszech, na jeziorze Garda.

</doc>
<doc id="5109474" url="https://pl.wikipedia.org/wiki?curid=5109474" title="Chmeliwka (obwód żytomierski)">
Chmeliwka (obwód żytomierski)

Chmeliwka () – wieś na Ukrainie, w obwodzie żytomierskim, w rejonie olewskim, nad Uborcią. W 2001 roku liczyła 379 mieszkańców.

</doc>
<doc id="5109475" url="https://pl.wikipedia.org/wiki?curid=5109475" title="Szebedycha">
Szebedycha

Szebedycha () – wieś na Ukrainie, w obwodzie żytomierskim, w rejonie olewskim. W 2001 roku liczyła 76 mieszkańców.

</doc>
<doc id="5109476" url="https://pl.wikipedia.org/wiki?curid=5109476" title="Mniej Więcej">
Mniej Więcej

Mniej Więcej – polski program rozrywkowy, który prowadzą Łukasz Samoń i Ignacy Łukowski. Hasłem przewodnim prowadzących jest „komplikowanie prostych rzeczy”. Odcinki są publikowane w serwisie YouTube, co każdy wtorek oraz sobotę o godzinie 18.00. Kiedyś współprodukowany z Iplą, a teraz z VIDMO (firmą Tomasza Gimpera Działowego). Tworzony jest on na licencji formatu Good Mythical Morning stworzonego przez Rhetta &amp; Linka. Po 3 latach nadawania, program zakończył swoją emisję odcinkiem: „To koniec.” gdzie występują prowadzący: Ignacy Łukowski, Łukasz Samoń, Hubert Oleksiak oraz producent Tomasz Działowy. Wydali jeden singiel: „Żabka vs Biedronka”
Założenia formatu.
Prowadzący w każdym odcinku sprawdzają i „komplikują proste rzeczy”. Sprawdzają i starają się ocenić takie rzeczy, których w normalnych warunkach nikt nie byłby w stanie sprawdzić (np. jedzą wszystko z McDonalda lub wkładają rzeczy do rozpuszczalnika). Bazują na zagranicznym formacie Good Mythical Morning, lecz program opierają na własnych rozwiązaniach. Średnio, ich odcinki generują w ok. 500 000 wyświetleń.

</doc>
<doc id="5109478" url="https://pl.wikipedia.org/wiki?curid=5109478" title="Obyszcze">
Obyszcze

Obyszcze () – wieś na Ukrainie, w obwodzie żytomierskim, w rejonie olewskim. W 2001 roku liczyła 309 mieszkańców.

</doc>
<doc id="5109482" url="https://pl.wikipedia.org/wiki?curid=5109482" title="Sosniwka (rejon olewski)">
Sosniwka (rejon olewski)

Sosniwka () – wieś na Ukrainie, w obwodzie żytomierskim, w rejonie olewskim. W 2001 roku liczyła 374 mieszkańców.

</doc>
<doc id="5109483" url="https://pl.wikipedia.org/wiki?curid=5109483" title="Tornado w Czechach (2021)">
Tornado w Czechach (2021)



</doc>
<doc id="5109485" url="https://pl.wikipedia.org/wiki?curid=5109485" title="Radowel">
Radowel

Radowel () – wieś na Ukrainie, w obwodzie żytomierskim, w rejonie olewskim. W 2001 roku liczyła 1380 mieszkańców.

</doc>
<doc id="5109486" url="https://pl.wikipedia.org/wiki?curid=5109486" title="Sztuczne drzewo">
Sztuczne drzewo

Sztuczne drzewo – posterunek obserwacyjny imitujący martwe drzewo wykorzystywany na froncie zachodnim I wojny światowej do rozpoznania sił i środków przeciwnika.
Geneza.
I wojna światowa już po kilku miesiącach od jej wybuchu przeistoczyła się w klasyczną wojnę pozycyjną. W sytuacji, gdy linie okopów były często bardzo blisko siebie, bezpieczna obserwacja ruchów nieprzyjaciela była bardzo utrudniona. W roku 1915 Francuzi jako pierwsi zastosowali sztuczne drzewa do cichej i niewidocznej obserwacji wroga, przekazując następnie swoją wiedzę Brytyjczykom. Ze sztucznych drzew korzystali także Niemcy.
Budowa.
Aby zbudować sztuczne drzewo wojska inżynieryjne musiały znaleźć martwe drzewo w pobliżu frontu, które zostało zniszczone przez pocisk artyleryjski lub bombę lotniczą – takie było najlepsze bo wyglądało jak klasyczny posusz. Następnie żołnierze wykonywali precyzyjne zdjęcia, pomiary i szkice martwego drzewa, zachowując tajemnicę przed wrogiem. Wszystkie szczegółowe informacje przekazywano na zaplecze frontu, gdzie artyści wojenni w specjalnie do tego przystosowanych warsztatach tworzyli dokładną replikę drzewa, mającą taką samą wysokość, martwe i połamane konary oraz korę wykonaną z pomarszczonego, malowanego żelaza. Aby kora wyglądała bardziej realistycznie, pokrywano ją szorstką, teksturowaną miksturą wykonaną z takich materiałów jak sproszkowane muszle.
Wnętrze sztucznego drzewa było wydrążone, a sztuczna kora otaczała wewnętrzną opancerzoną rurę, która chroniła znajdującego się w środku żołnierza przed pociskami. Żołnierz wspinał się po wąskiej sznurowej drabince przez środek drzewa i siadał na metalowym siedzeniu na szczycie. Fragmenty zewnętrznej kory odcinano i zastępowano metalową siatką, aby ukryć otwory widokowe dla obserwatora, który używając peryskopu lub teleskopu, lustrował otoczenie, a następnie przekazywał to, co widzi, żołnierzom na dole.
Sztuczne drzewo musiało być instalowane w nocy, w czasie ostrzału artyleryjskiego, celem odwrócenia uwagi nieprzyjaciela, by nie zmienić krajobrazu i nie wzbudzić podejrzeń u przeciwnika. Żołnierze wojsk inżynieryjnych wyrywali oryginalne drzewo, wykopywali dziurę w miejscu jego korzeni, a następnie instalowali sztuczne drzewo.

</doc>
<doc id="5109487" url="https://pl.wikipedia.org/wiki?curid=5109487" title="Łuhowe (obwód żytomierski)">
Łuhowe (obwód żytomierski)

Łuhowe () – osiedle na Ukrainie, w obwodzie żytomierskim, w rejonie olewskim, nad Uborcią. W 2001 roku liczyło 38 mieszkańców.

</doc>
<doc id="5109488" url="https://pl.wikipedia.org/wiki?curid=5109488" title="Villa modesta">
Villa modesta

Villa modesta – gatunek muchówki z rodziny bujankowatych i podrodziny Exoprosopinae.
Taksonomia.
Gatunek ten opisany został po raz pierwszy w 1820 roku przez Johanna Wilhelma Meigena pod nazwą "Anthrax modesta".
Morfologia.
Muchówka o zmiennym wyglądzie. Kulistawa głowa ma na potylicy łuski barwy jasnożółtej. Czułki samicy mają na trzonkach wyłącznie czarno ubarwione szczecinki. Tegule są ubarwione srebrzyście biało. Skrzydła są przezroczyste o różnie rozległym przyciemnieniu części przedniej i nasadowej oraz o szerokim płacie analnym. Odnóża tylnej pary mają golenie z łuskami mniej więcej tak długimi jak czarne szczecinki. Odwłok u samicy ma na tergitach od trzeciego do czwartego przepaski z jasnych łusek, u samca jest tych przepasek pozbawiony. U samicy przepaska na tergicie drugim jest szersza niż na tergicie czwartym, a na tergicie trzecim wąska, czasem słabo widoczna. Tylne krawędzie tergitów piątego i szóstego są u samicy wyposażone w nieliczne jasne łuski. W owłosieniu sternitu trzeciego dominują ciemne włoski łuskowate.
Ekologia i występowanie.
Owad ten zasiedla piaszczyste wydmy. Larwy są parazytoidami gąsienic motyli z rodziny sówkowatych. Owady dorosłe żerują na nektarze i chętnie odpoczywają na nasłonecznionych powierzchniach.
Gatunek palearktyczny. W Europie znany jest z Portugalii, Hiszpanii, Irlandii, Wielkiej Brytanii, Francji, Belgii, Holandii, Niemiec, Szwajcarii, Austrii, Włoch, Malty, Danii, Szwecji, Norwegii, Finlandii, Polski, Czech, Węgier, Serbii, Albanii i Grecji. Dalej na wschód znany jest z Azji Zachodniej – Gruzji, Armenii i Azerbejdżanu.

</doc>
<doc id="5109489" url="https://pl.wikipedia.org/wiki?curid=5109489" title="Lindal">
Lindal



</doc>
<doc id="5109492" url="https://pl.wikipedia.org/wiki?curid=5109492" title="Kopyszcze (obwód rówieński)">
Kopyszcze (obwód rówieński)

Kopyszcze () – wieś na Ukrainie, w obwodzie rówieńskim, w rejonie sarneńskim. W 2001 roku liczyła 139 mieszkańców.

</doc>
<doc id="5109495" url="https://pl.wikipedia.org/wiki?curid=5109495" title="Pierwsza dziesięciocentówka">
Pierwsza dziesięciocentówka

Pierwsza dziesięciocentówka (ang. "Of Ducks And Dimes And Destinies") – komiks Dona Rosy z 1995 r.
Historia po raz pierwszy była wydana 12 czerwca 1995 r. na łamach duńskiego czasopisma "Anders And &amp; Co." Pierwsze polskie wydanie pochodzi z 26 października 1995 r.
Fabuła.
W trakcie obiadu u Donalda Sknerus opowiada Hyziowi, Dyziowi i Zyziowi o tym, jak zdobył swoją pierwszą dziesięciocentówkę. Magika DeCzar, podglądająca tę scenę za pomocą kryształowej kuli, wpada na pomysł zdobycia monety Sknerusa. Planuje przenieść się w czasie do Glasgow w 1877 r. i odebrać małemu Sknerusowi monetę.

</doc>
<doc id="5109496" url="https://pl.wikipedia.org/wiki?curid=5109496" title="Konferencja Episkopatu Hiszpanii">
Konferencja Episkopatu Hiszpanii

Konferencja Episkopatu Hiszpanii (, CEE) – konferencja episkopatu zrzeszająca biskupów katolickich z Hiszpanii i Andory.

</doc>
<doc id="5109497" url="https://pl.wikipedia.org/wiki?curid=5109497" title="Konferencja Episkopatu Portugalii">
Konferencja Episkopatu Portugalii

Konferencja Episkopatu Portugalii (port. "Conferência Episcopal Portuguesa", CEP) – konferencja episkopatu zrzeszająca biskupów katolickich z Portugalii.

</doc>
<doc id="5109500" url="https://pl.wikipedia.org/wiki?curid=5109500" title="Konferencja Episkopatu Czech">
Konferencja Episkopatu Czech

Konferencja Episkopatu Czech (cz. "Česká biskupská konference", ČBK) – konferencja episkopatu zrzeszająca biskupów katolickich z Czech.

</doc>
<doc id="5109505" url="https://pl.wikipedia.org/wiki?curid=5109505" title="Jeremy Ebobisse">
Jeremy Ebobisse

Jeremy Edward Nirina Ebobisse Ebolo (ur. 14 lutego 1997 w Paryżu) – amerykański piłkarz występujący na pozycji napastnika w amerykańskim klubie Portland Timbers oraz w reprezentacji Stanów Zjednoczonych.
Kariera klubowa.
Charleston Battery.
22 sierpnia 2016 przeszedł do zespołu Charleston Battery. Zadebiutował 4 września 2016 w meczu USL Championship przeciwko Rochester Rhinos (1:2). Pierwszą bramkę zdobył 7 września 2016 w meczu ligowym przeciwko FC Montreal (2:1).
Portland Timbers.
13 stycznia 2017 podpisał kontrakt z klubem Portland Timbers. Zadebiutował 7 maja 2017 w meczu Major League Soccer przeciwko San Jose Earthquakes (3:0). Pierwszą bramkę zdobył 24 lipca 2017 w meczu ligowym przeciwko Vancouver Whitecaps FC (1:2). 6 maja 2021 zadebiutował w Lidze Mistrzów CONCACAF w meczu przeciwko Club América (3:1).
Kariera reprezentacyjna.
Stany Zjednoczone U-20.
W 2016 roku otrzymał powołanie do reprezentacji Stanów Zjednoczonych U-20. Zadebiutował 30 czerwca 2016 w meczu towarzyskim przeciwko reprezentacji Kostaryki U-20 (2:0), w którym zdobył swoją pierwszą bramkę. W 2017 roku otrzymał powołanie na Mistrzostwa CONCACAF U-20 2017, na których zadebiutował 18 lutego 2017 w meczu fazy grupowej przeciwko reprezentacji Panamy U-20 (0:1). 5 marca 2017 wystąpił w finale Mistrzostw CONCACAF U-20 2017 przeciwko reprezentacji Hondurasu U-20 (0:0 k. 5:3), który jego zespół wygrał i zdobył złoty medal. 9 maja 2015 otrzymał powołanie na Mistrzostwa Świata U-20 2017, na których zadebiutował 25 maja 2017 w meczu fazy grupowej przeciwko reprezentacji Senegalu U-20 (0:1). Pierwszą bramkę na Mistrzostwach Świata U-20 2017 zdobył 1 czerwca 2017 w meczu ćwierćfinału przeciwko reprezentacji Nowej Zelandii U-20 (6:0).
Stany Zjednoczone U-23.
W 2019 roku otrzymał powołanie do reprezentacji Stanów Zjednoczonych U-23. Zadebiutował 22 marca 2019 w meczu towarzyskim przeciwko reprezentacji Egiptu U-23 (0:2).
Stany Zjednoczone.
W 2019 roku otrzymał powołanie do reprezentacji Stanów Zjednoczonych. Zadebiutował 28 stycznia 2019 w meczu towarzyskim przeciwko reprezentacji Panamy (3:0).

</doc>
<doc id="5109507" url="https://pl.wikipedia.org/wiki?curid=5109507" title="Konferencja Episkopatu Holandii">
Konferencja Episkopatu Holandii

Konferencja Episkopatu Holandii () – konferencja episkopatu zrzeszająca biskupów katolickich z Holandii.

</doc>
<doc id="5109509" url="https://pl.wikipedia.org/wiki?curid=5109509" title="Konferencja Episkopatu Węgier">
Konferencja Episkopatu Węgier

Konferencja Episkopatu Węgier (, MKPK) – konferencja episkopatu zrzeszająca biskupów katolickich z Węgier.

</doc>
<doc id="5109510" url="https://pl.wikipedia.org/wiki?curid=5109510" title="Czy to jawa, czy sen?">
Czy to jawa, czy sen?

Czy to jawa, czy sen? (ang. "The Dream of a Lifetime") – komiks Dona Rosy z 2002 r.
Historia po raz pierwszy była wydana 25 listopada 2002 r. na łamach duńskiego czasopisma "Anders And &amp; Co." Pierwsze polskie wydanie pochodzi z 11 czerwca 2008 r.
Fabuła.
Bracia Be kradną Diodakowi maszynę, która umożliwia przenikanie do snów innych ludzi. Chcą ją wykorzystać na Sknerusie, aby poznać szyfr do skarbca i skraść jego majątek.
Diodak wzywa na pomoc Donalda i jego siostrzeńców. Gdy zjawiają się w skarbcu, okazuje się, że Bracia Be już przeniknęli do umysłu Sknerusa. Ponieważ wyrwanie ich z tego stanu jest niemożliwe, Diodak tworzy hełm, który pozwoli Donaldowi przeniknąć do umysłu wuja i powstrzymać go przed ujawnieniem szyfru. Zarówno Bracia Be, jak i Donald są zaskoczeni tym, że Sknerus nie śni o swoim o skarbcu lub pieniądzach, ale swoich przygodach (opisanych przez Rosę na łamach serii "Życie i czasy Sknerusa McKwacza").
Donaldowi ostatecznie udaje się wyrzucić z umysłu wszystkich Braci Be, ale cała sprawa ma niespodziewany skutek uboczny. Sen, dla którego podstawą była finałowa scena "Dwóch serc w Jukonie", zmienia się w taki sposób, że Sknerus ma okazję porozmawiać ze Złotką O'Gilt. Donald komentuje tę sprawę następująco:Diodak ("patrzący na śpiącego Sknerusa"): Widzicie ten uśmiech? Pewnie we śnie znalazł wielki skarb.
Donald ("do siostrzeńców i Diodaka, wypraszając ich z sypialni Sknerusa"): Zgadza się. Szukał tego skarbu przez ponad 50 lat. I w końcu znalazł, przynajmniej we śnie.
Okoliczności powstania.
Don Rosa wskazał, że pomysł na stworzenie komiksu otrzymał od francuskiego fana. Twórca podziękował mu, umieszczając trzy litery (oznaczające jego inicjały) na pierwszym kadrze, obok zwykłej dedykacji DUCK. Jednocześnie zwrócił później uwagę, że film "", którego fabuła przypomina "Czy to jawa, czy sen?", wszedł na ekrany francuskich kin dwa tygodnie przed otrzymaniem pomysłu na komiks od czytelnika.
Podobieństwo z "Incepcją".
Po premierze filmu "Incepcja" pojawiły się opinie, wskazujące na podobieństwo fabuły komiksu do filmu Christophera Nolana (grupa osób dostaje się do umysłu innej osoby, starając się zdobyć tajne informacje i ma problemy z powrotem do rzeczywistości). Don Rosa był świadomy tych opinii, ale uznał sprawę za zbieg okoliczności, zmieniając zdanie dopiero wtedy, gdy sam obejrzał film. Stwierdził jednak:Odnalazłem w "Incepcji" wiele, bardzo wiele elementów, które niezwykle przypominały rozwiązania zastosowane przeze mnie w "Czy to jawa, czy sen?". I co właściwie z tego wynika? Podobnie jak wszystkie inne napisane przeze mnie opowieści o Kaczogrodzie, także ta nie stanowi mojej własności, niech zatem Disney - jeśli ma na to ochotę - kłóci się z Nolanem o prawa autorskie.Christopher Nolan pracował nad scenariuszem do Incepcji na więcej niż dziesięć lat przed premierą filmu, czyli przed pierwszą publikacją komiksu.

</doc>
<doc id="5109512" url="https://pl.wikipedia.org/wiki?curid=5109512" title="Nowe Ogrody (Białoruś)">
Nowe Ogrody (Białoruś)

Nowe Ogrody – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Inna nazwa miejscowości – Ogrody Małe.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 3 osoby, wszystkie były wyznania rzymskokatolickiego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5109513" url="https://pl.wikipedia.org/wiki?curid=5109513" title="Konferencja Episkopatu Litwy">
Konferencja Episkopatu Litwy

Konferencja Episkopatu Litwy (lit. "Lietuvos vyskupų konferencija", LVK) – konferencja episkopatu zrzeszająca biskupów katolickich z Litwy.

</doc>
<doc id="5109515" url="https://pl.wikipedia.org/wiki?curid=5109515" title="Nowiny (rejon szarkowszczyński)">
Nowiny (rejon szarkowszczyński)

Nowiny – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów ówczesny folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 osada a następnie kolonia leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 2 osoby, wszystkie były wyznania rzymskokatolickiego i zadeklarowały białoruską przynależność narodową. Był tu 1 budynek mieszkalny. W 1931 w 4 domach zamieszkiwało 24 osoby.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5109517" url="https://pl.wikipedia.org/wiki?curid=5109517" title="Pictou Harbour">
Pictou Harbour

Pictou Harbour (pierwotnie "La Rivière de Pictou") – zatoka ("harbour") cieśniny Northumberland Strait w kanadyjskiej prowincji Nowa Szkocja, w hrabstwie Pictou, na północny zachód od New Glasgow. Punkty graniczne zatoki wyznaczają przylądki: od południa – Loch Broom Point, Skinner Point, Abercrombie Point, od południowego wschodu – Mussel Point, Christie Point, od północnego wschodu – Moodie Point (i wody zatoki Moodie Cove), a od północy – Seaview Point, Campbell Point, Battery Point, Town Point, Norway Point i Browns Point. Na akwenie znajduje się wyspa Loch Broom Islet. Na północnym brzegu zatoki, której nazwa przekazana w formie "La Rivière de Pictou" przez Nicolasa Denysa, pochodzi od określenia w języku mikmak "Piktook" lub "Piktuk" (oznaczającego eksplozję lub ogień), być może związanego ze statkiem widmo z Northumberland Strait, i jest mianem o proweniencji prawdopodobnie jeszcze sprzed przybycia Europejczyków, położone jest miasto Pictou (noszące miano od nazwy zatoki); nazwa "Pictou Harbour" urzędowo zatwierdzona 8 listopada 1948. Do zatoki uchodzą trzy rzeki: East River of Pictou (od południowego wschodu), Middle River of Pictou (od południa) i West River of Pictou (od południowego zachodu) oraz strumień Haliburton Brook (od północnego zachodu). W latach 1970–1974 w wodach Pictou Harbour oficjalnie wydzielano zatoki ("cove"): Haliburton Cove (45°40′00″N, 62°44′58″W) i Howletts Cove (45°40′00″N, 62°43′58″W), a także pobliski, w te wody wysunięty, na północnym brzegu leżący przylądek ("point") Howletts Point (45°40′00″N, 62°43′58″W).

</doc>
<doc id="5109518" url="https://pl.wikipedia.org/wiki?curid=5109518" title="Douglas Moore">
Douglas Moore

Douglas Stuart Moore (ur. 10 sierpnia 1893 w Cutchogue w stanie Nowy Jork, zm. 25 lipca 1969 w Greenport) – amerykański kompozytor.
Życiorys.
Studiował na Yale University u D.S. Smitha i Horatio Parkera. Po odbyciu służby wojskowej w U.S. Navy wyjechał w 1919 roku do Paryża, gdzie studiował u Charles’a Tournemire’a (organy) oraz Nadii Boulanger i Vincenta d’Indy’ego (kompozycja). Pełnił funkcję organisty w Cleveland Museum of Art (1921–1923) oraz w Adelbert College na Case Western Reserve University (1923–1925). Uczył się też prywatnie u Ernesta Blocha. W 1925 roku otrzymał stypendium Pulitzera, które umożliwiło mu roczny pobyt w Europie. Po powrocie do Stanów Zjednoczonych wykładał w latach 1926–1962 w Barnard College na Columbia University, od 1940 do 1962 roku był też dziekanem wydziału muzyki tamże. Opublikował prace "Listening to Music" (Nowy Jork 1932, 2. wydanie poszerz. 1937) i "From Madrigal to Modern Music: A Guide to Musical Style" (Nowy Jork 1942).
Laureat stypendium Fundacji Pamięci Johna Simona Guggenheima (1934). Członek National Institute of Arts and Letters (1941) i American Academy of Arts and Letters (1951). W 1951 roku otrzymał Nagrodę Pulitzera w dziedzinie muzyki za operę "Giants in the Earth".
Twórczość.
W młodości interesował się muzyką rozrywkową, pisząc pieśni i piosenki o charakterze popularnym. Podczas studiów napisał piosenkę dla uniwersyteckiej drużyny futbolowej, "Good Night, Harvard". Zasłynął przede wszystkim jako autor dzieł scenicznych, cechujących się narodowym charakterem i wykorzystujących elementy amerykańskiej muzyki popularnej: ragtime’u, popu, marszy.

</doc>
<doc id="5109522" url="https://pl.wikipedia.org/wiki?curid=5109522" title="Nowinka (rejon szarkowszczyński)">
Nowinka (rejon szarkowszczyński)

Nowinka – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwały 2 osoby.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5109523" url="https://pl.wikipedia.org/wiki?curid=5109523" title="NUChT Kijów">
NUChT Kijów

MFK NUChT Kijów (ukr. МФК «НУХТ» Київ) – ukraiński klub futsalu mężczyzn i kobiet, mający siedzibę w mieście Kijów w środkowo-północnej części kraju, grający w latach 2005–2011 w rozgrywkach futsalowej Wyższej Ligi kobiet.
Historia.
Chronologia nazw:
Klub futsalu NUChT został założony w Kijowie w 2005 roku i reprezentował Narodowy Uniwersytet Technologii Żywności, w skrócie NUChT. W sezonie 2005/06 drużyna zgłosiła się do rozgrywek futsalowej Wyższej Ligi kobiet. W sezonie 2007/08 zespół zdobył wicemistrzostwo Ukrainy, a w następnym sezonie 2008/09 zajął trzecie miejsce w mistrzostwach. Sezon 2009/10 po nawiązaniu współpracy z Ateks Kijów zespół występował z nazwą NUChT-Ateks. Po zakończeniu sezonu 2010/11 klub zrezygnował z dalszych występów w mistrzostwach. Potem występował z rozgrywkach studenckich.
Zespół męski w futsalu jest od 2006 roku stałym uczestnikiem mistrzostw Ukrainy wśród studentów. Najwyższe osiągnięcie to mistrzostwo ligi w 2008.
Barwy klubowe, strój, herb, hymn.
Klub ma barwy biało-czerwone. Piłkarki swoje domowe spotkania zazwyczaj grają w białych koszulkach, czerwonych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Hala.
Drużyna rozgrywa swoje mecze w Hali SK NUChT, znajdującej się przy prosp. Nauki, 29-а w Kijowie.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5109526" url="https://pl.wikipedia.org/wiki?curid=5109526" title="Kościół św. Brata Alberta w Sochaczewie">
Kościół św. Brata Alberta w Sochaczewie

Kościół świętego Brata Alberta w Sochaczewie – rzymskokatolicki kościół parafialny należący do parafii pod tym samym wezwaniem (dekanat Sochaczew – św. Wawrzyńca diecezji łowickiej. Znajduje się w Sochaczewskiej dzielnicy Karwowo.
W 2003 roku została rozpoczęta budowa świątyni. Prace budowlane prowadzone były z dużym zaangażowaniem całej parafii, a także z pomocą macierzystej parafii św. Wawrzyńca w Sochaczewie. 18 czerwca 2011 roku świątynia została konsekrowana przez biskupa łowickiego Andrzeja Dziubę. W uroczystości wzięli udział: pierwszy biskup łowicki Alojzy Orszulik, kilkudziesięciu księży i licznie zgromadzeni parafianie.

</doc>
<doc id="5109528" url="https://pl.wikipedia.org/wiki?curid=5109528" title="Arsenał Charków (piłka nożna kobiet)">
Arsenał Charków (piłka nożna kobiet)

ŻFK Arsenał Charków (ukr. ЖФК «Арсенал» Харків) – ukraiński klub piłki nożnej oraz futsalu kobiet, mający siedzibę w mieście Charków w północno-wschodniej części kraju, grający w latach 1997–1998 w rozgrywkach futsalowej Wyższej Ligi, a w latach 2000–2005 piłkarskiej Wyższej Ligi.
Historia.
Chronologia nazw:
Klub piłkarski Charkiwjanka został założony w Charkowie w 1997 roku. W sezonie 1997 drużyna zgłosiła się do rozgrywek futsalowej Wyższej Ligi kobiet, i zajęła trzecie miejsce. W następnym sezonie 1997/98 zespół zajął szóste miejsce. Jednak potem klub zrezygnował z dalszych występów w mistrzostwach futsalowych.
W 2000 drużyna piłkarska kobiet debiutowała w Wyższej Lidze Ukrainy, zajmując czwartą pozycję w grupie A. W 2002 klub zmienił nazwę na ŻFK Charków i zdobył wicemistrzostwo Ukrainy. W rozgrywkach Pucharu Ukrainy w finale przegrał w dogrywce z Łehenda-Czeksyłem Czernihów. W następnym sezonie 2003 klub z nowym sponsorem i nazwą Charkiw-Kondycioner Charków zdobył mistrzostwo i Puchar. W lutym 2004 jako sekcja piłki nożnej kobiet została wchłonięta w strukturę klubu Metalist Charków. Klub ponownie zdobył mistrzostwo. W sezonie 2004/05 klub reprezentował Ukrainę w rozgrywkach Ligi Mistrzów. Kiedy w 2005 były wiceprezes Metalista Witalij Danyłow przez konflikt z prezesem Metalista wraz z wieloma piłkarzami przeniósł się do klubu Arsenał Charków, sekcja piłkarska również przeszła do Arsenału. Męska drużyna Arsenału przyjęła nazwę FK Charków, a żeńska została z nazwą Arsenał Charków. Jednak w 2006 FK Charków odmówił finansowania kobiecej drużyny i klub został rozwiązany. Większość piłkarzy łącznie z trenerem zasiliła nowy klub Żytłobud-1 Charków.
Barwy klubowe, strój, herb, hymn.
Klub ma barwy czerwono-białe. Piłkarki swoje domowe spotkania zazwyczaj grają w białych koszulkach, czerwonych spodenkach oraz białych getrach.
Poszczególne sezony.
Stadion.
Klub rozgrywał swoje mecze domowe na stadionie Arsenał-Bawaria, który może pomieścić 2057 widzów.
Hala.
Drużyna rozgrywa swoje mecze w Hali SportKompleksu "Karazinski", znajdującej się przy ul. Otokara Jarosza 14 w Charkowie.

</doc>
<doc id="5109531" url="https://pl.wikipedia.org/wiki?curid=5109531" title="La Rivière de Pictou">
La Rivière de Pictou



</doc>
<doc id="5109532" url="https://pl.wikipedia.org/wiki?curid=5109532" title="Rugby 7 na Letnich Igrzyskach Olimpijskich 2020 – światowy turniej kwalifikacyjny mężczyzn">
Rugby 7 na Letnich Igrzyskach Olimpijskich 2020 – światowy turniej kwalifikacyjny mężczyzn

Światowy turniej kwalifikacyjny mężczyzn do olimpijskiego turnieju rugby 7 mężczyzn 2020 miał na celu wyłonienie jednej męskiej reprezentacji narodowej w rugby 7, która uzyskała awans na rozgrywane w Tokio Letnie Igrzyska Olimpijskie 2020.
W połowie grudnia 2019 roku World Rugby ogłosił, iż oba turnieje ostatniej szansy odbędą się na stadionie Ludwika II w Monako w dniach 19–20 czerwca 2021 roku, a zgodnie ze schematem kwalifikacji wszystkim sześciu regionalnym związkom przydzielono po dwa miejsca.
Losowanie grup – zarówno turnieju męskiego, jak i żeńskiego – zostało zaplanowane na 11 maja 2021 roku w Monako, a przed nim wycofały się reprezentacje Chin i Brazylii, toteż pozostałe zespoły zostały podzielone na pięć koszyków. Przeprowadzone przez księcia Alberta losowanie wyłoniło dwie pięciozespołowe grupy. W tym samym miesiącu potwierdzono, że zawody odbędą się z udziałem publiczności, choć ograniczonej do pięciu tysięcy widzów, a ceny biletów kształtowały się w granicach 10-20 euro za dzień – jednocześnie nieznacznie zmodyfikowano harmonogram pojedynków przenosząc dwa z nich na piątkowy wieczór, aby żaden z zespołów nie rozegrał w danym dniu więcej niż trzy mecze. Składy i charakterystyki zespołów.
Zawody zaplanowano do rozegrania w dziesięciozespołowej obsadzie. W pierwszej fazie reprezentacje rywalizować miały systemem kołowym w ramach dwóch pięciozespołowych grup, po czym następowała faza pucharowa – po dwie czołowe drużyny z każdej grupy zmierzyły się w półfinałach, którego zwycięzcy walczyli w finale o jedno premiowane awansem na igrzyska miejsce. Już po przybyciu do Monako wśród ugandyjskiej delegacji zanotowano zakażenia wirusem SARS-CoV-2, zatem zespół ten został wycofany z rozgrywek.
W swoich grupach wysoko zwyciężały Francja i Irlandia, które następnie spotkały się w finale. Przegrywający do przerwy 7:12 Irlandczycy w drugiej połowie zdobyli trzy przyłożenia wobec jednego dla Francji i tym samym zwyciężyli w tym spotkaniu gwarantując sobie miejsce w tokijskich igrzyskach.

</doc>
<doc id="5109533" url="https://pl.wikipedia.org/wiki?curid=5109533" title="Loch Broom Point">
Loch Broom Point

Loch Broom Point (do 5 kwietnia 1961 "Lochbroom Point") – przylądek ("point") w kanadyjskiej prowincji Nowa Szkocja, w hrabstwie Pictou (45°39′31″N, 62°44′52″W), wysunięty w zatokę Pictou Harbour, na jej południowym brzegu; nazwa "Lochbroom Point" urzędowo zatwierdzona 8 listopada 1948.

</doc>
<doc id="5109534" url="https://pl.wikipedia.org/wiki?curid=5109534" title="Lochbroom Point">
Lochbroom Point



</doc>
<doc id="5109536" url="https://pl.wikipedia.org/wiki?curid=5109536" title="Kamienica przy ulicy Antoniego 40 we Wrocławiu">
Kamienica przy ulicy Antoniego 40 we Wrocławiu



</doc>
<doc id="5109538" url="https://pl.wikipedia.org/wiki?curid=5109538" title="Park Narodowy „Tokinsko-Stanowoj”">
Park Narodowy „Tokinsko-Stanowoj”

Park Narodowy „Tokinsko-Stanowoj” (ros. Национальный парк «Токинско-Становой») – park narodowy w rejonie ziejskim w obwodzie amurskim w Rosji. Jego obszar wynosi 2528,93 km². Park został utworzony dekretem rządu Federacji Rosyjskiej z dnia 20 grudnia 2019 roku. Większość terytorium parku stanowi dotychczasowy zapowiednik „Tokinskij” utworzony w 2010 roku. Park znajduje się na północny wschód od Rezerwatu Zejskiego. Zarząd parku znajduje się w miejscowości Zieja.
Opis.
Park obejmuje południowe zbocza Pasma Stanowego wraz z ich najwyższą częścią – pasmem Tokinskij Stanowik (Skalistyj Golec – 2467 m). Głównym zadaniem parku jest zachowanie niewielkiej populacji rzadkiego podgatunku owcy śnieżnej, który zamieszkuje tylko obwód amurski i Jakucję, a także ochronę głuszca czarnodziobego i żurawia syberyjskiego. Ważnym zadaniem parku jest zachowanie tradycyjnego stylu życia Ewenków, której integralną częścią kultury jest wypas reniferów tundrowych. 
Najniżej na zboczach Pasma Stanowego rośnie tajga ze świerkami syberyjskimi i jodłami syberyjskimi. Powyżej znajduje się pas karłowatej sosny syberyjskiej. Jeszcze wyżej występują łąki subalpejskie i tundra górska. Są tu wygasłe wulkany, jeziora, rwące rzeki górskie i wodospady.
Rzeki zachodniej i środkowej części parku należą do zlewni rzeki Zeja, która wpada do Amuru. Rzeki części wschodniej należą do dorzecza rzeki Maja płynącej do wybrzeża Pacyfiku. Największym jeziorem jest Okonon (1,5 km²). Większość jezior ma pochodzenie lodowcowe.
Cechą pasma Tokinskij Stanowik jest wulkanizm późnego plejstocenu (lub późnego czwartorzędu), który utworzył rozległy płaskowyż wulkaniczny Toka-Tuksanian.
Na terenie parku odnotowano 28 gatunków roślin sklasyfikowanych jako rzadkie i zagrożone. Żyje tu około 240 gatunków kręgowców, w tym 45 gatunków ssaków i co najmniej 180 gatunków ptaków, m.in. piżmowce syberyjskie, cietrzewie zwyczajne, świstaki czarnogłowe, dzierzby brązowe, łasice syberyjskie i łosie euroazjatyckie.
Klimat.
Klimat jest surowy, kontynentalny, z gwałtownymi przejściami od zimy do lata. Średnia temperatura stycznia wynosi od -36 do - 40 °C; lipca od +15 do +17°C. Roczne opady wahają się od 700 mm u podnóża gór do 800 - 1200 mm na wyżynach. 

</doc>
<doc id="5109539" url="https://pl.wikipedia.org/wiki?curid=5109539" title="Lysgårdsbakkene Ski Jumping Arena">
Lysgårdsbakkene Ski Jumping Arena



</doc>
<doc id="5109540" url="https://pl.wikipedia.org/wiki?curid=5109540" title="Lysgårdsbakkene hoppanlegg">
Lysgårdsbakkene hoppanlegg



</doc>
<doc id="5109544" url="https://pl.wikipedia.org/wiki?curid=5109544" title="Kościół św. Mikołaja w Jabłonnie">
Kościół św. Mikołaja w Jabłonnie

Kościół świętego Mikołaja w Jabłonnie – rzymskokatolicki kościół filialny należący do parafii św. Marcina w Kaczkowie (dekanat rydzyński archidiecezji poznańskiej).
Pierwotna świątynia murowana została wzniesiona w XVII wieku i ufundowana przez ówczesnych dziedziców Jabłonny, rodzinę Lassel von Stosch. Na murze zewnętrznym, od strony północnej, jest umieszczona późnorenesansowa płyta nagrobna Fryderyka Nisemeschela z 1601 roku. Od strony południowej jest umieszczona płyta dedykowana Georgowi Lassel von Stoschowi, dziedzicowi Jabłonny, zmarłemu w 1664 roku. Na murach tego kościoła na początku XIX wieku rozpoczęto budowę obecnej świątyni, kontynuowanej w dwudziestoleciu międzywojennym. Ołtarz główny został wykonany po II wojnie światowej przez stolarza Józefa Maciejewskiego z Rydzyny. Obraz w ołtarzu, przedstawiający świętego Marcina, jest dziełem rydzyńskiego artysty Leona Bańkowiaka.

</doc>
<doc id="5109545" url="https://pl.wikipedia.org/wiki?curid=5109545" title="Kimi to koi no mama de owarenai itsumo yume no mama ja irarenai/Barairo no jinsei">
Kimi to koi no mama de owarenai itsumo yume no mama ja irarenai/Barairo no jinsei

 – czterdziesty drugi singel japońskiej piosenkarki Mai Kuraki, wydany 20 marca 2019 roku. Został wydany w pięciu edycjach: regularnej, dwóch limitowanych 9A i B), FC &amp; Musing Edition oraz „Detektyw Conan”. Utwór "Kimi to koi no mama de owarenai itsumo yume no mama ja irarenai" został wykorzystany jako 59 ending (odc. 928~951) anime "Detektyw Conan", podczas gdy "Barairo no jinsei" posłużył jako 49 opening (odc. 927~940) tego anime.
Singel osiągnął 4 pozycję w rankingu Oricon i pozostał na liście przez 17 tygodni, sprzedał się w nakładzie egzemplarzy.

</doc>
<doc id="5109550" url="https://pl.wikipedia.org/wiki?curid=5109550" title="Dwa serca w Jukonie">
Dwa serca w Jukonie

Dwa serca w Jukonie (ang. "Hearts Of The Yukon") – komiks Dona Rosy z 1995 r., należący cyklu "Życie i czasy Sknerusa McKwacza" (jako część 8C).
Historia po raz pierwszy była wydana we wrześniu 1995 r. w amerykańskiej publikacji "Walt Disney Giant # 1". Pierwsze polskie wydanie (pod tytułem "W sercu Jukonu") pochodzi z 2001 r.
Fabuła.
Akcja toczy się w 1898 r. Do Dawson przybywa Samuel Benfield Steele, by jako przedstawiciel Kanadyjskiej Królewskiej Policji Konnej zaprowadzić porządek w mieście. Wrogowie Sknerusa wykorzystują obecność przedstawiciela prawa dla oskarżenia kaczora o działania wbrew prawu. Złotka O'Gilt decyduje się formalnie wnieść oskarżenie przeciw McKwaczowi (za jej porwanie, opisane na kartach "Więźnia Doliny Białej Śmierci"), licząc na to, że skłoni to Sknerusa do powrotu do niej.
Jeden z policjantów zawiadamia McKwacza o wniesionym przeciw niemu oskarżeniu i o cofnięciu jego prawa do złotonośnej działki do czasu wyjaśnienia sprawa. Na wieść o tym, że oskarżycielem jest Złotka, Sknerus udaje się do Dawson.
Po przybyciu do miasta Sknerus zaczyna szukać Złotki, próbując jednocześnie uniknąć konfrontacji z pułkownikiem Steele'em i ominąć szalejący w mieście pożar. McKwacz spotyka Złotkę w jej salonie gier, ale zostaje ogłuszony w trakcie gaszenia pożaru. Złotka wynosi Sknerusa z płonącego budynku, ale przedstawia sytuację w sposób sugerujący, że to Mckwacz uratował ją. Na wieść o tym pułkownik Steele wycofuje wszystkie zarzuty wobec McKwacza i zwraca mu prawo do działki.
Sknerus, wracając do Doliny Białej Śmierci, otrzymuje od policjanta list napisany przez Złotkę (przekonaną, że gdy kaczor przeczyta list, wróci do niej). Sknerus, po długim wahaniu, nie otwiera listu i zostawia go na szlaku.
Okoliczności powstania.
Don Rosa napisał tę historię w sposób podobny do "Króla Klondike", gdzie między Złotką a Sknerusem nie dochodzi prawie do żadnych interakcji. Nie chciał, by żadne z nich poniosło uszczerbek na honorze, zniżając się do bezpośrednich błagań o powrót. Zdawał sobie jednocześnie sprawę, że takie zakończenie historii młodej pary kaczorów może nie odpowiadać fanom, wskazał więc, że komiks "Czy to jawa, czy sen?" zawiera jej alternatywne zakończenie.
Postacie historyczne.
Na kartach komiksu znalazły się trzy postacie historyczne:

</doc>
<doc id="5109553" url="https://pl.wikipedia.org/wiki?curid=5109553" title="Valentina Zenere">
Valentina Zenere

Valentina Zenere (ur. 15 stycznia 1997 w Buenos Aires) – argentyńska aktorka, modelka i piosenkarka. Znana z roli Ámbar w serialu "Soy Luna".
Życiorys.
Urodziła się 15 stycznia 1997 w Buenos Aires, w Argentynie. Zadebiutowała w telewizji w 2010 roku w serialu "Casi ángeles", a w kolejnym roku zagrała w "Los únicos". W latach 2013-2014 grała w "Aliados", a od 2016 roku do 2018 wcielała się w Ámbar w serialu "Soy Luna", co przyniosło jej sławę i dzięki tej roli zdobyła kilka nagród Kids Choice Awards dla najlepszego czarnego charakteru. Ponadto pojawiła się w produkcjach "Juacas" i "Telefonistki". W 2021 roku ogłoszono, że zagra w 5 sezonie serialu "Szkoła dla elity".

</doc>
<doc id="5109554" url="https://pl.wikipedia.org/wiki?curid=5109554" title="Tour Triangle">
Tour Triangle

Tour Triangle – wieżowiec znajdujący się w Paryżu, we Francji. 
Jego budowa zaczęła się w 2017 roku, a prace konstrukcyjne zakończono w 2020 roku. Planowany jest do oddania do użytkowania w 2024. Ma wysokość 180 metrów i 42 piętra. Jest najwyższym budynkiem w Paryżu wybudowanym po 1977 roku. 
Zaprojektowany został przez szwajcarskie biuro architektoniczne Herzog &amp; de Meuron. Powstaniu budynku towarzyszyły kontrowersje – początkowo w 2014 jego realizacja była blokowana przez radę miasta Paryża, jako obiektu nie pasującego do otoczenia.
Budynek jest zbudowany głównie ze szkła i stali. Powierzchnia użytkowa wynosi 92 180 m kwadratowych. W budynku mają znaleźć się m.in. hotel, restauracja i biura.

</doc>
<doc id="5109562" url="https://pl.wikipedia.org/wiki?curid=5109562" title="Piłka nożna w Polsce (2019/2020)">
Piłka nożna w Polsce (2019/2020)



</doc>
<doc id="5109563" url="https://pl.wikipedia.org/wiki?curid=5109563" title="Nowopole (rejon szarkowszczyński)">
Nowopole (rejon szarkowszczyński)

Nowopole – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 27 osób, 26 było wyznania rzymskokatolickiego a 1 prawosławnego. Jednocześnie 16 mieszkańców zadeklarowało polską a 11 białoruską przynależność narodową. Były tu 2 budynki mieszkalne. W 1931 w 4 domach zamieszkiwało 25 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5109564" url="https://pl.wikipedia.org/wiki?curid=5109564" title="Francisco Conceição">
Francisco Conceição

Francisco Conceição, właśc. Francisco Fernandes da Conceição (ur. 14 grudnia 2002 w Coimbrze) – portugalski piłkarz, występujący na pozycji napastnika w holenderskim klubie AFC Ajax. Młodzieżowy reprezentant Portugalii.
Kariera klubowa.
Francisco Conceição jest wychowankiem akademii Sportingu do której dołączył w wieku ośmiu lat i występował tam przez sześć sezonów. Przed dołączeniem do FC Porto w 2018 roku, spędził sezon w jego klubie satelickim - Padroense. W sierpniu 2020 Conceição podpisał swój pierwszy profesjonalny kontrakt z klubem. W barwach pierwszej drużyny zadebiutował 13 lutego 2021 roku, w zremisowanym 2:2 meczu z Boavistą. Zaledwie cztery dni później wystąpił w meczu Ligi Mistrzów UEFA, pojawiając się w ostatnich minutach wygranego 2:1 meczu 1/8 finału z Juventusem. Został tym samym drugim najmłodszym zawodnikiem w historii klubu, który wystąpił w meczu Ligi Mistrzów.
Kariera reprezentacyjna.
Conceição występował w reprezentacjach Portugalii do lat 16, 17 i 18. 25 marca 2021 podczas meczu fazy grupowej Mistrzostw Europy U-21 2021 przeciwko Chorwacji, zadebiutował w reprezentacji do lat 21. W ostatnim meczu fazy grupowej przeciwko Szwajcarii zdobył swoją pierwszą bramkę w kadrze U-21. Łącznie w turnieju rozegrał 5 meczów i zdobył dwie bramki, a Portugalia została wicemistrzem Europy.
Życie osobiste.
Urodzony w Coimbrze Francisco jest czwartym synem byłego reprezentanta Portugalii i obecnego trenera - Sérgio Conceição. Jego starsi bracia Sérgio i Rodrigo są również zawodowymi piłkarzami.

</doc>
<doc id="5109569" url="https://pl.wikipedia.org/wiki?curid=5109569" title="Nowosielce (rejon szarkowszczyński)">
Nowosielce (rejon szarkowszczyński)

Nowosielce (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Łużki, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 209 osób, wszystkie były wyznania rzymskokatolickiego. Jednocześnie 164 mieszkańców zadeklarowało polską a 45 białoruską przynależność narodową. Było tu 41 budynków mieszkalnych. W 1931 w 38 domach zamieszkiwało 188 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5109574" url="https://pl.wikipedia.org/wiki?curid=5109574" title="Karim Boutadjine">
Karim Boutadjine

Karim Abdel Boutadjine (ur. 23 marca 1989 w Argenteuil) – francuski piłkarz algierskiego pochodzenia grający na pozycji środkowego napastnika.

</doc>
<doc id="5109577" url="https://pl.wikipedia.org/wiki?curid=5109577" title="Zapole (rejon brzeski)">
Zapole (rejon brzeski)

Zapole (; ) – wieś na Białorusi, w obwodzie brzeskim, w rejonie brzeskim, w sielsowiecie Motykały.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5109578" url="https://pl.wikipedia.org/wiki?curid=5109578" title="Peter Pokorný">
Peter Pokorný

Peter Pokorný (ur. 8 sierpnia 2001 w Trenczynie) – słowacki piłkarz, grający na pozycji defensywnego pomocnika. W sezonie 2021/2022 zawodnik Realu Sociedad. Młodzieżowy reprezentant kraju. 
Kariera juniorska.
Zaczynał karierę w AS Trenčín, z którego został 1 stycznia 2018 roku przeniesiony do Red Bullu Salzburg.
Kariera seniorska.
1 lipca 2018 roku został wykupiony przez FC Liefering, klubie grającym w II lidze austriackiej. Zadebiutował tam 3 sierpnia 2018 roku w meczu przeciwko SK Vorwärts Steyr, wygranym 4:0.
1 lipca 2019 roku ponownie zakupił go Red Bull Salzburg, ale dzień później powrócił do FC Liefering, tym razem na zasadzie wypożyczenia. Wtedy zaliczył swoją pierwszą asystę. 6 października 2019 roku w meczu przeciwko Austrii Lustenau. Asystował przy golu w 48. minucie na 2:2, ale 11 minut później został wyrzucony z boiska za drugą żółtą kartkę. Łącznie w Liefering rozegrał 37 ligowych meczów i zaliczył 2 asysty.
31 lipca 2020 roku powrócił do Salzburga, rozegrał tam 9 meczów w zespole młodzieżowym.
26 sierpnia 2020 roku został ponownie wypożyczony, tym razem do SKN St. Pölten. Zadebiutował w austriackiej ekstraklasie 29 sierpnia 2020 roku w meczu Pucharu Austrii przeciwko czwartoligowemu ATSV Wolfsberg, wygranym 1:3. Pierwszą asystę zaliczył 3 października 2020 roku w meczu przeciwko Wolfsberger AC, wygranym 2:4. Peter Pokorný asystował przy golu w 37. minucie. Łącznie na tym wypożyczeniu rozegrał 29 ligowych meczów i zaliczył 3 asysty. 
12 czerwca 2021 roku słowackim piłkarzem zainteresowała się Legia Warszawa, która upatrywała w nim następcę Bartosza Slisza, który otrzymał ofertę z innego klubu. Mimo że słowacki zawodnik miał przechodzić testy medyczne, to ostatecznie trafił do Realu Sociedad i podpisał z nim kontrakt do końca czerwca 2024 roku.
Kariera reprezentacyjna.
Peter Pokorný w reprezentacji Słowacji do lat 21 zadebiutował 22 marca 2019 roku w meczu przeciwko Grecji, wygranym 4:3. Wtedy strzelił też swojego pierwszego gola, w 2. minucie trafił do siatki. W dwóch meczach był kapitanem tej drużyny. Łącznie do 27 czerwca 2021 roku rozegrał w tej reprezentacji 14 meczów i strzelił gola.

</doc>
<doc id="5109579" url="https://pl.wikipedia.org/wiki?curid=5109579" title="Jan Kalinowski (zoolog)">
Jan Kalinowski (zoolog)

Jan Kalinowski (ur. 17 maja 1857 w Okuniewie, zm. w czerwcu 1941) – polski badacz i kolekcjoner okazów biologicznych, działający na terenie Azji i Ameryki Południowej. 
Życiorys.
Urodził się w Okuniewie, gdzie jego ojciec był leśniczym. Rozpoczął pracę u Władysława Taczanowskiego w Muzeum Zoologicznym w Warszawie. Jego pierwsza wyprawa kolekcjonerska, sponsorowana przez hrabiego Konstantego Branickiego, odbyła się na Kamczatkę, wraz z Benedyktem Dybowskim. Pozostawał tam od 1883, podczas gdy Dybowski badał Japonię i Koreę. Zebrane przez niego liczne okazy owadów i ptaków zostały zbadane i uznane za nowe gatunki przez entomologa Oktawiusza Radoszkowskiego. Kalinowski wrócił do Warszawy w 1888 roku i wówczas Taczanowski zlecił mu poszukiwania w Peru. Tutaj poznał i poślubił osiadłą w tym kraju Marię Villamonte. Założył hacjendę „La Cadena”; nadal zbierał okazy i wysyłał je do muzeów w Europie i Ameryce. Był wspierany przez zamożnych europejskich kolekcjonerów muzealnych, m.in. Ksawerego Branickiego i Hansa von Berlepscha.
Był jednym z pierwszych Europejczyków, którzy badali faunę Półwyspu Koreańskiego (w latach 1885–1888; poszukiwał wówczas materiałów do muzeum Władysława Michała Piusa Branickiego). Wiele nazw gatunków z jego kolekcji pochodzi od jego nazwiska, np. goblinek Kalinowskiego "(Mormopterus kalinowskii" ), andowiak Kalinowskiego "(Thomasomys kalinowskii" ) aguti Kalinowskiego "(Dasyprocta kalinowskii" ) i dydelfik Kalinowskiego ("Hyladelphys kalinowskii" ).
Zmarł w czerwcu 1941 w Peru, pozostawiając żonę i osiemnaścioro dzieci. Jednym z jego synów był ornitolog Celestino Kalinowski, który działał na rzecz ochrony i utworzenia Parku Narodowego Manú.

</doc>
<doc id="5109580" url="https://pl.wikipedia.org/wiki?curid=5109580" title="Magdalena Śmiałkowska">
Magdalena Śmiałkowska

Magdalena Śmiałkowska (ur. 1997) – polska łuczniczka specjalizująca się w łuku klasycznym. 
Życiorys.
Absolwentka kierunku Architektura na Politechnice Łódzkiej. Wielokrotna Mistrzyni Polski w kategorii seniorek i juniorek oraz reprezentantka Polski na arenie międzynarodowej. Na swoim koncie ma m.in. brązowy medal w kategorii miksta (wraz z Kacprem Sierakowskim) z Mistrzostw Europy 2021 oraz złoty medal International Antalya Challange 2020. Najwyżej sklasyfikowana Polka w światowym rankingu.
Założycielka pracowni artystycznej „Śmiała Sztuka”, w której zajmuje się haftem, malarstwem i wyrobami z gliny. 

</doc>
<doc id="5109588" url="https://pl.wikipedia.org/wiki?curid=5109588" title="Oficyna kamienicy przy ul. św. Antoniego 33">
Oficyna kamienicy przy ul. św. Antoniego 33

Oficyna kamienicy przy ul. św. Antoniego 33 – oficyna niezachowanej kamienicy stojąca w tylnej części posesji przy ulicy św. Antoniego we Wrocławiu; przykład najbardziej okazałej barokowej oficyny we Wrocławiu .
Opis architektoniczny.
Oficyna została wzniesiona w 1692 roku na planie prostokąta. Według Bogusława Czechowicza oficyna była częścią kompleksu rezydencji pałacu Nosititzów co podważają późniejsze badania Wojciecha Brzezowskiego. Jest budynkiem trzykondygnacyjnym, trzyosiowym i dwu traktową. W osi zewnętrznej znajduje się brama prowadząca do przelotowej sieni nakrytej sklepieniem krzyżowym. Część parterowa jest boniowana a na drugiej i trzeciej kondygnacji okna rozdzielane są boniowanymi lizenami przeciętymi płaskim gzymsem kordonowym. Wokół okien znajdują się obramienia w postaci negatywu opaski uszakowej. Pod okiennymi parapetami umieszczone są tynkowe płyciny z ćwierćkoliście wyciętymi narożami. Środkowa oś budynku zakończona jest w części dachowej lukarną o architektonicznej obudowie w formie aediculi, zwieńczonej trójkątnym tympanonem. Po obu stronach znajdują się wolutowe spływy. Na wysokości fryzu umieszczona została data "1692" . Całość pokrywa czterospadowy dach. Tylna elewacja jest ośmioosiowa. Wnętrza budynku spełniają funkcję lokali mieszkalnych. W dwóch pomieszczeniach, na pierwszym i drugim piętrze, zachowały się pierwotne belkowe, polichromowane, stropy.
Po 1945 roku.
Oficyna została zniszczona wiosną 1945 roku. W 1962 została odbudowana a w latach 1980-1982 oficyna zmodernizowana i wyremontowana. 

</doc>
<doc id="5109591" url="https://pl.wikipedia.org/wiki?curid=5109591" title="USS Neosho (1863)">
USS Neosho (1863)

USS Neosho – amerykański monitor rzeczny z okresu wojny secesyjnej. Okręt wszedł w skład United States Navy w 1863 roku, walczył w ramach sił Unii w składzie Eskadry Rzeki Missisipi, w rejonie rzeki Missisipi. Wycofany ze służby w 1865 roku. Okręt nazwano imieniem rzeki Neosho. W 1865 roku imię okrętu zmieniono na „Vixen”, w 1869 roku na „Osceola”. Był to jeden z dwóch opancerzonych tylnokołowców służących w US Navy, obok bliźniaczego „Osage”.
Projekt i budowa.
Projekt dwóch małych monitorów rzecznych dla US Navy „Osage” i „Neosho”, został ostatecznie dopracowany w 1862 roku. Okręty o drewnianym kadłubie, opancerzone płytami żelaznymi, miały być wyposażone w jedną wieżę uzbrojoną w dwa 11-calowe (279 mm) gładkolufowe działa Dahlgrena. Najlepiej chroniona przed wrogim ostrzałem była wieża, której grubość pancerza wynosiła 152 mm. Okręt napędzany był przez dwucylindrowy silnik parowy, dla którego parę wytwarzały 4 kotły. Silnik napędzał koło napędowe umieszczone w tylnej części kadłuba. Do konstrukcji osłaniającej koło napędowe przylegała niewielka nadbudówka, na której znajdował się mostek. Relatywnie niewielkie rozmiary okrętu i jego lekkie opancerzenie, powodowały, że charakteryzował się on niewielkim zanurzeniem, co w połączeniu z napędem tylnokołowym powodowało, że okręt był dobrze przygotowany do służby na płytkich wodach rzek. 
Wodowanie okrętu nastąpiło 18 lutego 1863 roku w stoczni Union Iron Works w Carondelet (obecnie część Saint Louis). Po zwodowaniu okazało się, że okręt ma mniejszą wyporność niż zakładano, w związku z czym możliwe było dodanie dodatkowego opancerzenia. Wejście do służby miało miejsce 13 maja 1863 roku w Cairo w stanie Illinois.
Służba.
Po wejściu do służby okręt został ostatecznie wykończony 1 lipca 1863 roku. 6 sierpnia dotarł do Vicksburga, miasta, które po oblężeniu kończącym kampanię na Missisipi, znajdowało się od miesiąca w rękach wojsk Unii. Głównym zadaniem „Neosho” w tym czasie było zapewnienie bezpieczeństwa żeglugi i przeciwdziałanie atakom resztek wojsk konfederackich w tym rejonie. Podczas jednego z patroli na Missisipi, 8 grudnia 1863 roku, okręt ruszył na pomoc statkowi handlowemu „Henry Von Phul”, zaatakowanemu przez lądową baterię konfederatów. Pomiędzy 12 marca a 22 maja 1864 roku, wraz z innymi okrętami, uczestniczył w ekspedycji na Red River admirała Davida Dixona Portera.
„Neosho” został wycofany ze służby 23 lipca 1865 roku w Mound City. 15 czerwca 1869 roku okrętowi nadano imię „Vixen”. 2 sierpnia imię zmieniono na „Osceola”. Okręt został sprzedany 17 sierpnia 1873 roku.

</doc>
<doc id="5109592" url="https://pl.wikipedia.org/wiki?curid=5109592" title="Christopher Dilo">
Christopher Dilo

Christopher Dilo (ur. 5 stycznia 1994 w Argenteuil) – gwadelupski piłkarz francuskiego pochodzenia grający na pozycji bramkarza. W czerwcu 2021 roku podpisał kontrakt z klubem SC Toulon.
Jako junior do wieku 15 lat grał w młodzieżowych drużynach PSG. Następnie wyjechał do Anglii, spędzając 4 sezony w Blackburn Rovers.

</doc>
<doc id="5109602" url="https://pl.wikipedia.org/wiki?curid=5109602" title="Emma González">
Emma González



</doc>
<doc id="5109613" url="https://pl.wikipedia.org/wiki?curid=5109613" title="Analeigh Tipton">
Analeigh Tipton



</doc>
<doc id="5109615" url="https://pl.wikipedia.org/wiki?curid=5109615" title="Genderfluid">
Genderfluid



</doc>
<doc id="5109618" url="https://pl.wikipedia.org/wiki?curid=5109618" title="Lukáš Ďuriška">
Lukáš Ďuriška

Lukáš Ďuriška (ur. 16 sierpnia 1992 w Trenczynie) – słowacki piłkarz występujący na pozycji pomocnika w słowackim klubie AS Trenčín.

</doc>
<doc id="5109619" url="https://pl.wikipedia.org/wiki?curid=5109619" title="Mimmo Calopresti">
Mimmo Calopresti

Mimmo Calopresti (ur. 4 stycznia 1955 w Polistenie) – włoski reżyser, scenarzysta i producent filmowy. Autor blisko trzydziestu filmów fabularnych, krótkometrażowych i dokumentalnych. 
W latach 1991-1992 pracował dla telewizji RAI. Jego pełnometrażowy debiut, "Drugi raz" (1995) z Nannim Morettim i Valerią Bruni Tedeschi w rolach głównych, miał swoją premierę w sekcji konkursowej na 49. MFF w Cannes. Calopresti zasiadał w jury konkursu głównego na 54. MFF w Cannes (2001) oraz na 61. MFF w Wenecji (2004). Był również członkiem składu jurorskiego Nagrody im. Luigiego De Laurentiisa na 57. MFF w Wenecji (2000).

</doc>
<doc id="5109625" url="https://pl.wikipedia.org/wiki?curid=5109625" title="Służew nad Dolinką">
Służew nad Dolinką

Służew nad Dolinką lub dawniej: Służew nad Doliną – osiedle i część miasta na Służewie w dzielnicy Mokotów w Warszawie.
Położenie i charakterystyka.
Osiedle Służew nad Dolinką położone jest na stołecznym Mokotowie, na południowym wschodzie obszaru Miejskiego Systemu Informacji Służew. Składa się z dwóch części: zachodniej (budowanej jako Służew nad Doliną I) i wschodniej (Służew nad Doliną II) ograniczonych ulicami Puławską, Wałbrzyską, Kmicica, Łukową, a także Doliną Służewską z Potokiem Służewieckim od południa. Zajmuje obszar ok. 52,4 ha.
Przez osiedle przebiegają ulice Jana Sebastiana Bacha, Batuty, Sonaty, Wolfganga Amadeusza Mozarta, Wróbla, Zygmunta Noskowskiego, Józefa Elsnera, Tarniny (wschodnia część), Nowoursynowska oraz aleja Harcerzy Rzeczypospolitej (duża część nazw ulic jest powiązana z muzyką). Na jego terenie znajduje się wejście do stacji metra Służew. Graniczy na północy z nowym cmentarzem na Służewie, a na południu z parkiem Dolina Służewska będącym częścią Warszawskiego Obszaru Chronionego Krajobrazu. Znajdują się tu dwa pomniki przyrody w postaci głazów narzutowych.
Za realizację kompleksu mieszkaniowego, budowanego od 1973 roku, odpowiadała powstała w 1958 roku Spółdzielnia Mieszkaniowa „Mokotów”. Od 1991 osiedlem zarządza Spółdzielnia Mieszkaniowa „Służew nad Dolinką”, która powstała poprzez podział poprzedniej. W tym samym roku zmieniono też oficjalną nazwę osiedla zmieniając „Dolinę” na „Dolinkę”. Spółdzielnia zarządza, według stanu z 2021 roku, 46 budynkami, w tym 42 w zasobach własnych. Grunty leżące w jej gestii mają powierzchnię ponad 42 ha, a liczba mieszkańców osiedla to ok. 10000.
Cechami wyróżniającymi osiedle z punktu widzenia architektonicznego są: niejednorodne bryły budynków, kolorystyka różnicująca poszczególne sektory kompleksu złożona z koloru białego i różnych intensywnych barw, a także charakterystyczne balkony wsparte na żelbetowych słupach. Podobne podpory pod balkonami zastosowano w Warszawie także na osiedlach Stawki i Wrzeciono. Osiedle zostało zaprojektowano w powiązaniu ze skarpą dolinki i występującą na jej obszarze zielenią. Na jego terenie rośnie ok. 3000 drzew (dominują klony, lipy i brzozy).
Zabudowa i historia.
Służew nad Doliną I.
Część zachodnia osiedla została zaprojektowana przez Janusza Nowaka, Piotra Sembrata i Jerzego Kuźmienkę z Zakładu Projektowania Kombinatu Budownictwa Miejskiego – Śródmieście w Warszawie. W skład zespołu wchodzili także Tadeusz Parzyński, Władysław Bryndza-Nacki, Georgi Czarkwiani oraz Jerzy Leszczyński. Osiedle zostało wybudowane w latach 1973–1978. Jego powierzchnia wynosi 40,83 ha. Kwartał składa się z budynków wielorodzinnych o 4, 11 i 13 kondygnacjach wybudowanych w nowatorskiej ówcześnie technologii ramy H. Całość zaplanowano na 4400 mieszkań o średniej powierzchni 50 m² dla 15100 mieszkańców. Uzupełnieniem były przedszkole, żłobek, budynki administracyjne oraz pawilony handlowe. Kubatura budynków mieszkalnych to 1 032 000 m³, a usługowych 118 500 m³. Generalnym wykonawcą zespołu był Kombinat Budownictwa Mieszkaniowego Zjednoczenia Budownictwa „Warszawa”.
Wyróżniającym się obiektem, a jednocześnie jednym z pierwszych oddanych do użytkowania, był budynek przy ul. Wałbrzyskiej 19. Przy jego wznoszeniu wykorzystano dużo, jak na ówczesne czasy, tworzyw sztucznych, od okien po elementy wyposażenia. Blok nazywany był „chemikaliowcem” lub „plastikowcem”. Jego wyposażenie, takie jak tapety, sanitariaty i wykładziny, pochodziło z importu z Francji, a blachy elewacyjne ze Szwecji.
Zachodnia część osiedla Służew nad Doliną została uhonorowana tytułem Mistera Warszawy przyznawanym przez dziennik „Życie Warszawy” ex aequo wraz z dwoma innymi obiektami za 1978 rok.
Służew nad Doliną II.
Część wschodnia została zaprojektowana przez Janusza Kazubińskiego i Marię Zalewską, a wybudowana w latach 1976–1979. Na osiedle składają się budynki wielorodzinne o 4 i 11 kondygnacjach wybudowane w technologii ramy H i wielkoblokowej „Ż” z 916 mieszkaniami zaplanowanymi dla 3200 osób. Powstał też pawilon handlowy. Powierzchnia osiedla to 11,6 ha.
Późniejsza zabudowa.
Spółdzielnia Mieszkaniowa „Służew nad Dolinką” od 2003 roku prowadzi na terenie osiedla dalszą działalność deweloperską. Powstały kolejne budynki z przeważającą funkcją mieszkalną:
Kolejnym projektowanym budynkiem jest obiekt u zbiegu ulicy Puławskiej i Wałbrzyskiej w miejscu pawilonu handlowego zajmowanego przez Mokpol i restauracji McDonald’s.
W granicach osiedla znajduje się także wybudowane w latach 1996–1999 roku Centrum Handlowe „LAND”.

</doc>
<doc id="5109626" url="https://pl.wikipedia.org/wiki?curid=5109626" title="Ustrój polityczny Turcji">
Ustrój polityczny Turcji

Ustrój polityczny Turcji
Turcja jest republiką prezydencką. Obecny ustrój polityczny opiera się na konstytucji z 1982 r., do której wprowadzono liczne poprawki. W ostatnich latach najważniejszą decyzją była zmiana ustroju z parlamentarnego na prezydencki, co zostało przegłosowane w referendum z 16 kwietnia 2017 r.
Od 2018 r. wybory prezydenckie i parlamentarne odbywają się tego samego dnia.
Władza ustawodawcza.
Władza ustawodawcza należy do jednoizbowego Wielkiego Zgromadzenia Narodowego Turcji, w skład którego wchodzi 600 posłów wybranych na 5-letnią kadencje.
Ostatnie wybory odbyły się 24 czerwca 2018 r. Zwyciężyła w nich Partia Sprawiedliwości i Rozwoju (AKP), która startowała w koalicji z Partią Narodowego Działania (MHP).
Władza wykonawcza.
Od lipca 2018 r. pełnia władzy wykonawczej należy do prezydenta wybieranego na 5-letnią kadencję. Ostatnie wybory odbyły się 24 czerwca 2018 r. Zwyciężył w nich Recep Tayyip Erdoğan.

</doc>
<doc id="5109630" url="https://pl.wikipedia.org/wiki?curid=5109630" title="Sigismundo Savona">
Sigismundo Savona



</doc>
<doc id="5109637" url="https://pl.wikipedia.org/wiki?curid=5109637" title="Transport w Turcji">
Transport w Turcji

Transport w Turcji – system transportu działający na terenie Turcji.
Transport drogowy.
Turcja posiada rozbudowaną sieć drogową, której łączna długość wynosi 68 231 km. 3060 km to autostrady, 31 006 to drogi szybkiego ruchu, a 34 165 km drogi prowincjonalne.
Przez Turcję przebiegają cztery bezpośrednie trasy europejskie klasy A. E70 pomiędzy Hiszpanią i Gruzją, E80 pomiędzy Portugalią i Iranem (granica turecko-irańska), E90 łącząca Portugalię i Irak oraz E95 z Bułgarii do Rosji.
Transport kolejowy.
Długość linii kolejowych wynosi 12 740 km, w tym 1213 km to linie kolejowe dużych prędkości, na trasie Ankara – Stambuł, Ankara – Eskişehir, Ankara – Konya oraz Stambuł – Konya.
Transport lotniczy.
Turcja posiada 58 cywilnych portów lotniczych, w tym 37 obsługuje loty międzynarodowe, oraz 18 wojskowych portów lotniczych. Największy ruch pasażerski obsługują port lotniczy Stambuł, port lotniczy Sabiha Gökçen w Stambule, port lotniczy w Antalyi, port Esenboğa w Ankarze oraz port im. A. Menderesa w Izmirze.
Transport wodny.
Turcja posiada także połączenia promowe przez baseny śródziemnomorski i czarnomorski.

</doc>
<doc id="5109640" url="https://pl.wikipedia.org/wiki?curid=5109640" title="Nigel Hasselbaink">
Nigel Hasselbaink

Nigel Hasselbaink (ur. 21 listopada 1990 w Amsterdamie) – surinamski piłkarz holenderskiego pochodzenia grający na pozycji napastnika w klubie Bene Sachnin oraz reprezentacji Surinamu.
Kariera.
Hasselbaink wychowywał się w Holandii. Grał w juniorskich sekcjach Ajaxu czy PSV Eindhoven. Wraz z rozpoczęciem dorosłej kariery wyjechał do Szkocji. Występował między innymi w Hamilton Academical czy St. Johnstone. W 2017 roku przeniósł się do Izraela. Tam reprezentował barwy Hapoel Ironi Kirjat Szemona i Hapoel Beer Szewa. W 2020 zaczął reprezentować Bene Sachnin.
W reprezentacji Surinamu zadebiutował 15 listopada 2019 w meczu z Dominiką. Pierwszą bramkę zdobył trzy dni później w starciu z Nikaraguą.

</doc>
<doc id="5109646" url="https://pl.wikipedia.org/wiki?curid=5109646" title="Okrąglica (Niwiska)">
Okrąglica (Niwiska)

Okrąglica − przysiółek wsi Niwiska w Polsce, położony w województwie podkarpackim, w powiecie kolbuszowskim, w gminie Niwiska.
W latach 1975–1998 przysiółek administracyjnie należał do województwa rzeszowskiego.

</doc>
<doc id="5109700" url="https://pl.wikipedia.org/wiki?curid=5109700" title="Souleyman Doumbia">
Souleyman Doumbia

Souleyman Keli Doumbia (ur. 24 września 1996 w Paryżu) – iworyjski piłkarz występujący na pozycji lewego obrońcy we francuskim klubie Angers SCO oraz w reprezentacji Wybrzeża Kości Słoniowej.
Kariera klubowa.
SSC Bari.
15 września 2016 podpisał kontrakt z zespołem SSC Bari. Zadebiutował 22 października 2016 w meczu Serie B przeciwko Trapani Calcio (3:0).
L.R. Vicenza.
31 stycznia 2017 został wysłany na wypożycznie do klubu L.R. Vicenza. Zadebiutował 25 lutego 2017 w meczu Serie B przeciwko US Avellino 1912 (3:1).
Grasshopper Club Zürich.
9 lipca 2017 udał się na wypożyczenie do drużyny Grasshopper Club Zürich. Zadebiutował 23 lipca 2017 w meczu Swiss Super League przeciwko FC Zürich (0:2). 1 lipca 2018 podpisał z klubem pełnoprawny kontrakt.
Stade Rennais.
15 stycznia 2019 przeszedł do drużyny Stade Rennais. Zadebiutował 23 stycznia 2019 w meczu Pucharu Francji przeciwko Saint-Pryvé Saint-Hilaire FC (0:2). W Ligue 1 zadebiutował 2 lutego 2019 w meczu przeciwko Amiens SC (1:0). W sezonie 2018/19 jego zespół zdobył Puchar Francji. 3 października 2019 zadebiutował w fazie grupowej Ligi Europy w meczu przeciwko S.S. Lazio (2:1).
Angers SCO.
31 stycznia 2020 został wysłany na wypożyczenie do zespołu Angers SCO. Zadebiutował 4 lutego 2020 w meczu Ligue 1 przeciwko AS Monaco (1:0). 8 lipca 2020 podpisał z klubem trzyletni kontrakt.
Kariera reprezentacyjna.
Wybrzeże Kości Słoniowej.
12 czerwca 2019 otrzymał powołanie do reprezentacji Wybrzeża Kości Słoniowej na Puchar Narodów Afryki 2019. Zadebiutował 15 czerwca 2019 w meczu towarzyskim przeciwko reprezentacji Ugandy (0:1). 24 czerwca 2019 zadebiutował w Pucharze Narodów Afryki 2019 w meczu fazy grupowej przeciwko reprezentacji Południowej Afryki (1:0).

</doc>
<doc id="5109703" url="https://pl.wikipedia.org/wiki?curid=5109703" title="Smylowe Skały">
Smylowe Skały

Smylowe Skały – skały w grupie skał Smolenia i doliny Udorki, we wsi Złożeniec w województwie śląskim, w powiecie zawierciańskim, w gminie Pilica, na Wyżynie Częstochowskiej będącej częścią Wyżyny Krakowsko-Częstochowskiej. 
Smylowe Skały znajdują się w lesie na orograficznie prawym zboczu Doliny Wodącej, na wschodnich obrzeżach wsi Złożeniec. Do skał najłatwiej można dojść polną drogą odchodzącą prostopadle na zachód od wiaty przy skale Biśnik. Czas przejścia od Biśnika: 20 min. Są to zbudowane z twardych wapieni skalistych skały o wysokości do 14 m i połogich lub pionowych ścianach. Uprawiana jest na nich wspinaczka skalna. Pierwsze drogi wspinaczkowe poprowadzono na nich w 2017 roku. Jest 37 dróg o trudności od III do VI.2+ w skali Kurtyki, oraz 3 projekty i jedna możliwość. Większość dróg ma zamontowane stałe punkty asekuracyjne: ringi (r) i stanowiska zjazdowe (st), na niektórych wspinaczka tradycyjna (trad). Przy drogach nr 14 i 16 zaleca się przedłużyć czwartą wpinkę, a przy drodze nr 29 drugą wpinkę. Popularność skał wśród wspinaczy jest niewielka. 
W Smylowych Skałach są 3 niewielkie jaskinie: Dziurka od Klucza, Równoległa Szczelina, Schronisko pod Liściami.

</doc>
<doc id="5109704" url="https://pl.wikipedia.org/wiki?curid=5109704" title="Piotr Bednarz (historyk)">
Piotr Bednarz (historyk)

Piotr Bednarz (ur. 1972 w Biłgoraju) – polski historyk, doktor habilitowany nauk humanistycznych, prof. UMCS.
Życiorys.
Absolwent I LO im. ONZ w Biłgoraju (1991, klasa o profilu pedagogicznym). Studia historyczne na Uniwersytecie Marii Curie-Skłodowskiej ukończył w 1996 r. Doktorat obronił w 2000 r., a habilitację w 2013 r. Profesor UMCS od 2021 r.
Specjalizuje się w relacjach szwajcarsko-polskich w XIX i XX w., związkach polityczno-kulturalnych między obu krajami i narodami oraz ich odbiciem w prasie Szwajcarii. Drugim obszarem zainteresowań dra hab. Piotra Bednarza jest kształtowanie się świadomości narodowej Szwajcarów.
Wybrane publikacje.
Monografie autorskie:
Artykuły:

</doc>
<doc id="5109711" url="https://pl.wikipedia.org/wiki?curid=5109711" title="Dziurka od Klucza">
Dziurka od Klucza



</doc>
<doc id="5109712" url="https://pl.wikipedia.org/wiki?curid=5109712" title="Gwizdokos fioletowy">
Gwizdokos fioletowy

Gwizdokos fioletowy ("Myophonus caeruleus") – gatunek średniej wielkości ptaka z rodziny muchołówkowatych (Muscicapidae). Występuje w Azji Środkowej, na Półwyspie Indyjskim, w Chinach oraz Azji Południowo-Wschodniej. Nie jest zagrożony wyginięciem.
Taksonomia.
Po raz pierwszy gatunek formalnie opisał Giovanni Antonio Scopoli w 1786. Holotyp pochodził z Chin (z Kantonu, co nie jest doprecyzowane w tekście). Autor nadał nowemu gatunkowi nazwę "Gracula caerulea". W 1782 gwizdokosa fioletowego opisał Pierre Sonnerat, nadając mu przy tym jedynie francuską nazwę zwyczajową "Le Merle Bleu de la Chine". Charakterystyka nieznanego dotąd ptaka znalazła się w raporcie z wyprawy do Indii Wschodnich i Chin, która trwała od 1774 do 1781 – "Voyage aux Indes orientales et a la Chine...". Towarzyszyła jej tablica o numerze 108. Obecnie (2021) Międzynarodowy Komitet Ornitologiczny (IOC) umieszcza gwizdokosa fioletowego w rodzaju "Myophonus".
IOC wyróżnia 6 podgatunków, podobnie jak autorzy "Handbook of the Birds of the World" (HBW), "Clements Checklist of Birds of the World" (2019) i listy ptaków świata opracowywanej przy współpracy BirdLife International z autorami HBW (5. wersja online: grudzień 2020). Są to:
Powyższe autorytety nie uznają odrębności "M. c. turcestanicus" (Zarudny, 1909). Zdaniem autorów HBW jego przedstawicieli nie można odróżnić od przedstawicieli "M. c. temminckii". Gwizdokos duży bywał podnoszony do rangi gatunku, lecz bez uzasadnienia dla takiej decyzji.
Filogeneza.
Dostępne badania nie dostarczają informacji o pozycji wszystkich gatunków gwizdokosów w rodzaju "Myophonus", złożonego zależnie od ujęcia z 7 albo z 9 gatunków. Według Jetz "et al". (2012), którzy uwzględnili ich 3, gwizdokos fioletowy i błękitny ("M. glaucinus") to gatunki siostrzane stanowiące grupę siostrzaną wobec gwizdokosa lśniącego ("M. melanurus"):
Moment oddzielenia się linii rozwojowej "M. caeruleus"+"M. glaucinus" oszacowano na 8,2 mln lat temu, a rozdzielenia się tych dwóch gatunków – na 6,1 mln lat temu. Dwa taksony są uznawane albo za osobne gatunki, albo podgatunki gwizdokosa błękitnego – gwizdokos kasztanowaty ("M. (g.) castaneus") i gwizdokos ciemny ("M. (g.) borneensis"). Nagy (2019) potraktował gwizdokosa ciemnego jako gatunek. Uzyskane drzewo filogenetyczne pokazuje bliższe pokrewieństwo "M. (g.) borneensis" wobec gwizdokosa fioletowego niż wobec błękitnego. Ten ma stanowić gatunek siostrzany wobec "M. melanurus", a ich linie rozwojowe rozeszły się wcześniej niż wspomnianych dwóch taksonów. W tym ujęciu przypisanie "M. (g.) borneensis" do gwizdokosa błękitnego utworzyłoby takson parafiletyczny:
Delacour opublikował w 1942 pracę poświęconą całemu rodzajowi "Myophonus". Wówczas (lata 40.–50. XX wieku) dopiero zaczynały się rozwijać trzy główne kierunki systematyki, a pojęcie „systematyki zoologicznej” (kladystyki) jeszcze nie funkcjonowało, opracował je później Willi Hennig. Delacour sporządził „diagram” (zbliżony do współcześnie rozumianego kladogramu) dla całego rodzaju. Gwizdokosa fioletowego umieścił na szczycie. Według „diagramu” najwcześniej wyodrębniły się podgatunki "M. c. eugenei", "M. c. caeruleus" i „"M. c. turkestanicus"”, a najpóźniej wyłonił się "M. c. flavirostris".
Morfologia.
Długość ciała wynosi 29–35 cm, masa ciała – 136–231 g. Wymiary szczegółowe, podane w milimetrach, przedstawiono w poniższej tabeli.
Dalszy opis dotyczy podgatunku nominatywnego, o ile nie wskazano inaczej. Samice są upierzone podobnie do samców, jednak w bardziej matowej kolorystyce. Upierzenie jest niebiesko-czarne. Wierzch ciała i kuper pokrywają metalicznie połyskujące niebiesko-fioletowe plamki, najgęściej obsadzone od czoła po boki ciemienia. Spód ciała, skrzydła i ogon w kolorze głębokiego błękitu. Na pokrywach skrzydłowych średnich widoczne nieco srebrzyście szarych kropek. Pokrywy skrzydłowe mniejsze tworzą plamę o barwie błękitu królewskiego, jednak często niewidoczną. Osobniki młodociane mają smoliście czarne upierzenie. Odznaczają się białe stosiny piór na piersi. Tęczówka czerwonawa, o zmiennym kolorze. Dziób i nogi czarne.
U przedstawicieli innych podgatunków dziób jest żółty z różną ilością czerni na górnej krawędzi. U młodych białych pasków w upierzeniu jest niewiele lub nie ma wcale. Przedstawicieli "M. c. temminckii" wyróżniają większe rozmiary ciała, często też większa barwna plama na skrzydle, wyraźniej uformowany pasek na czole i bardziej brązowa tęczówka. U "M. c. eugenei" występują niemal te same cechy, jednak nie ma srebrzystych plamek na pokrywach skrzydłowych większych. Przedstawiciele "M. c. crassirostris" przypominają ptaki podgatunku nominatywnego, lecz są trochę mniejsi, z grubszym i nieco krótszym dziobem, a często też białą plamą na nasadzie lotek I rzędu na spodzie skrzydła. Najbardziej matowe upierzenie charakteryzuje przedstawicieli "M. c. dichrorhynchus". Mają nieco większy dziób niż ptaki podgatunku nominatywnego. Gwizdokosy duże są do nich podobne, lecz ciemniejsze, z krótszym ogonem i większością białych motywów w upierzeniu skupioną na brzuchu i kuprze.
Zasięg występowania.
W zależności od podgatunku tereny lęgowe lub zajmowane cały rok (zimowiska nie zostały wyszczególnione) to:
Areał występowania na północy sięga Kazachstanu, choć tylko terenów przygranicznych, będących częścią Ałatau Dżungarskiego. Prócz nich populacja "M. c. temminckii" czasem wydzielana do "M. c. turkestanicus" zamieszkuje południowy Kirgistan i Tadżykistan, a także Tienszan. W obrębie tego łańcucha gwizdokosy fioletowe spotykane są w paśmie Piskom, Górach Ugamskich, Ałatau Tałaskim, Górach Kirgiskich i Ałatau Zailijskim. Południowa granica zasięgu „"M. c. turkestanicus"” ma przebiegać przez północny Afganistan i zachodni Pamir. Tam, według źródeł uznających jego odrębność, zostaje zastąpiony przez "M. c. temminckii". Jego obszar występowania sięga zachodniej granicy obszaru występowania gatunku, która przecina północno-wschodni Iran.
Z Iranu na wschód zasięg gwizdokosów fioletowych rozpościera się w górach północnego Pakistanu – od Beludżystanu (gdzie gwizdokosy fioletowe są rzadkie) przez doliny na północy stanu Chajber Pasztunchwa po Czitral, Gilgit-Baltistan i Kaszmir – w Himachal Pradesh docierając do Himalajów. Dalej ciągnie się przez północne Indie, Nepal, Bhutan, Asam, północny Bengal Zachodni, południowo-wschodni Tybet i Arunachal Pradesh. W tym stanie obszar gniazdowania "M. c. temminckii" dociera do długości 95–96°E. Dalej zastępuje go "M. c. eugenei", którego areał występowania obejmuje już tylko północno-wschodni kraniec Indii – Mishmi Hills na wschód od rzeki Dibang. Przedstawiciele "M. c. temminckii" zamieszkują jeszcze położone dalej na południe obszary, aż po południową i południowo-zachodnią Mjanmę, indyjskie stany Nagaland, Manipur i Meghalaya (na płaskowyżu) oraz Bangladesz (część prowincji Ćottogram).
Przedstawiciele podgatunku nominatywnego gniazdują w środkowych i środkowo-wschodnich Chinach. Jest to obszar w przybliżeniu na południe od linii Syczuan–Hebei, a dokładnie – od południowo-wschodniej prowincji Gansu i wschodniego Syczuanu (na wschód od terenów zajmowanych przez "M. c. eugenei") na wschód po Shanxi, Hebei, Jiangxi i Zhejiang, a na południe po Kuejczou, Guangdong i Fujian, a prócz tego Hongkong. Tereny lęgowe "M. c. eugenei" z Mishmi Hills oraz większej części Mjanmy (północy, południa, wschodu i Taninthayi) ciągną się na północ po południowe Chiny – od południowego Syczuanu po Junnan i zachodni Kuejczou. W Emei Shan zasięgi geograficzne tego podgatunku i "M. c. caeruleus" stykają się, ale nie wiadomo, w jakim stopniu przedstawiciele tych dwóch form mieszają się i czy w ogóle to zachodzi. Na południe zasięg "M. c. temminckii" dochodzi do zachodniej, północno-zachodniej i północno-wschodniej Tajlandii, Kambodży, Laosu i Wietnamu.
Półwysep Indochiński zamieszkują jeszcze 2 podgatunki. "M. c. crassirostris" występuje od południowo-wschodniej Tajlandii (wraz z częścią wchodzącą w półwysep) i wysp Zatoki Tajlandzkiej na południe do wysp Tarutao i Langkawi oraz dwóch malezyjskich stanów: Perlis i Kedah (północno-zachodnia Malezja). "M. c. dicrorhynchus" występuje na Półwyspie Malajskim, począwszy od skrajnie wysuniętej na południe części Tajlandii (prowincja Pattani) dalej na południe po malezyjskie wzgórza Selangor i północne rejony stanu Pahang. Zasiedla też Sumatrę.
Gwizdokos duży ("M. c. flavirostris") to endemit Jawy.
Ekologia i zachowanie.
Środowiskiem życia gwizdokosów fioletowych są lasy wiecznie zielone, lasy mieszane i bardziej otwarte zarośla z porozrzucanymi większymi drzewami. Często występują w wąwozach i zagłębieniach terenu. Gniazdują na wysokościach od 1000 do 4000 m n.p.m., niekiedy zapuszczając się powyżej granicy drzew. Zimują poniżej 2400 m n.p.m., do nizin, ale niekiedy i na namorzynach. 
W Kazachstanie gniazdują w pasie lasów między 1100 a 2700 m n.p.m., preferują okolice strumieni i niewielkich wodospadów. W Bhutanie występują w pasie wysokościowym 200–4100 m n.p.m. Obszar gniazdowania znajduje się jednak głównie między 600 a 3200 m n.p.m. W zimie gwizdokosy fioletowe schodzą tam poniżej 2800 m n.p.m. Na wzgórzach zachodniej Sumatry odnotowywane poniżej 1000 m n.p.m., w Pahanng (Malezja) – do 1800 m n.p.m., a na Jawie – 1050 m n.p.m. 
Gwizdokosy fioletowe trzymają się podszytu i podłoża. Przebywają niedaleko różnych cieków, od niewielkich strumieni płynących po dość płaskim terenie po duże rzeki o szybszym nurcie, ale czasem dosyć daleko od wody. Pojawiają się przy leśnych ścieżkach oraz traktach przemierzanych przez juczne muły. W północno-wschodniej Mjanmie są to typowe ptaki nawadnianych tarasów rolnych. Na wyspach Langkawi (Malezja) występują na namorzynach, ale i w zakrzewieniach oraz wysokich lasach. W Hongkongu reglarnie pojawiają się w parkach i ogrodach oraz na niewielkich przybrzeżnych wysepkach. Często przybywają na wychodnie wapieni. Wchodzą do jaskiń oraz do kanałów odpływowych i przepustów pod jezdniami.
Pożywienie.
Pożywieniem gwizdokosów fioletowych są bezkręgowce – chrząszcze (w tym wodne oraz żywiące się odchodami), mrówkowate i inne błonkówki, larwy karaczanów, ślimaki muszlowe i ślimaki nagie, dżdżownice oraz kraby. Zjadają też kijanki. Z pokarmu roślinnego zjadają jagody i ziarno. Istnieją doniesienia o diecie całkowicie zdominowanej przez ślimaki, bez doprecyzowania miejsca i czasu, do których się odnoszą. Gwizdokosy fioletowe mogą rozbijać ślimaki o kamienie, w gęściej zasiedlonych obszarach pod „kuźniami” może zebrać się sterta połamanych muszli. Obserwowano znoszenie do gniazda pędraków.
Lęgi.
W północnej i zachodniej części zasięgu okres lęgowy gwizdokosów fioletowych trwa od kwietnia do sierpnia. W Nepalu trwa on od kwietnia do lipca. Na południowym krańcu Mjanmy lęgi odbywają się od lutego do kwietnia, w pozostałej części kraju – później. Na Półwyspie Malajskim lęgi trwają od stycznia do maja, a na Jawie – od października do kwietnia. W ciągu sezonu gwizdokosy fioletowe wyprowadzają dwa lęgi, wyjątkiem są populacje żyjące na dużych wysokościach.
Gniazdo ma formę zwalistej struktury o kształcie zbliżonym do czarki. Budulec stanowią mchy oraz ich chwytniki połączone delikatnymi trawami, łodyżkami liściowymi, częściowo rozłożonymi liśćmi z zachowanym użyłkowaniem, wąsami czepnymi oraz drobnymi korzonkami. W konstrukcję mogą być wplecione też kawałki kory. Jej ukończenie zajmuje 6–10 dni. Gniazda są umieszczane od 0,1 do 10 m nad podłożem, na półce skalnej lub na wiszącej skarpie, w jaskini lub szczelinie skalnej nieopodal szybko płynącej wody, czasem też w rozwidleniu gałęzi, w starej dziupli, pod mostem, na belce lub krokwi w stojącym na uboczu domu albo świątyni. Może być użyte w kolejnych latach, najdłuższy zaobserwowany czas to 6 lat. Nie zawsze ponownie zajmuje je ta sama para. Zdarza się budowa drugiego gniazda na kolejny lęg w roku.
W zniesieniu znajduje się od 2 do 5 jaj, na Półwyspie Malajskim i na Jawie stwierdzano tylko 2 lub 3. Wymiary średnie 200 jaj "M. c. temminckii": 35,8 na 24,8 mm. 8 jaj "M. c. crassirostris"/"M. c. dichrorhynchus" mierzyło 39,7–33,3 na 27,9–26,0 mm. Skorupa ma barwę białawą, jasnoszaroniebieską, oliwkowoszarą, szarozieloną albo płową; pokrywają ją czerwonawe albo brązowawe plamki. Wysiadywanie trwa 17–18 dni, zajmuje się nim tylko samica. Młodymi opiekuje się jednak wraz z samcem. Kukułki krogulcze ("Hierococcyx sparverioides") są pasożytami lęgowymi gwizdokosów fioletowych.
Status i zagrożenia.
IUCN uznaje gwizdokosa fioletowego za gatunek najmniejszej troski (LC, "Least Concern") od 1988 (stan w 2021). BirdLife International uznaje trend liczebności populacji za trudny do ustalenia.

</doc>
<doc id="5109718" url="https://pl.wikipedia.org/wiki?curid=5109718" title="Dziurka od Klucza (Smylowe Skały)">
Dziurka od Klucza (Smylowe Skały)

Dziurka od Klucza – jaskinia we wsi Złożeniec, w województwie śląskim, w powiecie zawierciańskim, w gminie Pilica. Znajduje się w Smylowych Skałach, na porośniętym lasem wzniesieniu po zachodniej stronie skały Biśnik, na orograficznie prawym zboczu Doliny Wodącej. Wzniesienie to należy do mikroregionu Pasmo Niegowonicko-Smoleńskie na Wyżynie Częstochowskiej będącej częścią Wyżyny Krakowsko-Częstochowskiej.
Opis obiektu.
Smylowe Skały tworzą amfiteatralne półkole, którego dolny koniec schodzi niemal do podstawy wzgórza. W górnej części tego półkola, w bardzo stromej skarpie o północno-wschodniej ekspozycji znajduje się otwór schroniska w kształcie dziurki od klucza. Wejście do niego jest trudne z powodu dużej stromości i śliskości skarpy (jest dość gładka i porośnięta mchami). Za otworem jest korytarzyk o ogładzonych ścianach. Na jego końcu znajduje się niewielka salka, w której korytarzyk zakręca w lewo. Jego dalsza część za salką jest ciaśniejsza i nieco meandrująca. W salce jest wyraźna rynna denna, wskazująca, że schronisko powstało w strefie wadycznej.
Schronisko powstało w późnojurajskich wapieniach skalistych, prawdopodobne na niewielkim uskoku. W jego korytarzu wstępnym występują zaschnięte polewy mleka wapiennego, a na stropie brekcje tegoż mleka i kalcytu. Więcej Nacieków jest w korytarzyku za salką. Są tutaj świeże i zaschnięte polewy mleka wapiennego i nacieki grzybkowe, zaś w na samym końcu korytarzyka kalcytowy naciek tworzy stalagmit dzielący korytarzyk na dwie części. Namulisko składa się z gliny zmieszanej z piaskiem, a w końcowej części korytarzyka z wapiennego gruzu. Początkowa część schroniska jest sucha, dalsza jest ciemna. Przy otworze rozwijają się mchy, nieco głębie glony. Wewnątrz obserwowano duże ilości muchówek i ciem.
Historia poznania i dokumentacji.
Schronisko zapewne znane było od dawna, nikłe ślady wewnątrz wskazują, że odwiedzane było rzadko. Po oraz pierwszy opisane zostało w 1991 r. A. Polonius dla Zarządu Zespołu Jurajskich Parków Krajobrazowych woj. katowickiego. Plan schroniska sporządził A. Polonius we wrześniu 1991 r.

</doc>
<doc id="5109724" url="https://pl.wikipedia.org/wiki?curid=5109724" title="Alfred Motté">
Alfred Motté

Alfred Philippe Ferdinand Joseph Motté (ur. 2 czerwca 1887 w Roubaix, zm. 31 października 1918 w Sézanne) – francuski lekkoatleta, dwukrotny olimpijczyk.
Na igrzyskach olimpijskich w 1908 w Londynie zajął 5. miejsce ("ex aequo" z Plattem Adamsem z USA i Géo André z Francji) w skoku wzwyż z miejsca. Startował na tych igrzyskach także w skoku w dal z miejsca, ale jego wynik ani miejsce nie są znane. Zajął 10. miejsce w skoku w dal z miejsca na igrzyskach olimpijskich w 1912 w Sztokholmie.
Był mistrzem Francji w skoku wzwyż z miejsca w 1907 i 1908 oraz w skoku w dal z miejsca w 1909, 1911 i 1912, wicemistrzem w skoku wzwyż z miejsca w 1910 oraz w skoku w dal z miejsca w 1907 i 1913, a także brązowym medalistą w skoku wzwyż z miejsca w 1909 i 1911 oraz w skoku w dal z miejsca w 1910 i 1914.
Walczył w stopniu podporucznika podczas I wojny światowej. Zmarł wskutek choroby, na którą zapadł na froncie.

</doc>
<doc id="5109727" url="https://pl.wikipedia.org/wiki?curid=5109727" title="Villa cingulata">
Villa cingulata

Villa cingulata – gatunek muchówki z rodziny bujankowatych i podrodziny Exoprosopinae. Zamieszkuje palearktyczną część Eurazji.
Taksonomia.
Gatunek ten opisany został po raz pierwszy w 1820 roku przez Johanna Wilhelma Meigena pod nazwą "Anthrax cingulata".
Morfologia.
Muchówka o ciele długości od 9 do 12 mm, ubarwiona czarno ze złocistymi, żółtymi i czarnymi włoskami i łuskami. Ubarwieniem i pokrojem ciała upodobniona jest do żądłówek. Niemal kulista głowa ma żółte włoski wmieszane między łuski na twarzy oraz jasnożółte łuski bez złotego połysku na potylicy. Na czole samca występują zarówno łuski jasne jak i czarniawe. Tułów jest krótki, lekko wypukły na przedzie i wyraźnie spłaszczony z tyłu. Ubarwienie przezmianek jest żółte, znacznie jaśniejsze niż odnóży. Tegule mają kolor srebrzystobiały. Długość włosków łuskowatych na wierzchniej stronie ud odnóży tylnej pary wynosi zaledwie ćwierć długości wyrastających tam szczecinek. Skrzydła są przejrzyste z intensywniejszym niż u słońcówki sówkówki, żółtobrązowym do ciemnobrunatnego przyciemnieniem części przedniej i nasadowej, obejmującym całość komórek kostalnej i subkostalnej. Odwłok jest krótki i szeroki, u obu płci ma poprzeczne przepaski z jaskrawych, złotożółtych łusek na tergitach. U samca występują zwykle trzy takie przepaski: szeroka na tergicie czwartym oraz dwie węższe na tylnych brzegach tergitów piątego i szóstego, czasem obecna jest jeszcze wąska przepaska na przednim brzegu tergitu drugiego; żadna z tych przepasek nie obejmuje pełnej długości boków tergitów. Trzeci, a zwykle także drugi tergit samca ma jasne łuski tylko po bokach. U samicy takie przepaski występują na tergitach od drugiego do czwartego, przy czym ta na tergicie czwartym jest szeroka, przykrywająca prawie cały tergit, pozostawiając tylko czarną plamę trójkątną przy jego tylnym brzegu, ta na tergicie trzecim jest bardzo wąska, nie obejmująca połowy jego boków. Części środkowe tergitów piątego i szóstego u samca są czarno owłosione, a na ich bokach rosną kępki czarnych włosków. U samicy na siódmym tergicie występuje szeroka przepaska z jasnych łusek oraz kępki żółtych lub białych włosków na jego bokach. Wierzchołek odwłoka u samicy ma wieniec długich, zakrzywionych szczecinek.
Ekologia i występowanie.
Owad ten zasiedla niemal wyłącznie nawapienne murawy i łąki. Larwy są parazytoidami gąsienic motyli z rodziny sówkowatych. Owady dorosłe żerują na nektarze i chętnie odpoczywają na nasłonecznionych powierzchniach.
Gatunek palearktyczny. W Europie znany jest z Portugalii, Hiszpanii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Austrii, Włoch, Szwecji, Norwegii, Finlandii, Polski, Czech, Słowacji, Węgier, Ukrainy, Mołdawii, Rumunii, Słowenii, Chorwacji, Bośni i Hercegowiny, Serbii, Czarnogóry, Albanii, Macedonii Północnej, Grecji oraz europejskiej części południowej Rosji. Poza tym podawany jest z Turcji, Gruzji, Armenii, Iranu, Afganistanu i wschodniej Palearktyki. W Polsce ograniczony jest do południowej części kraju.

</doc>
<doc id="5109728" url="https://pl.wikipedia.org/wiki?curid=5109728" title="Alfred Motte">
Alfred Motte



</doc>
<doc id="5109732" url="https://pl.wikipedia.org/wiki?curid=5109732" title="Piłka siatkowa na Letnich Igrzyskach Olimpijskich 2020 – turniej halowy mężczyzn">
Piłka siatkowa na Letnich Igrzyskach Olimpijskich 2020 – turniej halowy mężczyzn

Turniej olimpijski w piłce siatkowej mężczyzn podczas XXXII Letnich Igrzysk Olimpijskich w Tokio był 15. edycją w historii i odbył się w dniach od 24 lipca do 7 sierpnia 2021 roku. Pierwotnie miał się odbyć w 2020 roku mniej więcej o tym samym czasie, lecz z powodu pandemii COVID-19 został przełożony. Do rywalizacji przystąpiło 12 drużyn, podzielonych na dwie grupy. W każdej z nich zmagania toczyły się systemem kołowym (tj. każdy z każdym, po jednym meczu), a po cztery najlepsze zespoły uzyskały awans do ćwierćfinału. Od tej fazy pojedynki przeprowadzane były systemem pucharowym (jedno spotkanie, przegrywający odpada, a zwycięzca kwalifikował się do kolejnej fazy).
Rozgrywki.
Faza grupowa.
Grupa A.
Tabela
Wyniki
Grupa B.
Tabela
Wyniki
Faza pucharowa.
Zgodnie z regulaminem pary ćwierćfinałowe zostały utworzone według schematu: A1 – B4, A2 – B2/B3, A3 – B2/B3 i B1 – A4. Zespoły z miejsc drugiego i trzeciego z grup A oraz B poznają swojego rywala w drodze losowania. Na losowanie drużyn, które zajęły drugie i trzecie miejsca, zdecydowano się, by wyeliminować próby ustawiania meczów, aby trafić na potencjalnie łatwiejszego rywala.

</doc>
<doc id="5109734" url="https://pl.wikipedia.org/wiki?curid=5109734" title="Albert Johnson">
Albert Johnson

Imię i nazwisko Albert Johnson nosili lub noszą m.in.:

</doc>
<doc id="5109737" url="https://pl.wikipedia.org/wiki?curid=5109737" title="Garrigatitan">
Garrigatitan

Garrigatitan – rodzaj wymarłego dinozaura, zauropoda z grupy tytanozaurów.
Skamieniałości dinozaurów, w tym nieznanego nauce zwierzęcia, znaleziono na południu Francji, w departamencie Bouches-du-Rhône, na zachodzie basenu Aix-en-Provence, w okolicy Velaux-La Bastide Neuve. Skamieniałości znajdowano w tamtym rejonie od XIX wieku. Odkryto tam choćby ampelozaura, tytanozaura opisanego w 1995, i "Atsinganosaurus", rodzaj opisany w 2010 przez Garcię "et al." Kości spoczywały wśród skał uformowanych w późnym kampanie (kreda późna). Znalezione kości należały do przynajmniej dwóch rodzajów i gatunków tytanozaurów. Pierwszym był "Atsinganosaurus velauciensis". Pozostałe kości należały do tytanozaura nieznanego jeszcze rodzaju. Jak na tytanozaura zwierzę nie było szczególnie wielkie, osiągało od 4 d 6 metrów długości i masę ciała 2–2,5 tony. Okaz mógł jednak być osobnikiem jeszcze niedorosłym. Długość dorosłych okazów z Velaux-La Bastide Neuve, które mogły należeć do tego samego rodzaju, wynosiła około 12 m (ich dojrzałość potwierdzono histologicznie), być może dorastały do 16 m. To nadal niedużo jak na tytanozaura. Przedstawiciele tej grupy osiągali wszak znacznie większe rozmiary, np. długość brazylijskiego "Austroposeidon" oszacowano na około 25 m. W każdym razie opisywany okaz wykazywał cechy anatomiczne odróżniające go od innych tytanozaurów. Verónica Díez Díaz, Géraldine Garcia, Xabier Pereda Suberbiola, Benjamin Jentgen-Ceschino, Koen Stein, Pascal Godefroit i Xavier Valentin wskazali w nich następujące cechy diagnostyczne:
Dzięki temu Díez Díaz "et al." opisali w 2020 nowy rodzaj, któremu nadali nazwę "Garrigatitan". Pierwszy człon nazwy, słowo "garriga", wywodzi się z oksytańskiego, wywodzącego się z kolei od prowansalskiego "garric" i spokrewnionego z francuskim "garrigue". Badaczom chodzi tutaj o garig, jak tłumaczą w swej pracy, niską śródziemnomorską roślinność złożoną przede wszystkim z opornych na suszę krzaków, pospolitą w miejscu znalezienia szczątków zwierzęcia. Do nazwy rzeczonej formacji roślinnej dołączyli przyrostek "titan", odwołując się do olbrzymów z mitologii greckiej, w której tytani i tytanidy byli starszą generacją bóstw, potomstwem Uranosa i Gai, obalonymi przez młodszych bogów. Jak zauważają Díez Díaz "et al.", przyrostek ten jest popularny w nazwach tytanozaurów, czego przykładem "Brasilotitan", "Baurutitan" czy "Gondwanatitan". W obrębie rodzaju opisano gatunek "Garrigatitan meridionalis". Epitet gatunkowy ma swój źródłosłów w łacinie, w której słowo to oznacza "południowy". Odnosi się ono do znalezienia skamieniałości na południu Francji. Holotypem obrano okaz MMS/VBN.09.17 obejmujący kość krzyżową z częścią lewej kości biodrowej.
"Garrigatitan" należy do zauropodów. Ta grupa olbrzymich dinozaurów dzieli się na kilka bardziej pierwotnych linii, najbardziej zaawansowana ewolucyjnie grupa dzieli dwie główne linie: diplodokokształtne i Macronaria. Ta ostatnia obejmuje grupę Titanosauriformes, do której kreatorzy zaliczyli "Garrigatitan". Wprowadzona przez Leonardo Salgado, grupa ta obejmuje brachiozaura i Titanosauria, a więc zaliczają się do niej brachiozaury i Somphospondyli, przy czym te dwa ostatnie dzielą się na linie euhelopa i Titanosauria. Opisywany rodzaj zaliczał się do Titanosauria, kladu definiowanego jako Titanosauriformes bliższe saltazaurowi niż brachiozaurowi czy euhelopowi. Grupa ta łączy Saltasauridae, Nemegtosauridae i "Malawisaurus". Díez Díaz "et al." zaliczają dalej "Garrigatitan" do kladu Lithostrotia. Według definicji Jeffreya Wilsona i Paula Upchurcha z 2003 roku obejmuje on ostatniego wspólnego przodka "Malawisaurus dixeyi" i "Saltasaurus loricatus" oraz wszystkich jego potomków. W wyniku przeprowadzonej przez kreatorów "Garrigatitan" analizy filogenetycznej powstał kladogram obfitujący w nierozwikłane politomie. W politomii z wieloma innymi grupami znajduje się w niej klad Lirainosaurinae. Zdefiniowali go 2 lata wcześniej Díez Díaz "et al." jako obejmujący wszystkich potomków ostatniego wspólnego przodka "Lirainosaurus astibiae" i "Ampelosaurus atacis". Najbardziej bazalnym jego przedstawicielem jest "Lirainosaurus", stanowiący grupę siostrzaną kladu złożonego z kolei z "Atsinganosaurus" i grupy "Garrigatitan" + "Ampelosaurus".

</doc>
<doc id="5109738" url="https://pl.wikipedia.org/wiki?curid=5109738" title="Edward Wende (1874–1949)">
Edward Wende (1874–1949)



</doc>
<doc id="5109739" url="https://pl.wikipedia.org/wiki?curid=5109739" title="Edward Wende (1830–1914)">
Edward Wende (1830–1914)



</doc>
<doc id="5109740" url="https://pl.wikipedia.org/wiki?curid=5109740" title="Edward Wende (1936–2002)">
Edward Wende (1936–2002)



</doc>
<doc id="5109743" url="https://pl.wikipedia.org/wiki?curid=5109743" title="Albert Johnson (lekkoatleta)">
Albert Johnson (lekkoatleta)



</doc>
<doc id="5109745" url="https://pl.wikipedia.org/wiki?curid=5109745" title="Gaj (skała)">
Gaj (skała)

Gaj – skały w grupie skał Smolenia i doliny Udorki, we wsi Złożeniec w województwie śląskim, w powiecie zawierciańskim, w gminie Pilica, na Wyżynie Częstochowskiej będącej częścią Wyżyny Krakowsko-Częstochowskiej. 
Skały Gaj znajdują się w lesie na orograficznie prawym zboczu Doliny Wodącej, na wschodnich obrzeżach wsi Złożeniec. Do skał najłatwiej można dojść od Biśnika polną drogą w kierunku zachodnim. Skały Gaj znajdują się na szczycie wzniesienia, w odległości około 400 m na południowy zachód od Smylowych Skał. Zbudowane są z twardego wapienia skalistego, a najwyższa z nich ma wysokość 25 m. Uprawiana jest na nich wspinaczka skalna. Pierwsze drogi wspinaczkowe poprowadzono na nich w 2009 roku, następne w 2018 r., wszystkie na najwyższej skale. Łącznie jest 5 dróg o trudności od V do VI.4+ w skali Kurtyki, ale potencjał skał jest większy, można utworzyć jeszcze co najmniej 5 nowych dróg. W 2019 r. 3 drogi miały zamontowane stałe punkty asekuracyjne: ringi (r) i stanowiska zjazdowe (st), na pozostałych wspinaczka tradycyjna (trad). Popularność skał wśród wspinaczy jest niewielka. 
W skałach Gaj znajdują się 3 jaskinie: Niskie Okienko, Schronisko w Skale Gaj Pierwsze, Schronisko w Skale Gaj Drugie.

</doc>
<doc id="5109748" url="https://pl.wikipedia.org/wiki?curid=5109748" title="Osiedle Jana III Sobieskiego i Marysieńki">
Osiedle Jana III Sobieskiego i Marysieńki



</doc>
<doc id="5109750" url="https://pl.wikipedia.org/wiki?curid=5109750" title="The Artist Formerly Known as Goldust">
The Artist Formerly Known as Goldust



</doc>
<doc id="5109755" url="https://pl.wikipedia.org/wiki?curid=5109755" title="Villa panisca">
Villa panisca

Villa panisca – gatunek muchówki z rodziny bujankowatych i podrodziny Exoprosopinae. Zamieszkuje palearktyczną część Eurazji.
Taksonomia.
Gatunek ten opisany został po raz pierwszy w 1790 roku przez Pietro Rossiego pod nazwą "Bibio paniscus". Jako miejsce typowe wskazano Włochy.
Morfologia.
Muchówka o ciele długości od 11 do 15 mm i czarnym oskórku. Niemal kulista głowa ma czarne włoski na czole i dominujące jaskrawe owłosienie na twarzy. Tułów jest krótki, lekko wypukły na przedzie i wyraźnie spłaszczony z tyłu. Ubarwienie przezmianek jest znacznie jaśniejsze niż odnóży. Tegule u samca mają wyłącznie łuski o ciemnym zabarwieniu. Skrzydła są przezroczyste z brunatnym do czarnego przyciemnieniem nasady i przedniej krawędzi, obejmującym komórkę kostalną i pierwszą komórkę bazalną. Płat analny skrzydła jest wąski. Odwłok jest krótki i szeroki. U samca odwłok jest całkiem czarny, pozbawiony jasnych łusek zarówno na tergitach jak i na sternitach. Części środkowe tergitów piątego i szóstego u samca są czarno owłosione, a na ich bokach rosną kępki czarnych włosków. Samica ma na tergitach odwłokowych przepaski z białawych lub żółtych łusek; przepaska na przedniej krawędzi tergitu czwartego jest najszersza, często podzielona pośrodku, ale obejmuje tylko przednią jego połowę; przepaska na tergicie drugim jest węższa; na tergicie trzecim jasnych łusek brak jest zupełnie. Tergity piąty i szósty u samicy mają po bokach kępki srebrnobiałych włosków, a w narożach kępki długich włosków czarnych, które kontrastują ze sobą. Wierzchołek odwłoka u samicy ma wieniec długich, zakrzywionych szczecinek.
Ekologia i występowanie.
Owad ten zasiedla ciepłe i otwarte stanowiska. Larwy są parazytoidami gąsienic motyli z rodziny sówkowatych. Owady dorosłe żerują na nektarze i chętnie odpoczywają na nasłonecznionych powierzchniach. Latają od czerwca do sierpnia.
Gatunek palearktyczny. W Europie znany jest z Portugalii, Hiszpanii, Irlandii, Wielkiej Brytanii, Francji, Belgii, Holandii, Luksemburga, Niemiec, Szwajcarii, Austrii, Włoch, Malty, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Serbii, Czarnogóry, Albanii, Macedonii Północnej, Grecji oraz europejskiej części Rosji. W Azji znany jest z Turcji, Gruzji, Armenii, Azerbejdżanu, Mongolii, Chin oraz północnoindyjskich stanów Arunachal Pradesh, Himachal Pradesh, Tamilnadu i Uttar Pradesh. Z Polski podawany jest z zachodniej i południowej części kraju.

</doc>
<doc id="5109756" url="https://pl.wikipedia.org/wiki?curid=5109756" title="Gabriel Ochocki (ławnik)">
Gabriel Ochocki (ławnik)

Gabriel Ochocki herbu Ostoja (zm. 1616) – ławnik sądowy, rajca i burmistrz miasta Krakowa.
Życiorys.
Gabriel Ochocki pochodził z osiadłej w Krakowie szlacheckiej rodziny pieczętującej się herbem Ostoja, wywodzącej się zapewne z Ochocic koło Kamieńska w dawnym województwie sieradzkim. O jego rodzinie wspomniał Kasper Niesiecki w "Herbarzu Polskim". 
Gabriel Ochocki do Krakowa przybył z Lelowa. W roku 1593 został przyjęty do prawa miejskiego. Zajmował się kupiectwem sukiennym. Od roku 1609 był ławnikiem sądowym. W roku 1615 został powołany do rady miejskiej przez Mikołaja Zebrzydowskiego, wojewodę krakowskiego. Będąc w składzie rady urzędującej pełnił w przypadającej na niego kolejności funkcję burmistrza miasta Krakowa. Był właścicielem kamienicy przy Rynku (nr 12A) w Krakowie. 
Gabriel Ochocki ożenił się z Elżbietą, córką Jana Fontaniego, przedstawiciela zamożnej, krakowskiej rodziny mieszczańskiej. Pozostawił kilkoro dzieci: Gabriela, Piotra, Sebastiana, Hieronima, Barbarę Aleksandrę (żonę Macieja Wojeńskiego, rajcy, doktora medycyny i rektora Uniwersytetu Krakowskiego) oraz Annę, norbertankę w Imbramowicach. Według Kaspra Niesieckiego miał utracić szlachectwo. Jego syn Piotr wraz z bratankiem Stanisławem Jackiem uzyskali uwolnienie od "abusum" szlachectwa w roku 1676 za zasługi w walkach ze Szwedami.
Gabriel Ochocki zmarł w roku 1616. Jego miejsce w radzie miasta Krakowa zajął Mikołaj Pernus. Egzekutorem testamentu Ochockiego był Maciej Wojeński, mąż jego córki Barbary.

</doc>
<doc id="5109759" url="https://pl.wikipedia.org/wiki?curid=5109759" title="Villa fasciata">
Villa fasciata

Villa fasciata – gatunek muchówki z rodziny bujankowatych i podrodziny Exoprosopinae. Zamieszkuje Palearktykę.
Taksonomia.
Gatunek ten opisany został po raz pierwszy w 1804 roku przez Johanna Wilhelma Meigena pod nazwą "Anthrax fasciata". Jako miejsce typowe wskazano Francję. Przez część autorów włączana jest do niego "Villa longicornis" w randze podgatunku, jednak większość uznaje ją za odrębny gatunek.
Morfologia.
Muchówka o ciele długości od 9 do 12 mm, robiącym wrażenie żółtawego. Niemal kulista głowa ma między łuskami na twarzy żółte owłosienie. Tułów jest krótki, lekko wypukły na przedzie i wyraźnie spłaszczony z tyłu. Ubarwienie przezmianek jest żółte lub białawe. Tegule u samca są przyżółcone. Skrzydła są przejrzyste z brunatnym do czarnego przyciemnieniem w części nasadowej i przedniej rozciągającym się na zewnątrz aż poza żyłkę poprzeczną radialno-medialną, a ku tyłowi aż poza żyłkę radialną. Odwłok jest krótki i szeroki. Jasne łuski układają się na tergicie drugim i czwartym w poprzeczne przepaski. Środkowe części piątego i szóstego tergitu samca są owłosione żółtawo. Wierzchołek odwłoka u samicy ma wieniec długich, zakrzywionych szczecinek.
Ekologia i występowanie.
Owad ten zasiedla ciepłe i otwarte stanowiska. Larwy są parazytoidami gąsienic motyli z rodziny sówkowatych. Owady dorosłe żerują na nektarze i chętnie odpoczywają na nasłonecznionych powierzchniach.
Gatunek palearktyczny. W Europie znany jest z Hiszpanii, Wielkiej Brytanii, Francji, Belgii, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Polski, Czech, Słowacji, Węgier, Ukrainy, Mołdawii, Rumunii, Bułgarii, Chorwacji, Bośni i Hercegowiny, Serbii, Macedonii Północnej, Grecji oraz europejskiej części Rosji. W Afryce Północnej występuje na Wyspach Kanaryjskich, w Maroku, Algierii, Tunezji i Libii. Poza tym podawany jest z Cypru, Turcji, Gruzji, Armenii, Azerbejdżanu, Syrii, Kazachstanu i Turkmenistanu.

</doc>
<doc id="5109760" url="https://pl.wikipedia.org/wiki?curid=5109760" title="Villa circumdata">
Villa circumdata



</doc>
<doc id="5109761" url="https://pl.wikipedia.org/wiki?curid=5109761" title="Powiat Higashikamo">
Powiat Higashikamo

 – dawny powiat w Japonii, w prefekturze Aichi. W 2005 roku liczył mieszkańców.
Historia.
Powiat został założony 20 grudnia 1878 roku w wyniku podziału powiatu Kamo na dwa mniejsze. Wraz z utworzeniem nowego systemu administracyjnego 1 kwietnia 1889 roku powiat Higashikamo został podzielony na 18 wiosek.

</doc>
<doc id="5109765" url="https://pl.wikipedia.org/wiki?curid=5109765" title="Villa occulta">
Villa occulta

Villa occulta – gatunek muchówki z rodziny bujankowatych i podrodziny Exoprosopinae. Zamieszkuje palearktyczną część Eurazji.
Taksonomia.
Gatunek ten opisany został po raz pierwszy w 1820 roku przez Christiana R.W. Wiedemanna w publikacji współautorstwa Johanna Wilhelma Meigena pod nazwą "Anthrax occulta". Jako miejsce typowe wskazano Niemcy.
Morfologia.
Muchówka o ciele długości od 9,5 do 11 mm i czarnym oskórku. Niemal kulista głowa ma między łuskami na twarzy wyłącznie czarne owłosienie. Tułów jest krótki, lekko wypukły na przedzie i wyraźnie spłaszczony z tyłu. Skrzydła są przejrzyste z brunatnym do czarnego przyciemnieniem w części nasadowej i przedniej rozciągającym się na zewnątrz aż poza żyłkę poprzeczną radialno-medialną, a ku tyłowi aż poza żyłkę radialną, w związku z czym zaciemnione są: komórka kostalna, obie komórki podstawowe, komórka dyskoidalna i pierwsza komórka radialna. Ubarwienie przezmianek jest ciemnobrązowe do czarnego. Odwłok jest krótki i szeroki. Łuski na odwłoku są głównie czarne, białe łuski występują tylko w przepaskach poprzecznych na przednich brzegach tergitów drugiego i ewentualnie czwartego. Po bokach tergitów, zarówno w ich narożach przednich, jak i tylnych, występują kępki białych włosków. Żółtego owłosienia na odwłoku brak zupełnie. Wierzchołek odwłoka u samicy ma wieniec długich, zakrzywionych szczecinek.
Ekologia i występowanie.
Owad ten zasiedla ciepłe i otwarte stanowiska. Larwy są parazytoidami gąsienic motyli z rodziny sówkowatych. Owady dorosłe żerują na nektarze i chętnie odpoczywają na nasłonecznionych powierzchniach.
Gatunek palearktyczny. W Europie znany jest z Hiszpanii, Francji, Niemiec, Szwajcarii, Austrii, Włoch, Danii, Szwecji, Finlandii, Estonii, Łotwy, Litwy, Polski, Czech, Węgier, Ukrainy, Mołdawii, Rumunii, Bułgarii, Serbii, Grecji oraz europejskiej części Rosji. Poza tym występuje w Turcji, Gruzji, Armenii, Azerbejdżanie, Kazachstanie, Mongolii i na Syberii.
Na „Czerwonej liście zwierząt ginących i zagrożonych w Polsce” umieszczony został jako gatunek o niedostatecznie rozpoznanym statusie (DD).

</doc>
<doc id="5109778" url="https://pl.wikipedia.org/wiki?curid=5109778" title="Bitwa pod Milejczycami">
Bitwa pod Milejczycami

Bitwa pod Milejczycami – walki polskiej 4 Brygady Jazdy z oddziałami sowieckiej grupy uderzeniowej artylerii w czasie Bitwy Warszawskiej w okresie wojny polsko-bolszewickiej.
Geneza.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie. Uchodząca spod Warszawy 16 Armia Nikołaja Sołłohuba miała zorganizować obronę na Bugu pod Drohiczynem i Grannem. Jednakże na szlakach odwrotu większość jednostek tej armii ogarnęła panika i demoralizacja.
Walki pod Milejczycami.
Po klęsce nad Wisłą dowództwo sowieckie pospiesznie uzupełniało i reorganizowało ocalałe z pogromu jednostki. 
W ramach sowieckiej 16 Armii komarma Nikołaja Sołłohuba utworzona została silna grupa artylerii pod dowództwem Jakowlewa. Liczyła 2876 żołnierzy, posiadała na uzbrojeniu 34 działa i 12 ciężkich karabinów maszynowych. Nie posiadała jednak amunicji artyleryjskiej, co w przypadku walki czyniło z dział bezużyteczny balast. W związku z ogólnym odwrotem wojsk sowieckich, 17 sierpnia 1920 Grupa rozpoczęła odwrót spod Mińska Mazowieckiego w kierunku na Sokołów Podlaski – Drohiczyn do Hajnówki. Po drodze dołączył do niej dywizjon haubic z 17 Dywizji Strzelców liczący 402 żołnierzy, 3 działa, 2 ckm. W nocy z 18 na 19 sierpnia sowieccy artylerzyści starli się w Drohiczynie z ubezpieczeniami czołowymi 1 Dywizji Piechoty Legionów nacierającej na Białystok. W wyniku walk utracono jedno działo. 
19 sierpnia w trakcie postoju w Nurcu dowódca Grupy podjął decyzję przebijania się na Hajnówkę. W tym czasie polska 4 Brygada Jazdy zakończyła walki pod Cycowem i otrzymała rozkaz osiągnięcia 20 sierpnia miejscowości Narew. Idący w szpicy przedniej dywizjon 16 pułku ułanów rtm. Stefana Czarneckiego w składzie 2 i 4 szwadron i dwa karabiny maszynowe zajął Milejczyce, a jego patrole zmusiły do odwrotu konny zwiad sowieckiej grupy artylerii. Rotmistrz Czarnecki, poinformowany o nadciąganiu dużych sił nieprzyjaciela, wyprowadził dywizjon z Milejczyc, spieszył szwadrony i podjął próbę zatrzymania marszu przeciwnika. Siły polskich ułanów okazały się jednak zbyt słabe i dywizjon wycofał się w kierunku Dasz. 
Interweniował dowódca 16 pułku ułanów mjr Ludwik Kmicic-Skrzyński i wysłał do walki 1 i 3 szwadron. Szwadrony napotkały tyły kolumny grupy artylerii pod Milejczycami. Wykorzystując brak sowieckich ubezpieczeń, ruszyły po obu stronach drogi do szarży. Atak konny wywołał panikę wśród czerwonoarmistów, a ułani wpadli w gąszcz wozów, rąbiąc obsługi armat szablami. Osłaniająca działa sowiecka piechota rozbiegła się w popłochu. Czoło i środek kolumny wycofywały się na Dasze - Kleszczele, a tam Jakowlew uporządkował pododdziały i zorganizował kontratak siłami około 200 żołnierzy w kierunku na Milejczyce. Sowiecki kontratak został odparty ogniem polskiej broni maszynowej, a następnie został odrzucony szarżą ułanów.
Kolejne walki sowieckich artylerzystów z polska jazdą miały miejsce pod Daszami. Ich drogę odwrotu po raz kolejny zagrodził dywizjon rotmistrza Czarneckiego. Czerwonoarmiści uderzyli na polskich ułanów od czoła, a siły główne próbowały od północy ominąć wioskę. Polski dowódca zdecydował odeprzeć atak w sposób zaczepny. Uderzył 2 szwadron i, mimo silnego ognia, ułani rozbili czoło kolumny zmuszając resztę do zjechania z drogi. Część armat ugrzęzła w błocie, a ich obsługi poddały się lub uciekły. Szwadron z jeńcami wrócił do Dasz. Tutaj dywizjon został nieoczekiwanie zaatakowany przez oddział osłony Jakowlewa, który po nieudanej próbie odbicia Milejczyc podążał za główną kolumną. Spóźniona próba szarży dywizjonu została udaremniona ogniem sowieckiej broni maszynowej. Polski dywizjon w nieładzie cofnął się do pobliskiego lasu, tracąc wszystkich jeńców, a sowiecki oddział osłony dołączył do kolumny głównej Jakowlewa. 
Maszerując dalej, sowiecka grupa artylerii pod Kleszczelami trafiła na dwa szwadrony 7 pułku ułanów mjr. Zygmunta Piaseckiego. Dowódca 7 p.uł. osobiście poprowadził do natarcia spieszony 2 szwadron. Do walki włączył się zaalarmowany strzelaniną 4 szwadron 3 pułku ułanów i ruszył do szarży na prawe skrzydło broniących się Sowietów. Zdemoralizowana klęskami grupa Jakowlewa, mimo zdecydowanej przewagi nad atakującymi Polakami, złożyła broń, a tylko nieliczne grupki czerwonoarmistów, prowadzone przez komisarzy, próbowały uciekać przez bagna, w większości ginąc od kul lub tonąc w grzęzawiskach.
Bilans walk.
Walki polskiej jazdy z sowiecką grupą uderzeniową artylerii Jakowlewa zakończyły się pełnym sukcesem strony polskiej. Sowiecki oddział przestał istnieć. Zginęło lub zostało rannych kilkuset czerwonoarmistów. Do niewoli dostało się ponad 900 jeńców. Polacy zdobyli 35 dział i 14 ciężkich karabinów maszynowych. Straty polskie to około 20 zabitych i rannych.

</doc>
<doc id="5109784" url="https://pl.wikipedia.org/wiki?curid=5109784" title="Bassin de la Villette">
Bassin de la Villette

Bassin de la Villette – sztuczny zbiornik wodny znajdujący się w Paryżu, w jego 19. dzielnicy. 
Zbiornik ma podłużny kształt o ok. 800 m długości i 70 m szerokości. Jest największym sztucznym zbiornikiem wodnym w granicach Paryża. Utworzono go w 1808 roku jako pierwszy element systemu kanałów żeglownych wzdłuż Sekwany, a jednocześnie zbiornik retencyjny wody dla stolicy. Zaprojektowano go tak, aby południowo-zachodni koniec znalazł się obok komory celnej La Rotonde de la Villette. Na uroczystym otwarciu obecny był Napoleon I. Kanały, które łączy, tj. Kanał Saint Martin, Kanał Saint-Denis i Kanał de l'Ourcq zbudowano w latach 20. XIX w. Nad zbiornikiem i kanałami wybudowano infrastrukturę handlowo-magazynową, a także rzeźnie. Ze względu na okresowe niedobory wody w latach 60. XIX w. zbudowano przepompownie doprowadzające wodę z Marny do paryskich kanałów. Wtedy też część kanałów w stronę centrum miasta orurowano, tworząc na ich powierzchni bulwary. W 1885 nad zbiornikiem przeciągnięto stalowy most podnoszony w ciągu ulicy rue de Crimée. Z czasem rola handlowa paryskich kanałów osłabła, a infrastruktura magazynowa ulegała degradacji i była porzucana, co postępowało zwłaszcza w drugiej połowie XX w.
Pod koniec lat 70. rozpoczęto rewitalizację okolic na północny wschód od zbiornika, tworząc Parc de la Villette, gdzie dawną rzeźnię przekształcono w halę Grande halle de la Villette. W latach 80. XX w. nastąpiła rozbudowa infrastruktury turystycznej zbiornika i jego okolic. W 2017 otworzono kąpielisko, jedyne w granicach Paryża wyznaczone zgodnie z dyrektywą kąpieliskową, o międzynarodowym kodzie FR10175056D075001. W latach 2017–2020 kilkakrotnie stwierdzono podwyższone miano coli, ale roczna ocena jakości wody była doskonała. Nie wystąpiły zakwity ani inne dyskwalifikujące zanieczyszczenia. Kąpielisko jest wydzielone ze zbiornika drewnianymi pomostami.

</doc>
<doc id="5109786" url="https://pl.wikipedia.org/wiki?curid=5109786" title="Stone the Crows">
Stone the Crows

Stone the Crows – szkocki zespół blues-rockowy założony pod koniec 1969 roku w Glasgow.
Historia.
Początki.
Zespół powstał po tym jak wokalistka Maggie Bell została przedstawiona gitarzyście Lesowi Harveyowi przez jego starszego brata Alexa Harveya. Po wspólnym graniu w Kinning Park Ramblers, ich kolejny zespół Power został przemianowany na Stone the Crows (angielski [brytyjski-australijski] idiom oznaczający okrzyk zaskoczenia lub szoku) przez menadżera Led Zeppelin, Petera Granta. Zespół był współzarządzany przez Granta i Marka Londona. London był związany z Lulu jako współautor jej piosenki "To Sir With Love" i był również mężem menedżerki Lulu, Marion Massey. London zarządzał również poprzednikiem zespołu Cartoone, w którym Peter Grant miał finansowy udział i w którym grał Les Harvey na gitarze.
Pierwszy skład.
W tym składzie zespół nagrał w 1970 roku dwa albumy studyjne "Stone the Crows" oraz "Ode to John Law" dla wytwórni Polydor Records. Śpiew Maggie Bell był porównywany do stylu Janis Joplin, a ona sama była powszechnie uważana za najlepszą brytyjską wokalistkę rockową. W 1972 roku zdobyła nagrodę Top Girl Singer. 
Drugi skład i śmierć Lesa Harveya na scenie.
John McGinnis i James Dewar opuścili zespół w 1971 roku, a ich miejsce zajęli Ronnie Leahy i Steve Thompson. W tym zestawieniu wydał w 1971 roku trzeci album "Teenage Licks". Dewar później trafił do zespołu Robina Trowera (zmarł 16 maja 2002 roku na udar mózgu).
3 maja 1972 roku gitarzysta i współzałożyciel Les Harvey został śmiertelnie porażony prądem na scenie festiwalu Top Rank Suite w Swansea na oczach grupy i publiczności. Przewody do sprzętu grupy zostały podobno uszkodzone przez publiczność i chociaż ekipa techniczna próbowała naprawić szkody, przeoczyła luźny przewód uziemiający. Harvey został porażony prądem, gdy sięgnął po mikrofon, podczas gdy jego palce dotykały metalowych strun gitary. Pozostali muzycy, którzy próbowali go ratować, sami zostali porażeni i dopiero gdy ktoś kopnął jego gitarę, personel medyczny był w stanie udzielić mu pomocy. Po przybyciu do szpitala stwierdzono śmierć. Les Harvey w dniu śmierci miał 27 lat.
Jimmy McCulloch zastąpił głównego kompozytora Harveya na stanowisku gitarzysty. Po śmierci Harveya zespół ponownie rozważył swój kierunek rozwoju. W 1972 roku został wydany czwarty i ostatni album studyjny "Ontinuous Perfomance," który osiągnął 33 miejsce na brytyjskiej liście przebojów.
Po rozpadzie zespołu.
Stone the Crows ostatecznie rozpadł się w czerwcu 1973 roku a Peter Grant nadal kierował karierą Maggie Bell. Pod opieką Granta, Bell później nagrała dwie płyty solowe "Queen of the Night" (1974) i "Suicide Sal" (1975) oraz album z zarządzanym przez Granta zespołem Midnight Flyer (1981). Bell jest również znana z pracy sesyjnej przy albumie Roda Stewarta "Every Picture Tells a Story" (1971), w szczególności z jej współwokalu ze Stewartem w tytułowym utworze. Gitarzysta Jimmy McCulloch dołączył do grupy Paula McCartneya Wings w 1974 roku (zmarł 27 września 1979 roku z powodu niewydolności serca wywołanym zatruciem morfiną i alkoholem w wieku 26 lat), natomiast perkusista Colin Allen do holenderskiej grupy Focus.

</doc>
<doc id="5109787" url="https://pl.wikipedia.org/wiki?curid=5109787" title="Squalodon">
Squalodon

Squalodon – rodzaj wymarłego zębowca z rodziny Squalodontidae. Nazwa "Squalodon" z starogreki oznacza "rekini ząb", nawiązując do rodzaju dzisiejszych rekinów, "Squalus".
Rozmieszczenie geograficzne.
Rodzaj ten należał do najprymitywniejszych zębowców. Żył w Burdygale, 20,5–16 mln lat temu, od późnego oligocenu do mioceniu, w Ameryce Północnej, Francji i Austrii, a najprawdopodobniej także Japonii oraz Kostaryki. Jean- Pierre Grandeloup, francuski archeolog początkowo twierdził, iż znaleziona przez niego żuchwa należą do rodzaju gada.
Morfologia.
Największe gatunki rodzaju "Squalodon" osiągały 3 metry. Ssak ten miał długi pysk i baryłkowate ciało z małymi płetwami.
Gatunki
Ekologia i zachowanie.
Tak jak inne zębowce, "Squalodon" był hipermięsożerny; Odżywiał się tak jak dzisiejsze delfiny rybami i kałamarnicami. Zwierzęta te prawdopodobnie prowadziły podobny tryb życia, tak jak dzisiejsze delfiny. "Squalodon" musiał najpewniej konkurować z innymi ssakami morskimi np. z płetwonogimi lub rodzajami zębowców "Kentriodon" i "Delphinodon".

</doc>
<doc id="5109789" url="https://pl.wikipedia.org/wiki?curid=5109789" title="Exoprosopinae">
Exoprosopinae

Exoprosopinae – podrodzina muchówek z podrzędu krótkoczułkich i rodziny bujankowatych.
Muchówki te wyróżniają się na tle rodziny obecnością silnego wcięcia na tylnej krawędzi oczu złożonych. Genitalia samców cechują się nadprąciem w widoku od strony grzbietowym mającym postać szerokiego, językowatego wyrostka o zaokrąglonym wierzchołku, osadzonego w nabrzmiałej podstawie.
Takson rangi rodzinowej od rodzaju "Exoprosopa" jako pierwszy wyprowadził Theodor Becker w 1912 roku. Do podrodziny tej zalicza się 53 opisane rodzaje, zgrupowane w dwóch plemionach:
Frank M. Hull zaproponował w 1972 roku wyróżnienie również plemienia Villoestrini, jednak współcześnie rodzaj "Villoestrus" włączany jest w skład plemienia Villini. Dawniej rodzaje klasyfikowane obecnie w Eoprosopinae umieszczane były w Anthricinae.

</doc>
<doc id="5109790" url="https://pl.wikipedia.org/wiki?curid=5109790" title="Exoprosopini">
Exoprosopini

Exoprosopini – plemię muchówek z podrzędu krótkoczułkich, rodziny bujankowatych i podrodziny Exoprosopinae.
Muchówki te osiągają od 12 do 64 mm rozpiętości skrzydeł, obejmując jednych z największych przedstawicieli bujankowatych. Dominują wśród nich formy o dużych wymiarach ciała. Podobnie jak Villini cechują się obecnością silnego wcięcia na tylnej krawędzi oczu złożonych.
Takson ten rozprzestrzeniony jest kosmopolitycznie.
Takson rangi rodzinowej od rodzaju "Exoprosopa" jako pierwszy wyprowadził Theodor Becker w 1912 roku. Do plemienia tego zalicza się 22 opisane rodzaje:

</doc>
<doc id="5109794" url="https://pl.wikipedia.org/wiki?curid=5109794" title="Üllar Jörberg">
Üllar Jörberg

Üllar „Jörpa” Jörberg, wymowa estońska: [yllɑr jørpɑ jørberg] (ur. 9 czerwca 1941, zm. 26 grudnia 2018) – estoński wokalista.
__SPIS__
Biografia.
W szkole śpiewał w chórze oraz w męskim kwartecie wokalnym. Ukończył gimnazjum w Viljandi w 1961 roku. Przed służbą w Armii Radzieckiej studiował wychowanie fizyczne na Uniwersytecie w Tartu.
Zaczął śpiewać profesjonalnie w 1967 roku, występując solo w restauracji Kaseke w Tartu. Następnie występował z zespołem Fix.
W trakcie swojej kariery wydał dziesiątki płyt i ponad 600 piosenek, przede wszystkim z muzyką taneczną. Według Kroonika, jednymi z jego najbardziej znanych piosenek są "Mereranna tuul" („Morska bryza”) i "Kutse tantsule" („Zaproszenie do tańca”).
W 2014 r. TV3 przygotowało film dokumentalny na jego temat pt. "Jutustus tõelisest Jörbergist" („Opowieść o prawdziwym Jörbergu”), w reżyserii Antti Oolo.
W 2017 r. wraz z żoną Ester Jörberg oraz muzykiem Onu Bella prowadził program "Suur Lõunamere Armastus" („Wielka miłość Morza Południowego”) w Radio 2. Tego samego roku Jörberg ogłosił zakończenie kariery; jego ostatnie ważniejsze występy miały miejsce na Õllesummer 2018 oraz festiwalu Haapsalu.
Üllar Jörberg ma syna Svena Jörberga (urodzonego w grudniu 1969) z pierwszego małżeństwa z Reedą. 10 sierpnia 1978 roku Üllar ożenił się po raz drugi. Jego żoną została Ester. Üllar i Ester mieszkali w Ihaste, na przedmieściach Tartu.
Üllar Jörberg zmarł wskutek nagłej choroby 26 grudnia 2018 roku.

</doc>
<doc id="5109799" url="https://pl.wikipedia.org/wiki?curid=5109799" title="Bitwa pod Dębe">
Bitwa pod Dębe



</doc>
<doc id="5109802" url="https://pl.wikipedia.org/wiki?curid=5109802" title="Kolej linowa Janikowo - Piechcin">
Kolej linowa Janikowo - Piechcin



</doc>
<doc id="5109804" url="https://pl.wikipedia.org/wiki?curid=5109804" title="Sztuczne drzewo (posterunek obserwacyjny)">
Sztuczne drzewo (posterunek obserwacyjny)



</doc>
<doc id="5109809" url="https://pl.wikipedia.org/wiki?curid=5109809" title="Lego Marvel's Avengers">
Lego Marvel's Avengers



</doc>
<doc id="5109810" url="https://pl.wikipedia.org/wiki?curid=5109810" title="River of Pictou">
River of Pictou



</doc>
<doc id="5109815" url="https://pl.wikipedia.org/wiki?curid=5109815" title="Villini">
Villini

Villini – plemię muchówek z podrzędu krótkoczułkich, rodziny bujankowatych i podrodziny Exoprosopinae.
Muchówki o ciele długości od 4 do 17 mm. Głowa ich wyposażona jest zwykle w krótki ryjek o mięsistym labellum, ale niekiedy bywa on dłuższy od reszty głowy. Szeroko rozstawione czułki cechują się trzecim członem o bulwiastym, rzadziej stożkowatym kształcie, zwieńczonym aristą. Łuseczki tułowiowe i skrzydłowe są wąskie. Na śródpleczu i metapleurach obecne są kępki owłosienia. Skrzydła posiadają od dwóch do trzech komórek submarginalnych i zwykle mają dobrze rozwinięte grzebienie kostalne. Odnóża rzadko wyposażone są w przylgi.
Plemię to rozprzestrzenione jest kosmopolitycznie.
Takson ten wprowadzony został w 1972 roku przez Franka M. Hulla. W tej samej publikacji wprowadził on plemię Villoestrini, jednak współcześnie rodzaj "Villoestrus" włączany jest w skład plemienia Villini.
Do plemienia tego zalicza się 31 opisanych rodzajów:

</doc>
<doc id="5109817" url="https://pl.wikipedia.org/wiki?curid=5109817" title="Oranżeria (Paryż)">
Oranżeria (Paryż)



</doc>
<doc id="5109822" url="https://pl.wikipedia.org/wiki?curid=5109822" title="Don't Call Me">
Don't Call Me



</doc>
<doc id="5109823" url="https://pl.wikipedia.org/wiki?curid=5109823" title="Dwutlenek węgla w atmosferze młodej Ziemi">
Dwutlenek węgla w atmosferze młodej Ziemi

Dwutlenek węgla w atmosferze młodej Ziemi – w atmosferze Ziemi w okresie od powstania globu w młodym Układzie Słonecznym do rozpoczęcia „antropocenu” i „szóstej katastrofy” („szóste wielkie wymieranie”).
Wiedza o młodej Ziemi jest wciąż gromadzona w takich dziedzinach nauki jak astrofizyka i astrochemia (w tym badania składu powierzchni innych planet ziemskich Układu Słonecznego i pyłu kosmicznego), biologia z astrobiologia, ekologia z ekologią ewolucyjną, stratygrafia z biostratygrafią, glacjologia, paleoklimatologia i inne.
Przed początkiem rozwoju cywilizacji w holocenie (zob. ewolucjonizm kulturowo-społeczny) zmiany stężenia atmosferycznego zachodziły pod wpływem globalnych i pozaziemskich czynników naturalnych, kształtujących ziemski – globalny ekosystem nazywany „maszyną klimatyczną”, zrównoważony dopóki zmiany nie przekraczają „granic planetarnych”, porównywany z „Gają” Jamesa Lovelocka i Lynn Margulis.
Istotną rolę odgrywają badania wykonywane z użyciem metod datowania izotopowego. Ich wyniki dotyczące fanerozoiku są wykorzystywane w czasie tworzenia matematycznych modeli obiegu węgla w przyrodzie, modeli klimatu i ogólnej cyrkulacji.
Globalne modele klimatu są podstawą programów działań zmierzających do zahamowania współczesnego globalnego ocieplenia, spowodowanego wzrostem stężenia w atmosferze.
O zintensyfikowanie podejmowanych działań apelują liczni klimatolodzy. (1931–2019), nazywany „dziadkiem klimatologii” i „prorokiem zmian klimatu”, autor ponad 1000 cenionych publikacji naukowych z tej dziedziny, niedługo przed śmiercią publicznie opowiadał się za szybkim zastosowaniem metod geoinżynierii klimatu („opcji Pinatubo”). Twierdził, że dotychczasowe próby zapobieżenia klimatycznej katastrofie są niewystarczające.
Węgiel i tlen we Wszechświecie.
Według standardowego kosmologicznego modelu Wszechświata jego wiek wynosi 13,82 mld lat – jest czasem, który upłynął od Wielkiego Wybuchu. Po tym zdarzeniu, którego pozostałością jest mikrofalowe promieniowanie tła, rozpoczął się okres pierwotnej nukleosyntezy (powstawania jąder atomowych większych niż proton), a następnie dalsza ewolucja Wszechświata.
Około 500 mln lat trwały Wieki Ciemne, czyli bezgwiezdny okres różnicowania się gęstości materii. Powstające obłoki molekularnego wodoru zapadały się grawitacyjnie w kierunku centrum (zob. niestabilność Jeansa), co umożliwiło rozpoczęcie syntez jąder pierwiastków cięższych od helu (zob. pierwotna nukleosynteza i nukleosynteza), w kosmologicznym żargonie nazywanych „metalami” (pierwsze syntezy termojądrowe). Zależnie od masy zapadającego się obłoku w jego centrum powstawały obiekty o różnej wielkości, brązowe karły (np. Gl229B w konstelacji Zająca) lub gwiazdy. Powstanie nieistniejących już gwiazd III populacji zakończyło Wieki Ciemne.
W początkowym okresie życia gwiazd dominują jądrowe reakcje „spalania” wodoru, prowadzące do powstawania helu-4 (zob. cykl protonowy). Reakcje zachodzące w kolejnych etapach ewolucji gwiazdy zależą przede wszystkim od jej masy, decydującej o temperaturze i ciśnieniu w centrum. Gromadzące się tam jądra helu mogą ulegać dalszym syntezom, jeżeli temperatura jest dostatecznie wysoka (zob. częstość występowania pierwiastków we Wszechświecie).
W różnych warstwach bardzo dużych gwiazd mogą zachodzić:
Po 13,82 mld lat przemian jądrowych wśród istniejących we Wszechświecie pierwiastków (zob. lista pierwiastków chemicznych) dominują wodór i hel, co wykazano metodami spektrofotometrycznymi (zob. spektroskopia astronomiczna). Oszacowano, że liczba ich atomów jest odpowiednio 40000 i 3100 razy większa od liczby atomów krzemu. Na liście uporządkowanej według tak zdefiniowanej względnej powszechności kolejne pozycje pierwszej dziesiątki zajmują: tlen (22×), neon (8,6× bardziej powszechny), azot (6,6×), węgiel (3,5×) krzem (1), magnez (0,91×), żelazo (0,61×), siarka (0,38×). W paleontologii i paleoklimatologii istotną rolę odgrywają izotopy tlenu i węgla (zob. listy izotopów węgla i tlenu) oraz izotopy innych pierwiastków
Planety ziemskie Układu Słonecznego.
Do planet ziemskich zalicza się Merkurego, Wenus, układ Ziemi i Księżyca oraz planetę Mars. Są to obiekty o średniej wielkości, niemal kuliste (lekko spłaszczone), zbudowane przede wszystkim z materiału w fazie stałej, wykazujące aktywność wulkaniczną i tektoniczną lub zachowujące w swojej budowie dowody wcześniejszej takiej aktywności. Powstały w procesach akrecji planetozymali i stałych cząstek obłoku pyłowo-gazowego. Po ich częściowym lub całkowitym stopieniu, pod wpływem ciepła zderzeń, dochodziło do rozdzielania składników o różnych ciężarach właściwych – dyferencjacji magmowej (w tym procesie wydzielały się dodatkowe ilości ciepła).
Długotrwałe zachowanie formy płynnej lub częściowo płynnej (plastycznej) umożliwia konwekcję i ruch płyt tektonicznych litosfery oraz związane tym zjawiska wulkanizmu, aktywności orogenicznej, sejsmiczności itp. Obecnie tektonika płyt występuje tylko na Ziemi (w przeszłości mogła występować także na Marsie i Wenus). Poza Ziemią bardzo wysoką aktywność wulkaniczną zachował Io (satelita Jowisza o promieniu podobnym do promienia Księżyca), bardzo odległy od Słońca, lecz nieustannie rozgrzewany wskutek grawitacyjnego oddziaływania swojej planety centralnej i jej innych satelitów.
Od wielkości planet w młodym Układzie Słonecznym oraz od ich położenia względem Słońca zależał również przebieg procesu uwalniania gazów w czasie stapiania zderzających się planetozymali oraz wychwytywania gazów z otoczenia – planety duże utrzymywały więcej gazów siłami grawitacji, a atmosfera planet położonych bliżej Słońca była intensywniej zrywana przez wiatr słoneczny. Skład pierwotnych atmosfer gazowych i ich grubość ulegała następnie stopniowym zmianom, decydującym o klimacie, co jest wciąż przedmiotem badań (zob. badania Marsa, Mars Odyssey, Venus Express i in.).
Właściwości dwutlenku węgla i jego rola w ekosferach.
Dwutlenek węgla jest jednym z bardzo licznych związków chemicznych, w których skład wchodzą atomy węgla i tlenu obok innych (zob. C1–C234 i O1–128). Będąc składnikiem atmosfer planet ziemskich uczestniczy w procesach geologicznych i klimatycznych (na Ziemi również w cyklu biogeochemicznym). Pochłania przechodzące przez atmosferę promieniowanie podczerwone, co jest konsekwencją budowy cząsteczki . Centrosymetryczna cząsteczka (atom węgla między atomami tlenu) ma zerowy moment dipolowy. Długość wiązań wynosi 116,3 pm. Cząsteczka ma 4 wewnętrzne stopnie swobody. Wzbudzenie drgań normalnych jest związane z absorpcją promieniowania w zakresie podczerwieni (zob. spektroskopia w podczerwieni, spektroskopia oscylacyjna).
Zależnie od wartości ciśnienia i temperatury dwutlenek węgla może występować w jednym z trzech stanów skupienia, w fazie gazowej, ciekłej (ciecz lub ciecz nadkrytyczna) lub stałej (zob. równowag faz).
Jako gaz dominuje w atmosferach Marsa i Wenus. Okresowo dominował również w atmosferze młodej Ziemi.
Nadkrytyczny (scCO2) ma liczne zastosowania przemysłowe. Jest przewidywane jego komercyjne stosowanie w instalacjach do równoczesnego wydobycia gazu z łupków (por. szczelinowanie hydrauliczne) i sekwestracji powstającego w czasie jego spalania. Uważa się, że scCO2 mógł zastępować wodę w procesach biogenezy na Wenus i innych planetach pozaziemskich.
Suchy lód, znany z licznych zastosowań w chłodnictwie, występuje np. w czapach polarnych Marsa.
W warunkach ziemskich duże strumienie globalnego obiegu węgla krążą w hydrosferze, dzięki procesom rozpuszczania w wodzie (przypuszcza się, że w głębszych warstwach lodowców istnieją również klatraty; zob. klatrat dwutlenku węgla).
Podczas rozpuszczania dwutlenku węgla w wodzie powstaje słaby (zob. moc kwasu) i nietrwały kwas węglowy :
Reakcje są przyczyną zakwaszania wód w zbiornikach naturalnych.
Cząsteczki stają się stabilne przy ciśnieniu ok. 24 tys. atm i w temperaturze powyżej 97 °C. Rozważa się możliwość ich występowania w przestrzeni kosmicznej, m.in. w ogonach komet i w czapach polarnych na biegunach Marsa.
Podstawowym składnikiem wielu minerałów, tj. kalcyt, aragonit i in. (zob. skała węglanowa) jest węglan wapnia, sól kwasu węglowego i wapnia, ulegająca termicznemu rozkładowi na tlenek wapnia (wapno palone) i dwutlenek węgla:
Uczestnicząc w tzw. cyklu węglanowo-krzemianowym jest wiązany przez krzemiany wapnia i magnezu. Powstające mineralne węglany (węglan wapnia i węglan magnezu) mogą ulegać kolejnym przemianom (zob. diageneza, metamorfizm, cykl skalny).
W skałach utworzonych w kolejnych epokach geologicznych zachowane są skamieniałości żyjących wówczas organizmów, np. kalcytowe płaszcze kambryjskich trylobitów (zob. fosylizacja), analizowane przez biostratygrafów.
Badania skamieniałości pozwoliły orientacyjnie określić, że życie pojawiło się na Ziemi ok. miliard lat po uformowaniu globu. Początkowo rozwijało się w beztlenowym środowisku wodnym (anaeroby, chemoautotrofizm, heterotrofizm). Wydarzeniem przełomowym w ewolucji pierwotnej ziemskiej biosfery było pojawienie się sinic ("Cyanobacteria") – bakterii zdolnych do tlenowej fotosyntezy (prawdopodobnie stały się później chloroplastami innych komórek). W dalszych etapach rozwoju życia na Ziemi umożliwił budowę różnorodnych piramid ekologicznych, w których pierwszy poziom troficzny zajmują producenci – organizmy wytwarzające związki organiczne ze związków nieorganicznych. Jest rozpatrywana hipoteza, że uwalniany przez sinice tlen spowodował katastrofę tlenową (paleoproterozoik, 2,4–2,0 mld lat temu).
Dwutlenek węgla odgrywa kluczową rolę w cyklach biogeochemicznych biosfery. Jest np.:
Ziemia jako złożony system.
Atmosfera Ziemi i inne geosfery (litosfera, hydrosfera, pedosfera, biosfera) są integralnymi częściami złożonego systemu (zob. , system ekologiczny, system autopojetyczny, teoria systemów) – dynamicznego układu badanego przez liczne zespoły interdyscyplinarne. Historia każdej z geosfer jest nierozerwalnie związana z historią pozostałych. Rozpoczęła się ok. 4,6 miliarda lat temu w czasie powstawania Ziemi jako jednej z planet Układu Słonecznego. Kolejne setki milionów lat trwało wyodrębnianie się jądra Ziemi otoczonego płaszczem i litosferą, a następnie wyodrębnianie się i przekształcenia geosfer. Procesy te przebiegały w polu grawitacyjnym innych obiektów kosmicznych i w warunkach zderzeń z innymi fragmentami dysku protoplanetarnego (zob. hadeik, archaik). System geosfer powstawał w polu oddziaływania zmiennego promieniowania słonecznego (zob. paradoks słabego, młodego Słońca) i kosmicznego.
Zmiany aktywności słonecznej były obserwowane systematycznie od połowy XIX wieku (Samuel Heinrich Schwabe, Rudolf Wolf). W XX wieku promieniowaniem Słońca i mechaniką nieba zajmował się Milutin Milanković. Jego krzywa promieniowania słonecznego została spopularyzowana dzięki wykorzystaniu w pracy Wladimira Köppena i Alfreda Wegenera "Die Klimate der geologischen Vorzeit" (wyd, 1924), z której autorami współpracował w czasie tworzenia podstawowych podręczników klimatologii i geofizyki ("Handbuch der Klimatologie", wyd. 1939 i "Handbuch der Geophysik", wyd. 1933). Jest znany przede wszystkim jako twórca nazwanej jego nazwiskiem koncepcji wiążącej cykliczne zlodowacenia Ziemi ze zmiennością ekscentryczności jej orbity, nachylenia osi obrotów względem ekliptyki i precesji (cykle Milankovicia) ("Canon of Insolation and the Ice-age Problem", wyd. 1941).
Alfreda Wegenera, autora pracy "Die Entstehung der Kontinente und Ozeane" (wyd. 1915), upamiętnia nazwa pierwszej teorii wędrówki kontynentów (Teoria Wegenera; zob. też historia listosfery i cykl superkontynentalny).
Coraz pełniejsza wiedza o przekształceniach skorupy ziemskiej umożliwia wyjaśnianie ich wpływu na całość systemu klimatycznego. Ekspansji nowych fragmentów płyty oceanicznej wzdłuż grzbietów śródoceanicznych oraz procesom zachodzącym na przeciwległych granicach wędrujących płyt (np. orogeneza w strefach subdukcji) towarzyszy wulkanizm i inne ekshalacje powodujące bezpośrednie zmiany stężenia i innych gazów i pyłów w atmosferze (zob. np. pacyficzny pierścień ognia, ryfty kontynentalne itp, ... obserwacje Mauna Loa Baseline Observatory). Wpływ pośredni wywierają np. spowodowane przemieszczaniem się kontynentów zmiany kierunków i prędkości głębinowych i powierzchniowych prądów morskich, wiatrów stałych itp. (zob. cykle oceaniczne Fischera, północnoatlantyckie wody głębinowe i cyrkulacja termohalinowa). Zachodzące na wędrujących kontynentach zmiany klimatu (insolacja, opady itp.), prowadzą m.in. do zmian struktury biotopów i przebiegu procesów przyrostu i pogrzebania biomasy. Mapy ilustrujące przesuwanie się granic stref klimatycznych (np. mapy Köppena-Geigera) dostarczają istotnych informacji o zmienności warunków przebiegu przemian decydujących o obiegu materii w przyrodzie, w tym obiegu węgla (przemian geofizycznych, geochemicznych i biologicznych).
Procesy zachodzące w różnych geosferach ulegają ujemnym lub dodatnim sprzężeniom zwrotnym, pogłębiając lub niwelując odchylenie od stabilności całego ziemskiego systemu (zob. wpływ sprzężeń zwrotnych na przebieg globalnego ocieplenia).
Sprzężenia charakteryzują różnorodne biocenozy i całą biosferę (zob. równowaga biocenotyczna, sukcesja ekologiczna, klimaks, cykliczne zmiany biocenozy, superorganizm). Problematykę utrzymywania równowagi w ekosystemie traktowanym jako układ złożony ulegający samoorganizacji (koncepcja globalnej homeostazy) spopularyzowali James Lovelock, Lynn Margulis i James Watson m.in. dzięki opisom Gai – Matki Ziemi i Daisyworld – modelu planety, której temperaturę reguluje jej fitocenoza: stokrotki białe i ciemne. Albedo powierzchni modelowego globu jest zależne od ich proporcji, a proporcja od zmiennych cech siedliska, np. temperatury.
Próby wyjaśnienia mechanizmów utrzymywania równowagi w rzeczywistym ziemskim układzie klimatycznym w okresie mierzonym miliardami lat są wielokrotnie podejmowane mimo braku możliwości wykonywania eksperymentów i braku kompletnego zapisu zdarzeń historycznych. Liczne badania są prowadzone m.in. w celu określenia przyczyn i przebiegu globalnych zlodowaceń (np. Ziemia śnieżka, epizody ok. 700 i ok. 620 mln lat temu trwające 10–30 mln lat). Uzyskanie odpowiedzi na podobne pytania ułatwia ustalanie punktów krytycznych w ziemskim systemie klimatycznym (np. NADW i pętla globalnej cyrkulacji oceanicznej). Może ułatwić znalezienie skutecznych metod niwelowania przyszłych zagrożeń.
W czasie 4,6 miliarda lat globalnych wahań temperatury i opadów na Ziemi wystąpiło kilka okresów, w których atmosferyczne gazy cieplarniane nie uchroniły Ziemi przed długotrwałymi, rozległymi zlodowaceniami. Wystąpiły np. zlodowacenia:
Przypuszcza się, że zanik zlodowacenia Ziemi śnieżki nastąpił dzięki emitowanemu w czasie erupcji wulkanicznych, a niepochłanianemu w czasie wietrzenia skał pokrytych lodem. Po 10 mln lat jego gromadzenia się w atmosferze stężenie mogło wzrosnąć do ≥20% obj., co doprowadziło do rozpoczęcia topienia się pokrywy lodowej mimo jej wysokiego albedo. Pierwsze ciemne plamy wody i miejsca lodu pokryte pyłem wulkanicznym stały się czynnikiem rozpoczynającym wyjście z okresu lodowcowego (coraz szybsze dzięki dodatniemu sprzężeniu zwrotnemu).
Elementy historii atmosfery.
Historia ziemskiej atmosfery jest częścią historii Ziemi oraz historii życia, od jego powstania w oceanach do dzisiaj.
W opisach wieloetapowego procesu ewolucji ziemskiej atmosfery bywa wyróżniany okres początkowy, w którym dominowały lekkie gazy o dużej energii kinetycznej – wodór i hel. Zostały utracone przez gorącą Ziemię wkrótce po uformowaniu się Układu Słonecznego (zob. orientacyjny skład chemiczny planet).
W czasie kolejnych miliardów lat skład atmosfery ulegał znacznym zmianom. Wyodrębnia się okresy opisywane z użyciem pojęć „pierwsza atmosfera”, „druga atmosfera” i „trzecia atmosfera” (podział związany z historią atmosferycznego tlenu). Przejście od atmosfery drugiej do trzeciej zachodziło stopniowo w okresie 2,45–1,85 mld lat temu.
Paleoklimatolodzy analizujący zmiany klimatu w tak długich i odległych okresach historii Ziemi korzystają z różnorodnych informacji pośrednich (proxy klimatyczne).
W badaniach paleoklimatologicznych dużą rolę odgrywają np. wskaźniki δ13C i δ18O, które wyznacza się określając nadwyżkę/niedobór rzadziej występującego izotopu i porównując tę wartość z określoną dla próbki standardowej. W 2007 roku opublikowano udoskonaloną metodę określania wieku skamieniałości, która polega na oznaczaniu zawartości związanych ze sobą rzadkich izotopów tlenu i węgla. Ponieważ tworzeniu wiązań między 18O i 13C w skamieniałościach (np. muszle, koralowce) sprzyjają niskie temperatury, istnieje możliwość oszacowania temperatury wody morskiej, w której żyły organizmy wiązanie 13C-18O jako „paleotermometr”. Badania potwierdziły istnienie silnego sprzężenia między wartościami temperatury i stężeniami . Za miarę aktywności słonecznej uważa się wartości stężenia izotopu 10Be, bardzo dobrze skorelowane z liczbą plam na Słońcu (zob. też cykliczność aktywności Słońca, diagram Hertzsprunga-Russella i ciąg główny, przyszłość Ziemi, Układu Słonecznego i Wszechświata).
Pierwsza atmosfera.
Pierwsza atmosfera powstała ok. 4 mld lat temu (hadeik), przed osiągnięciem przez Słońce pełnej dojrzałości (zob. paradoks słabego, młodego Słońca), w okresie powstawania skorupy ziemskiej. Prawdopodobnie ok. 90% gazów uwalnianych z powierzchni stopionej materii oraz z głębi (podczas erupcji wulkanicznych) stanowiły: para wodna (ok. 4/5 atmosfery), dwutlenek węgla i metan oraz siarkowodór, amoniak, tlenek węgla, azot i in. Duży udział pary wodnej w atmosferze był konsekwencją nadal wysokiej temperatury, przekraczającej 100 °C.
Występujące we wszystkich ziemskich organizmach związki organiczne oraz najprostsze żywe komórki (zob. świat RNA, chemoton) mogły pojawić się w pobliżu kominów hydrotermalnych wkrótce po powstaniu skorupy ziemskiej i oceanów. Pierwsze hipertermofilne archeony mogły zasiedlać miejsca przypominające oazy hydrotermalne otoczenia współczesnych gejzerów i wulkanów np. w Parku Yellowstone (zob. "Alvin").
Druga atmosfera.
„Drugą atmosferą” jest nazywana powłoka gazowa utworzona ok. 3,5 mld lat temu, po kondensacji pary wodnej. Dominował w niej dwutlenek węgla, uczestniczący w abiotycznym globalnym obiegu węgla w przyrodzie – rozpuszczanie się w wodzie prowadziło do powstawania chemogenicznych wapieni i do dalszych procesów cyklu skalnego (egzogeniczne i endogeniczne procesy geologiczne kształtujące powierzchnię Ziemi). Na skalnym dnie ówczesnych oceanów zostały zarejestrowane ślady wczesnej historii życia, które mogło pojawić się wcześniej ok. 4 mld lat temu (zob. ewolucja fotosyntezy i teoria endosymbiozy. Śladami życia licznych mikroorganizmów prekambru są stromatolity o charakterystycznej laminacji, powstałe z . W matach liczne sinice prowadziły pierwotną fotosyntezę, dzięki czemu obok geochemicznych i geofizycznych procesów decydujących o obiegu materii w „maszynie klimatycznej” pojawiły się procesy biochemiczne.
Przypuszcza się, że pierwsze maty mikrobiotyczne powstały ponad 3,7 mld lat temu. Obecnie stromatolity są obserwowane w wielu punktach Ziemi (struktury przypominające skamieniałe zaobserwowano na Marsie, w miejscu byłego jeziora krateru Gale). Do najbardziej znanych należą aktywne współcześnie struktury w płytkiej wodzie Zatoki Rekina). Powstawały również m.in. w strefie szwu tektonicznego między prekambryjską platformą wschodnioeuropejską i platformą paleozoiczną Europy Zachodniej (szew transeuropejski). Wieloletnie badania wykonywano w Górach Świętokrzyskich oraz w Tatrach (zob. geologia Karpat).
Istnieją pośrednie dowody życia w paleoproterozoiku (2500–1600 mln lat temu) prawdopodobnie pierwszych eukariotycznych organizmów wielokomórkowych – gabonionta. Bogate gatunkowo podwodne ekosystemy fauny ediakariańskiej powstały ok. 610 milionów lat temu (Ediakar, 635–541 mln lat temu).
Wiedza o ekosystemach okresu Ediakar jest wzbogacana dzięki zaskakującym odkryciom paleontologów, takim jak odkrycie śladów fauny edikariańskiej na dnie Morza Białego (obwód archangielski). W badaniach uczestniczył m.in. Jerzy Dzik, który np. wykazał m.in., że ediakarska była przedstawicielem królestwa zwierząt (takson monofiletyczny "Dipleurozoa"). Rozkwit prekambryjskich „faun z Ediacara” wyjaśnił uformowaniem szkieletu hydraulicznego (z zachowującą się w stanie kopalnym kolagenową błoną podstawną).
Uważa się, że rozwój ekosystemów lądowych rozpoczął się po zakończeniu powstawania charakterystycznych dla prekambru wstęgowych rud żelazistych (zob. pochodzenie rud, "Grypania spiralis")
Trzecia atmosfera.
„Trzecią” jest nazywana atmosfera zawierająca tlen i umożliwiająca życie na lądzie. Jej początek jest zbieżny z wybuchem eksplozji kambryjskiej (543–530 mln lat temu), która pozostawiła liczne ślady w zapisie skalnym analizowanym przez biostratygrafów. Eon trwający od 542 ± 1 mln lat temu do dnia dzisiejszego nazwano fanerozoik (gr. "φανερός" widoczny, "ζωή" życie). Geochronologiczne ślady życia paleontologia interpretuje stosując coraz bardziej precyzyjne metody datowania bezwzględnego, w tym przede wszystkim datowania izotopowego. Umożliwia to odtworzenie wczesnej historii życia na Ziemi i pozwala analizować zmiany struktury biosfery, nowej części ziemskiej „maszyny klimatycznej”, odgrywającej w niej rosnącą rolę (m.in. zwiększający się udział w globalnym obiegu węgla między częściami systemu klimatycznego):
litosfera ⇌ atmosfera ⇌ hydrosfera ⇌ kriosfera ⇌ biosfera
Przedstawiciele różnych dziedzin i dyscyplin naukowych (fizyka, chemia, nauki biologiczne, przyrodnicze i inne nauki o Ziemi) wciąż badają ślady wymienionych i wielu innych zdarzeń, zmierzając do zrozumienia ich mechanizmów, przyczyn zajścia, przyczyn zbieżności w czasie itp. Poszukiwane są m.in. odpowiedzi na pytania o przyczyny i mechanizmy szybkiego wzrostu liczby ziemskich gatunków (powstawanie nowych gatunków, dostosowania i in.), o przyczyny i skutki masowego wymierania (m.in. pod wpływem zasadniczych zmian klimatycznych spowodowanych regresją lub ingresją mórz, wzmożonym wulkanizmem, katastrofami kosmicznymi itp.). Analizowane są struktury ekosystemów w różnych strefach klimatycznych, wielkości przepływów materii i energii między strefami, między lub między poziomami piramid ekologicznych, w których związany biologicznie węgiel i inne pierwiastki biofilne oraz energia przepływają w łańcuchach i sieciach troficznych.
Podejmowane są badania struktury całej współczesnej biosfery, ułatwiające tworzenie hipotez dotyczących biosfery w minionych epokach. Badania zmierzają m.in. do określenia łącznej globalnej ilości biomasy organizmów wszystkich królestw, niezbędnej do zbilansowwania strumieni węgla przepływających z ich udziałem w globalnych obiegach. Oszacowano, że materia opisanej biomasy zawiera łącznie ok. 550 gigaton węgla, w tym rośliny (głównie lądowe) ok. 450 Gt, zwierzęta (głównie morskie) ok. 2 Gt, bakterie ok. 70 Gt i archeony ok. 7 Gt. Wykazano m.in., że biomasa lądowa jest większa od morskiej o ok. dwa rzędy wielkości, a łączna masa ludzi jest o rząd wielkości większa od łącznej masy wszystkich dzikich ssaków. W globalnej piramidzie biomasy morskiej znajduje się więcej konsumentów niż producentów (piramidy odwrócone).
Powstają opisy dziejów Ziemi traktowanej jako jednolity system fizyczno-chemiczno-biologiczny, złożony z wielu części o różnej wielkości wzajemnie powiązanych w sieci przepływów. Coraz bogatsza wiedza o tych powiązaniach jest wykorzystywana w czasie tworzenia matematycznych modeli umożliwiających prognozowanie zmian stanu całości, w tym oceny prawdopodobieństwa zakłócenia równowagi w biosferze. Podstawą tworzonych modeli są oszacowania szybkości przemieszczania się pierwiastków i związków chemicznych w cyklach między ich rezerwuarami atmosfera, oceany, warstwy skorupy ziemskiej, biomasa zespołów organizmów (cykl hydrologiczny, cykl geologiczny, cykl skalny, cykle , i in.). Zmiany tempa dopływów lub odpływów powodują rozszerzanie się lub kurczenie odpowiednich rezerwuarów.
Elementy historii atmosferycznego dwutlenku węgla i tlenu.
Historia zmian stężenia dwutlenku węgla we wczesnej atmosferze jest ściśle związana z w tym okresie oraz stopnia natlenienia wód oceanów. Fotosynteza prowadzona przez fitoplankton lub roślinność bagnistych wybrzeży powodowała wzrost ilości czerpanego z atmosfery i ilości emitowanego do niej tlenu, który zaczął się gromadzić w tym rezerwuarze. Przypuszczano, że te procesy mogły doprowadzić do „katastrofy tlenowej”, jednak nie zostało to ostatecznie potwierdzone (badania są kontynuowane).
Oszacowania stężenia atmosferycznego dwutlenku węgla i tlenu w atmosferze Ziemi były celem licznych prac naukowych. Dotyczyły najczęściej okresu 541–0 mln lat temu (fanerozoik). W czasie badań warunki i wielkości przepływów i między rezerwuarami określa się m.in. na podstawie wartości stosunku ich lżejszych i cięższych izotopów w badanych próbkach: 13C/12C i 18O/16O (zob. też 14C w obiegu).
W historii atmosferycznego tlenu obejmującej okres od 3,85 mld lat temu do dzisiaj wyróżniono 5 etapów:
Po zakończeniu okresu zlodowaceń przedczwartorzędowych (zob. przebieg i konsekwencje zlodowacenia hurońskiego) poziom tlenu w atmosferze Ziemi zaczął szybko wzrastać, a dwutlenek węgla stał się głównym gazem cieplarnianym (zastąpił metan).
Szybki spadek stężenia nastąpił w dewonie. Ewolucja roślin umożliwiła wówczas ekspansję lasów w głąb lądów, daleko poza bagienne rejony obrzeży jezior i rzek. Oszacowano (model R.A. Bernera, 1994), że wietrzenie (uwęglanowienie skał, zob. cykl węglanowo-krzemianowy) na tych obszarach wzrosło co najmniej siedmiokrotnie. Tendencja nasiliła się w karbonie wskutek pogrzebania wielkich ilości węgla organicznego w anoksycznych i zakwaszonych bagnach, co doprowadziło do osiągnięcia minimum stężenia atmosferycznego (poziom współczesny) na granicy z permem. Okres zakończyło największe z masowych wymierań, którego przyczyny nie zostały ostatecznie wyjaśnione.
Klimat Ziemi w plejstocenie, po uformowaniu się współczesnych kontynentów i oceanów (ostatni milion lat), charakteryzują ślady cyklicznych zlodowaceń (zlodowacenia plejstoceńskie), umożliwiające sformułowanie koncepcji działania w tym okresie „maszyny klimatycznej”. Jest opisywana z wykorzystaniem teorii Milankovicia oraz koncepcji dotyczących południkowej cyrkulacji wymiennej (ang. "Meridional Overturning Circulation", MOC; "Thermohaline circulation", THC) spowodowanej zależnością gęstości wody morskiej od jej zasolenia i temperatury oraz zachodzącej pod wpływem prądów morskich i wiatrów. Istotna rola jest przypisywana , decydującej o wrażliwości na zmiany ilości docierającej energii promieniowania słonecznego ( – lądolód na kontynencie otoczonym wodą; – powierzchnia wód Oceanu Arktycznego otoczona lądami).
W uproszczonych opisach mechanizmu działania globalnego „pasa transmisyjnego” (MOC) wyróżnia się etapy (daty dotyczą ostatniej deglacjacji):
W okresie maksimum ostatniego zlodowacenia na półkuli północnej warstwa pokrywy śnieżnej osiągnęła grubość 3–4 km. Lodowce istniały w Alpach, Himalajach i in. (zob. zlodowacenia na terenie Polski, zlodowacenie północnopolskie). Poziom mórz obniżył się o ok. 120 m.
Po zakończeniu ostatniego ze zlodowaceń plejstoceńskich nastąpiły zmiany klimatyczne, które mogły mieć wpływ na kierunki rozwoju rodzaju "Homo" (zob. młodszy dryas a początek rolnictwa, Żyzny Półksiężyc i historia rolnictwa). Po kolejnych tysiącleciach stężenie w atmosferze zaczęło ulegać zmianom pod wpływem intensywnej działalności rolniczej i przemysłowej, zmierzającej do zaspokojenia potrzeb szybko rosnącej liczby ludzi. Dzisiejsze wartości tego stężenia są regularnie mierzone, co umożliwia kontrolę poprawności prognoz i udoskonalanie matematycznych modeli opracowywanych przez paleoklimatologów.
Postęp nauk o Ziemi i prognozowanie przyszłości.
Badania naukowe dotyczące przyrody () są niejednoznacznie określane jako nauki przyrodnicze. Należą do nich „nauki o Ziemi”, interesujące już starożytnych (np. żywioły Platona i in.). Ich zakres ulegał zmianom wraz z rozwojem wiedzy i naukowych metod jej poznawania i komunikowania.
W XVIII w. Georges-Louis Leclerc, Comte de Buffon (1707–1788), francuski filozof, przyrodnik (biologia, kosmologia) i matematyk, jeden z pierwszych uczonych poszukujących m.in. pozareligijnych wyjaśnień dla powstania Układu Słonecznego (był przedstawicielem deizmu). Opracował 44-tomowe dzieło "Histoire naturelle, générale et particulière contenant les époques de la nature" (współpracownicy: Bernard Germain de Lacépède, Louis Jean Daubenton). Tom "Epoki natury" przetłumaczył na język polski Stanisław Staszic (wyd. Warszawa 1786, Kraków 1803.
Współcześni polscy naukowcy i autorzy popularnej książki „Nauka o klimacie” (PWN 2019) w rozdziale dot. historii klimatologii wyróżniają naukowców (XVIII–XX w.):
W 1931 roku obliczenia powtórzył amerykański geofizyk (1890–1982). Opierając się na dokładniejszych danych wykazał, że rezultatem tego podwojenia będzie wzrost temperatury o 4 °C.
W czasie II wojny światowej i późniejszym okresie zimnej wojny zintensyfikowano badania atmosfery finansowane przez "" (ONR), stosując udokonalane techniki obliczeń komputerowych. W 1956 roku należący do zespołu Jule Charney’a (1923–2019), stworzył pierwszy numeryczny model globalnej cyrkulacji w atwmosferze – protoplastę współczesnych modeli klimatu.
Rozwój metod modelowania matematycznego wymaga aktualizacji interdyscyplinarnej wiedzy o atmosferze i pozostałych częściach „maszyny klimatycznej” Ziemi. Konieczne są dalsze badania ich właściwości oraz szybkich i powolnych przekształceń, zachodzących w czasie cyrkulacji i wzajemnych oddziaływań. Konieczne jest równoczesne uwzględnienie takich procesów jak transpiracja, fotosynteza, ewolucja biologiczna, koewolucja, metamorfizm, erozja, wietrzenie i wiele innych.
Do czołówki geologów i geofizyków, zajmujących się komputerowym modelowaniem zmian stężenia atmosferycznego w fanerozoiku jest zaliczany Robert Berner (1935–2015) nazwany „geochemikiem, który określił ilościowo cykl węglowy”, autor licznych książek i artykułów naukowych, m.in.
Robert Berner był również znany jako twórca i współtwórca cenionych modeli klimatycznych, m.in.:
Dorobek wymienionych i wielu innych naukowców, poszukujących odpowiedzi na pytania o rolę dwutlenku węgla w zmiennym ziemskim systemie klimatycznym od jego powstania do dzisiaj, jest wykorzystywany w czasie analiz skali zagrożeń spowodowanych współczesnym globalnym ociepleniem, wymagających radykalnego przeciwdziałania. Prace koordynuje Międzyrządowy Zespół ds. Zmian Klimatu (IPPC od. ang. "Intergovernmental Panel on Climate Change") utworzony w 1988 roku w ONZ (wniosek WMO i UNEP).
W zakres pracy wymienionych agend ONZ wchodzi modelowanie klimatu obejmujące coraz większy zakres powiązanych zjawisk:
Publikację Szóstego Raportu Oceniającego, AR6 (ang. "Sixth Assessment Report") zaplanowano na 2022 rok. W okresie między publikacjami AR5 i AR6 opracowano trzy raporty specjalne nt.:
W 2018 roku opublikowano raport zawierający kluczową konkluzję dotyczącą ograniczenia wzrostu globalnej temperatury do 1,5 °C: aby mieć 66-procentową szansę osiągnięcia tego celu, światowe emisje gazów cieplarnianych do 2030 roku powinny spaść o ponad połowę. Raport został oparty na ok. 20 tys. publikacji i 100 tys. opinii 2,5 tys. recenzentów.

</doc>
<doc id="5109825" url="https://pl.wikipedia.org/wiki?curid=5109825" title="Park Narodowy „Sałair”">
Park Narodowy „Sałair”

Park Narodowy „Sałair” (ros. Национальный парк «Салаир») – park narodowy w Kraju Ałtajskim w Rosji. Znajduje się na terenie czterech rejonów: zarińskiego, togulskiego, jelcowskiego i soltońskiego. Jego obszar wynosi 1 612,20 km². Park został utworzony dekretem rządu Federacji Rosyjskiej z dnia 11 września 2020 roku. W jego skład weszły m.in. trzy dotychczasowe zapowiedniki: Jelcowskij, Togulskij i Sary-Czumyszkij.
Opis.
Park składa się z pięciu osobnych części. Wszystkie znajdują się na południowo-zachodnich zboczach Wyżyny Sałairskiej. Obiektem ochrony jest tajga na zboczach niewysokich wzgórz znajdujących się na wyżynie.
Głównym typem roślinności w parku jest ciemna tajga - lasy jodłowo-osikowe z wysoką trawą na polanach i łąkach leśnych. Wysokość trawy może sięgać czterech metrów. Tylko tutaj, w Kraju Ałtajskim, rośnie lipa syberyjska ("Tilia sibirica)." Żyje tu również szereg innych endemicznych, rzadkich i zagrożonych gatunków flory i fauny. Oprócz lasów jodłowych i osikowych na terenie parku występują m.in. masywy starych lasów sosny syberyjskiej i świerków syberyjskich, a także lasy sosnowe.
Do tej pory na terenie parku odkryto 29 gatunków roślin i 44 gatunki zwierząt zagrożonych wyginięciem. Odkryto tu miejsca lęgowe bociana czarnego, trzmielojada czubatego, orlika grubodziobego, sokoła wędrownego, puchacza zwyczajnego i innych rzadkich ptaków. Wśród dużych ssaków park zamieszkują takie zwierzęta jak: niedźwiedź brunatny, łoś euroazjatycki, jeleń szlachetny, sarna syberyjska, ryś euroazjatycki, borsuk azjatycki, świstak stepowy i wydra europejska.

</doc>
<doc id="5109829" url="https://pl.wikipedia.org/wiki?curid=5109829" title="Podróż apostolska Jana Pawła II do Indii">
Podróż apostolska Jana Pawła II do Indii

Podróż apostolska Jana Pawła II do Indii – pierwsza z dwóch pielgrzymek papieża Jana Pawła II do Indii, która odbyła się w dniach 1–10 lutego 1986. Była to 29. zagraniczna podróż Jana Pawła II.
Celem wizyty było wsparcie katolików, którzy stanowili niecały 1 procent ludności Indii. Są to katolicy różnych obrządków, stąd pielgrzymka miała na celu utwierdzenie jedności katolików. Papież pragnął oddać również hołd całemu narodowi indyjskiemu i spotkać się „na gruncie zasad i wartości, które są wspólne, które łączą chrześcijaństwo i Kościół z religiami Indii w sposób niejako spontaniczny”.
Przebieg pielgrzymki.
Papież przyleciał do Delhi 1 lutego. Został tam powitany przez władze państwowe i kościelne. Tego dnia odwiedził m.in. Raj Ghat, miejsce poświęcone pamięci Mahatmy Gandhiego. Kolejnego dnia doszło do spotkania z Dalajlamą, a po mszy na stadionie Indiry Gandhi miało miejsce spotkanie z przedstawicielami hindusów, muzułmanów i chrześcijan. 3 lutego papież odwiedził m.in. Kalkutę, gdzie Jan Paweł II razem z Matką Teresą z Kalkuty odwiedził założony przez nią dom dla bezdomnych Nimral Hridaj.
W dalszej części pielgrzymki papież odwiedził m.in. Madras, gdzie według tradycji poniósł śmierć apostoł Indii – Tomasz Apostoł, a także Goa, miejsce pochówku Franciszka Ksawerego. 7 i 8 lutego miały miejsce spotkania i msze z katolikami obrządku syromalabarskiego. Podczas jednej z mszy papież dokonał beatyfikacji Cyriaka Eliasza Chavary i Alfonsy Muttathupandathu. Spotykał się również z przedstawicielami lokalnych Kościołów prawosławnego i anglikańskiego. Do Rzymu wrócił 10 lutego. Każdego dnia odprawiana była przez papieża msza, na których gromadzili się licznie również wyznawcy religii niekatolickich. Największa z nich, w Kottayam, 8 lutego, zgromadziła ok. 1,5 miliona osób.

</doc>
<doc id="5109832" url="https://pl.wikipedia.org/wiki?curid=5109832" title="Andrzej Kreütz-Majewski">
Andrzej Kreütz-Majewski



</doc>
<doc id="5109834" url="https://pl.wikipedia.org/wiki?curid=5109834" title="Antihype 2">
Antihype 2

Antihype 2 – ósmy album studyjny polskiego rapera i autora tesktów, Sariusa, który został wydany 25 czerwca 2021 nakładem wytwórni Antihype. Materiał był promowany sześcioma singlami. Pierwszy z nich, „Biały Lew" zadebiutował 6 kwietnia 2021. Następnie, 15 kwietnia 2021 ukazał się utwór o tytule „Zapomnij O Mnie", na którym gościnnie udzielił się Szpaku. Ostatniego dnia kwietnia ukazał się trzeci utwór promujący album, zatytułowany „Ogień W Żyłach" z gościnnym występem Baranovskiego. Kolejnym utworem promującym album był „Uparty i Wściekły" wypuszczony 13 maja 2021. Przedostatnim promującym album utworem, był utwór zatytułowany „Testy" na którym znalazła się Mery Spolsky. Ostatnim utworem promującym album, opublikowanym 17 czerwca 2021 był utwór zatytułowany „Jutrzenka" 
Początkowo premiera albumu została zaplanowana na 18 czerwca 2021, jednak jak tłumaczy raper, musiała zostać przełożona o tydzień przez opóźnienie jednego z podwykonawców preorderu.
Nagrania uzyskały certyfikat złotej płyty.
Lista utworów.
Lista utworów została opublikowana 12 maja 2021 na profilu Facebook rapera.
Gościnnie.
Na płycie gościnnie wystąpiło łącznie 11 artystów:
Producenci.
W proces tworzenia płyty zaangażowano kilku producentów:

</doc>
<doc id="5109837" url="https://pl.wikipedia.org/wiki?curid=5109837" title="Ethnix">
Ethnix

Ethnix (, nazwa stylizowana , [ˈetniks]) − izraelski zespół pop-rockowy, założony w 1984 pod nazwą Moskva (, [moskˈva] – "Moskwa") przez wokalistę Ze’ewa Nechamę oraz keyboardzistę Tamira Kalinskiego. Styl muzyczny grupy to mieszanka orientalnych i zachodnich melodii. Ethnix jest najdłużej działającym nieprzerwanie (od 1984) zespołem muzycznym Izraela.
Historia.
Pierwotnie do Ze’ewa Nechamy i Tamira Kalinskiego dołączył perkusista/gitarzysta/keyboardzista Jo’ad Newo, a rezultatem współpracy był album "Ethnix", wydany w czerwcu 1990 roku. Album skłaniał się w stronę rocka, z zauważalnymi wpływami muzycznymi zespołu „Moskva”, ale wkrótce grupa otworzyła się na nowe gatunki muzyczne, kombinując „etniczne” (orientalne) brzmienia z zachodnimi, co stało się cechą charakterystyczną zespołu i znalazło odzwierciedlenie w jego nazwie. Nazwa została nadana przez Roni Baron i Derora Kaliskiego, managera zespołu.
Pierwszym singlem wydanym pod nazwą Ethnix był „En L’an Lalechet”, opublikowany w październiku 1989 roku, a następnie "Moszita", "Cpor Midbar" i "Szinajim Szinajim" w 1990 r. Te piosenki umieściły Ethnix na muzycznej mapie i przyczyniły się do sukcesu medialnego i sprzedażowego zespołu. Pod presją występów koncertowych Jo’ad Newo opuścił zespół, a zastąpili go gitarzysta Gil Alon i perkusista Gal Hadani. W 1996 r. do zespołu dołączył Joram Poizner.
Albumy Ethnix zawierają elementy rocka, popu, muzyki tanecznej, śródziemnomorskiej i wiele innych. Nechama i Kalinski, główni kompozytorzy, stworzyli i wyprodukowali piosenki dla wielu innych artystów, takich jak popularny muzyk Ejal Golan, dla którego napisali trzy albumy, które przyczyniły się do popularyzacji wokalisty i stylu śródziemnomorskiego. Inni artyści, dla których komponowali Nechama i Kalinski, to m.in. Szaron Haziz, Jehuda Keisar, Hagmalim, Izkis.
2 lipca 2011 r. Ethnix zagrał koncert w Cezarei. Podczas występu ogłoszono, że gitarzysta Gil Alon odchodzi z zespołu i zostanie zastąpiony przez Gilada Pasternaka.

</doc>
<doc id="5109845" url="https://pl.wikipedia.org/wiki?curid=5109845" title="Krasnobród-Podzamek">
Krasnobród-Podzamek



</doc>
<doc id="5109846" url="https://pl.wikipedia.org/wiki?curid=5109846" title="C.N. Parkinson">
C.N. Parkinson



</doc>
<doc id="5109847" url="https://pl.wikipedia.org/wiki?curid=5109847" title="C. Northcote Parkinson">
C. Northcote Parkinson



</doc>
<doc id="5109852" url="https://pl.wikipedia.org/wiki?curid=5109852" title="Aron Komitopul">
Aron Komitopul

Aron Komitopul – możny bułgarski z rodu Komitopulów żyjący pod koniec X wieku. Brat Dawida, Mojżesza i Samuela.
Biografia.
W latach 971–976 razem z braćmi władał Macedonią pod zwierzchnictwem bizantyjskim. Po śmierci cesarza Jana Tzimiskesa wszczęli powstanie antybizantyńskie. Tuż po jego wybuchu Aron został jednak z całą rodziną w Razmetanicy zamordowany przez swojego brata Samuela.

</doc>
<doc id="5109854" url="https://pl.wikipedia.org/wiki?curid=5109854" title="432 Park Avenue">
432 Park Avenue

432 Pak Avenue – wieżowiec znajdujący się na Manhattanie w Nowym Jorku. 
Opis.
Wieżowiec ma 96 pięter oraz 426 metrów wysokości do dachu. Budynek został zbudowany bez iglicy. W 2011 roku budowa budynku została rozpoczęta, zaś w 2015 roku prace budowalne zostały zakończone. W budynku znajdują się 104 apartamenty mieszkalne. Kilka pięter w budynku pozostało otwartych, aby wzmocnić stabilność wieżowca i zredukować opór stawiany wiejącym wiatrom. 
Eksploatacja.
Mieszkańcy budynku skarżą się na liczne problemy wynikające z wad instalacji lub konstrukcji budynku, takie jak awarie windy, zalewanie mieszkań wodą, przerwy w dostawie prądu, czy odczuwalne ruchy budynku na wietrze i wynikający z tego hałas. Dodatkowo mimo utrudnionej eksploatacji czynsz uległ podwyższeniu.

</doc>
<doc id="5109858" url="https://pl.wikipedia.org/wiki?curid=5109858" title="Afrykańska Królowa">
Afrykańska Królowa



</doc>
<doc id="5109864" url="https://pl.wikipedia.org/wiki?curid=5109864" title="Bitwa pod Al-Karamą">
Bitwa pod Al-Karamą



</doc>
<doc id="5109868" url="https://pl.wikipedia.org/wiki?curid=5109868" title="Šumadija Aranđelovac">
Šumadija Aranđelovac



</doc>
<doc id="5109877" url="https://pl.wikipedia.org/wiki?curid=5109877" title="ŽOK Šumadija Aranđelovac">
ŽOK Šumadija Aranđelovac



</doc>
<doc id="5109878" url="https://pl.wikipedia.org/wiki?curid=5109878" title="Schronisko w Skale Gaj Pierwsze">
Schronisko w Skale Gaj Pierwsze

 
Schronisko w Skale Gaj Pierwsze – jaskinia we wsi Złożeniec, w województwie śląskim, w powiecie zawierciańskim, w gminie Pilica. Znajduje się w skałach Gaj, na porośniętym lasem wzniesieniu po zachodniej stronie skały Biśnik, na orograficznie prawym zboczu Doliny Wodącej. Wzniesienie to należy do mikroregionu Pasmo Niegowonicko-Smoleńskie na Wyżynie Częstochowskiej będącej częścią Wyżyny Krakowsko-Częstochowskiej.
Opis obiektu.
Schronisko znajduje się w najbardziej na wschód wysuniętej grupie skał bezimiennego wzniesienia. Jego trójkątny otwór znajduje się u północno-wschodniej podstawy jednej ze skał nad stromym zboczem. Od wschodniej strony osłania go 8-metrowej długości mur skalny. Schronisko składa się z trójkątnego korytarza ze szczeliną w stropie. Korytarz ten zarówno w części początkowej, jak i końcowej, przecięty jest dwoma, niedostępnymi szczelinami.
Schronisko powstało w późnojurajskich wapieniach skalistych na szczelinie tektonicznej. Jego ściany są silnie skorodowane, brak szaty naciekowej. Namulisko składa się z dużej ilości próchnicy zmieszanej z lessem. Schronisko jest całkowicie poddane wpływom środowiska zewnętrznego. Jego otwór zarasta duża ilość mchów, a okolice otworu porosty i glony. Ze zwierząt obserwowano motyle, pająki sieciarze jaskiniowe i dużą ilość larw muchówek.
Historia poznania i dokumentacji.
Schronisko zapewne znane było od dawna, ale ze względu na oddalenie od domów i szlaków turystycznych odwiedzane jest rzadko. Wewnątrz schroniska napotkano dołek o głębokości 80 cm, świadczący o próbach rozkopywania jego namuliska. Po raz pierwszy schronisko opisał Kazimierz Kowalski w 1951 r., on też sporządził jego pierwszy plan. Aktualny plan opracował A. Polonius w 1999 r.

</doc>
<doc id="5109880" url="https://pl.wikipedia.org/wiki?curid=5109880" title="Literatura ludowa (twórczość literacka)">
Literatura ludowa (twórczość literacka)

Literatura ludowa – literatura obejmująca między innymi utwory opisujące ludowe tradycje i obyczaje oraz chłopskie życie. 
Charakterystyka.
Utwory związane z literaturą ludową są zazwyczaj tworzone przez amatorskich pisarzy chłopskiego pochodzenia, często autorzy utworów tych są anonimowi. Najbardziej typowymi formami literatury ludowej są poezja ludowa oraz pamiętnikarstwo; popularne są także baśnie, legendy, ballady i pieśni. Do polskich twórców literatury ludowej należą między innymi Maciej Szarek, Ferdynand Kuraś, Stanisław Nędza-Kubiniec, Jan Słomka, Jakub Bojko, Józef Chociszewski, Jakub Kania, Antoni Abraham i Maksymilian Jasionowski. Wiele dzieł romantycznych było związanych z literaturą ludową, w tamtym czasie mocno rozpowszechnili ją Johann Gottfried Herder oraz Walter Scott. W Polsce największą popularnością literatura ludowa cieszyła się od lat 30. do lat 60. XX wieku, zaś wykrystalizowała się na przełomie XIX i XX wieku.

</doc>
<doc id="5109881" url="https://pl.wikipedia.org/wiki?curid=5109881" title="Change the Weather">
Change the Weather

Change the Weather – drugi album studyjny zespołu Underworld, wydany we wrześniu 1989 roku przez Sire Records jako CD.
Historia albumu.
Karl Hyde w wywiadzie dla Andrew Unterbergera z magazynu Spin wspominał, że inspiracją do nagrania albumu "Change the Weather" była muzyka house, nadawana przez pirackie stacje radiowe:
Album poprzedzał wydany w sierpniu 1989 roku singiel „Stand Up”, który dotarł do 67. miejsca na liście Hot 100 tygodnika Billboard. W tym samym roku Underworld towarzyszył jako support zespołowi Eurythmics w jego amerykańskiej trasie koncertowej. Pod koniec trasy Hide został w Stanach Zjednoczonych, a Smith powrócił do Wielkiej Brytanii z zamiarem tworzenia muzyki tanecznej. Dekadę lat 80. zespół zakończył z ogromnymi długami, bez kontraktu płytowego i z kryzysem twórczym.
Lista utworów.
Zestaw utworów na płycie CD.
Skład zespołu:
Wszystkie utwory napisali: Karl Hyde, Rick Smith i Alfie Thomas.

</doc>
<doc id="5109882" url="https://pl.wikipedia.org/wiki?curid=5109882" title="WPunkt">
WPunkt

wPunkt – polskojęzyczny serwis informacyjno-publicystyczny, ukazujący się od 2020 roku. Redaktorem naczelnym jest Michał Piękoś.
Cele i działalność.
Misją wPunkt, zdaniem założycieli, jest budowanie masowego, multiplatformowego medium skupionego na wiadomościach ze świata polityki. Publicyści wPunkt często podejmują tematykę osób wykluczonych, praw lokatorskich oraz związków zawodowych. Hasłem serwisu jest: “Wszystko o polityce z Polski i ze świata. Zawsze po stronie prawdy.” 
Średnio w miesiącu serwis wPunkt.online odwiedza około ćwierć miliona unikalnych użytkowników.
Zespół redakcyjny.
Stanowisko redaktora naczelnego piastuje Michał Piękoś. Sekretarzem redakcji jest Mikołaj Lipiński. Za poszczególne działy odpowiadają: Jędrzej Włodarczyk (dział Świat), Matylda Szpila (publicystyka), Michał Konarski (dział Polska).
Do stałych współpracowników należą m.in. Małgorzata Kowalska, Jerzy Kochan, Małgorzata Fraser oraz Jolanta Banach.
Telewizja wPunkt.
Od 2021 roku wPunkt prowadzi telewizję internetową. Ramówkę stanowią przede wszystkim programy publicystyczne o tematyce politycznej i społecznej. Swoje programy autorskie prowadzą między innymi Jan Śpiewak i Piotr Ikonowicz oraz Zuzanna Dąbrowska.

</doc>
<doc id="5109886" url="https://pl.wikipedia.org/wiki?curid=5109886" title="Kościół św. Wojciecha w Lewkowie">
Kościół św. Wojciecha w Lewkowie

Kościół św. Wojciecha w Lewkowie – rzymskokatolicki kościół parafialny zlokalizowany w centrum miejscowości Lewków (powiat ostrowski, województwo wielkopolskie). Stanowi siedzibę parafii św. Wojciecha. 
Historia.
Parafię we wsi erygowano prawdopodobnie w XIII–XIV wieku. Wzniesiono wówczas pierwszy kościół drewniany (na pewno istniał on w 1520, nosił wezwanie św. Zofii i był ufundowany przez lokalnego dziedzica, A. Koźmińskiego). Dokładne dane dotyczące parafii można wiarygodnie analizować dopiero od 1800. 
Pierwotnie stał w miejscu dzisiejszej świątyni drugi drewniany kościół z 1710. Eklektyczny, obecny obiekt wzniesiono w latach 1844–1846. Fundatorką była szlachcianka, Salomea z Obiezierskich oraz jej wnuk, Wojciech Lipski. W latach 1898–1900 wykonano polichromie w prezbiterium, stiukowe okładziny ścian i tabernakulum z marmuru (zniszczone przez Niemców w czasie II wojny światowej i potem odbudowane). W 1950 świątynia otrzymała trzy dzwony, a w latach 1949–1953 nowe tynki oraz elektryczność. W 1960 i 1976 odmalowano go, a gruntowną restaurację przeprowadzono w latach 1991–1992. 
Architektura i wyposażenie.
Jednonawowa świątynia jest zbudowana na planie prostokąta. Ma wtopioną w bryłę kwadratową wieżą ze pinaklami na narożach. 
Wnętrze kościoła wykonane jest w stylu neorenesansowym i pochodzi z lat 1871–1872. W ołtarzu głównym wisi kopia obrazu św. Marii Samotrzeciej ze św. Janem autorstwa Murilla (Luwr). Namalował ją Leon Kapliński. Cenny jest również obraz św. Barbary. Żelazna, kuta krata w kruchcie ma ornamentykę w stylu regencji i datę 1732, jak również inicjały Katarzyny Pawłowskiej, ksieni ołobockiej. Kupiono ją w 1817 z konwentu cysterskiego w niedalekim Ołoboku. Na wyposażeniu znajduje się kamienna chrzcielnica. W tylnej części wiszą obrazy "Męczeństwo św. Sebastiana" (szkoła włoska, XVII wiek) i "Adoracja Matki Bożej przez św. Zofię z trzema córkami" (pierwsza połowa XVII wieku). 
Otoczenie.
Przy kościele wznosi się kaplica grobowa Lipskich, pochodząca z końca XIX wieku. W 1970 umieszczono na niej tablicę pamiątkową ku czci Wojciecha Lipskiego, który był polskim działaczem narodowym i gospodarczym. Ponadto znajdują się tu groby lokalnych proboszczów oraz symboliczna mogiła Szymona Sadowskiego, powstańca listopadowego, wiarusa Wojciecha Lipskiego, zniszczona przez Niemców i odbudowana w 2020. W otoczeniu kościoła rosną dęby o obwodach pni ponad 580 cm.

</doc>
<doc id="5109888" url="https://pl.wikipedia.org/wiki?curid=5109888" title="Kościół Świętych Cyryla i Metodego w Żyrardowie">
Kościół Świętych Cyryla i Metodego w Żyrardowie

Kościół Świętych Cyryla i Metodego w Żyrardowie – rzymskokatolicki kościół parafialny należący do parafii pod tym samym wezwaniem (dekanat Żyrardów diecezji łowickiej).
Świątynia została wzniesiona jako kaplica, wybudowana dzięki staraniom proboszcza macierzystej parafii Matki Bożej Pocieszenia, księdza prałata Jerzego Borsa, według projektu Jerzego Janczaka, poświęcona w dniu 4 września 1990 roku przez kardynała Józefa Glempa. W latach 1995–1996 kaplica została rozbudowana według projektu Szczepana Trzeciaka. Całość kompozycji prezbiterium i wystrój świątyni zaprojektował ks. Tadeusz Furdyna SDB.
W ołtarzu głównym są umieszczone wizerunki świętych Cyryla i Metodego a także rzeźba przedstawiająca Chrystusa Zmartwychwstałego. W prezbiterium znajdują się obrazy: św. Dominika Savio, Matki Bożej Pocieszenia, Matki Bożej Wspomożenia Wiernych i św. Jana Bosko. Ołtarze boczne dedykowane są Matce Bożej Częstochowskiej i Miłosierdziu Bożemu. W kościele są umieszczone liczne witraże zaprojektowane przez ks. Tadeusza Furdynę SDB i wykonane przez pracownię ks. Tadeusza Żurawskiego SDB, na których są przedstawieni: św. Jan Bosko, św. Tadeusz, św. Wiktoria, bł. Honorat, św. Jadwiga Królowa, św. Faustyna Kowalska, św. Wojciech, św. Stanisław oraz Wniebowstąpienie Pańskie i Zesłanie Ducha Świętego.

</doc>
<doc id="5109890" url="https://pl.wikipedia.org/wiki?curid=5109890" title="Andrzej Kreutz-Majewski">
Andrzej Kreutz-Majewski



</doc>
<doc id="5109894" url="https://pl.wikipedia.org/wiki?curid=5109894" title="Andrzej Kreutz Majewski">
Andrzej Kreutz Majewski



</doc>
<doc id="5109896" url="https://pl.wikipedia.org/wiki?curid=5109896" title="Leszek Kazimierz Sułek">
Leszek Kazimierz Sułek



</doc>
<doc id="5109897" url="https://pl.wikipedia.org/wiki?curid=5109897" title="Leszek Sułek">
Leszek Sułek



</doc>
<doc id="5109901" url="https://pl.wikipedia.org/wiki?curid=5109901" title="Hrafit Zaporoże">
Hrafit Zaporoże

ŻFK Hrafit Zaporoże (ukr. ЖФК «Графіт» Запоріжжя) – ukraiński klub piłki nożnej kobiet, mający siedzibę w mieście Zaporoże w środkowej części kraju, grający w latach 1993–1999 w rozgrywkach Wyższej Ligi Kobiet.
Historia.
Chronologia nazw:
Klub piłkarski Iskra został założony w Zaporożu w 1992 roku i reprezentował miejscowe przedsiębiorstwo "Iskra", specjalizujący się w rozwoju i produkcji naziemnego sprzętu radarowego do celów cywilnych i wojskowych. W sezonie 1992 drużyna zgłosiła się do rozgrywek Pierwszej ligi kobiet (D2) i została mistrzem. W następnym sezonie 1993 zespół debiutował w Wyższej lidze kobiet, zajmując końcową szóstą pozycję. W 1998 klub zdobył brązowe medale mistrzostw. Następnie w 1999 klub zmienił sponsora na Zakład Elektrodowy „Ukrhrafit”, po czym nazwa klubu została zmieniona na Hrafit. Drużyna ponownie zajęła trzecie miejsce. Jednak potem klub zrezygnował z dalszych występów w mistrzostwach.
Barwy klubowe, strój, herb, hymn.
Klub ma barwy czerwono-żółte. Piłkarki swoje domowe spotkania zazwyczaj grają w czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywał swoje mecze domowe na stadionie ZAlK w Zaporożu, który może pomieścić 1 tys. widzów.

</doc>
<doc id="5109902" url="https://pl.wikipedia.org/wiki?curid=5109902" title="Zboromirowo">
Zboromirowo

Zboromirowo (; ) – wieś na Białorusi, w obwodzie brzeskim, w rejonie brzeskim, w sielsowiecie Motykały.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5109914" url="https://pl.wikipedia.org/wiki?curid=5109914" title="Urszula Aszyk">
Urszula Aszyk

Urszula Justyna Aszyk-Bangs (ur. 26 września 1944) – polska teatrolożka i hispanistka, wykładowczyni akademicka, profesor zwyczajna Uniwersytetu Warszawskiego.
Życiorys.
Studiowała polonistykę (specjalność teatrologiczna) na Wydziale Filologicznym Uniwersytetu Łódzkiego. Magisterium w zakresie filologii polskiej uzyskała w 1967. W 1974 obroniła doktorat po przedstawieniu pracy "Teatr Iwo Galla na tle tendencji w teatrze XX wieku" (promotor S. Kaszyński) w Katedrze Teorii Literatury, Teatru i Filmu Wydziału Polonistyki Uniwersytetu Łódzkiego, habilitację zaś uzyskała w 1990 na podstawie dysertacji "Współczesny teatr hiszpański w walce o...teatr" (PIW, Warszawa 1988) na Wydziale Neofilologii Uniwersytetu Warszawskiego. W 1998 uzyskała tytuł naukowy profesora nauk humanistycznych nadany przez Prezydenta RP.
W latach 1976–1981 w Universidad Autónoma w Madrycie była lektorką języka polskiego i wykładowczynią historii literatury polskiej, gdzie również pogłębiała znajomość języka hiszpańskiego oraz odbyła kursy kultury i literatury hiszpańskiej. W 1980 została nominowana na stanowisko adiunkta w Katedrze Iberystyki Uniwersytetu Warszawskiego, gdzie w latach 1984–1991 oraz 1994 pełniła funkcję Kierownika Pracowni Języka i Literatury Hiszpańskiej. W 1992 była nominowana na stanowisko profesor nadzwyczajnej Uniwersytetu Warszawskiego. W latach 1998–2000 profesor nadzwyczajna Uniwersytetu Śląskiego, zatrudniona w Instytucie Nauk o Kulturze i Instytucie Filologii Romańskiej. Od roku 2000 ponownie profesor nadzwyczajna Uniwersytetu Warszawskiego, od 2006 profesor zwyczajna Uniwersytetu Warszawskiego.
W latach 2009–2014 była kierowniczką Zakładu Literatur Hiszpańskiego Obszaru Językowego w Instytucie Studiów Iberyjskich i Iberoamerykańskich Uniwersytetu Warszawskiego.
Jako "visiting professor" prowadziła seminaria i wykłady na temat teatru hiszpańskiego na uniwersytetach w Stanach Zjednoczonych, Niemczech, Hiszpanii, Brazylii, Szwecji, a w latach 1996–2003, jako "Senior Fellow", współpracowała z Uniwersytetem w Brystolu w Wielkiej Brytanii. Jest autorką licznych książek i około dwustu studiów, rozpraw i artykułów na temat teatru hiszpańskiego XX wieku i Złotego Wieku, a także na temat teatru polskiego i wzajemnych polsko-hiszpańskich związków teatralnych. Publikowała je w tomach prac zbiorowych i w pismach specjalistycznych w Polsce, Hiszpanii, Stanach Zjednoczonych, Niemczech, Holandii, Norwegii, Meksyku i Wielkiej Brytanii.
Pod jej kierunkiem prace doktorskie obronili, m.in.: Gerardo Beltrán (1998), Barbara Dutkiewicz (2004) i (2019).
Członkostwo w organizacjach naukowych.
Członkini komitetów redakcyjnych
Członkini towarzystw naukowych

</doc>
<doc id="5109923" url="https://pl.wikipedia.org/wiki?curid=5109923" title="Piotr Bednarz (ujednoznacznienie)">
Piotr Bednarz (ujednoznacznienie)



</doc>
<doc id="5109929" url="https://pl.wikipedia.org/wiki?curid=5109929" title="Cmentarz z I wojny światowej w Bydlinie">
Cmentarz z I wojny światowej w Bydlinie

Cmentarz z I wojny światowej w Bydlinie – cmentarz z okresu I wojny światowej w Bydlinie w województwie małopolskim, w powiecie olkuskim, w gminie Klucze. Pochowano na nim żołnierzy, którzy zginęli podczas bitwy pod Krzywopłotami. 
Opis cmentarza.
Są to dwie kwatery na cmentarzu parafialnym w Bydlinie. Na pierwszej pochowano 46 poległych żołnierzy Legionów Polskich. Jest wśród nich porucznik Stanisław Paderewski, przyrodni brat sławnego pianisty Ignacego Jana Paderewskiego. Ogrodzenie tej kwatery składa się ze stylizowanych, niskich, betonowych słupków i ozdobnych, ażurowych, również betonowych segmentów. Wejście przez dwuczęściową, metalową furtkę. Głównym elementem ozdobnym (oprócz ogrodzenia) jest stojący na cokole duży betonowy krzyż. Na jego cokole umieszczono dwie pamiątkowe tablice. Wewnątrz ogrodzenia na mogiłach posadzono niskie iglaki.
Na drugiej kwaterze o numerze ewidencyjnym 1212040-002 pochowano 78 żołnierzy z armii rosyjskiej i 206 żołnierzy z armii austro-węgierskiej. Są na niej 3 zbiorowe mogiły obramowane betonowymi słupkami o zaokrąglonych krawędziach. Na jednej z krawędzi obramowanie każdej z mogił zamontowano krzyż łaciński. Na środkowej mogile umieszczona jest prostokątna tablica z ciemnego kamienia z napisem: „Mogiły żołnierzy austriackich i rosyjskich poległych w bitwie – pod Krzywopłotami, Załężem i Bydlinem 17–19 listopada 1914 r."

</doc>
<doc id="5109933" url="https://pl.wikipedia.org/wiki?curid=5109933" title="Maja Storck">
Maja Storck

Maja Storck (ur. 8 października 1998 w Münchenstein) – szwajcarska siatkarka pochodzenia polskiego, reprezentantka kraju, grająca na pozycji atakującej. 
Jej matka jest Polką.
Sukcesy klubowe.
Liga szwajcarska:
Liga niemiecka:
Superpuchar Niemiec:
Puchar Challenge:

</doc>
<doc id="5109939" url="https://pl.wikipedia.org/wiki?curid=5109939" title="Windows Insider">
Windows Insider

Windows Insider () – program firmy Microsoft, który pozwala użytkownikom systemów Windows i Windows Server testować ich nadchodzące wydania. Jest bezpłatny i otwarty dla każdego, jednak zaleca się, by testerzy mieli pewną wiedzę techniczną. W ciągu pierwszego roku funkcjonowania programu przystąpiło do niego ponad 7 milionów osób.
Program został ogłoszony 30 września 2014, przy okazji prezentacji Windows 10. Jego celem było udostępnienie testowych kompilacji systemu szerszej społeczności, by zgromadzić opinie o nowych funkcjach oprogramowania, ale także by zebrać dane diagnostyczne z jak największej liczby komputerów. Osoby, które dołączyły do programu, mogły po wydaniu pierwszej konsumenckiej wersji systemu kontynuować testowanie Windows 10 za darmo. Natomiast w przypadku rezygnacji licencja na system stawała się nieważna.
W lutym 2015 ochotnikom udostępniono również pierwsze wydanie testowe Windows 10 Mobile, a w lipcu 2017 – Windows Server 2016.
W czerwcu 2021 Microsoft udostępnił w ramach programu Windows Insider pierwszą kompilację Windows 11.
Struktura.
Kompilacje testowe są dostarczane do uczestników programu w trzech kanałach (wcześniej nazywanych "pierścieniami"): kanał deweloperów (, wcześniej: "pierścień szybkich aktualizacji"), beta (, wcześniej: "pierścień wolnych aktualizacji") oraz wersji zapoznawczej (). Różnią się one częstotliwością aktualizacji oraz stabilnością systemu.
Pierwotnie aktualizacje były wydawane w modelu pierścieni. Wszystkie służyły do testowania tych samych zmian i usprawnień, jednak na różnych etapach rozwoju. Zmieniło się to w momencie udostępnienia opcji "Skip Ahead", która pozwalała na otrzymywanie aktualizacji z funkcjami mającymi trafić do systemu później niż w najbliższym wydaniu.
Program Windows Insider przemodelowano w czerwcu 2020, kiedy wprowadzono podział na 6 kanałów. Połowa z nich została ograniczona tylko dla pracowników Microsoftu, natomiast reszta jest ogólnodostępna.

</doc>
<doc id="5109944" url="https://pl.wikipedia.org/wiki?curid=5109944" title="Duke Kunshan University">
Duke Kunshan University

Duke Kunshan University – położona w Kunshan (Chiny) instytucja partnerska światowej klasy Duke University (5. miejsce w rankingu "Wall Street Journal" / "Times Higher Education" College Rankings) oraz Wuhan University (9 miejsce w 2021 Best Chinese Universities Ranking).

</doc>
<doc id="5109947" url="https://pl.wikipedia.org/wiki?curid=5109947" title="Bartosz Grzelak">
Bartosz Grzelak

Bartosz Piotr Grzelak (ur. 2 listopada 1978 w Stargardzie Szczecińskim) – szwedzki piłkarz i trener polskiego pochodzenia.
Życiorys.
Urodził się w Polsce. Wraz z rodziną wyemigrował do Szwecji w 1983 roku.
Kariera piłkarska.
Jako junior grał dla IF Brommapojkarna i AIK Solna.
W seniorskiej piłce zadebiutował w październiku 1997 roku w spotkaniu Allsvenskan przeciwko Malmö FF. Większą część kariery spędził w grając na niższych szczeblach rozrywkowych w Szwecji. Piłkarską karierę zakończył w 2011 roku w IK Frej, którego później został trenerem.
Kariera trenerska.
W 2012 roku został trenerem swojego ostatniego klubu IK Frej, który prowadził przez następne pięć lat, w trakcie których awansował z klubem na drugi poziom rozgrywkowy - Superettan.
Od czerwca 2017 roku do grudnia 2018 roku był asystentem Rikarda Norlinga w AIK Solna. W styczniu 2019 roku został włączony do sztabu reprezentacji Szwecji U21, gdzie pełnił rolę asystenta Rollanda Nilsona.
Między sierpniem 2020 i sierpniem 2022 Grzelak był trenerem AIK Solna.

</doc>
<doc id="5109949" url="https://pl.wikipedia.org/wiki?curid=5109949" title="Kurczenie się miast">
Kurczenie się miast

Kurczenie się miast (ang. "shrinking city") – proces dotykający miasta, oddziaływający na jego rozwój społeczny, ekonomiczny i przestrzenny. Zachodzi w warunkach ciągłej utraty mieszkańców i jest wzmacniany przez kryzys ekonomiczno-społeczny. Prowadzi do dezurbanizacji, długotrwałego kryzysu. Odpowiednio zarządzany może stanowić szansę na rozwój miasta w nowej, bardziej zwartej formie, czego przykładem jest niemiecki Lipsk czy Hoyerswerda. O ile projekty rewitalizacyjne mogą służyć nieprzeciwdziałaniu negatywnym skutkom kurczenia się miast to zintegrowane zarządzanie tym procesem wymaga działań wykraczających poza jednostkowe projekty odnowy, które można określić jako restrukturyzacja miasta. Jednymi z polskich przykładów miast kurczących się są Wałbrzych, który doświadczył kryzysu strukturalnego w wyniku procesu deindustrializacji, a także Bytom, który traci swoje funkcje rozwojowe.
Definicja.
Termin „miasto kurczące się” (niem. "Schrumpfende Stadt") został wprowadzony w latach 80. XX w. przez niemieckich socjologów, którzy prowadzili badania nad pogrążonymi w kryzysie miastami Zagłębia Ruhry, poddawanego wówczas restrukturyzacji i konwersji z gospodarki opartej na przemyśle ciężkim i wydobywczym. Anglojęzyczny termin (ang. "shrinking city") jest opisywany jako faza rozwoju miasta, w której upadek zastępuje wzrost. Zarówno termin anglojęzyczny i niemieckojęzyczny opisują spadek liczby ludności oraz zapaść ekonomiczną. Kurczenie się miast nie jest procesem synonimicznym z depopulacją, która stanowi jedynie symptom, za którym kryje się wiele procesów i przyczyn.
"Miasto kurczące się – to miasto, w którym z jednej strony występuje znaczny ubytek ludności (przez okres co najmniej 5 lat, więcej niż 0,15% rocznie), a z drugiej strony zachodzi w nim proces transformacji gospodarczej z oznakami strukturalnego kryzysu".

</doc>
<doc id="5109953" url="https://pl.wikipedia.org/wiki?curid=5109953" title="UEFA Euro 2020">
UEFA Euro 2020



</doc>
<doc id="5109960" url="https://pl.wikipedia.org/wiki?curid=5109960" title="Shanghai SIPG">
Shanghai SIPG



</doc>
<doc id="5109963" url="https://pl.wikipedia.org/wiki?curid=5109963" title="Guangzhou Evergrande">
Guangzhou Evergrande



</doc>
<doc id="5109967" url="https://pl.wikipedia.org/wiki?curid=5109967" title="Guangzhou R&amp;F FC">
Guangzhou R&amp;F FC



</doc>
<doc id="5109973" url="https://pl.wikipedia.org/wiki?curid=5109973" title="Park Narodowy „Zigalga”">
Park Narodowy „Zigalga”

Park Narodowy „Zigalga” (ros. Национальный парк «Зигальга») – park narodowy w obwodzie czelabińskim w Rosji. Jego obszar wynosi 456,62 km². Park został utworzony dekretem rządu Federacji Rosyjskiej z dnia 18 listopada 2019 roku. Zarząd parku znajduje się w miejscowości Złatoust. 
Opis.
Park obejmuje większą część pasma górskiego Zigalga, jednego z najwyższych i największych pasm Uralu Południowego. Celem utworzenia parku było zachowanie unikalnych kompleksów leśnych i tundrowych w dorzeczach rzek Juriuzań i Kutkurka, których zlewnią jest pasmo Zigalga.
Lasy zajmują podgórze i zbocza gór do wysokości 250-750 m n.p.m. Są to lasy jodłowo-świerkowe i świerkowo-jodłowe, w których rosną też brzozy i lipy syberyjskie. Częste są torfowiska, których pokrywa roślinna zawiera szereg gatunków borealnych, rzadkich dla Uralu Południowego. Powyżej 750 m n.p.m. lasy zastępuje pas łąk subalpejskich, a od wysokości 1000-1200 m n.p.m. zaczyna się tundra górska.
Terytorium parku zamieszkuje 55 gatunków ssaków, 13 gatunków płazów i gadów, 160 gatunków ptaków, około 17 gatunków ryb. Wiele z nich należy do gatunków zagrożonych wyginięciem.
Wśród kręgowców dominują gatunki charakterystyczne dla strefy leśnej Uralu Południowego, m.in. żyją tu: wiewiórka pospolita, zając bielak, kuna leśna, niedźwiedź brunatny, ryś euroazjatycki, sarna europejska, głuszec zwyczajny, cietrzew zwyczajny, jarząbek zwyczajny, bocian czarny, kos, puszczyk uralski, słonka zwyczajna i dzięcioł czarny.
Klimat charakteryzuje się dużymi różnicami temperatur. U podnóża pasma Zigalga klimat jest kontynentalny, a na szczytach subarktyczny.
Park Narodowy „Zigalga” znajduje się na południowy zachód od Parku Narodowego „Ziuratkul” i w pobliżu Rezerwatu Południowouralskiego.

</doc>
<doc id="5109983" url="https://pl.wikipedia.org/wiki?curid=5109983" title="Suchy Połeć (skała)">
Suchy Połeć (skała)

Suchy Połeć – grupa skał we wsi Podzamcze w województwie śląskim, w powiecie zawierciańskim, w gminie Ogrodzieniec, na Wyżynie Częstochowskiej będącej częścią Wyżyny Krakowsko-Częstochowskiej.
Skały znajdują się w lesie na wzgórzu o tej samej nazwie. Zbudowane są z twardych wapieni skalistych, mają ściany połogie, pionowe lub przewieszone o wysokości od 9 do 25 m. Są w nich filary, kominy i zacięcia. Uprawiana jest na nich wspinaczka skalna.
Drogi wspinaczkowe.
Pierwsze drogi wspinaczkowe poprowadzono na Gołębniku już w latach 70. XX wieku. W 2021 r. jest już 29 dróg o trudności od V+ do VI.6+ w skali Kurtyki oraz dwa projekty. Ściany o wystawie zachodniej, północno-zachodniej, północnej i zachodniej. Niemal wszystkie drogi mają zamontowane stałe punkty asekuracyjne: ringi (r) i stanowisko zjazdowe (st) lub dwa ringi zjazdowe (drz).
Suchy Połeć cieszy się dużą popularnością wśród wspinaczy.

</doc>
<doc id="5109986" url="https://pl.wikipedia.org/wiki?curid=5109986" title="Stawiszcze (obwód brzeski)">
Stawiszcze (obwód brzeski)

Stawiszcze (; ) – wieś na Białorusi, w obwodzie brzeskim, w rejonie brzeskim, w sielsowiecie Motykały.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5109988" url="https://pl.wikipedia.org/wiki?curid=5109988" title="Kościół św. Teresy od Dzieciątka Jezus w Rueil-Malmaison">
Kościół św. Teresy od Dzieciątka Jezus w Rueil-Malmaison

Kościół św. Teresy od Dzieciątka Jezus (fr. Église Sainte-Thérèse-de-l'Enfant-Jésus) – rzymskokatolicka świątynia parafialna we francuskim mieście Rueil-Malmaison, w departamencie Hauts-de-Seine.
Historia.
Kościół wzniesiono w 1959 roku, jego budowę wspomagali okoliczni mieszkańcy. W 1984 roku parafia nawiązała współpracę z parafią Maria Taw w Burkinie Faso, a w 1995 wzniesiono dom parafialny św. Maksymiliana Marii Kolbego.
Architektura.
Świątynia modernistyczna, wzniesiona z cegły, przykryta dwuspadzistym dachem ułożonym szczytowo względem fasady. W dach wbudowana jest żelazna dzwonnica z trzema dzwonami.

</doc>
<doc id="5109993" url="https://pl.wikipedia.org/wiki?curid=5109993" title="Zamarovské jamy">
Zamarovské jamy

Zamarovské jamy – rezerwat przyrody pod administracją Państwowej Ochrony Przyrody Białych Karpat.
Znajduje się na obszarze katastralnym wsi Zamarovce w powiecie trenczyńskim w kraju trenczyńskim. Teren został wyznaczony w 1984 r., a ostatnio powiększony w 1988 r. do 6,4890 ha. Nie określono strefy ochronnej.
Przedmiotem ochrony jest: "Ochrona flory i fauny dawnych żwirowni, stanowiących ciąg sukcesji uziemienia małych zbiorników wodnych i ważnego siedliska ptactwa bagiennego i wodnego, w celach naukowo-badawczych i edukacyjnych."

</doc>
<doc id="5109994" url="https://pl.wikipedia.org/wiki?curid=5109994" title="Shakhriyar Mamedyarov">
Shakhriyar Mamedyarov



</doc>
<doc id="5109999" url="https://pl.wikipedia.org/wiki?curid=5109999" title="Zamek Hedingham">
Zamek Hedingham

Zamek Hedingham – zamek położony w miejscowości Castle Hedingham w Essex, około 80 km na północny wschód od Londynu. Został zbudowany w połowie XII wieku przez Aubreya de Vere, lennika Wilhelma Zdobywcy. Dobrze zachowany donżon ma 4 kondygnacje zwieńczone dwoma wieżami.

</doc>
<doc id="5110012" url="https://pl.wikipedia.org/wiki?curid=5110012" title="Gębicki">
Gębicki



</doc>
<doc id="5110015" url="https://pl.wikipedia.org/wiki?curid=5110015" title="Tadeusz Bober">
Tadeusz Bober



</doc>
<doc id="5110024" url="https://pl.wikipedia.org/wiki?curid=5110024" title="Bill Quateman">
Bill Quateman

Bill Quateman (ur. 4 listopada 1947 w Chicago) – amerykański muzyk rockowy.
Życiorys.
Dorastał w Evanston. Na gitarze nauczył się grać w wieku dziesięciu lat, po czym jako nastolatek udzielał występów w klubach. W 1971 roku pozytywną opinię o Quatemanie wystawił Bruce Vilanch, a wkrótce później muzyk podpisał kontrakt z Columbia Records i przeprowadził się do Los Angeles. W 1973 roku został wydany jego pierwszy album, a znajdujący się na nim utwór „Only Love” zajął 86. miejsce na liście Hot 100. Wskutek konfliktu z wydawcą drugi album Quatemana pt. "Ties That Bind" nigdy nie został wydany, a Quateman rozwiązał kontrakt z wytwórnią. W latach 1977–1979 RCA wydała trzy albumy artysty, przy czym jedynie "Night After Night" był notowany na Billboard 200 (129. miejsce). W 1987 roku zrezygnował z działalności muzycznej, aby poświęcić się wychowaniu syna, a po rozwodzie imał się różnych prac. W 2001 roku, po 22-letniej przerwie, został wydany album "The Almost Eve of Everything".
Ma dwoje dzieci: syna Dylana (ur. 1987) i córkę Indię Rain (ur. 1995).

</doc>
<doc id="5110025" url="https://pl.wikipedia.org/wiki?curid=5110025" title="Todd Chavez">
Todd Chavez

Todd Chavez (ur. 15 kwietnia 1991) – fikcyjna postać z animowanego serialu BoJack Horseman stworzonego przez Raphaela Bob-Waksberga. Głosu w wersji oryginalnej użyczył mu Aaron Paul, a w polskiej wersji dubbingowej Maciej Nawrocki.
Biografia.
Todd Chavez urodził się 15 kwietnia 1991 roku. W okolicach 2000 roku był skaterem i obiektem uczuć swojej koleżanki ze szkoły, Emily. Był przyjaznym i sympatycznym próżniakiem, który trafił do domu BoJacka gdzie zamieszkał pięć lat przed rozpoczęciem serialu. Chociaż BoJack nieustannie wyraża dla niego pogardę, potajemnie troszczy się o Todda, i wspiera go finansowo. Todd posiada mnóstwo umiejętności, w tym rozumie japoński; jest przedsiębiorcą oraz pisze i komponuje własne opery rockowe. 
Todd często wpada w absurdalne i niebezpieczne sytuacje, takie jak kilkukrotne wdawanie się w bójki z bronią w ręku, wylądowanie w więzieniu, a w jednym przypadku zamiana miejscami z księciem i dyktatorem fikcyjnego państwa Cordovia. Todd przyjaźni się też z Peanutbutterem, przyjaźń ta dała mu różne prace w firmie Peanutbuttera. Chavez zawsze stara się zobaczyć to, co najlepsze w BoJacku, pomimo jego wielu problemów, aż do odcinka „To ty!” w trzecim sezonie, gdzie w końcu kłóci się z nim i wytyka mu jego ciągłe błędy. Todd i Bojack nie rozmawiają ponownie aż do odcinka „Hura! Odcinek o Toddzie!” gdzie Bojack daje mu do zrozumienia, że jest dobrym przyjacielem.
Todd jest zwykle szczęśliwy, nawet gdy jest obrażany przez BoJacka. Niemal zawsze pokazuje się z charakterystyczną żółtą czapką. W finale trzeciego sezonu w odcinku „Udało się” okazuje się, że jest aseksualny. W sezonie 5 dostaje pracę w firmie produkującej zegarki, jednak pod koniec tego sezonu zostaje zwolniony.
W odcinku „To rola dla nerki” w szóstym sezonie oddaję jedną ze swoich nerek swojej mamie. Później zachodzi w związek z Maude, która również jest aseksualna, para szybko zamieszkuję razem. Godzi się z matką w odcinku „Angela”. Pod koniec serii Todd ponownie zaczyna się przyjaźnić z BoJackiem na weselu Princess Carolyn.

</doc>
<doc id="5110029" url="https://pl.wikipedia.org/wiki?curid=5110029" title="Katedra w Nanterre">
Katedra w Nanterre

Katedra w Nanterre (właściwie katedra śś. Genowefy i Maurycego, fr. "Cathédrale Sainte-Geneviève-et-Saint-Maurice") – rzymskokatolicka katedra we francuskim mieście Nanterre, w departamencie Hauts-de-Seine, przy Rue de l’Église.
Historia.
Pierwszą świątynię w tym miejscu wzniesiono w XI wieku, wtedy też powołano parafię. W XIV do kościoła dobudowano dzwonnicę, która jest jedyną pozostałością po tamtym obiekcie. Obecną budowlę wzniesiono w latach 1924-1936 na cześć świętej Genowefy. W 1966 kościół stał się katedrą nowo powstałej diecezji Nanterre. W 1972 roku powstał monumentalny portal główny. 5 maja 1975 na listę zabytków wpisano XIV-wieczną dzwonnicę, a od 23 września 2010 roku chroniona jako zabytek jest cała katedra.
Architektura.
Świątynia neobizantyńska (z nielicznymi elementami art déco), asymetryczna, wzniesiona na planie centralnym według projektu Georgesa Pradelle.

</doc>
<doc id="5110032" url="https://pl.wikipedia.org/wiki?curid=5110032" title="Masakra w Starym Wowczyńcu">
Masakra w Starym Wowczyńcu

Masakra w Starym Wowczyńcu lub masakra w Fântâna Albă () – wydarzenia, które miały miejsce 1 kwietnia 1941 roku na północnej Bukowinie, kiedy podczas próby nielegalnego przekroczenia granicy Związku Sowieckiego z Rumunią przez grupę miejscowej ludności w pobliżu wsi Stary Wowczyniec (po rumuńsku Fântâna Albă) na skutek otwarcia ognia przez sowieckie wojska pograniczne zginęło od 44 do nawet 3000 cywilów. Chociaż według oficjalnych sowieckich raportów śmierć poniosły nie więcej niż 44 osoby, naoczni świadkowie twierdzą, że liczba ofiar była znacznie wyższa, zeznając, że ocalali byli torturowani, dobijani lub grzebani żywcem w masowych grobach. Pewna ich grupa miała też zostać zabrana na przesłuchanie, a następnie zamordowana przez funkcjonariuszy NKWD. Niektóre źródła określają tę masakrę mianem „rumuńskiego Katynia”.
W 2011 roku Izba Deputowanych Rumunii przyjęła uchwałę ustanawiającą 1 kwietnia dniem pamięci rumuńskich ofiar masakry w Fântâna Albă i innych miejscach, deportacji, głodu oraz pozostałych form represji zorganizowanych przez sowiecki reżim okupacyjny w Hercy, północnej Bukowinie i Besarabii.
Tło wydarzeń.
Pod koniec czerwca 1940 roku Rumunia została zmuszona do wycofania się z terytorium zamieszkanego przez 3,76 mln ludzi, poddając się ultimatum ze strony Związku Sowieckiego. Rumuńska administracja i wojsko zostały ewakuowane, zaś Armia Czerwona i NKWD szybko zajęły sporny obszar. Wiele rodzin zostało zaskoczonych szybkim biegiem wydarzeń, a jej członkowie rozdzieleni nową granicą. Dlatego duża liczba mieszkańców zaanektowanego obszaru próbowała przekroczyć granicę z pozwoleniem lub bez niego. Według oficjalnych danych sowieckich, na terenie patrolowanym przez 97 Oddział Sowieckich Wojsk Pogranicznych nielegalnie granicę przekroczyło 471 osób z rejonu hlibockiego, Hercy, rejonu putylskiego i storożynieckiego. Strefa odpowiedzialności tej jednostki rozciągała się od granicy do około 7,5 km na południe od Czerniowiec.
Z bardziej odległych obszarów obwodu czerniowieckiego (północna część terytoriów włączonych do ZSRR), takich jak rejon wyżnicki, zastawieński, nowosielicki, Sadagóry i samych Czerniowiec, 628 osób przekroczyło granicę w poszukiwaniu schronienia w Rumunii. Zjawisko to objęło wszystkie grupy etniczne i społeczne na okupowanych terytoriach. Ukraiński historyk oszacował liczbę uchodźców do Rumunii w pierwszym roku administracji sowieckiej na 7000.
Reakcja władz sowieckich na to zjawisko była dwojaka. Po pierwsze, wzmocniono wysiłki patroli granicznych. Po drugie, sporządzono listy rodzin, z których jeden lub więcej członków uciekł do Rumunii, a zatem wszyscy jego krewni byli uważani za „zdrajców ojczyzny” i podlegali deportacji do obozu pracy. 1 stycznia 1941 roku w wykazach sporządzonych przez 97 Oddział wymieniono 1085 takich osób. Tabele dla innych miejscowości zawierały nazwiska 1294 osób (7 grudnia 1940 roku). W tym momencie zaczęto uwzględniać nawet osoby, które były jedynie podejrzane o zamiar ucieczki do Rumunii.
19 listopada 1940 roku 40 rodzin (w sumie 105 osób) ze wsi Suczeweny, uzbrojonych w 20 karabinów, próbowało przekroczyć granicę w Starym Wowczyńcu. W nocy doszło do potyczki z sowiecką strażą graniczną, podczas której zginęły 3 osoby, 2 zostały ranne i pojmane przez Sowietów, a reszta grupy (w tym 5 lżej rannych) zdołała dotrzeć do Radowiec, po drugiej stronie granicy. Jednak w krótkim czasie wszyscy krewni tych 105 osób zostali aresztowani i deportowani na Syberię.
W styczniu 1941 roku ponad 100 mieszkańców Mahali, Ostrycii, Horecei i innych wiosek z powodzeniem przekroczyło granicę i przybyło do Rumunii. Zachęciło to innych mieszkańców tych okolic do podjęcia próby ucieczki. W konsekwencji grupa ponad 500 osób z wiosek Mahala, Cotul Ostriței, Buda, Şirăuţi, Horecea-Urbana i Ostrycja próbowała przedostać się do Rumunii w nocy 6 lutego 1941 roku. Zostały one jednak zadenuncjowane władzom i odkryte przez straż graniczną o godz. 6:00 rano. Salwy krzyżowego ognia z karabinów maszynowych zabiły wielu z nich, w tym organizatorów grupy N. Merticara, N. Nicę i N. Isaca. Około 57 osobom udało się dotrzeć do Rumunii, ale 44 inne zostały aresztowane i osądzone jako „członkowie organizacji kontrrewolucyjnej”. 14 kwietnia 1941 roku kijowski Wojskowy Sąd Okręgowy skazał 12 z nich na karę śmierci, a pozostałych 32 na 10 lat pracy przymusowej i 5 lat utraty praw obywatelskich. Podobnie jak to miało miejsce wcześniej, wszyscy członkowie rodzin tych „zdrajców ojczyzny” również zostali aresztowani i zesłani na Syberię.
Masakra.
1 kwietnia 1941 roku około 2000 do 2500 lub 3000 nieuzbrojonych ludzi z kilku wiosek (Piotrowce Górne, Piotrowce Dolne, Kupka, Korcziwci i Suczeweny), niosąc białe flagi i symbole religijne, szło razem w kierunku nowej granicy sowiecko-rumuńskiej. Krążyły pogłoski, że Sowieci zezwolą tym razem na swobodne przejście do Rumunii; badania ukraińskich historyków wskazują na to, że takie plotki były rozpowszechniane przez rumuńskie służby wywiadowcze, które wysłały agentów przez granicę sowiecką. Sowieccy pogranicznicy kilkakrotnie próbowali zawrócić grupę, wydając ostateczne ustne ostrzeżenie i strzelając w powietrze, gdy ludzie przybyli do Starego Wowczyńca, w pobliżu granicy. Po przejściu kolumny straż graniczna zaczęła strzelać, według własnych twierdzeń po tym, jak niektórzy członkowie grupy oddali strzały w ich kierunku. Według oficjalnego sowieckiego raportu liczba ofiar wyniosła 44 osoby (17 osób z Piotrowców Dolnych, 12 z Dymki (Trestiany), po 5 z Kupki i Suczewen, 3 z Piotrowców Górnych, 2 z Opryszen), choć według zeznań ocalałych liczby te były znacznie wyższe. Częściowa lista ofiar, które zostały później zidentyfikowane:
Dokładna liczba ofiar śmiertelnych pozostaje kwestią kontrowersyjną. Mołdawski politolog Aurelian Lavric szacuje, że z początkowej grupy 2000 osób, które tego dnia przybyły do Starego Wowczyńca, około 200 zostało zabitych bezpośrednio przez ostrzał, o wiele więcej zostało rannych, a dodatkowo padło 24 zabitych i 43 rannych z oddzielnej grupy 100 osób z Karapcziwu, Jordaneszty i Prosokyrjan. Z kolei ukraiński historyk Serhij Hakman szacuje, że padło około 50 zabitych i wielu rannych. Część rannych, według relacji ocalałych, później złapano, przywiązano do koni i zaciągnięto do wcześniej wykopanych wspólnych grobów, gdzie zabijano ich łopatami lub grzebano żywcem. Innych rannych przywieziono do siedziby NKWD w Hliboce, gdzie byli torturowani, a wielu z nich zabito. Część z tych ostatnich po torturach miano zabrać na miejski cmentarz żydowski i wrzucić żywcem do wspólnego grobu, który zasypano niegaszonym wapnem.
Jeden z nielicznych ocalałych naocznych świadków, Gheorghe Mihailiuc (1925–2005, nauczyciel) opisał wydarzenia w swojej książce "Dincolo de cuvintele rostite" („Poza wypowiedzianymi słowami”), wydanej w 2004 roku w Hliboce. Mihailiuc nazywał to, co wydarzyło się w Starym Wowczyńcu 1 kwietnia 1941 roku, jako „masakrę”, „ludobójstwo” i „rzeź”.
Następstwa i szerszy kontekst.
W latach 1940–1941 od 11 000 do 13 000 mieszkańców Bukowiny (w większości, ale nie tylko etnicznych Rumunów) zostało deportowanych do Gułagu, z czego 1421 zginęło w obozach. W wyniku ucieczek ludności, deportacji i zabójstw rumuńska populacja obwodu czerniowieckiego spadła o ponad 75 000 pomiędzy rumuńskim spisem ludności z 1930 roku a pierwszym sowieckim spisem ludności z 1959 roku. Cześć badaczy twierdzi, że prześladowania te były częścią programu celowej eksterminacji, zaplanowanego i wykonanego przez reżim sowiecki.
1 kwietnia 2016 roku, w 75. rocznicę masakry, w Starym Wowczyńcu odbyła się ceremonia z udziałem gubernatora obwodu czerniowieckiego, przełożonego monastyru Putna i kilku rumuńskich urzędników, w tym Dana Stoenescu i Viorela Badei. W wywiadzie po uroczystości Stoenescu stwierdził, że „po tej tragedii narodu rumuńskiego nastąpiły inne działania odwetowe, takie jak to z 1941 roku, kiedy kolejne tysiące Rumunów z Bukowiny, z których wielu było krewnymi ofiar masakry w Starym Wowczyńcu, zostało zabranych z ich domów i deportowanych na Syberię lub do Kazachstanu.

</doc>
<doc id="5110041" url="https://pl.wikipedia.org/wiki?curid=5110041" title="40 kontra 20">
40 kontra 20

40 kontra 20 – polski program telewizyjny typu reality show emitowany od 28 czerwca 2021 na antenie TVN 7, oparty na niemieckim formacie M.o.m. Milf or Missy
Charakterystyka programu.
Bohaterami jest dwóch mężczyzn – starszy i młodszy, o których względy będą starać się panie w różnym wieku. Panowie będą próbowali zarazić je swoimi pasjami, jak i stylem życia. Z kolei uczestniczki będą brały udział w licznych konkurencjach, zawodach, przy czym nie zabraknie również randek i spotkań na osobności. W każdym tygodniu jedna z uczestniczek będzie musiała pożegnać się z programem, a mężczyźni ostatecznie wybiorą wybranki swojego serca.
Linki zewnętrzne.
https://tvn.pl/programy/czterdziesci-kontra-dwadziescia

</doc>
<doc id="5110044" url="https://pl.wikipedia.org/wiki?curid=5110044" title="Nuno Tavares">
Nuno Tavares

Nuno Albertino Varela Tavares (ur. 26 stycznia 2000 w Lizbonie) – portugalski piłkarz kabowerdeńskiego pochodzenia występujący na pozycji obrońcy we francuskim klubie Olympique Marsylia oraz w reprezentacji Portugalii do lat 21.
Kariera klubowa.
Tavares w młodości występował w takich zespołach jak Casa Pia i Sporting CP, aż w 2015 dołączył do Benfiki. Trzy lata później został przesunięty do zespołu rezerw, w którym zadebiutował 27 października 2018, wychodząc w podstawowym składzie i rozgrywając pełne 90 minut wygranego 3:2 spotkania ligowego ze Sportingiem Covilhã. W lipcu 2019 podpisał z klubem nowy, pięcioletni kontrakt. 4 sierpnia 2019 Tavares rozegrał pierwszy mecz w barwach pierwszej drużyny Benfiki, rozgrywając całe wygrane 5:0 spotkanie Supertaça Cândido de Oliveira ze Sportingiem CP. W Primeira Lidze zadebiutował sześć dni później podczas starcia z Paços de Ferreira. W meczu tym zdobył także premierowego gola, dokładając do niego także dwie asysty.
10 lipca 2021 Tavares podpisał długoterminowy kontrakt z angielskim klubem Arsenal.
Kariera reprezentacyjna.
12 lutego 2018 Tavares zadebiutował w reprezentacji Portugalii do lat 18, wychodząc w podstawowym składzie i rozgrywając pełne 90 minut podczas towarzyskiego meczu z Węgrami. W tym samym roku, 7 września, rozegrał pierwsze spotkanie w kadrze do lat 19. Rozegrał wówczas pełny towarzyski mecz z Włochami. 23 marca 2019 zdobył pierwszą bramkę w kadrze U-19, pokonując bramkarza podczas wygranego 3:0 meczu eliminacji do mistrzostw Europy do lat 19 z Turcją. 10 września 2019 zadebiutował w reprezentacji do lat 21. Wyszedł wówczas w podstawowym składzie na wygrane 2:0 spotkanie eliminacji do mistrzostw Europy do lat 21 z Białorusią i opuszczając boisko w 46. minucie, gdy to zmienił go Rúben Vinagre.
Życie prywatne.
Chociaż urodził się w Portugalii, Tavares posiada kabowerdeńskie korzenie. W styczniu 2021 otrzymał pozytywny wynik testu na COVID-19.

</doc>
<doc id="5110047" url="https://pl.wikipedia.org/wiki?curid=5110047" title="Cmentarz Montrouge">
Cmentarz Montrouge

Cmentarz Montrouge () – cmentarz komunalny gminy Montrouge, zlokalizowany w południowej części Paryża, pomiędzy Boulevard périphérique, Avenue de la Porte de Châtillon, Avenue Ernest Reyer oraz Avenue de la Porte de Montrouge. Wejście główne znajduje się od strony Avenue de la Porte de Montrouge.
Cmentarz został założony w 1821. Na nekropolii znajduje się stela ku pamięci 96 bojowników, którzy polegli podczas I wojny światowej. Oprócz tego spoczywają tu m.in.:

</doc>
<doc id="5110048" url="https://pl.wikipedia.org/wiki?curid=5110048" title="Tęczowy kapitalizm">
Tęczowy kapitalizm

Tęczowy kapitalizm (również różowy kapitalizm) – posługiwanie się symboliką ruchu LGBT+ i sygnalizowanie wsparcia dla różnorodności seksualnej w ramach kapitalizmu, konsumpcjonizmu, gentryfikacji i gospodarki rynkowej, postrzegane przez część środowisk LGBT szczególnie krytycznie z powodu nieszczerości intencji, wyzysku oraz ignorowania problemów osób należących do niższych klas społecznych.
Praktyki stosowane w ramach tęczowego kapitalizmu skierowane są przede wszystkim do osób z klasy średniej i większych ośrodków miejskich, które mają wystarczającą siłę nabywczą, aby generować opłacalność usług rynkowych adresowanych specjalnie do nich. Usługi takie to np. bary i kluby nocne, turystyka LGBT lub konsumpcja dóbr i usług kulturowych.
Pojęcie to jest często przywoływane w dyskusjach na temat definiowania przez firmy nowych wzorów konsumpcji. Na przykład trendy w modzie wyznaczane przez kanony reklamowe wykorzystujące tęczowy kapitalizm są czasem postrzegane jako popychające społeczności zróżnicowane płciowo w kierunku społecznie akceptowanych standardów seksualnych.
Kontekst historyczny.
Według niektórych autorów, globalna ewolucja „tęczowego kapitalizmu” przebiegała równolegle do rozwoju nowoczesnego kapitalizmu na Zachodzie. Choć historyczne dowody wskazują, że różnorodność seksualności istniała od zawsze, można wyróżnić różne okresy w rozwoju przedsiębiorstw skierowanych do społeczności LGBT, które przyczyniły się do konstruowania zróżnicowanych tożsamości seksualnych.
Początki.
Od końcowych dziesięcioleci XIX wieku w miastach Europy i Stanów Zjednoczonych istniały bary, kabarety, domy publiczne, a nawet czasopisma skierowane specjalnie do społeczności LGBT. Choć członkowie społeczności LGBT byli jeszcze często publicznie prześladowani, powstanie tych firm odpowiadało początkowi pierwszych działań na rzecz praw tych osób. Tendencja ta upadła między pierwszą a drugą wojną światową i powstaniem faszyzmu w Europie.
Powstawanie społeczności.
Po II wojnie światowej kultura zachodnia znalazła się pod wpływem homofobii wynikłej z faszyzmu. Choć konsumpcjonalizowanie LGBT pozostawało marginalne, w tym czasie powstawały różne stowarzyszenia homofilskie, które poprzez spotkania, publikacje czy imprezy charytatywne starały się propagować tolerancję wobec homoseksualizmu w społeczeństwie. Stowarzyszenia te przeciwstawiały się zachowaniom uznawanym za nieprzyzwoite, takimi jak rozwiązłość, prostytucja, sauny i czasopisma erotyczne.
Przełom i ruch w mediach.
Zamieszki w Stonewall w 1969 zapoczątkowały ruch wyzwolenia LGBT, charakteryzujący się zwiększoną publiczną widocznością homoseksualizmu, dążeniem do jego dekryminalizacji oraz zwiększoną integracją społeczną i polityczną. Ruch ten spowodował negatywną reakcję społeczną, częściowo napędzaną przez pandemię HIV/AIDS, co z kolei doprowadziło do rozwoju ruchu queerowego przez dyskryminowane grupy gejowskie.
W latach 90. dyskryminacja społeczności gejowskiej zmniejszyła się, co poszerzyło dostęp osób LGBT do wcześniej heteronormatywnych zawodów. Spowodowało to zwiększenie siły nabywczej społeczności LGBT, czyli powstanie „tęczowych pieniędzy”. Zwłaszcza homoseksualiści stanowili dużą część tej siły nabywczej. Trend ten jest ściśle związany z trendem DINK, czyli upowszechnienia się modelu związków, w których obie strony pracują i nie mają dzieci.
Procesy te są szczególnie widoczne w dynamice dzielnic homoseksualnych, które przyciągają osoby LGBT przystępnością cenową i bezpieczeństwem socjalnym, jakie daje mieszkanie z innymi mniejszościami seksualnymi. Dzielnice te, po zmniejszeniu się ich społecznej stygmatyzacji, stały się „modne”, a następnie stopniowo ulegały procesowi gentryfikacji. Rosnące ceny wypędzały ludność LGBT, która nie mogła sobie pozwolić na nowe wydatki. Równolegle z tymi wydarzeniami rozwijał się coraz bardziej wyspecjalizowany rynek wokół społeczności. Rynek ten służy w szczególności potrzebom społeczności poprzez sprzedaż usług i produktów przeznaczonych wyłącznie do zaspokojenia ich potrzeb. Z kolei różne firmy i przedsiębiorstwa zaczęły włączać obronę praw osób LGBT do swoich polityk i kodeksów postępowania, a nawet finansować wydarzenia związane z LGBT.
Mechanizmy.
Niepełny charakter wyzwolenia.
Niektórzy twierdzą, że społeczeństwo kapitalistyczne nie zaakceptowało w równym stopniu wszystkich osób zróżnicowanych płciowo, a większa tolerancja społeczna istnieje wtedy, gdy osoby LGBT mają większy dostęp do zasobów, wiążąc dyskusje na temat tożsamości seksualnej z dyskusjami na temat płci, pochodzenia etnicznego, zdolności i klasy społecznej. Wielu krytyków utrzymuje, że tylko homoseksualni, cispłciowi, zachodni, sprawni, biali, mieszkający w miastach i należący do klasy średniej lub wyższej mężczyźni są akceptowani w społecznym kontekście konsumpcji.
Ramy te mogą promować homogeniczny i heteronormatywny ideał homoseksualisty, który charakteryzuje się określoną urodą, umięśnionym i hiperseksualnym ciałem, męskim zachowaniem, sukcesem zawodowym i określoną siłą nabywczą. Tym samym ramy te ustalają, które ciała są pożądane, a które nie i marginalizują tych, którzy nie pasują do tego estetycznego modelu, nawet z samej społeczności gejowskiej.
Tęczowy kapitalizm zaowocował wprawdzie uzyskaniem pewnych symbolicznych praw (takich jak równe małżeństwa czy uznanie tożsamości płciowej), ale prawa te są podporządkowane zasobom, dochodom i pozycji społecznej ludzi. W związku z tym, tendencja ruchów queer nie zdefiniowała programu politycznego, ale zamiast tego dostosowała heteropatriarchalny i heteronormatywny kapitalizm do nowej formy. Ten nowy kapitalizm zawiera wizję społeczną rodziny, własności, cielesności, organizacji gospodarczej zaczerpniętą wprost ze społeczności heteroseksualnej.
Ruch queerowy i polityka.
Chociaż pierwsze ruchy polityczne opowiadające się za swobodami seksualnymi (takie jak queerowy anarchizm) należały do radykalnej lewicy, żądania LGBT dopiero z opóźnieniem zostały włączone do walki politycznej bardziej umiarkowanej lewicy – w dużej mierze przez tęczowy kapitalizm. W przeszłości lewica polityczna traktowała ruch LGBT (podobnie jak feminizm) jako ekstrawagancję, nie zwracając uwagi na specyficzne potrzeby osób nieheteroseksualnych. Zwraca się uwagę, że lesbijki, transseksualiści i geje mogą być relegowani do niewykwalifikowanych zawodów, ponieważ nie posiadają określonej patriarchalnej męskości.
Obecnie ruch LGBT jest coraz częściej wykorzystywany do celów politycznych i ekonomicznych; osiągnięcie „symbolicznych praw” dla społeczności ma być często wykorzystywane do uzasadnienia czerpania zysków z celebracji tożsamości seksualnej. Jako przykłady tęczowego kapitalizmu podaje się ochronę praw osób LGBT w celu udzielenia pomocy krajom rozwijającym się oraz wykorzystywanie równości osób LGBT do wspierania nacjonalistycznej i antyimigracyjnej polityki.
Współczesny sprzeciw.
W wielu częściach świata od dziesięcioleci istnieją grupy polityczne, które potępiają tęczowy kapitalizm i utowarowienie praw osób LGBT, często występujące jako queerowe lub tęczowe bloki w ramach parad równości.
W Hiszpanii.
Po uchwaleniu równości małżeńskiej w Hiszpanii, członkowie społeczności LGBT poczuli, że Parada Równości nie jest już demonstracją protestu, a zamiast tego staje się biznesem turystycznym. Od 2006 na przedmieściach Madrytu odbywają się corocznie demonstracje przeciwko utowarowieniu LGBT, zwane Alternative Pride lub Critical Pride (hiszp. "Orgullo Alternativo" lub "Orgullo Crítico").
Pierwsza Critical Pride odbyła się pod hasłami nawołującymi do uwzględniania odmiennej seksualności, niezależnie od warunków ekonomicznych, płci, pochodzenia etnicznego, wieku i klasy społecznej a także innych czynników. W późniejszym czasie impreza przyjęła nazwę Critical Parade, opierając się po części na sprzeciwie wobec tęczowego kapitalizmu. Ruchy w innych miastach, takich jak Barcelona i Sewilla, również organizowały takie wydarzenia.
Trans Październik.
W 2011, na fali protestów Ruchu M-15, zainicjowano Międzynarodowy Dzień Akcji na rzecz Depatologizacji Trans, aby upomnieć się o przestrzeń społeczną dla innych tożsamości, które nie mieszczą się w binarnym systemie płci. Co roku w październiku organizowane są różne działania w ramach Octubre Trans (z hiszp. "Październik Trans"), aby zakwestionować heteropatriarchat i tęczowy kapitalizm.
W Wielkiej Brytanii.
W 2015 roku, festiwal równości Pride w Glasgow zaczął pobierać opłatę za uczestnictwo. W odpowiedzi na to, grupa aktywistów zorganizowała Free Pride Glasgow, wydarzenie, które odbywa się tego samego dnia jako alternatywna inicjatywa o charakterze radykalnym, antykomercyjnym i integracyjnym. Free Pride Glasgow koncentruje się bardziej na aspektach antysystemowych, niż jego płatny odpowiednik.
W Polsce.
W 2017 roku, na Paradzie Równości w Warszawie widoczny był udział korporacji Google, która była jedną z firm współfinansujących paradę. Rok później odnotowano tam więcej korporacji, m.in.: Microsoft, Google, IBM, Royal Bank of Scotland, Ben&amp;Jerry’s, Netflix, MTV, Goldman Sachs czy Sony Music Polska. W 2019 oprócz wyżej wymienionych dołączyły również Procter&amp;Gamble oraz Discovery. Tęczowy kapitalizm jest jednak krytykowany i odrzucany przez środowiska radykalnie lewicowe, np. Federację Anarchistyczną, Manifę czy Rytmy Oporu.

</doc>
<doc id="5110049" url="https://pl.wikipedia.org/wiki?curid=5110049" title="Dirty Honey (album)">
Dirty Honey (album)

Dirty Honey – pierwszy oficjalny album zespołu Dirty Honey wydany 23 kwietnia 2021.
Linki zewnętrzne.
Okładka

</doc>
<doc id="5110052" url="https://pl.wikipedia.org/wiki?curid=5110052" title="Staryj Wowczyneć">
Staryj Wowczyneć

Staryj Wowczyneć () – wieś na Ukrainie, w obwodzie czerniowieckim, w rejonie czerniowieckim. W 2001 roku liczyła 2039 mieszkańców.
Znajduje tu się przystanek kolejowy Staryj Wowczyneć, położony na linii Czerniowce – Suczawa.

</doc>
<doc id="5110053" url="https://pl.wikipedia.org/wiki?curid=5110053" title="Telematics Technologies">
Telematics Technologies

Telematics Technologies sp. z o.o. – polska spółka technologiczna, do grudnia 2017 roku funkcjonująca pod nazwą NaviExpert sp. z o.o.
Firma jest czołowym dostawcą rozwiązań z obszaru telematyki ubezpieczeniowej i nawigacji premium na smartfony na polskim rynku. W portfolio firmy znajduje się także m.in. system do zarządzania flotami pojazdów do 3,5 tony o nazwie NaviExpert Telematics.
W zakresie telematyki ubezpieczeniowej Telematics Technologies od 2015 roku współpracuje z Grupą PZU, będącą jedną z największych grup finansowych w Europie Środkowo-Wschodniej. W wyniku współpracy między podmiotami na polskim rynku pojawiły się pierwsze oferty typu (Bezpieczna jazda z LINK4, LINK4 Kasa Wraca) oraz wykrywania i rekonstrukcji wypadków (PZU GO).
Klienci indywidualni znają Telematics Technologies przede wszystkim jako dostawcę aplikacji nawigacyjnej NaviExpert. Aplikacja jest dostępna na rynku pod własną marką, a także w modelu white label w ofertach wszystkich operatorów sieci komórkowych w Polsce jako Nawigacja Orange, Nawigacja Play, Nawigacja Plus, Nawigacja T-Mobile. Co miesiąc z systemu korzysta blisko 600 tys. płacących użytkowników.
Spółka tworzy rozwiązania, których celem jest zwiększenie bezpieczeństwa na drogach poprzez poprawę stylu jazdy kierowców. Od 2012 roku prezesem spółki jest Adam Bąkowski. Większościowym udziałowcem spółki Telematics Technologies jest Noble Fund Private Debt Fundusz Inwestycyjny Zamknięty Aktywów Niepublicznych z siedzibą w Warszawie.
Historia.
Historia Telematics Technologies sięga 2005 roku, kiedy to wieloletni pracownicy naukowi Instytutu Informatyki Politechniki Poznańskiej stworzyli spółkę mNavigation. Firma wkrótce została przekształcona w NaviExpert, a jej sztandarowym projektem stała się pierwsza w Polsce „wolna od korków” nawigacja na telefony komórkowe o takiej samej nazwie.
W 2006 roku firma pozyskała inwestora typu Venture Capital, którym jest notowany na Giełdzie Papierów Wartościowych w Warszawie MCI Management S.A. W kolejnych latach firma nawiązywała strategiczne partnerstwa z operatorami sieci GSM w Polsce. W 2007 roku spółka podpisała umowę z Orange, rok później z PLAY oraz Erą, czyli dzisiejszym T-Mobile. W 2011 roku usługa nawigacji pojawiła się także w ofercie Plus. Od tego samego roku aplikację NaviExpert można pobrać także z Google Play i App Store.
Od 2014 roku spółka rozpoczęła wprowadzanie na rynek nowych produktów. Wśród nich znalazły się aplikacje takie jak ostrzegacz i wideorejestrator drogowy Rysiek (2014), wyszukiwarka parkingów FindPark (2017) oraz lokalizator GPS Seeya (2019).
W 2015 roku Telematics Technologies (wówczas jeszcze jako NaviExpert) rozpoczyna swoją działalność w obszarze telematyki ubezpieczeniowej. Wspólnie z LINK4 firmy uruchamiają pilotaż pierwszego w Polsce rozwiązania typu UBI, promującego bezpieczną jazdę (Bezpieczna jazda z LINK4). Po trwającym dwa lata pilotażu LINK4 wprowadza na rynek ofertę ubezpieczeń LINK4 Kasa Wraca, wykorzystujących informacje o stylu jazdy kierowców, które pochodzą z dedykowanej wersji aplikacji NaviExpert wyposażonej w specjalny moduł telematyczny. Kierowcy, którzy otrzymują wysokie noty za styl jazdy (analizowana m.in. jazda zgodna z przepisami, sposób hamowania i przyśpieszania) mogą liczyć na nagrodę finansową wynoszącą do 30% wysokości składki ubezpieczeniowej.
Od 2017 roku Telematics Technologies rozpoczyna także współpracę z PZU. Pierwszym rozwiązaniem, nad którym pracują firmy jest aplikacja PZU Drive analizująca styl jazdy kierowców, kolejnym – system PZU GO. PZU wprowadza usługę PZU GO na rynek w 2019 roku. To niewielkie urządzenie typu beacon przyklejane na szybie samochodu oraz aplikacja mobilna, które współpracują ze sobą wychwytując niebezpieczne sytuacje na drodze. W razie wykrycia silnego przeciążenia mogącego świadczyć o wypadku, czujnik za pośrednictwem aplikacji w telefonie przekazuje do PZU informację o zdarzeniu. Dzięki temu pracownicy PZU mogą skontaktować się z kierowcą i sprawdzić, czy potrzebuje pomocy. Jeśli ten nie odbierze telefonu zawiadamiane jest Centrum Powiadamiania Ratunkowego, które na miejsce ostatniego wskazania GPS może wysłać karetkę.
Od 2015 roku Telematics Technologies (jeszcze jako NaviExpert sp. z o.o.) oferuje swoje rozwiązania także na rynku flot samochodowych. Pierwszą usługą skierowaną do fleet managerów jest usługa NaviExpert Monitoring, wykorzystująca aplikację mobilną do monitoringu pojazdów. Rok później spółka postanawia poszerzyć swoją ofertę, wprowadzając na rynek rozwiązanie NaviExpert Telematics z urządzeniami OBDII pozwalającymi na monitoring aut, analizę stylu jazdy kierowców i sprawne zarządzanie flotą.

</doc>
<doc id="5110056" url="https://pl.wikipedia.org/wiki?curid=5110056" title="Nowyj Wowczyneć">
Nowyj Wowczyneć

Nowyj Wowczyneć () – wieś na Ukrainie, w obwodzie czerniowieckim, w rejonie hlibockim. W 2001 roku liczyła 330 mieszkańców.

</doc>
<doc id="5110058" url="https://pl.wikipedia.org/wiki?curid=5110058" title="Werchni Syniwci">
Werchni Syniwci

Werchni Syniwci () – wieś na Ukrainie, w obwodzie czerniowieckim, w rejonie hlibockim. W 2001 roku liczyła 479 mieszkańców.

</doc>
<doc id="5110059" url="https://pl.wikipedia.org/wiki?curid=5110059" title="Nyżni Syniwci">
Nyżni Syniwci

Nyżni Syniwci () – wieś na Ukrainie, w obwodzie czerniowieckim, w rejonie hlibockim. W 2001 roku liczyła 984 mieszkańców.

</doc>
<doc id="5110061" url="https://pl.wikipedia.org/wiki?curid=5110061" title="Piłka nożna w Polsce (2020/2021)">
Piłka nożna w Polsce (2020/2021)



</doc>
<doc id="5110062" url="https://pl.wikipedia.org/wiki?curid=5110062" title="Angaria">
Angaria

Angaria (łac.; gr.: ἀγγαρεία, "angareía") była rodzajem systemu pocztowego zaadaptowana przez Rzymian od starożytnych Persów. Według Ksenofonta system perski został ustanowiony przez Cyrusa Wielkiego. Kurierzy konni zostali rozmieszczeni na niektórych etapach wzdłuż głównych dróg imperium, aby przesyłać królewskie depesze nocą i dniem przy każdej pogodzie. System rzymski wziął swoją nazwę od greckiej formy babilońskiego słowa przyjętego w języku perskim na określenie konnych kurierów. W systemie rzymskim zaopatrzenie w konie i ich utrzymanie było obowiązkiem prowincjonalnej ludności. Z wypełnienia takiego obowiązku jedynie cesarz mógł udzielić zwolnienia.
Termin ten był również używany od IV wieku dla ciężkich pojazdów transportowych "cursus publicus" i ciągnących je zwierząt pociągowych. Zaczęło oznaczać jakąkolwiek przymusową służbę (por. danina) lub ucisk zarówno w średniowiecznej łacinie, jak i bizantyjskiej grece. We współczesnej grece oznacza każdą służbę lub zadanie niechętnie podjęte przez tego, kto jest zmuszony do ich wykonania.

</doc>
<doc id="5110063" url="https://pl.wikipedia.org/wiki?curid=5110063" title="Czerepkiwci">
Czerepkiwci

Czerepkiwci () – wieś na Ukrainie, w obwodzie czerniowieckim, w rejonie czerniowieckim. W 2001 roku liczyła 2082 mieszkańców.
Znajduje tu się stacja kolejowa Waduł-Siret, położona na linii Czerniowce – Suczawa. Jest to ukraińska stacja graniczna na granicy z Rumunią.

</doc>
<doc id="5110064" url="https://pl.wikipedia.org/wiki?curid=5110064" title="Staniwci">
Staniwci

Staniwci () – wieś na Ukrainie, w obwodzie czerniowieckim, w rejonie hlibockim. W 2001 roku liczyła 2798 mieszkańców.

</doc>
<doc id="5110065" url="https://pl.wikipedia.org/wiki?curid=5110065" title="Taraszany">
Taraszany

Taraszany () – wieś na Ukrainie, w obwodzie czerniowieckim, w rejonie hlibockim. W 2001 roku liczyła 987 mieszkańców.

</doc>
<doc id="5110066" url="https://pl.wikipedia.org/wiki?curid=5110066" title="Kościół św. Marcina w Kaczkowie">
Kościół św. Marcina w Kaczkowie

Kościół świętego Marcina w Kaczkowie – rzymskokatolicki kościół parafialny należący do parafii pod tym samym wezwaniem (dekanat rydzyński archidiecezji poznańskiej).
Jest to świątynia wzniesiona w 1674 roku. Ufundowana została przez rodzinę Lessel – Stosch. W 1729 roku została dobudowana wieża. W 1817 roku została poważnie remontowana – wymieniono wówczas konstrukcję na szkieletową. W 1820 roku został ufundowany przez mieszkańców wsi zegar na wieży. W latach 1947–53 została dobudowana kaplica Matki Bożej a także zostały przebudowane: zakrystia i wieża. W latach 1977–78, 1983–84 budowla była remontowana. W 2002 roku zostało założone nowe pokrycie dachu.
Budowla jest szachulcowa, jednonawowa, charakteryzuje się konstrukcją słupowo-ramową wypełnioną cegłą. Świątynia jest orientowana, salowa, nie posiada wydzielonego prezbiterium z nawy, zamknięta jest trójbocznie. Po bokach nawy znajdują się: kaplica pod wezwaniem Matki Bożej wzniesiona na planie kwadratu oraz zakrystia. Powstały one na planie prostokąta i posiadają kalenice niższe od nawy głównej. Od frontu jest umieszczona dwukondygnacyjna wieża, węższa u góry, murowana w dolnej części, mieszcząca kruchtę w przyziemiu i drewniana powyżej ozdobiona tarczami zegara. Zwieńcza ją dach ostrosłupowy, pokryty gontem z chorągiewką z datą „2002”. Świątynię nakrywa dach jednokalenicowy, pokryty dachówką. Wnętrze kościoła jest otynkowane i nakrywa je płaski strop. Podłoga jest murowana. Nad kruchtą znajduje się chór muzyczny z prostokątną wystawką w części centralnej. Ołtarz główny w stylu barokowym pochodzi z około 1700 roku. Barokowa płyta nagrobna wykonana z piaskowca jest umieszczona na ścianie kaplicy i powstała w 1642 roku.

</doc>
<doc id="5110067" url="https://pl.wikipedia.org/wiki?curid=5110067" title="Ignacio Garcini y Queralt (obraz Francisca Goi)">
Ignacio Garcini y Queralt (obraz Francisca Goi)

Ignacio Garcini y Queralt – obraz olejny hiszpańskiego malarza Francisca Goi, znajdujący się w kolekcji Metropolitan Museum of Art w Nowym Jorku.
Okoliczności powstania.
Okres pomiędzy nominacją Goi na pierwszego nadwornego malarza Karola IV w 1799 a inwazją napoleońską w 1808 r. był dla artysty czasem wielkiej aktywności i finansowej stabilizacji. W tym czasie powstało wiele portretów wysokiej jakości. Goya malował członków rodziny królewskiej, arystokracji, burżuazji, duchownych, polityków, bankierów, wojskowych oraz ludzi związanych z kulturą. Często portretował też swoich przyjaciół z kręgu liberałów i "ilustrados". Współcześni mu wiedzieli, że jakość portretu zależała w dużej mierze od zainteresowania malarza i czasu, jaki był gotowy mu poświęcić.
W 1804 sportretował małżonków Ignacia Garciniego y Queralta (1752–1825) i Josefę Castilla Portugal y Wanasbrok de Garcini (1775–1850), którzy – podążając za panującą wśród wyższych klas modą – zamówili parę portretów. Małżeństwo Garcinich było wtedy uprzywilejowane na królewskim dworze. Wojskowy Ignacio Garcini był brygadierem Korpusu Inżynierów, pracował także w ministerstwie wojny. Josefa była jedną z dam dworu królowej Marii Ludwiki. O ich bliskiej relacji z monarchami świadczą zachowane dokumenty z Pałacu Królewskiego. Kiedy Josefa była w ciąży w 1801, król Karol IV deklarował chęć zostania ojcem chrzestnym dziecka, co było wielkim zaszczytem. Z okazji narodzin dziecka rodzice otrzymali także wartościowy klejnot. Apogeum ich wpływów na dworze przypadło na rok 1806, kiedy Ignacio Garcini został kawalerem Zakonu Santiago. Po francuskiej inwazji na Hiszpanię w 1808 Garcini kolaborował z nowym rządem, przez co spotkały go prześladowania, które opisał we wspomnieniach wydanych w 1811.
Pendanty.
Chociaż oba portrety powstały jako pendanty, znacznie różnią się sposobem przedstawienia postaci. Portret Ignacia ma oficjalny charakter, podczas gdy portret jego żony jest nieformalny i odbiegający od większości kobiecych portretów Goi. Ponadto Ives i Stein uważają obrazy za zaskakująco zimne, pozbawione emocjonalnej więzi, która wizualnie łączyłaby przedstawionych małżonków. Ich postaci nie są zwrócone ku sobie w tradycyjny dla przedstawiania par sposób. Janis Tomlinson zwraca uwagę, że również stroje postaci nie są dopasowane i kwestionuje, czy oba portrety miały być w zamiarze oglądane obok siebie. Juliet Wilson Bareau opisuje portrety Garcinich jako „niezwykle dziwne pendanty”, podając w wątpliwość atrybucję Goi. Uważa, że inskrypcje są nieprzekonujące, i dodaje, że obrazy zostały po raz pierwszy wystawione dopiero na wystawie w Madrycie w 1900, która prezentowała wiele wątpliwych atrybucji. Również Weissberger, analizując pismo Goi, uznał inskrypcje z portretów Garcinich za imitacje malarza, różniące się od konwencjonalnego tekstu kursywą np. z "Portretu Bernarda de Iriarte". Opinie co do jakości obrazów są podzielone. Valverde Madrid uważa, że portret damy jest „już w pełni romantyczny”, podczas gdy ten przedstawiający jej męża pozostaje w XVIII-wiecznym kanonie malarskim. Według Wilson i Gassiera portret Josefy jest mniej udany, niż jej męża.
Opis obrazu.
Malarz przedstawił Ignacia Garciniego y Queralta na ciemnym, neutralnym tle, w trzech czwartych postaci. Na tym obrazie Goya po raz pierwszy nie oddzielił wyraźnie postaci od tła, zabieg ten stosuje później w wielu portretach. Garcini ubrany jest w mundur wojskowy Korpusu Inżynierów, na który składają się białe bryczesy i granatowy kaftan z czerwonym kołnierzem, mankietami i podszewką. Na kołnierzu wyhaftowane są srebrne zamki, a czarne, aksamitne klapy kaftana są ozdobione szerokimi, srebrnymi dziurkami na guziki. Czerwony Krzyż Orderu Świętego Jakuba i medal zostały prawdopodobnie domalowane później, gdyż Garcini otrzymał je w 1806. Brygadier jest przedstawiony w wojskowej pozie, pewny siebie i zadowolony; na jego twarzy maluje się skryty uśmiech. Lewą ręką trzyma szablę, której widoczna jest jedynie rękojeść, a prawą ukrywa na piersi, pod połą kaftana.
Według Moralesa jest to konwencjonalny portret wykonany na zamówienie, chociaż wyróżnia się ekspresja twarzy. Detale munduru takie jak kołnierz, mankiety kaftana, guziki i odznaczenia zostały oddane wielką starannością. Włosy są wykonane lekkimi pociągnięciami pędzla. Światło skupia się na twarzy modela, podkreślając jego osobowość. Radiografia ujawniła, że na płótnie w miejscu oczu były przebite dziury, a oczy zostały przemalowane.
Inskrypcja na obrazie głosi: "Dn / Ignacio Garcini por Goya 1804".
Proweniencja.
Obraz znajdował się w posiadaniu Ignacia Garciniego y Queralta do jego śmierci, następnie przeszedł na Rosę Garcini y Arizcun i kolejno Vicente Garciniego w Madrycie. Później był własnością malarza Ricarda Madraza. Madrazo zaoferował pendanty amerykańskiej kolekcjonerce Louisine Havemeyer, która zaaranżowała ich sprzedaż Oliverowi H. Payne w Nowym Jorku. Obraz odziedziczył jego siostrzeniec Harry Payne Bingham, który przekazał go Metropolitan Museum of Art w 1955.

</doc>
<doc id="5110068" url="https://pl.wikipedia.org/wiki?curid=5110068" title="Ignacio Garcini y Queralt">
Ignacio Garcini y Queralt



</doc>
<doc id="5110069" url="https://pl.wikipedia.org/wiki?curid=5110069" title="Molodiya">
Molodiya



</doc>
<doc id="5110071" url="https://pl.wikipedia.org/wiki?curid=5110071" title="Mołodiya">
Mołodiya



</doc>
<doc id="5110074" url="https://pl.wikipedia.org/wiki?curid=5110074" title="Yakou Méïté">
Yakou Méïté

Yakou Méïté (ur. 11 lutego 1996 w Paryżu) – iworyjski piłkarz występujący na pozycji napastnika w angielskim klubie Reading oraz w reprezentacji Wybrzeża Kości Słoniowej.
Kariera klubowa.
Paris Saint-Germain.
W 2009 roku dołączył do akademii Paris Saint-Germain. W 2015 roku został przesunięty do pierwszego zespołu. Zadebiutował 9 kwietnia 2016 w meczu Ligue 1 przeciwko En Avant Guingamp (0:2). W sezonie 2015/16 jego zespół zajął pierwsze miejsce w tabeli zdobywając mistrzostwo Francji.
Reading.
29 lipca 2016 podpisał trzyletni kontrakt z klubem Reading. Zadebiutował 9 sierpnia 2016 w meczu Pucharu Ligi Angielskiej przeciwko Plymouth Argyle (2:0). W EFL Championship zadebiutował 13 sierpnia 2016 w meczu przeciwko Wolverhampton (2:0). Pierwszą bramkę zdobył 21 stycznia 2017 w meczu ligowym przeciwko Derby County (3:2).
FC Sochaux-Montbéliard.
8 lipca 2017 został wysłany na wypożyczenie do drużyny FC Sochaux-Montbéliard. Zadebiutował 8 sierpnia 2017 w meczu Pucharu Ligi Francuskiej przeciwko Valenciennes FC (3:1). W Ligue 2 zadebiutował 18 sierpnia 2017 w meczu przeciwko AS Nancy (2:2). Pierwszą bramkę zdobył 16 września 2017 w meczu ligowym przeciwko Stade de Reims (2:4).
Reading.
30 czerwca 2018 powrócił do zespołu z wypożyczenia. 3 października 2018 podpisał z klubem nowy kontrakt ważny do 2022 roku. 4 lipca 2020 zdobył cztery bramki w meczu ligowym przeciwko Luton Town.
Kariera reprezentacyjna.
Wybrzeże Kości Słoniowej U-17.
W 2013 roku otrzymał powołanie do reprezentacji Wybrzeża Kości Słoniowej U-17 na Mistrzostwa Świata U-17 2013, na których zadebiutował 17 października 2013 w meczu fazy grupowej przeciwko reprezentacji Włoch U-17 (0:1). Pierwszą bramkę na Mistrzostwach Świata U-17 2013 zdobył 23 października 2013 w meczu fazy grupowej przeciwko reprezentacji Nowej Zelandii U-17 (0:3).
Wybrzeże Kości Słoniowej U-20.
W 2015 roku otrzymał powołanie do reprezentacji Wybrzeża Kości Słoniowej U-20. Zadebiutował 8 marca 2015 w meczu fazy grupowej Mistrzostw Afryki U-20 2015 przeciwko reprezentacji Konga U-20 (1:1), w którym zdobył swoją pierwszą bramkę.
Wybrzeże Kości Słoniowej U-23.
W 2015 roku otrzymał powołanie do reprezentacji Wybrzeża Kości Słoniowej U-23. Zadebiutował 28 maja 2015 w meczu towarzyskim przeciwko reprezentacji Maroka U-23 (1:1).
Wybrzeże Kości Słoniowej.
W 2019 roku otrzymał powołanie do reprezentacji Wybrzeża Kości Słoniowej. Zadebiutował 26 marca 2019 w meczu towarzyskim przeciwko reprezentacji Liberii (1:0).

</doc>
<doc id="5110077" url="https://pl.wikipedia.org/wiki?curid=5110077" title="Dzień Sprzeciwu wobec Pracy Dzieci">
Dzień Sprzeciwu wobec Pracy Dzieci



</doc>
<doc id="5110078" url="https://pl.wikipedia.org/wiki?curid=5110078" title="Chrzest za zmarłych">
Chrzest za zmarłych

Chrzest za zmarłych – praktyka religijna, polegająca na przeprowadzeniu obrzędu chrztu na osobie zmarłej za pośrednictwem żywej osoby.
Obrzęd ten jest obecnie najbardziej rozpowszechniony wśród wyznawców Kościoła Jezusa Chrystusa Świętych w Dniach Ostatnich i niektórych innych denominacji mormońskich.
Uznający ten obrzęd mormoni postrzegają chrzest jako warunek konieczny do tego, by człowiek stał się częścią Królestwa Bożego. Dlatego ludzie, którzy za życia nie otrzymali chrztu, mogą być ochrzczeni po swojej śmierci.
Obrzęd w praktyce kościołów chrześcijańskich.
Kościół Jezusa Chrystusa Świętych w Dniach Ostatnich.
Kościół zalicza chrzest za zmarłych do obrzędów zarezerwowanych dla kultu świątynnego. Chrzest za zmarłych ponadto jako jedyny obrzęd świątynny zalicza się do obrzędów zbawczych, w odróżnieniu od pozostałych, związanych z wywyższeniem.
W ramach obrzędu osoba żyjąca, działająca jako pośrednik, przyjmuje chrzest przez zanurzenie w imieniu i na rzecz osoby zmarłej tej samej płci. Według nauk Kościoła każda ochrzczona po śmierci osoba może przyjąć lub odrzucić chrzest, którego dokonano w jej imieniu i na jej rzecz.
Społeczność Chrystusa.
Niektórzy członkowie Społeczności Chrystusa (dawnego Zreorganizowanego Kościoła Jezusa Chrystusa Świętych w Dniach Ostatnich) uznawali chrzest za zmarłych, ale praktyka ta nie była oficjalnie usankcjonowana i była źródłem kontrowersji wśród wyznawców.
W 1970 r. Światowa Konferencja (ciało ustawodawcze kościoła) zdecydowała o przeniesieniu objawienia i dwóch listów Josepha Smitha, poświęconych chrztowi za zmarłych, do sekcji załączników "Nauk i Przymierzy" kościoła, tym samym odrzucając obrzęd chrztu za zmarłych.
Inne denominacje mormońskie.
Opinie na temat dopuszczalności chrztu zmarłych różnią się w zależności od denominacji. Przykładowo Kościół Chrystusa – Obszar Świątyni nie dopuszcza tej praktyki, a występuje ona u strangitów.
Inne kościoły chrześcijańskie.
Chrzest za zmarłych dopuszcza także Kościół Nowoapostolski.
Wczesne chrześcijaństwo.
Epifaniusz z Salaminy opisywał w swym dziele "Panarion" (poświęconym poglądom uznanym za herezje chrześcijaństwa) praktykę, jaka miała mieć miejsce wśród uczniów Cerynta. Jeżeli jeden z nich umarł przed przyjęciem chrztu, inna osoba była chrzczona w imieniu zmarłego. Obrzęd ten miał nie dopuścić do sytuacji, w której zmarły byłby ukarany po swoim zmartwychwstaniu (przy końcu czasów) za śmierć bez poddania się chrztowi.
W jednej ze swoich homilii Jan Chryzostom wykpiwa postępowanie, przypisane przez niego marcjonitom, podobne do opisanego przez Epifaniusza. Jeżeli doszło do śmierci katechumena, zwłokom zmarłego zadawano pytanie, czy pragnie być ochrzczony, a inny wyznawca udzielał odpowiedzi twierdzącej i był chrzczony w imieniu zmarłego.
Kanon 18 synodu kartagińskiego w 419 r. zakazał dokonywania chrztu zmarłych i udzielania im Komunii świętej.
1. List do Koryntian.
Kościoły dopuszczające chrzest za zmarłych wskazują, że praktyka ta ma uzasadnienie w Biblii, w 1. Liście do Koryntian (1 Kor 15,22-30):
I jak w Adamie wszyscy umierają, tak też w Chrystusie wszyscy będą ożywieni, lecz każdy według własnej kolejności. Chrystus jako pierwszy, potem ci, co należą do Chrystusa, w czasie Jego przyjścia. Wreszcie nastąpi koniec, gdy przekaże królowanie Bogu i Ojcu i gdy pokona wszelką Zwierzchność, Władzę i Moc. Trzeba bowiem, ażeby królował, aż położy wszystkich nieprzyjaciół pod swoje stopy.
Jako ostatni wróg, zostanie pokonana śmierć. Wszystko bowiem rzucił pod stopy Jego. Kiedy się mówi, że wszystko jest poddane, znaczy to, że z wyjątkiem Tego, który mu wszystko poddał. A gdy już wszystko zostanie Mu poddane, wtedy i sam Syn zostanie poddany Temu, który Synowi poddał wszystko, aby Bóg był wszystkim we wszystkich. Bo inaczej czegoż dokonają ci, co przyjmują chrzest za zmarłych? Jeżeli umarli w ogóle nie zmartwychwstają, to czemuż za nich chrzest przyjmują? Po co też i my wystawiamy się na niebezpieczeństwo każdej godziny?
Istnieje wiele interpretacji słów św. Pawła – zarówno co do samego pojęcia chrztu za zmarłych, jak i co do akceptowania przez niego (lub nie) tej praktyki.
Znaczenie słowa baptizein.
1. List do Koryntian został napisany w koine. Fragment, zawierający określenie „chrzest za zmarłych”, brzmi w grece wspólnej następująco:
Ἐπεὶ τί ποιήσουσιν οἱ βαπτιζόμενοι ὑπὲρ τῶν νεκρῶν (Epei ti poiēsousin hoi baptizomenoi hyper tōn nekrōn)
Występujący tam czasownik "baptizein" miał związek z rzeczownikiem "baptismos", oznaczającym rytualne obmycie i występującym na kartach Starego Testamentu. Jednak w Nowym Testamencie zaczął być kojarzony z rzeczownikiem "baptisma" (chrzest) – neologizmem, nieznanym Septuagincie lub przedchrześcijańskim tekstom żydowskim.
Amerykański teolog Peter Leithart zasugerował, że komentarz św. Pawła ma stanowić analogię między praktyką chrztu ("baptisma") a żydowską praktyką obmycia ("baptismos") i oczyszczenia po kontakcie ze zmarłym, opisaną w rozdziale 19 Księgi Liczb.
Znaczenie określenia „chrzest za zmarłych”.
Tertulian na kartach swego dzieła "Adversus Marcionem" (skierowanego przeciw marcjonizmowi) stwierdza, że uwaga Pawła o chrzcie za zmarłych była wyrazem jego przekonań o zmartwychwstaniu ciał (poglądowi temu sprzeciwiał się Marcjon). Podobnie Jan Chryzostom uważał je za wyraz wiary osób zmarłych w ich własne zmartwychwstanie.
"Tyndale Bible Dictionary" sugeruje, że chrzest za zmarłych może być metaforą męczeństwa; zwraca się uwagę na słowa Jezusa w Ewangelii według świętego Marka i Łukasza, łączące chrzest z męką Chrystusa.
Jan Kalwin uważał, że świętemu Pawłowi chodziło o chrzest osób bliskich śmierci.
Bp Kazimierz Romaniuk (jeden z tłumaczy Biblii Tysiąclecia) umieścił w Biblii Tysiąclecia następujący komentarz do słów św. Pawła:
Dotychczas nie wiadomo dokładnie, na czym polegała owa praktyka „chrztu za zmarłych”. Być może, iż przyjmowano chrzest, ulegając życzeniom osób już zmarłych, po to, by się z nimi zjednoczyć po śmierci. Wówczas zwrot ten należałoby tłum.: „dla zmarłych”, „ze względu na zmarłych”. Gdyby jednak zmarli nie mieli zmartwychwstać, nie nastąpiłoby również przyszłe zjednoczenie z nimi, uwarunkowane niejako przyjęciem chrztu za życia.
Doktryna Kościoła Jezusa Chrystusa Świętych w Dniach Ostatnich.
Podstawą dla chrztu zmarłych jest nie tylko cytowany wyżej 1. List do Koryntian, ale także fragmenty 1. Listu Świętego Piotra, opisujące Jezusa głoszącego zbawienie duchom zmarłych. Interpretowane jest to jako wyraz łaski Boga, który w swojej sprawiedliwości umożliwia zmarłym przyjęcie Dobrej Nowiny, jeśli nie mieli takiej szansy za życia.
Chrzest w imieniu i na rzecz zmarłego może przyjąć każdy członek kościoła (począwszy od roku swoich 12. urodzin), który ma tzw. rekomendację świątynną (mężczyźni muszą ponadto otrzymać kapłaństwo Aarona – niższy z dwóch porządków kapłaństwa Świętych w Dniach Ostatnich). Aktualne wymogi w tym zakresie wprowadzono w 2018 r.
Chrzest a genealogia.
Obrzęd chrztu dla zmarłych nie jest kierowany jedynie do mormonów, ale do wszystkich osób ochrzczonych. Z tego względu mormoni rozpoczęli gromadzenie kopii informacji o narodzinach i zgonach w celu wykorzystywania ich dla pomocy zmarłym w zbawieniu. Powstałe w ten sposób bazy genealogiczne są udostępniane także osobom spoza kościoła, między innymi za pośrednictwem:
Kontrowersje.
W kwietniu 2008 r. Kongregacja ds. Duchowieństwa poinstruowała amerykańskich biskupów, by nie pozwalali mormonom na utrwalanie informacji z rejestrów kościelnych. Działanie to miało zapobiec dokonywaniu przez Świętych w Dniach Ostatnich chrztów osób zmarłych, których dane znajdowały się w księgach metrykalnych. Praktyka mormonów wywołała poważne zastrzeżenia Kongregacji Nauki Wiary.
Centrum Szymona Wiesenthala, American Gathering of Jewish Holocaust Survivors and their Descendants i inne organizacje żydowskie wielokrotnie krytykowały gromadzenie w bazach Świętych w Dniach Ostatnich informacji o Żydach (w tym ofiarach Holokaustu) i dokonywanie na ich rzecz chrztów za zmarłych.

</doc>
<doc id="5110080" url="https://pl.wikipedia.org/wiki?curid=5110080" title="Ivonne Montaño">
Ivonne Montaño

Ivonne Daniela Montaño Lucumi (ur. 12 listopada 1995 w Puerto Tejada) – kolumbijska siatkarka, reprezentantka kraju, grająca na pozycji atakującej. 
Jej starsza siostra Madelaynne, również jest siatkarką. 
Sukcesy klubowe.
Puchar Szwecji:
Sukcesy reprezentacyjne.
Puchar Panamerykański Juniorek:
Puchar Panamerykański U-23:
Mistrzostwa Ameryki Południowej U-23:
Puchar Panamerykański:
Mistrzostwa Ameryki Południowej:

</doc>
<doc id="5110085" url="https://pl.wikipedia.org/wiki?curid=5110085" title="Pictou Road">
Pictou Road

Pictou Road – zatoka (reda) Zatoki Świętego Wawrzyńca w kanadyjskiej prowincji Nowa Szkocja, w hrabstwie Pictou, na północ od New Glasgow, obszar wejściowy do Pictou Harbour, oddzielony od tegoż przesmykiem między piaszczystą kosą Lighthouse Beach a plażą Lowdens Beach, z drugiej strony kraniec wyznacza linia między przylądkami Mackenzie Head a Logans Point.

</doc>
<doc id="5110086" url="https://pl.wikipedia.org/wiki?curid=5110086" title="Motocyklowe Grand Prix Badenii-Wirtembergii">
Motocyklowe Grand Prix Badenii-Wirtembergii

Motocyklowe Grand Prix Badenii-Wirtembergii – eliminacja Motocyklowych mistrzostw świata rozegrana tylko w sezonie 1986. Wyścig odbył się na torze Hockenheimring w Hockenheim.

</doc>
<doc id="5110087" url="https://pl.wikipedia.org/wiki?curid=5110087" title="Orange Plaza">
Orange Plaza

Orange Plaza (także Orange Plaza Financial Center) – wybudowane w 2000 r. centrum handlowe, przekształcone w 2007 r. w biurowiec, położone przy ul. Piotrkowskiej 166/168 w Łodzi.
Historia.
Pierwotnie na terenie posesji nr 166 i 168 przy ul. Piotrkowskiej były zlokalizowane 2 domy – 2 kondygnacyjna kamienica z oficynami, pochodząca z XIX w. (ul. Piotrkowska 166), oraz parterowy dom z oficynami z XIX w. (ul. Piotrkowska 168). Budowę centrum handlowego rozpoczęto w 1999 r. Obiekt otwarto w 2000 r. jako centrum handlowe z ekskluzywnymi sklepami, jak np. Hugo Boss, Kenzo, Rozenthal, Cartier. Wówczas budynek był jednym z bardziej popularnych obiektów handlowych w Łodzi, obok Domu Buta oraz Saspolu. Jednak w wyniku kryzysu w 2001 r. oraz pojawienia się Galerii Łódzkiej w 2002 r. Oranga Plaza zaczęła tracić na popularności. W związku z powyższym w 2007 r. budynek przearanżowano na biurowiec, w którym mają siedziby m.in. banki.
Architektura.
Budynek zaprojektowali architekci: Jakub Wujek i Zdzisław Lipski. Inwestycja została zrealizowana w duchu postmodernizmu. Budynek wg J. Wujka nawiązuje do sąsiednich kamienic poprzez wykusz i gzymsy. Budynek ma 4 kondygnacje .

</doc>
<doc id="5110104" url="https://pl.wikipedia.org/wiki?curid=5110104" title="Tássia Silva">
Tássia Silva

Tássia Sthael Teodoro Silva (ur. 3 czerwca 1988 w Belo Horizonte) – brazylijska siatkarka, grająca na pozycji libero, reprezentantka kraju.
Sukcesy klubowe.
Mistrzostwo Brazylii:
Klubowe Mistrzostwa Ameryki Południowej:
Puchar Brazylii:
Mistrzostwo Rumunii: 
Sukcesy reprezentacyjne.
Letnia Uniwersjada:

</doc>
<doc id="5110107" url="https://pl.wikipedia.org/wiki?curid=5110107" title="Zdzisław Nowak (polityk PZPR)">
Zdzisław Nowak (polityk PZPR)



</doc>
<doc id="5110114" url="https://pl.wikipedia.org/wiki?curid=5110114" title="Drimia">
Drimia

Drimia ("Drimia" ) – rodzaj roślin z rodziny szparagowatych. Obejmuje około 100 gatunków występujących w Afryce, południowej Europie i południowej Azji, na obszarach sezonowo suchych lub półpustynnych. Wiele gatunków kwitnie późną wiosną lub latem, niezależnie od pory opadów deszczu na danym obszarze. Niektóre gatunki są stosowane od starożytności do celów leczniczych, w szczególności do leczenia chorób układu krążenia, z uwagi na zawartość glikozydów nasercowych. Przepis na stosowaną do czasów współczesnych miksturę na kaszel sporządzaną z cebul urginii morskiej, octu i miodu przypisuje się Pitagorasowi. Pitagoras zalecać miał również wieszanie całej rośliny przed drzwiami domu wiosną w celu ochrony przed złymi duchami i niepożądanymi gośćmi. Tradycja ta przetrwała w Grecji do czasów współczesnych.
Zasięg geograficzny.
Centrum zróżnicowania rodzaju jest w południowej Afryce, na półpustynnym obszarze z opadami deszczu w porze zimowej, i na Madagaskarze. Występuje tam ponad połowa wszystkich gatunków drimii. 40 gatunków jest endemitami Południowej Afryki, a po cztery Namibii i Madagaskaru. Zasięg kilku gatunków (np. "Drimia elata", "D. intricata" i "D. modesta") rozciąga się od południowej do środkowej Afryki, ponadto kilkanaście gatunków występuje endemicznie w różnych krajach Afryki tropikalnej. Najszerzej rozpowszechnionym na całym kontynencie afrykańskim, z wyłączeniem jego północnej i południowo-wschodniej części, jest "D. altissima".
Niemal 20 gatunków występuje w krajach śródziemnomorskich, z czego siedem w południowej Europie: "Drimia aphylla", "D. fugax", "D. glaucophylla", "D. maritima", "D. purpurascens", "D. numidica" i "D. pancration". Zasięg "D. aphylla" sięga od Cypru i wschodnich Wysp Egejskich przez Bliski Wschód do Iranu. Ponadto "D. glaucophylla" jest endemitem Sardynii, "D. hesperia" Wysp Kanaryjskich, pięć gatunków jest endemitami Maroka, jeden Algierii ("D. anthericoides") i jeden Egiptu ("D. excelsa").
Na subkontynencie indyjskim występuje osiem gatunków drimii, z czego 5 endemicznie w Indiach ("Drimia coromandeliana", "D. nagarjunae", "D. polyantha", "D. raogibikei" i "D. razii"), a jeden na Sri Lance ("D. rupicola"). Zasięg "D. wightii" obejmuje południowe Indie i Sri Lankę.
Gatunkiem o najszerszym zasięgu geograficznym jest "Drimia indica", która występuje w podrównikowej Afryce, na subkontynencie indyjskim i w Azji Południowo-Wschodniej.
Systematyka.
Klasyfikacja infrageneryczna rodzaju została opracowana przez Manninga i Goldblatta jedynie dla gatunków występujących w Południowej Afryce. Gatunki tam niewystępujące można wyróżnić jako grupy, bez rangi taksonomicznej, według kryterium zasięgu ich występowania.
Zagrożenie i ochrona.
Pięć gatunków drimii ujętych jest w Czerwonej księdze gatunków zagrożonych IUCN. Gatunek "Drimia sudanica" ze statusem zagrożony (EN), "D. fugax", "D. maritima" i "D. uniflora" ze statusem najmniejszej troski (LC), a "D. porhyrostachys" ze statusem niedostatecznie rozpoznany (DD). Gatunek "D. sudanica" znany jest jedynie z okazów zielnikowych z XX wieku. Został uznany za prawdopodobnie wymarły na terenie Gwinei i Sierra Leone. Znanych jest jedynie kilka lokalizacji tej rośliny w Sudanie Południowym, w rezerwacie gór Imatong o powierzchni ok. 12 km2.
61 gatunków drimii ujętych jest na Czerwonej liście roślin Południowej Afryki, z czego jeden ("Drimia barkerae") ze statusem zagrożony (EN), 7 ze statusem narażony (VU), dwa ze statusem bliski zagrożenia (NT), 43 ze statusem najmniejszej troski (LC), 3 jako gatunki rzadkie i 5 jako niedostatecznie rozpoznanych (DD). "D. barkerare" występuje na równinach w okolicach miasta Piketberg w Prowincji Przylądkowej Zachodniej, między podnóżem przełęczy Piekenierskloof i Redelinghuys. Jest znany z mniej niż pięciu lokalizacji, których liczba spada ze względu na trwającą ekspansję rolniczą i wypas zwierząt gospodarskich. Duża część siedlisk tego gatunku została nieodwracalnie przekształcona.
Cztery gatunki drimii występujące endemicznie w Maroku, zostały uznane w tym kraju za narażone na wygięcie: "Drimia aurantica", "D. maura", "D. ollivieri" i "D. tazensis". Roślinom tym zagraża głównie fragmentacja siedlisk, nadmierny wypas, turystyka i zbiory na użytek lokalny.
"Drimia indica" i "D. rupicola" ujęte są na Czerwonej liście fauny i flory Sri Lanki, "D. indica" ze statusem krytycznie zagrożony (CR), a "D. rupicola" ze statusem zagrożony (EN).
Gatunek "Drimia fugax" jest ujęty na Czerwonej liście roślin naczyniowych Hiszpanii (2010) ze statusem narażony na wyginięcie.
Zastosowanie.
Rośliny ozdobne.
Urginia morska uprawiana jest na kwiat cięty. 
Rośliny spożywcze.
W okolicach miasta Khubus w Prowincji Przylądkowej Północnej cebule "Drimia khubusensis" są gotowane i spożywane, a gatunek znany jest lokalnie jako "knoffelbol" (główka czosnku).
Rośliny magiczne.
W Botswanie przez rok trwania żałoby wdowom i wdowcom pokrojona cebula drimii dodawana jest do wody do mycia. W Prowincji Północno-Zachodniej RPA z mielonych cebul "Drimia altissima" ("mogaga") i "D. sanguinea" ("sekaname") oraz korzeni drzewa "Vachellia gerrardii" ("mokeye") przygotowuje się napar, którym raz w roku spryskuje się zagrody dla bydła (kraal) w celu ochrony przed „niepłodnością i poronieniami sprowadzanymi przez menstruujące kobiety, wdowy lub czary”.
Według Hipponaksa w czasie święta Targelia, obchodzonego w starożytnej Grecji ku czci Apolla w 6. i 7. dniu miesiąca "Targelion" (przełom maja i czerwca), przeprowadzany był obrzęd oczyszczania miasta, w czasie którego dwóch najbrzydszych mężczyzn, wybieranych spośród mieszkańców na kozłów ofiarnych ("pharmakoí"), smagano po genitaliach urginią morską, rózgami figowymi i innymi ziołami.
W Grecji do czasów współczesnych drimie wiesza się na zewnątrz domów jako amulety. Już Pitagoras zalecać miał wieszanie całej rośliny przed drzwiami wiosną w celu ochrony przed złymi duchami i niepożądanymi gośćmi.
Inne zastosowania.
Z uwagi na właściwości toksyczne niektórych gatunków drimii rośliny te tradycyjnie były stosowane do zwalczania szczurów i innych gryzoni. Stosowanie urginii morskiej jako rodentycydu zalecał Teofrast. W latach 80. XX wieku w Stanach Zjednoczonych zasugerowano uprawę drimii drobnym rolnikom, ponieważ szczury uodparniały się na trucizny przeciwzakrzepowe, które wówczas były powszechnie stosowane. Cebule "D. maritima" są uznawane za silnie toksyczne dla gryzoni. Inne zwierzęta wymiotują po ich spożyciu. Skuteczność drimii w zwalczaniu szczurów wynika z tego, że nie mogą one wymiotować, co jest jednym z pierwszych objawów zatrucia glikozydami nasercowymi.
Gatunki "D. altissima" i "D. brachystachys" z uwagi na silną toksyczność, stosowane są w Afryce do zatruwania strzał.
Według Teokryta sycylijscy efebowie mieli urządzać walki z użyciem urginii morskiej (działającej drażniąco na skórę), których zwycięzca otrzymywał nagrodę w postaci byka, ofiarowaną przez przełożonych gimnazjonów.
Obecność w kulturze.
W 1961 roku Izrael wydał w serii znaczków upamiętniających Dzień Niepodległości znaczek pocztowy przedstawiający kwiatostan urginii morskiej.
W 1991 roku Ghana w serii „Kwiaty” wydała znaczek pocztowy przedstawiający "Drimia indica".
W 1998 roku Autonomia Palestyńska opublikowała w serii znaczków „Rośliny lecznicze” występujące w Palestynie znaczek pocztowy o wartości 40 fili przedstawiający cebulę z liśćmi urginii morskiej.
W 2017 roku Botswana w serii „Rośliny pustyni” wydała znaczek pocztowy o nominale 1 puli przedstawiający fragment kwiatostanu "Drimia sanguinea".

</doc>
<doc id="5110115" url="https://pl.wikipedia.org/wiki?curid=5110115" title="Thomas Henry">
Thomas Henry

Thomas Henry (ur. 20 września 1994 w Argenteuil) – francuski piłkarz, występujący na pozycji napastnika we włoskim klubie Hellas Verona. Wychowanek Beauvais, w trakcie swojej kariery grał także w takich zespołach, jak Fréjus Saint-Raphaël, Nantes, Chambly, Tubize, OH Leuven oraz Venezia FC.

</doc>
<doc id="5110119" url="https://pl.wikipedia.org/wiki?curid=5110119" title="Stokeley Clevon Goulbourne">
Stokeley Clevon Goulbourne



</doc>
<doc id="5110120" url="https://pl.wikipedia.org/wiki?curid=5110120" title="Okręg wołyński">
Okręg wołyński



</doc>
<doc id="5110122" url="https://pl.wikipedia.org/wiki?curid=5110122" title="Maciej Pałaszewski">
Maciej Pałaszewski

Maciej Pałaszewski (ur. 7 kwietnia 1998 we Wrocławiu) – polski piłkarz występujący na pozycji pomocnika w polskim klubie Wieczysta Kraków. Wychowanek Polaru Wrocław, w swojej karierze grał także w takich zespołach jak Raków Częstochowa i Stomil Olsztyn. Były młodzieżowy reprezentant Polski.

</doc>
<doc id="5110123" url="https://pl.wikipedia.org/wiki?curid=5110123" title="Sycze (obwód brzeski)">
Sycze (obwód brzeski)

Sycze (; ) – wieś na Białorusi, w obwodzie brzeskim, w rejonie brzeskim, w sielsowiecie Motykały.
Siedziba parafii prawosławnej; znajduje się tu cerkiew pw. św. Paraskiewy.
Wieś ekonomii brzeskiej w drugiej połowie XVII wieku.
W dwudziestoleciu międzywojennym miejscowość leżała w Polsce, w województwie poleskim, w powiecie brzeskim, do 18 kwietnia 1928 w gminie Łyszczyce, następnie w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110125" url="https://pl.wikipedia.org/wiki?curid=5110125" title="Jean de Beaumont">
Jean de Beaumont

Jean Robert Maurice Bonin de la Boninière de Beaumont (ur. 13 stycznia 1904 w Paryżu, zm. 12 czerwca 2002 tamże) – francuski hrabia, strzelec, działacz sportowy, biznesmen i polityk.
Życiorys.
Jego rodzicami byli hrabia Louis Bonnin de la Bonninière de Beaumont i hrabina Juliette de Trédern. Pobierał nauki w École des Roches i École Libre des Sciences Politiques. Jako biznesmen był zastępcą kierownika na plantacjach kauczuku w Indochinach. Po powrocie do Francji był przewodniczącym kilku kompanii handlowych prowadzących działalność na Bliskim Wschodzie i w Afryce. W latach 1936–1940 członek parlamentu francuskiego, podczas II wojny światowej był pilotem myśliwca.
W 1923 roku awansował do finału biegu na 110 m przez płotki podczas międzynarodowych mistrzostw studenckich. Rok później pojawił się podczas Letnich Igrzysk Olimpijskich 1924. Wystartował wyłącznie w zawodach drużynowych w trapie, w których zajął 11. miejsce, uzyskując 2. wynik w zespole. Podczas Zimowych Igrzysk Olimpijskich 1928 był zgłoszony do startu w skeletonie, jednak nie pojawił się na starcie zawodów. W 1934 roku został wicemistrzem świata w trapie, przegrywając wyłącznie z Andrásem Montághiem.
De Beaumont był wpływowym działaczem sportowym. W latach 1951–1990 członek Międzynarodowego Komitetu Olimpijskiego. W latach 1968–1970 i 1976–1980 członek rady wykonawczej MKOl. Od 1970 do 1972 roku 2. wiceprzewodniczący MKOl, zaś od 1972 do 1974 roku 1. wiceprzewodniczący MKOl. Członek honorowy tej organizacji w latach 1990–2002. W międzyczasie był również przewodniczącym Francuskiego Komitetu Olimpijskiego (1967–1971) i Stowarzyszenia Europejskich Komitetów Olimpijskich (1968–1976). W 1991 roku otrzymał Złoty Order Olimpijski.

</doc>
<doc id="5110129" url="https://pl.wikipedia.org/wiki?curid=5110129" title="Jan Vondráček">
Jan Vondráček

Jan Vondráček (ur. 16 sierpnia 1966 w Pradze) – czeski aktor teatralny i filmowy.
Ukończył studia na Wydziale Teatralnym Akademii Sztuk Scenicznych w Pradze (katedra teatru alternatywnego i lalkowego). Od 1996 roku wspiera zespół teatru v Dlouhé ("Divadlo v Dlouhé"), gdzie nie tylko występuje, ale pracuje również jako kompozytor czy aranżer. Szereg razy był nominowany do nagród Alfréda Radoka. Ostatecznie nagrodę otrzymał w 2006 r. za rolę w sztuce "Lhář".
Zajmuje się także dubbingiem.

</doc>
<doc id="5110131" url="https://pl.wikipedia.org/wiki?curid=5110131" title="Marek Holý">
Marek Holý

Marek Holý (ur. 7 listopada 1979 w Brnie) – czeski aktor teatralny i telewizyjny.
Ukończył konserwatorium w Brnie. Następnie związał się z teatrem w Ostrawie (Národní divadlo moravskoslezské). Przez kolejne kilka lat pracował w teatrze na Fidlovačce (Divadlo na Fidlovačce). Od sezonu 2012/2013 należy do zespołu teatru na Vinohradach (Divadlo na Vinohradech). W 2013 został laureatem nagrody Talii (Cena Thálie) w dziedzinie operetki/musicalu za tytułową rolę w musicalu "Zorro".
Pracuje także w dubbingu.

</doc>
<doc id="5110133" url="https://pl.wikipedia.org/wiki?curid=5110133" title="Kamil Kościelny">
Kamil Kościelny

Kamil Kościelny (ur. 4 sierpnia 1991 w Mielcu) – polski piłkarz występujący na pozycji środkowego obrońcy w polskim klubie Warta Poznań. W swojej karierze grał w takich zespołach jak Stal Mielec, Resovia, Siarka Tarnobrzeg, Radomiak Radom, Wigry Suwałki, Raków Częstochowa i Puszcza Niepołomice.

</doc>
<doc id="5110135" url="https://pl.wikipedia.org/wiki?curid=5110135" title="Full-size car">
Full-size car

Full-size car (z ang. "samochód pełnowymiarowy"), large car (z ang. "duży samochód") – klasa samochodów osobowych w klasyfikacji amerykańskiej, oznaczająca największe samochody osobowe. Odpowiada pod względem wielkości europejskim segmentom E lub F.
Rozkwit klasy.
Pierwszym masowo produkowanym samochodem określanym w USA jako pełnowymiarowy był Ford Model T z 1908 roku.
W okresie po II wojnie światowej samochody pełnowymiarowe były przez dłuższy czas podstawową klasą samochodów w USA, przy czym różniły się znacznie ceną i wielkością. W największej liczbie były produkowane określane w ten sposób, stosunkowo niedrogie samochody, pod popularnymi markami trzech dominujących koncernów: Ford, Chevrolet i Plymouth. Droższe i często większe samochody, tak zwanego średniego segmentu cen ("mid-price"), produkowane były pod różnymi bardziej prestiżowymi markami, jak np. Oldsmobile, Pontiac lub Mercury, lecz były klasyfikowane tak samo jako pełnowymiarowe pod względem wielkości. Odrębnie wyróżniano luksusowe marki, jak Cadillac, Lincoln lub Chrysler, pod którymi produkowano zazwyczaj większe samochody, ale również nie stanowiły one odrębnie wyróżnianego segmentu pod względem wielkości (ang. "full-size luxury car"). Przykładowo, w 1952 roku popularny pełnowymiarowy Ford miał rozstaw osi 292 cm (115 cali), Oldsmobile – 315 cm (124 cale), a Cadillac – od 320 cm (126 cali) do 373 cm (146,8 cali).
Mniej popularne były samochody mniejszych klas, produkowane początkowo przez niszowych producentów lub importowane. Za samochód średniej wielkości uważany był np. Rambler z 1957 roku, o rozstawie osi 274 cm (108 cali). W latach 60. samochody określane w USA jako kompaktowe oraz średniej wielkości zaczęły być wprowadzane do oferty także dużych producentów, aczkolwiek samochody średniej wielkości osiągnęły wkrótce rozmiary uznawane wcześniej za pełnowymiarowe.
Zdefiniowanie klasy.
W 1977 roku Agencja Ochrony Środowiska Stanów Zjednoczonych (EPA) wprowadziła definicje klas samochodów osobowych obowiązujące w USA od tej pory, ze względu na objętość miejsca wewnątrz dla pasażerów i bagażu (ang. "interior volume index"). Jako duże samochody (ang. "large cars") zdefiniowano samochody o objętości wnętrza wynoszącej co najmniej 120 stóp sześciennych (3398 l / 3,398 m³), a w przypadku nadwozi kombi, co najmniej 160 stóp sześciennych (4531 l / 4,531 m³). Bezpośrednio niższą kategorią są średnie samochody (ang. "midsize cars"), o objętości wewnątrz co najmniej 110 stóp sześciennych (3,115 m³), a mniejszej niż 120 stóp sześciennych, a w przypadku kombi co najmniej 130 stóp sześciennych (3,681 m³), a mniejszej niż 160 stóp sześciennych.
Schyłek klasy.
Pomimo rosnącej popularności samochodów średniej wielkości w latach 60. XX wieku, dopiero kryzys paliwowy w latach 70. spowodował koniec dominacji w USA samochodów pełnowymiarowych. Począwszy od lat 80. i 90. XX wieku klasa ta była w jeszcze większym stopniu wypierana w roli samochodów rodzinnych przez samochody średniej wielkości, a także nowe klasy vanów i SUV.
Wybrani przedstawiciele.
XXI wiek:

</doc>
<doc id="5110136" url="https://pl.wikipedia.org/wiki?curid=5110136" title="Dodge Polara (Ameryka Północna)">
Dodge Polara (Ameryka Północna)



</doc>
<doc id="5110144" url="https://pl.wikipedia.org/wiki?curid=5110144" title="Al-Anam">
Al-Anam

Trzody – szósta sura Koranu (po arabsku ٱلأنعام, "al-ʾanʿām"). Składa się ze 165 wersetów - ajatów. Jest to sura mekkańska i przyjmuje się, że została objawiona w całości w ostatnim roku okresu mekkańskiego. Jedna z najdłuższych sur Koranu.
Pochodzenie nazwy sury.
Nazwa sury jest zaczerpnięta z wersetów 136-139, w których są krytykowane przesądy politeistów dotyczące różnego rodzaju trzód i ich mięsa. Warto podkreślić, że (podobnie jak w przypadków nazw większości sur w Koranie), nazwa Anam nie opisuje tematu całej sury. Jest swego rodzaju słowem-kluczem, którego zwyczajowo używano, aby odróżnić tę surę od innych.

</doc>
<doc id="5110147" url="https://pl.wikipedia.org/wiki?curid=5110147" title="Ivana Korolová">
Ivana Korolová

Ivana Korolová (ur. 17 września 1988 w Pardubicach) – czeska aktorka i piosenkarka.
Zagrała w filmach "Panic je nanic", "Ať žijí rytíři!", "Dvanáct měsíčků". Występuje także w programach telewizyjnych i serialach.
Zajmuje się również dubbingiem. Swojego głosu użyczyła w serialu "Simpsonowie" oraz w filmach: "High School Musical", "Krwawe walentynki 3D", "Nieproszeni goście", "Zmierzch", "Księżniczka i żaba".
Filmografia.
Na podstawie źródła:

</doc>
<doc id="5110153" url="https://pl.wikipedia.org/wiki?curid=5110153" title="Jean-Kévin Duverne">
Jean-Kévin Duverne

Jean-Kévin Duverne (ur. 12 lipca 1997 w Paryżu) – francuski piłkarz występujący na pozycji środkowego obrońcy we francuskim klubie Stade Brestois 29.
Kariera klubowa.
RC Lens.
W 2010 roku dołączył do akademii RC Lens. W 2016 roku podpisał profesjonalny kontrakt z klubem i został przesunięty do pierwszej drużyny. Zadebiutował 5 sierpnia 2016 w meczu Ligue 2 przeciwko Tours FC (2:2). Pierwszą bramkę zdobył 2 czerwca 2019 w meczu barażowym o grę w Ligue 1 przeciwko Dijon FCO (3:1). 22 czerwca 2017, pomimo zainteresowania transferem ze strony Lille OSC, podpisał z zespołem nowy kontrakt ważny do 2019 roku.
Stade Brestois 29.
2 września 2019 podpisał kontrakt z klubem Stade Brestois 29. Zadebiutował 19 października 2019 w meczu Ligue 1 przeciwko Angers SCO (0:1). Pierwszą bramkę zdobył 21 listopada 2020 w meczu ligowym przeciwko AS Saint-Étienne (4:1).

</doc>
<doc id="5110159" url="https://pl.wikipedia.org/wiki?curid=5110159" title="Florian Ayé">
Florian Ayé

Florian Ayé (ur. 19 stycznia 1997 w Paryżu) – francuski piłkarz występujący na pozycji napastnika we włoskim klubie Brescia Calcio.
Kariera klubowa.
AJ Auxerre.
W 2012 roku dołączył do akademii AJ Auxerre. W 2015 roku podpisał profesjonalny kontrakt z klubem i został przesunięty do pierwszej drużyny. Zadebiutował 7 sierpnia 2015 w meczu Ligue 2 przeciwko Valenciennes FC (0:0). Pierwszą bramkę zdobył 29 kwietnia 2016 w meczu ligowym przeciwko FC Sochaux-Montbéliard (2:3).
Clermont Foot 63.
7 czerwca 2018 przeszedł do zespołu Clermont Foot 63. Zadebiutował 27 lipca 2018 w meczu Ligue 2 przeciwko LB Châteauroux (0:0). Pierwszą bramkę zdobył 3 sierpnia 2018 w meczu ligowym przeciwko Chamois Niortais FC (4:2).
Brescia Calcio.
5 lipca 2019 podpisał trzyletni kontrakt z klubem Brescia Calcio. Zadebiutował 18 sierpnia 2019 w meczu Pucharu Włoch przeciwko AC Perugia Calcio (2:1). W Serie A zadebiutował 25 sierpnia 2019 w meczu przeciwko Cagliari Calcio (0:1). W sezonie 2019/20 jego zespół zajął przedostatnie miejsce w tabeli i spadł do niższej ligi. W Serie B zadebiutował 26 września 2020 w meczu przeciwko Ascoli Calcio 1898 FC (1:1). Pierwszą bramkę zdobył 16 października 2020 w meczu ligowym przeciwko US Lecce (3:0).

</doc>
<doc id="5110165" url="https://pl.wikipedia.org/wiki?curid=5110165" title="Aleksandra Uzelac">
Aleksandra Uzelac

Aleksandra Uzelac (ur. 27 lipca 2004) – serbska siatkarka, grająca na pozycji przyjmującej. 
Sukcesy klubowe.
Puchar Serbii:
Liga serbska:
Sukcesy reprezentacyjne.
Mistrzostwa Europy Kadetek:
Mistrzostwa Europy Juniorek:
Mistrzostwa Świata Juniorek:

</doc>
<doc id="5110166" url="https://pl.wikipedia.org/wiki?curid=5110166" title="Czart szybowiec">
Czart szybowiec

Czart szybowiec ("Exhyalanthrax afer") – gatunek muchówki z rodziny bujankowatych i podrodziny Exoprosopinae. Zamieszkuje Palearktykę i północną część krainy etiopskiej.
Taksonomia.
Gatunek ten opisany został po raz pierwszy w 1794 roku przez Johana Christiana Fabriciusa pod nazwą "Anthrax ater". Później klasyfikowany był w rodzaju "Thyridanthrax".
Morfologia.
Muchówka o ciele długości od 4,5 do 11 mm. Oskórek na całym ciele jest czarny. Głowę porastają ochrowożółte łuski i czarne włoski. Twarz jest dziobowato przedłużona. Czułki mają człon trzeci o kształcie gruszkowatym. Tułów ma krezę z włosków ubarwioną w górnej części żółto. Skrzydła mają w części nasadowo-przedniej rozległe zaczernienie obejmujące całość obu komórek nasadowych i część drugiej komórki kubitalnej, pozbawione przejrzystych okienek. Odnóża mają golenie pozbawione kolców, a stopy pozbawione przylg i zwieńczone prostej budowy pazurkami. Ubarwienie odnóży jest czarne z brunatnożółtymi łuskami. Odwłok ma owłosienie i opylenie czarne z kępkami białych włosków na bokach pierwszego i drugiego tergitu, przepaskami z białych łusek na tylnych krawędziach tergitów pierwszego, trzeciego i szóstego oraz ze złociście żółtymi łuskami na sternitach. Samica ma pokładełko włącznie z kolcami ubarwione czarno.
Ekologia i występowanie.
Owad ten zasiedla ciepłe i otwarte stanowiska. Wykazuje nadpasożytnictwo. Larwy są parazytoidami poczwarek gąsienicznikowatych i rączycowatych pasożytujących na gąsienicach i poczwarkach korowódki sosnowej z rodziny garbatkowatych oraz poczwarkach borecznika rudego z rodziny borecznikowatych. Owady dorosłe aktywne są głównie od czerwca do sierpnia. Odżywiają się nektarem.
W Europie gatunek ten znany jest z Portugalii, Hiszpanii, Wielkiej Brytanii, Francji, Belgii, Holandii, Niemiec, Szwajcarii, Austrii, Włoch, Malty Danii, Litwy, Polski, Czech, Słowacji, Węgier, Rumunii, Bułgarii, Słowenii, Chorwacji, Serbii, Czarnogóry, Macedonii Północnej, Grecji, Ukrainy oraz europejskiej części Rosji. W Azji zamieszkuje Syberię, Gruzję, Armenię, Azerbejdżan, Cypr, Turcję, Izrael, Arabię Saudyjską, Zjednoczone Emiraty Arabskie, Oman, jemen, Kazachstan, Turkmenistan, Uzbekistan, Tadżykistan, Kirgistan, Afganistan, Pakistan, Mongolię oraz Chiny – Sinciang, Tybet, Syczuan i Mongolię Wewnętrzną. W Afryce występuje w Maroku, Libii, Egipcie, Czadzie, Erytrei, Ghanie i Kenii.

</doc>
<doc id="5110169" url="https://pl.wikipedia.org/wiki?curid=5110169" title="Nikołaj Kyrtew">
Nikołaj Kyrtew

Nikołaj Kyrtew, bułg. Николай Къртев (ur. 20 września 1995 w Płowdiwie) – bułgarski siatkarz, grający na pozycji środkowego, reprezentant kraju.
Sukcesy klubowe.
Mistrzostwo Bułgarii:
Puchar Bułgarii:
Superpuchar Bułgarii:

</doc>
<doc id="5110183" url="https://pl.wikipedia.org/wiki?curid=5110183" title="Schronisko na Straszykowej Górze Dziewiąte">
Schronisko na Straszykowej Górze Dziewiąte

Schronisko na Straszykowej Górze Dziewiąte, Schronisko na Straszykowej Górze w Ostańcu IX – jaskinia we wsi Ryczów, w województwie śląskim, w powiecie zawierciańskim, w gminie Ogrodzieniec na Straszykowej Górze. Wzniesienie to należy do mikroregionu Wyżyna Ryczowska na Wyżynie Częstochowskiej będącej częścią Wyżyny Krakowsko-Częstochowskiej.
Opis obiektu.
Schronisko znajduje się w ostańcu, któremu wspinacze skalni nadali nazwę Kominowa. Dość duży otwór schroniska znajduje się na wysokości 2 m nad północno-zachodnią podstawą Kominowej i jest łatwo dostępny. Schronisko ma postać niskiej, ale szerokiej nyży. Powstało w późnojurajskich wapieniach skalistych w strefie freatycznej. Nie ma namuliska. Ze względu na duży otwór i małą długość jest całkowicie poddane wpływom środowiska zewnętrznego. Jego ściany porastają mchy i porosty.
Schronisko znane było od dawna. Po raz pierwszy opisali go M. Szelerewicz i A. Górny w maju 1991 r. Oni też opracowali jego plan.

</doc>
<doc id="5110186" url="https://pl.wikipedia.org/wiki?curid=5110186" title="Kościół św. Germana w Orly">
Kościół św. Germana w Orly

Kościół św. Germana (fr. "Église Saint-Germain") – rzymskokatolicka świątynia parafialna we francuskim mieście Orly.
Historia.
Kościół wzniesiono około 985 roku oraz przebudowano w XII wieku. W 1360, podczas wojny stuletniej, uszkodzona została dzwonnica. W XVI przebudowano prezbiterium. 18 czerwca 1996 roku budynek wpisano do rejestru zabytków.
Architektura.
Kościół wzniesiono na osi wschód-zachód z wejściem od zachodu. Fasada kościoła, wsparta dwiema przyporami, jest pozbawiona dekoracji. Korpus nawowy jest trójnawowy, wzniesiony w stylu romańskim. Posiada układ pseudobazyliki. W północno-wschodni narożnik świątyni wbudowana jest dzwonnica. Prezbiterium, przebudowane w XVI wieku, ma układ bazylikowy, zbudowane zostało na przełomie gotyku i renesansu, toteż łączy elementy obu tych stylów. Jest otoczone przez obejście, z którego mur absydy wspierają dwa łuki przyporowe.

</doc>
<doc id="5110188" url="https://pl.wikipedia.org/wiki?curid=5110188" title="Czart wydmowiec">
Czart wydmowiec

Czart wydmowiec ("Thyridanthrax fenestratus") – gatunek muchówki z rodziny bujankowatych i podrodziny Exoprosopinae. Zamieszkuje krainę palearktyczną, od Europy Zachodniej po Chiny. Osobniki dorosłe odżywiają się nektarem. Larwy są parazytoidami błonkówek z rodzin grzebaczowatych i nękowatych.
Taksonomia.
Gatunek ten opisany został po raz pierwszy w 1814 roku przez Carla Fredrika Falléna pod nazwą "Anthrax fenestrata". Jako miejsce typowe wskazano Szwecję. Bywał klasyfikowany w rodzaju "Hemipenthes".
Morfologia.
Owad dorosły.
Muchówka o ciele długości od 8 do 13 mm.
Głowę ma półkulistą w widoku bocznym i niemal okrągłą patrząc od przodu. Ubarwiona jest ona czarno z brunatnoczarnymi: potylicą, czołem i środkową częścią twarzy. Owłosienie głowy jest krótkie, w większości czarne, żółte włoski rosną na bokach twarzy i krawędzi perystomu. Twarz jest dziobowato przedłużona. Czułki mają człon trzeci o kształcie kulistym i długości większej niż dwa poprzednie. Oczy złożone mają kształt nerkowaty. Wąski ryjek zaopatrzony jest w smukłe labellum i walcowate głaszczki.
Tułów jest czarnobrunatny z czerwonobrunatną tarczką, porośnięty włoskami czarnymi, brunatnymi i białymi. Czarne łuseczki tułowiowe obrzeżone są białymi łuskami. Ubarwienie przezmianek jest żółte. Skrzydła mają w części nasadowo-przedniej rozległe zaczernienie, w obrębie którego występują przejrzyste okienka. Kolor plumuli jest biały. Odnóża są czerwonożółte z brunatnoczarnymi udami tylnej pary. Mają golenie pozbawione kolców, a stopy pozbawione przylg i zwieńczone prostej budowy pazurkami. Przednia para odnóży jest wyraźnie zredukowana.
Odwłok jest krótko-owalny. Oskórek odwłoka jest czarny z brunatnożółto rozjaśnionymi tylnymi krawędziami sternitów. Występują na nim włoski czarne, brunatne, żółte i białe. Tergity pierwszy, trzeci, czwarty, piąty i szósty mają na tylnych brzegach wąskie przepaski z włosków złociście żółtych. Tergity pierwszy, drugi, czwarty i piąty mają białe owłosienie boków. Plamy z białych łusek występują na bokach tergitów trzeciego i czwartego oraz na środku szóstego. Samica ma pokładełko ze złotożółtymi kolcami.
Larwa.
Larwa ma matowobiałe, chropowate ciało o segmentach pozbawionych wyrostków czy płatów, z nieco tylko wystającymi dobrzusznie częściami tylnymi. Na słabo widocznej głowie zesklerotyzowany jest tylko brązowawy aparat gębowy. Wydatne i ostre żuwaczki mają po trzy skierowane ku tyłowi zęby i dobrze zaznaczone płaty nasadowe. Kształt wargi górnej jest trapezowaty, natomiast warga dolna jest słabo zaznaczona. Dwuczłonowe głaszczki szczękowe mają po trzy narządy zmysłowe, dwa wydłużone i jeden płaski. Czułki są krótkie, dwuczłonowe. Przetchlinki umieszczone są na przedpleczu i przedniej części ostatniego segmentu odwłoka. Ostatni segment odwłokowy ma silnie zwężony wierzchołek z okrągłym odbytem.
Ekologia i występowanie.
Owad ten zasiedla stanowiska nasłonecznione o piaszczystym podłożu, skąpo porośniętym roślinnością. Owady dorosłe są aktywne od lipca do września. Odżywiają się nektarem. Przysiadają na glebie lub nisko nad nią. Larwy wykazują nadpasożytnictwo. Są parazytoidami gniazdujących w piaszczystym podłożu błonkówek z rodziny grzebaczowatych i nękowatych, w tym szczerklin ("Ammophila"), nęków ("Sphex"), "Pemphredon fabricii" i "Trypoxylon deceptorium"; błonkówki te same są parazytoidami innych owadów.
Gatunek palearktyczny. W Europie znany jest z Portugalii, Hiszpanii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Łotwy, Litwy, Polski, Białorusi, Ukrainy, Słowacji, Węgier, Rumunii, Mołdawii, Bułgarii, Słowenii, Chorwacji, Bośni i Hercegowiny, Serbii, Albanii, Grecji oraz europejskiej części Rosji. W Afryce Północnej zamieszkuje Maroko, Algierię. Libię i Egipt. W Azji znany jest z Turcji, Gruzji, Armenii, Azerbejdżanu, Kazachstanu, Uzbekistanu, Turkmenistanu, Tadżykistanu, Kirgistanu, Iranu, Mongolii oraz północnej części Chin.

</doc>
<doc id="5110190" url="https://pl.wikipedia.org/wiki?curid=5110190" title="Kazimierz Lewicki (aktor)">
Kazimierz Lewicki (aktor)

Kazimierz Lewicki (ur. 16 grudnia 1883 w Stanisławowie, zm. 5 lipca 1962 w Katowicach) – polski aktor teatralny i filmowy.
Życiorys.
Kształcił się na politechnice, których to studiów najprawdopodobniej nie ukończył. W latach 1903-1913 pracował jako kreślarz w dyrekcji kolei w Stanisławowie. Jednocześnie występował w amatorskich zespołach teatralnych. W 1913 roku został przeniesiony do Lwowa, a w latach I wojny światowej - ewakuowany do Brna. W 1917 roku powrócił do Lwowa, gdzie zaangażował się do Teatru Miejskiego. W zespole tym występował do 1941 roku, a następnie w latach 1944-1945. Po zakończeniu II wojny światowej wraz z zespołem przeniósł się do Katowic, gdzie występował - aż do końca życia - na deskach Teatru Śląskiego im. Stanisława Wyspiańskiego.
W 1951 roku na Festiwalu Polskich Sztuk Współczesnych otrzymał wyróżnienie za role: Hilarego w spektaklu "Salon pani Klementyny" Andrzeja Wydrzyńskiego oraz Hansona w sztuce "Zwykła sprawa" Adama Tarna. W 1958 roku stworzył jedyną w swojej karierze kreację filmową, grając rolę księdza w obrazie "Dezerter" (reż. Witold Lesiewicz). Wystąpił również w dwóch audycjach Teatru Polskiego Radia.

</doc>
<doc id="5110191" url="https://pl.wikipedia.org/wiki?curid=5110191" title="Nikołaj Kartew">
Nikołaj Kartew



</doc>
<doc id="5110194" url="https://pl.wikipedia.org/wiki?curid=5110194" title="Zygmunt Śmigiel">
Zygmunt Śmigiel

Zygmunt Śmigiel (ur. 21 lutego 1911, zm. 30 sierpnia 1990) – polski żużlowiec.
Zygmunt Śmigiel był z zawodu fryzjerem, zakład prowadził w Bydgoszczy, przy ulicy Nakielskiej. W sierpniu 1939 r., na kilka dni przed wybuchem światowej, zakupił motocykl Rudge Ulster o pojemności 250 ccm. Motocykl był uszkodzony i został naprawiony dopiero po zakończeniu wojny, w 1945 roku. W kolejnych dwóch latach Zygmunt Śmigiel uczestniczył w rajdach turystycznych oraz wyścigach ulicznych. W 1947 r. zdobył tytuł motocyklowego indywidualnego mistrza Polski w klasie 250 ccm, zdobywając najwięcej punktów w kilku turniejach eliminacyjnych, rozegranych w różnych miastach. 
W 1948 r. zaczęto wprowadzać pierwsze regulaminy, utworzono rozgrywki ligowe oraz zlikwidowano podział na klasy, co spowodowało, że Zygmunt Śmigiel postanowił zakończyć karierę sportową i poświęcić się pracy mistrza fryzjerskiego oraz własnej rodzinie. Nadal jednak czynnie uczestniczył w rozwijającej się sekcji motocyklowej w Polonii Bydgoszcz oraz brał udział w rajdach oraz wycieczkach turystycznych. Był "polonistą" aż do rozwiązania klubu w lutym 1949 roku.
W historii bydgoskiego żużla zapisał się zatem bardzo krótkim epizodem, jako drugi – po Janie Witkowskim – motocyklowy Mistrz Polski.

</doc>
<doc id="5110201" url="https://pl.wikipedia.org/wiki?curid=5110201" title="Tadeusz Orłowski (podporucznik)">
Tadeusz Orłowski (podporucznik)

Tadeusz Orłowski (ur. 5 lipca 1895, zm. 14 września 1920 pod Haliczem) – podporucznik piechoty Wojska Polskiego, kawaler Orderu Virtuti Militari.
Życiorys.
Urodził się 5 lipca 1895 w rodzinie Wacława (zm. 1916) i Janiny z Kobylińskich (zm. 1942). Służył w I Korpusie Polskim w Rosji, a jego rozwiązaniu wrócił do Warszawy i rozpoczął naukę w Wolnej Wszechnicy Polskiej. W czasie wojny z bolszewikami walczył w szeregach 21 Pułku Piechoty. Dowodził 1. kompanią. Poległ 14 września 1920 pod Haliczem. Został pochowany na Cmentarzu Powązkowskim w Warszawie. Był żonaty.

</doc>
<doc id="5110203" url="https://pl.wikipedia.org/wiki?curid=5110203" title="Święty Torpes">
Święty Torpes



</doc>
<doc id="5110212" url="https://pl.wikipedia.org/wiki?curid=5110212" title="Zygmunt Tomala">
Zygmunt Tomala

Zygmunt Tomala, pseud. Zigi (ur. 5 marca 1976, zm. 25 czerwca 2021) – polski wokalista i artysta plastyk, członek zespołu Druga Strona Lustra.
Życiorys.
Zawodowo zajmował się sztuką plastyczną. W latach 90.XX wieku zaprojektował między innymi okładki albumów dla tak uznanych zespołów jak Acid Drinkers czy Flapjack. Był również twórcą projektów graficznych dla innych zespołów i muzyków w tym logotypów na koszulki i strony internetowe. Zajmował się także ceramiką artystyczną, malował obrazy oraz tworzył rysunki i grafikę komputerową. Był również autorem loga lokalnego portalu DK52info.
Był członkiem zespołu hip-hopowego Persona, z którym w 2001 wydał album pt. "„Strefa Cienia”". Następnie był współzałożycielem i wokalistą zespołu reggae Druga Strona Lustra powstałego w 2002. Wraz z zespołem wydał dwa albumy pt. "„Język Żywiołów”" z 2005 oraz "„Maxim Jammin”" z 2008, a także dał szereg koncertów, także na największych krajowych festiwalach muzyki reggae. 
Zmarł 25 czerwca 2021 po ciężkiej chorobie w wieku 45 lat. Został pochowany na cmentarzu w rodzinnym Andrychowie.

</doc>
<doc id="5110213" url="https://pl.wikipedia.org/wiki?curid=5110213" title="Welsh Premier League (2016/2017)">
Welsh Premier League (2016/2017)

Welsh Premier League 2016/2017 (znana jako "Dafabet" Welsh Premier League ze względów sponsorskich) był 25. sezonem najwyższej klasy rozgrywkowej w Walii.
Sezon został otwarty 12 sierpnia 2016 r., a zakończył się 13 maja 2017 r. finałem baraży o miejsce w eliminacjach do Ligi Europy UEFA.
30 grudnia 2016 r. The New Saints pobili 44-letni rekord Ajaksu Amsterdam w najdłuższej passie zwycięstw w najwyższej klasie rozgrywkowej, osiągając 27. zwycięstw z rzędu we wszystkich rozgrywkach.
Ich rekordowa seria 27 zwycięstw zakończyła się remisem 3-3 w dniu 14 stycznia 2017 r.
To był ostatni sezon sponsorowany przez Dafabet. Mistrzem po raz jedenasty, a szósty z rzędu został zespół .
Format rozgrywek.
Rozgrywki składały się z trzech faz. W pierwszej fazie drużyny grały ze sobą dwukrotnie, raz u siebie i raz na wyjeździe.
W drugiej fazie Welsh Premier League podzieliła się na dwie konferencje, sześć najlepszych drużyn stworzyło Championship Conference, pozostałe PlayOff Conference.
W ramach tych grup kluby ponownie zmierzyły się ze sobą dwukrotnie.
Wszystkie punkty zebrane przez zespoły w pierwszej fazie zostały przeniesione do drugiej fazy.
Drużyna, która zajęła pierwsze miejsce w Championship Conference została ogłoszona mistrzem Welsh Premier League i zakwalifikowała się do pierwszej rundy kwalifikacyjnej Ligi Mistrzów UEFA w następnym sezonie.
Drużyna, która zajęła drugie miejsce w Championship Conference, automatycznie kwalifikowała się do pierwszej rundy kwalifikacyjnej Ligi Europejskiej UEFA,
Cztery drużyny, które zajęły miejsca między trzecim, a szóstym w Championship Conference, oraz drużyna z siódmego miejsca z PlayOff Conference wzięły udział w trzeciej fazie sezonu European Playoffs.
Zwycięzca zdobywa miejsce w pierwszej rundzie kwalifikacyjnej Ligi Europy UEFA w następnym sezonie.
Kluby, które zajęły ostatnie dwa miejsca w drugiej puli, spadły na koniec sezonu.
Zdobywca Pucharu Walii kwalifiował się do pierwszej rundy kwalifikacyjnej Ligi Europejskiej UEFA.
W przypadku, gdy jedna z pięciu drużyn zakwalifikuje się już do Europy, wygrywając Puchar Walii, w play-offach zmierzą się pozostałe cztery drużyny bezpośrednio od półfinału, bez konieczności rozgrywania meczu ćwierćfinałowego (mecz między 6, a 7 zespołem).
W przypadku zdobycia Pucharu Walii przez jedną z dwóch czołowych drużyn, trzecia drużyna w lidze automatycznie zajmie miejsce w pierwszej rundzie kwalifikacyjnej do Ligi Europejskiej UEFA.
Pozostałe cztery zespoły zmierzą się wtedy w play-offach bezpośrednio od półfinału.
Podręcznik Walijskiego Związku Piłki Nożnej.
Skład ligi w sezonie 2016/2017.
W lidze rywalizowało dwanaście drużyn – dziesięć drużyn z poprzedniego sezonu i po jednej z Cymru Alliance oraz Welsh Football League Division One:
 (wicemistrz Cymru Alliance (2015/2016); nie otrzymał promocji z powodów licencyjnych)
i (mistrz Welsh Football League Division One (2015/2016)).
Dla Cardiff Metropolitan University był to debiutancki sezon w lidze pod tą nazwą, wcześniej występowali jako Inter Cardiff.
Drużyny te zastąpiły ostatnią drużynę sezonu 2015/2016 oraz zdegradowane z powodów licencyjnych.
Runda zasadnicza.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="5110218" url="https://pl.wikipedia.org/wiki?curid=5110218" title="IsiZulu">
IsiZulu



</doc>
<doc id="5110223" url="https://pl.wikipedia.org/wiki?curid=5110223" title="Thomas Dasquet">
Thomas Dasquet

Thomas Dasquet (ur. 3 czerwca 1994 w Argenteuil) – francuski piłkarz grający na pozycji środkowego obrońcy. W sezonie 2020/2021 nie ma klubu.

</doc>
<doc id="5110224" url="https://pl.wikipedia.org/wiki?curid=5110224" title="Marika Šoposká">
Marika Šoposká

Marika Šoposká (ur. 12 listopada 1989 w Havlíčkův Brodzie) – czeska aktorka filmowa i teatralna.
Ukończyła Konserwatorium w Pradze na wydziale muzyczno-dramatycznym.
Jako aktorka filmowa debiutowała w produkcji "Boháč a chudák" (reż. Zdeněk Zelenka) z 2005 roku. W 2006 roku zagrała księżniczkę w filmie "O Šípkové Růžence" tego samego reżysera.
W 2011 roku zagrała w filmie historycznym "Lidice", reżyserskim debiucie Zdenka Jiráskýego pt. "Kwietne pączki" oraz w bajce filmowej "Micimutr".
Pracuje także w dubbingu.

</doc>
<doc id="5110229" url="https://pl.wikipedia.org/wiki?curid=5110229" title="Marian Broda">
Marian Broda

Marian Broda (ur. 11 grudnia 1954 w Zgierzu) – polski historyk filozofii, historyk idei, socjolog, profesor Uniwersytetu Łódzkiego. Prowadzi badania nad rosyjską filozofią, myślą religijną, społeczną, ideologiczną i polityczną, w szczególności nad podejmowanymi od wieków przez myślicieli rosyjskich próbami rozpoznania własnej tożsamości wspólnotowej, wyznaczonymi przez imperatyw „zrozumienia Rosji”; nad rosyjską mentalnością oraz tradycją intelektualno-kulturową i systemem społeczno-politycznym Rosji, a także nad uwikłaniami (nie)współczesnej świadomości społecznej w archaiczne struktury mentalne i kategorie mitu.
Życiorys.
Absolwent I Liceum Ogólnokształcącego im. Stanisława Staszica w Zgierzu. W 1978 ukończył na Uniwersytecie Łódzkim studia magisterskie na kierunku socjologia; studiował również filozofię (absolutorium w 1984) Od 1978 zatrudniony jako pracownik naukowo-dydaktyczny w Instytucie Filozofii na Wydziale Filozoficzno-Historycznym Uniwersytetu Łódzkiego, a od 2001 na Wydziale Studiów Międzynarodowych i Politologicznych Uniwersytetu Łódzkiego, w Katedrze Badań Wschodu, a następnie w Katedrze Europy Środkowej i Wschodniej oraz w Katedrze Teorii i Historii Stosunków Międzynarodowych. Od 1 października 2020 profesor emerytowany.
Działalność naukowa.
Doktorat uzyskał na Wydziale Filozoficzno-Historycznym UŁ na podstawie napisanej pod kierunkiem Wiesława Gromczyńskiego rozprawy "Wspólnota światopoglądowa narodnictwa rosyjskiego. U podstaw narodnickiego porządku sensu" (1987). Habilitował się, przedstawiając dysertację "Historia i eschatologia. Studia nad myślą Konstantego Leontjewa i „zagadką Rosji”, kolokwium habilitacyjne na Wydziale Filozoficzno-Historycznym UŁ" (2002). Profesor tytularny nauk humanistycznych od 19 lutego 2014.
Członek Polskiego Towarzystwa Filozoficznego, Polskiego Towarzystwa Nauk Politycznych, Polskiego Towarzystwa Studiów Międzynarodowych, Polskiego Towarzystwa Studiów Europejskich, a także International Dostoevsky Society oraz Obszczestwiennogo Fonda Konstantina Leontjewa. Wśród wypromowanych przez niego doktorów znalazła się m.in.: Olga Nadskakuła-Kaczmarczyk (2010).
W 2001 został zwycięzcą pierwszej edycji ogólnopolskiego plebiscytu wykładowców „Extra Gość Roku”, organizowanego przez „Dlaczego. Tygodnik Studencki”.
W 2007 opublikowano w Moskwie monografię, autorstwa profesora Białoruskiej Akademii Nauk Ilji Lewiasza, "Russkije woprosy o Rossii (diskurs s Marianom Brodoj)", poświęconą analizie jego prac badawczych, autorstwa I. Lewiasza, prof. Białoruskiej Akademii Nauk.
Od 2017 członek Międzynarodowej Rady Redakcyjnej „Issledowatielskogo Żurnała Russkogo Jazyka i Litieratury (Wiertnik IARJaŁ)”, pierwszego rosyjskojęzycznego czasopisma naukowego wydawanego w Iranie na Uniwersytecie Teherańskim.
Publikacje.
Monografie
Ponad 150 publikacji: artykułów w czasopismach naukowych („Studies in East European Thought”, „Woprosy fiłosofii”, „Open Journal od Philosophy”, „Journal of Literature and Arts Studies”, „Limes. Cultural Regionalistes”, „Eastern Review”, „Issledowatielskij Żurnał Russkogo Jazyka i Litieratury”, „Łabirint”, „”Fiłosoficzeskije Pisma. Russko-jewropiejskij dijałog”, „Studia Filozoficzne”, „Ruch Filozoficzny”, „Przegląd Filozoficzny”, „Edukacja Filozoficzna”, „Przegląd Filozoficzno-Literacki”, „Przegląd Polityczny”, „Międzynarodowy Przegląd Polityczny” i in.), a także części monografii, opracowań redakcyjnych, recenzji, haseł słownikowych i leksykonowych, materiałów konferencyjnych etc., opublikowanych m.in. w Polsce, Rosji, Niemczech, Włoszech, Hiszpanii, Bułgarii, USA, Iranie, na Litwie, Ukrainie i Białorusi.

</doc>
<doc id="5110237" url="https://pl.wikipedia.org/wiki?curid=5110237" title="Nikołaj Zajko">
Nikołaj Zajko

Nikołaj Nikiforowicz Zajko (; 1908–1991) – radziecki lekarz patofizjolog, doktor nauk medycznych, profesor, członek korespondent Akademii Nauk Medycznych ZSRR (od 1969), uhonorowany tytułem „Zasłużony Działacz Nauki i Techniki USRR”. W 1981 roku otrzymał Nagrodę Państwową Ukrainy im. Borysa Patona za podręcznik fizjologii patologicznej. Był członkiem KPZR.

</doc>
<doc id="5110239" url="https://pl.wikipedia.org/wiki?curid=5110239" title="Jewgienij Zinkowski">
Jewgienij Zinkowski

 
Jewgienij Zinkowski (ur. 27 lipca 1975 w Szortandy) – kazachstański duchowny katolicki, biskup pomocniczy Karagandy od 2021.
Życiorys.
Młodość i prezbiterat.
Urodził się w rodzinie polskiego pochodzenia. W 1992 wstąpił do Prymasowskiego Wyższego Seminarium Duchownego w Gnieźnie. 1 sierpnia 1999 przyjął święcenia kapłańskie i rozpoczął posługę wikariusza w parafii pw. św. Józefa w Karagandzie. W latach 2001-2003 studiował na Papieskim Uniwersytecie Świętego Krzyża w Rzymie. Po powrocie do Kazachstanu w latach 2003-2011 był proboszczem w Bałchaszu, a następnie w Temirtau. Od 2011 pełnił funkcję kanclerza kurii diecezjalnej w Karagandzie, a 4 lata później został wikariuszem generalnym tej diecezji. W 2018 ukończył studia doktoranckie z filozofii na Uniwersytecie Papieskim Jana Pawła II w Krakowie.
Episkopat.
29 czerwca 2021 papież Franciszek mianował go biskupem pomocniczym diecezji Karaganda, ze stolicą tytularną "Maiuca". Sakry udzielił mu 12 września 2021 biskup Adelio Dell’Oro.

</doc>
<doc id="5110241" url="https://pl.wikipedia.org/wiki?curid=5110241" title="Yevgeniy Zinkovskiy">
Yevgeniy Zinkovskiy



</doc>
<doc id="5110244" url="https://pl.wikipedia.org/wiki?curid=5110244" title="Kolarstwo na Letnich Igrzyskach Olimpijskich 2020">
Kolarstwo na Letnich Igrzyskach Olimpijskich 2020

Kolarstwo na XXXII Letnich Igrzyskach Olimpijskich w Tokio rozegrane zostanie w dniach:

</doc>
<doc id="5110246" url="https://pl.wikipedia.org/wiki?curid=5110246" title="Noel Pedregosa">
Noel Pedregosa

Noel Portal Pedregosa (ur. 18 października 1964 w Bialong) – filipiński duchowny katolicki, biskup Malaybalay od 2021.
Życiorys.
Prezbiterat.
Święcenia kapłańskie otrzymał 11 września 1991 i został inkardynowany do diecezji Malaybalay. Pracował głównie jako duszpasterz parafialny, był także m.in. wychowawcą seminarium w Cagayan de Oro, rektorem seminarium w Malaybalay oraz wikariuszem generalnym diecezji. W 2020 wybrany administratorem tego okręgu kościelnego.
Episkopat.
29 czerwca 2021 papież Franciszek mianował go biskupem ordynariuszem diecezji Malaybalay. Sakry udzielił mu 14 września 2021 metropolita Cagayan de Oro – arcybiskup José Cabantan.

</doc>
<doc id="5110248" url="https://pl.wikipedia.org/wiki?curid=5110248" title="Blanka Šrůmová">
Blanka Šrůmová

Blanka Šrůmová (ur. 24 sierpnia 1965 w Pradze) – czeska piosenkarka.
Po zdaniu matury w średniej szkole pedagogicznej kontynuowała edukację na Wydziale Filozoficznym Uniwersytetu Karola, który opuściła po pięciu latach. Swoje umiejętności wokalne doskonaliła pod kierunkiem Laďki Kozderkovej i Josefa Rybički w Konserwatorium Ludowym im. Jaroslava Ježka. W 1985 roku rozpoczęła karierę zawodowej piosenkarki.
Była związana z zespołami Balet (jako wokalistka) i Jižní pól (jako klawiszowiec). Wraz z gitarzystą i kompozytorem Danielem Šustrem wykonała siedem albumów (pięć studyjnych i dwa na żywo). Gościła również na płytach grupy České srdce, Jiřego Vondráčka i Aleša Brichty. W 1991 roku zajęła drugie miejsce na międzynarodowym festiwalu w austriackiej Bregencji, gdzie wykonała utwór "Cizí pohled".
Dyskografia.
Źródło:

</doc>
<doc id="5110250" url="https://pl.wikipedia.org/wiki?curid=5110250" title="Przewodniczący Landtagu (Liechtenstein)">
Przewodniczący Landtagu (Liechtenstein)

Przewodniczący Landtagu – osoba, która kieruje pracami Landtagu, parlamentu Liechtensteinu.

</doc>
<doc id="5110251" url="https://pl.wikipedia.org/wiki?curid=5110251" title="Mniej">
Mniej



</doc>
<doc id="5110252" url="https://pl.wikipedia.org/wiki?curid=5110252" title="Vítězslav Vávra">
Vítězslav Vávra

Vítězslav Vávra (ur. 16 maja 1953 w Pradze, zm. 1 lipca 2021 tamże) – czeski piosenkarz i perkusista.
Na początku lat 70. działał w amatorskim zespole Hills, w 1973 r. stał się współzałożycielem grupy Ges, następnie był członkiem formacji Faraon. W 1975 roku dołączył do grupy Maximum Petr Hanniga, gdzie dał się poznać również jako wokalista solowy. W 1983 roku założył własny zespół Monogram, który wypromował szereg znanych utworów czeskiej sceny muzycznej. W 1985 roku zaczął występować z żoną Věrą Špinarovą.
Do jego przebojów należą m.in. utwory „Citrónová holka”, „Dívka z Heřmánkové návsi” i „Holky z gymplu”.
Dyskografia.
Źródło:

</doc>
<doc id="5110254" url="https://pl.wikipedia.org/wiki?curid=5110254" title="Visuvasam Selvaraj">
Visuvasam Selvaraj

Visuvasam Selvaraj (ur. 4 stycznia 1966 w Raja Annamalaipuram) – indyjski duchowny katolicki, biskup Port Blair od 2021.
Życiorys.
Prezbiterat.
Święcenia kapłańskie otrzymał 8 maja 1994 i został inkardynowany do diecezji Port Blair. Pracował głównie jako duszpasterz parafialny, był także m.in. diecezjalnym prokuratorem, wikariuszem sądowym, wikariuszem generalnym oraz tymczasowym administratorem diecezji.
Episkopat.
29 czerwca 2021 papież Franciszek mianował go biskupem diecezji Port Blair. Sakry udzielił mu 21 sierpnia 2021 biskup Aleixo das Neves Dias.

</doc>
<doc id="5110256" url="https://pl.wikipedia.org/wiki?curid=5110256" title="Rajd Estonii 2021">
Rajd Estonii 2021

Rajd Estonii 2021 (11. Rally Estonia 2021) – 11. edycja Rajdu Estonii rozgrywanego w Estonii. Rozegrany był od 15 do 18 lipca 2021 roku. Była to siódma runda Rajdowych Samochodowych Mistrzostw Świata w roku 2021. Składał się z 24 odcinków specjalnych.
Rajd wygrał Fiński kierowca Kalle Rovanperä, był to jego pierwszy tryumf w imprezie WRC. Został tym samym najmłodszym w historii zwycięzcą rundy mistrzostw świata, uczynił to mając 20 lat i 290 dni. Na drugim miejscu przyjechał Irlandczyk Craig Breen (było to dla niego czwarte podium w WRC), a trzeci był Belg Thierry Neuville.
Lista startowa.
Poniższa lista startowa spośród 49 załóg biorących udział w rajdzie, przedstawia tylko zawodników, startujących w mistrzowskich klasach: WRC, WRC2, WRC3 i Junior WRC. 
Wyniki rajdu.
W klasyfikacji generalnej i poszczególnych klasach dodatkowe punkty przyznawane są za odcinek Power Stage. W klasyfikacji Junior WRC dodatkowe punkty są przyznawane za każdy wygrany OS. 
Klasyfikacje RMŚ 2021 po 7 rundach.
Punkty otrzymuje 10 pierwszych zawodników, którzy ukończą wyścig według klucza:
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage, w którym punkty przyznawane są według porządku:
Klasyfikacja zespołowa.
W tabeli uwzględniono miejsce, które zajął zawodnik w poszczególnym rajdzie. W klasyfikacji zespołowej każdy producent może nominować trzy załogi do zdobywania punktów, ale na mecie tylko dwie najlepsze je zdobywają. Pozostałe samochody "nie blokują" punktów innym ekipom. Dodatkowo z w indeksie górnym umieszczono miejsce uzyskane na ostatnim odcinku specjalnym tzw. Power Stage. Tu inaczej niż w klasyfikacji zespołowej punkty zdobywają również dwie najlepsze ekipy zespołu, ale trzecia już "blokuję" punkty innym. Klucz przyznawania punktów za poszczególne miejsca (w klasyfikacji generalnej, jak i za odcinek Power Satge) jest taki sam jak w klasyfikacji indywidualnej. 
WRC2.
Do końcowej klasyfikacji liczone jest sześć najlepszych wyników spośród siedmiu wskazanych rajdów. Dodatkowe punkty są przyznawane za odcinek Power Stage. 
Junior WRC.
W kategorii Junior WRC dodatkowe punkty wyszczególnione w indeksie górnym w tabeli, dodawane są za każdy wygrany odcinek specjalny. 

</doc>
<doc id="5110257" url="https://pl.wikipedia.org/wiki?curid=5110257" title="Savarimuthu Arokiaraj">
Savarimuthu Arokiaraj

Savarimuthu Arokiaraj (ur. 24 października 1954 w Lalapettai) – indyjski duchowny katolicki, biskup Tiruchirapalli od 2021.
Życiorys.
Prezbiterat.
Święcenia kapłańskie otrzymał 8 stycznia 1981 i został inkardynowany do diecezji Tiruchirapalli. Pracował głównie jako duszpasterz parafialny, był też m.in. kanclerzem kurii, a także rektorem diecezjalnego seminarium.
Episkopat.
29 czerwca 2021 papież Franciszek mianował go biskupem diecezji Tiruchirapalli. Sakry udzielił mu 15 sierpnia 2021 arcybiskup Antony Pappusamy.

</doc>
<doc id="5110258" url="https://pl.wikipedia.org/wiki?curid=5110258" title="Omar Rekik">
Omar Rekik

Omar Rekik (ur. 20 grudnia 2001 w Helmond) – tunezyjski piłkarz holenderskiego pochodzenia występujący na pozycji obrońcy w angielskim klubie Wigan Athletic oraz w reprezentacji Tunezji. Wychowanek Feyenoordu, młodzieżowy reprezentant Holandii. Młodszy brat Karima Rekika, reprezentanta Holandii i gracza m.in. Manchesteru City oraz Sevilli.

</doc>
<doc id="5110260" url="https://pl.wikipedia.org/wiki?curid=5110260" title="Ben Sheaf">
Ben Sheaf

Benjamin David Sheaf (ur. 5 lutego 1998 w Dartford) – angielski piłkarz występujący na pozycji pomocnika w angielskim klubie Coventry City. Wychowanek West Hamu United, w trakcie swojej kariery grał także w takich zespołach jak Arsenal, Stevenage oraz Doncaster Rovers. Młodzieżowy reprezentant Anglii.

</doc>
<doc id="5110261" url="https://pl.wikipedia.org/wiki?curid=5110261" title="Park Narodowy „Buzułukskij bor”">
Park Narodowy „Buzułukskij bor”

Park Narodowy „Buzułukskij bor” (ros. Национальный парк «Бузулукский бор») – park narodowy na pograniczu obwodu samarskiego (rejony: bogatowski, borski i Kinel-Czerkasski) i obwodu orenburskiego (rejon buzułucki) w Rosji. Jego obszar wynosi 1067,88 km². Park został utworzony dekretem rządu Federacji Rosyjskiej z dnia 29 grudnia 2007 roku. Zarząd parku znajduje się w miejscowości Kołtubanowskij.
Opis.
Park Narodowy „Buzułukskij bor” to olbrzymi kompleks leśny położony w rozległym dorzeczu rzeki Borowka (dopływ Samary) i ograniczony od południa i zachodu rzeką Samara.
Ponad dwie trzecie parku zajmują lasy sosnowe. Graniczą one prawie ze wszystkich stron z lasami liściastymi, które przechodzą w stepy. Również wzdłuż biegu rzeki Borowka ciągnie się pas lasów liściastych – dębów, topoli i olsów. W całym lesie rozsiane są wydzielone obszary lasów osikowych i brzozowych.
Na terenie parku odnotowano 13 gatunków roślin zagrożonych wyginięciem. Z kręgowców żyje tam 55 gatunków ssaków, 180 gatunków ptaków, 8 gatunków gadów, 6 gatunków płazów i 24 gatunki ryb. Są to m.in. desman rosyjski, norka europejska, wydra europejska, łoś euroazjatycki, sarna syberyjska, dzik euroazjatycki, borsuk azjatycki, kuna leśna, wiewiórka pospolita, bóbr europejski, bielik, sokół wędrowny i drop zwyczajny. 
Klimat kontynentalny. Średnia temperatura stycznia to -13,9 °С, a lipca +20,5 °С.

</doc>
<doc id="5110264" url="https://pl.wikipedia.org/wiki?curid=5110264" title="Jewgienij Zinkowskij">
Jewgienij Zinkowskij



</doc>
<doc id="5110266" url="https://pl.wikipedia.org/wiki?curid=5110266" title="Dalimil Klapka">
Dalimil Klapka

Dalimil Klapka (ur. 22 maja 1933 w Pradze, zm. 14 czerwca 2022) – czeski aktor teatralny i filmowy.
Studiował aktorstwo na Wydziale Teatralnym Akademii Sztuk Scenicznych w Pradze. Do 1990 roku był związany z teatrem im. Zdeňka Nejedlého w Pradze (Realistické divadlo Zdeňka Nejedlého). Występował także w Teatrze Muzycznym w Karlinie.
Zagrał pomniejsze role w filmach: "Dvě věci pro život" (1972), "Sokolovo" (1974), "Muž přes palubu" (1980), "Romaneto" (1980), "Rukojmí v Bella Vista" (1980), "Ta chvíle, ten okamžik" (1981), "Příště budeme chytřejší, staroušku!" (1982), "Radikální řez" (1983), "Havárie" (1985), "Saturnin" (1994).
Pracował także w dubbingu, znany jest m.in. z serialu "Simpsonowie".
W 2003 roku otrzymał nagrodę Senior Prix od fundacji Život umělce.

</doc>
<doc id="5110269" url="https://pl.wikipedia.org/wiki?curid=5110269" title="Post-lewicowy anarchizm">
Post-lewicowy anarchizm

Anarchizm post-lewicowy – nurt myśli anarchistycznej, który promuje krytykę stosunku anarchizmu do tradycyjnej lewicy. Niektórzy post-lewicowcy próbują uciec od ograniczeń ideologii w ogóle, prezentując jednocześnie krytykę organizacji i moralności. Pod wpływem prac Maxa Stirnera i Międzynarodowych Sytuacjonistów post-lewicowy anarchizm charakteryzuje się skupieniem myśli na insurekcji społecznej i zmniejszeniem organizacji społecznej.
Postlewicowcy argumentują, że lewica, nawet ta rewolucyjna, jest anachroniczna i niezdolna do tworzenia zmian. Twierdzą, że postlewicowy anarchizm oferuje krytykę radykalnych strategii i taktyk, które uważa za przestarzałe: demonstracji, walki zorientowanej na klasę, skupienia się na tradycji i niezdolności do ucieczki od ograniczeń historii. Książka "Anarchy in the Age of Dinosaurs", na przykład, krytykuje tradycyjne lewicowe idee i klasyczny anarchizm, wzywając jednocześnie do odmłodzenia ruchu anarchistycznego. Esej CrimethInc. „Your Politics Are Boring as Fuck” jest kolejną krytyką ruchów „lewicowych”:
Myśl.
Teoria i krytyka organizacji.
Jason McQuinn opisuje lewicową tendencję do tworzenia struktury „pasa transmisyjnego” podczas organizacji z wyraźnym podziałem na przywódców i kierowanych, wraz z przepisami dotyczącymi dyscyplinowania szeregowych aktywistów, jednocześnie chroniąc liderów przed odpowiedzialnością przed tymi, którzy są kierowani. Mówi, że w takich organizacjach „więcej niż kilka osób jest świadomych oszustwa i odrzuca je”. Dla niego istnieją cztery skutki takich struktur:
Aby przeciwdziałać tym tendencjom post-lewicowy anarchizm opowiada się za autonomią jednostek i grup z wolną inicjatywą, wolnym stowarzyszaniem się, odmową władzy politycznej, a więc ideologia z małą, prostą, nieformalną, przejrzystą i tymczasową organizacją oraz zdecentralizowaną, konfederacyjną organizacją z bezpośrednim podejmowaniem decyzji i poszanowaniem mniejszości.
Krytyka ideologii.
Anarchizm post-lewicowy posługuje się krytyką ideologii, która wywodzi się z twórczości Maxa Stirnera. Dla Jasona McQuinna „cała ideologia w istocie polega na zastępowaniu ludzkiej podmiotowości obcymi (lub niekompletnymi) pojęciami lub obrazami. Ideologie to systemy fałszywej świadomości, w których ludzie nie postrzegają już siebie bezpośrednio jako podmiotów w stosunku do ich świata. Zamiast tego wyobrażają sobie siebie w jakiś sposób jako podporządkowanych temu lub innemu rodzajowi abstrakcyjnej istoty lub bytów, które są mylone jako rzeczywiste podmioty lub podmioty w ich świecie” oraz „Czy abstrakcją jest Bóg, państwo, partia, Organizacja, Technologia, Rodzina, Ludzkość, Pokój, Ekologia, Natura, Praca, Miłość, a nawet Wolność; jeśli jest pomyślana i przedstawiona tak, jakby była aktywnym podmiotem z własnym bytem, który stawia nam wymagania, to jest centrum ideologii”
Odrzucenie moralności.
Moralność jest także celem ataków post-lewicowego anarchizmu, tak jak to była atakowana w pracach Stirnera i Friedricha Nietzschego. Według McQuinna „moralność to system zreifikowanych wartości – abstrakcyjnych wartości, które są wyjęte z dowolnego kontekstu, osadzone w kamieniu i przekształcone w niekwestionowane przekonania, które można zastosować niezależnie od rzeczywistych pragnień, myśli lub celów danej osoby i niezależnie od sytuacji, w której dana osoba się znajduje. Moralizm to praktyka nie tylko sprowadzania wartości żywych do moralności urzeczowionej, ale uważania siebie za lepszego od innych, ponieważ poddaliśmy się moralności (przekonanie o własnej nieomylności) oraz nawracania innych na rzecz przyjęcia moralności jako narzędzia zmiany społecznej”. Życie zgodne z moralnością oznacza poświęcenie pewnych pragnień i pokus (niezależnie od faktycznej sytuacji, w której możesz się znaleźć) na rzecz cnoty.
Dlatego „odrzucenie moralności wymaga skonstruowania krytycznej teorii siebie i społeczeństwa (zawsze samokrytycznej, prowizorycznej i nigdy totalistycznej), w której jasny cel zakończenia własnej społecznej alienacji nigdy nie jest mylony ze zreifikowanymi celami częściowymi. Obejmuje to podkreślanie tego, co ludzie muszą zyskać na radykalnej krytyce i solidarności, a nie z tego, co ludzie muszą poświęcić lub porzucić, aby wieść cnotliwe życie z politycznie poprawną moralnością”
Krytyka polityki tożsamości.
Anarchizm post-lewicowy ma tendencję do krytykowania tego, co postrzega jako częściową wiktymizacje poglądów na politykę tożsamości. W ten sposób Feral Faun pisze w „Ideologii wiktymizacji”, że istnieje „feministyczna wersja ideologii wiktymizacji – ideologii, która promuje strach, indywidualną słabość (a następnie zależność od ideologicznych grup wsparcia i paternalistyczną ochronę ze strony władz)”. Jednak ostatecznie „jak wszystkie ideologie, odmiany ideologii wiktymizacji są formami fałszywej świadomości. Zaakceptowanie społecznej roli ofiary – w jakiejkolwiek z jej wielu form – jest wyborem, by nawet nie tworzyć swojego życia dla siebie lub badać swoich prawdziwych relacji ze strukturami społecznymi. Wszystkie ruchy częściowego wyzwolenia – feminizm, wyzwolenie gejów, wyzwolenie rasowe, ruchy robotnicze i tak dalej – definiują jednostki w kategoriach ich ról społecznych. Z tego powodu ruchy te nie tylko nie obejmują odwrócenia perspektyw, które łamie role społeczne i pozwala jednostkom na tworzenie praktyki opartej na ich własnych pasjach i pragnieniach; faktycznie działają przeciwko takiemu odwróceniu perspektywy. »Wyzwolenie« roli społecznej, której jednostka podlega”
Odmowa pracy.
Kwestie pracy, podziału pracy i odmowy pracy były ważną kwestią w postlewicowym anarchizmie. Bob Black w „The Abolition of Work” wzywa do zniesienia społeczeństwa opartego na producentach i konsumentach, w którym, jak twierdzi Black, całe życie jest poświęcone produkcji i konsumpcji towarów. Atakując marksistowski socjalizm państwowy w takim samym stopniu jak kapitalizm rynkowy, Black argumentuje, że jedynym sposobem, aby ludzie byli wolni, jest odzyskanie czasu z pracy i zatrudnienia, zamiast tego przekształcenie niezbędnych zadań związanych z utrzymaniem w dobrowolną zabawę – podejście określane jako „ludyczne”. W eseju stwierdza się, że „nikt nigdy nie powinien pracować”, ponieważ praca – definiowana jako przymusowa działalność produkcyjna wymuszona środkami ekonomicznymi lub politycznymi – jest źródłem większości nieszczęść na świecie. Większość pracowników, twierdzi, jest niezadowolona z pracy (o czym świadczą drobne odstępstwa w pracy), więc to, co mówi, nie powinno być kontrowersyjne, ale jest kontrowersyjne tylko dlatego, że ludzie są zbyt blisko systemu pracy, aby dostrzec jego wady.
W przeciwieństwie do tego, zabawa niekoniecznie musi być regulowana przez reguły i odbywa się dobrowolnie, w pełnej wolności, jako ekonomia darów. Wskazuje, że społeczeństwa łowiecko-zbierackie charakteryzują się zabawą, co popiera praca Marshalla Sahlinsa – opowiada o powstaniu społeczeństw hierarchicznych, w których praca jest narzucana kumulatywnie, tak że przymus pracy w dzisiejszych czasach wydawałby się niezrozumiale uciążliwy nawet dla starożytnych i średniowiecznych chłopów. Odpowiada na pogląd, że „praca”, jeśli nie tylko wysiłek lub energia, jest niezbędna do wykonania ważnych, ale nieprzyjemnych zadań, twierdząc, że przede wszystkim najważniejsze zadania można uczynić ludycznymi, czyli „ocalonymi” przez przekształcenie w działania podobne do gier i rzemiosła, a po drugie, że zdecydowana większość pracy w ogóle nie wymaga wykonywania. Te ostatnie zadania są niepotrzebne, ponieważ pełnią jedynie funkcje handlowe oraz kontroli społecznej, które istnieją tylko po to, by utrzymać system pracy jako całość. Co do tego, co pozostało, opowiada się za podejściem Charlesa Fouriera do organizowania zajęć tak, aby ludzie chcieli je wykonywać. Jest również sceptyczny, ale otwarty na możliwość wyeliminowania pracy dzięki technologiom oszczędzającym pracę. Uważa, że lewica nie może posunąć się wystarczająco daleko w swojej krytyce ze względu na jej przywiązanie do budowania swojej władzy na kategorii robotników, co wymaga waloryzacji pracy.
Samoteoria.
Post-lewicowi anarchiści odrzucają wszelkie ideologie na rzecz indywidualnej i wspólnotowej konstrukcji teorii własnej osoby. Indywidualna teoria Ja to teoria, w której integralna jednostka w kontekście (we wszystkich jej związkach, z całą jej historią, pragnieniami i projektami) jest zawsze subiektywnym centrum percepcji, zrozumienia i działania. Wspólna teoria Ja jest podobnie oparta na grupie jako przedmiocie, ale zawsze z podstawową świadomością jednostek (i ich własnych teorii Ja), które tworzą grupę lub organizację. Według McQuinna „ideologiczne organizacje anarchistyczne (lub grupy nieformalne) są zawsze wyraźnie oparte na autonomii jednostek, które je konstruują, w przeciwieństwie do organizacji lewicowych, które wymagają rezygnacji z osobistej autonomii jako warunku wstępnego członkostwa”.
Życie codzienne, tworzenie sytuacji i natychmiastowość.
Według Wolfiego Landstreichera „ponowne zawłaszczenie życia na poziomie społecznym, jak również jego pełne zawłaszczenie na poziomie indywidualnym, może nastąpić tylko wtedy, gdy przestaniemy identyfikować się zasadniczo w kategoriach naszych tożsamości społecznych” i „uznanie, że ta trajektoria musi się zakończyć i rozwijać nowe sposoby życia i relacji, jeśli mamy osiągnąć pełną autonomię i wolność”. Celem relacji z innymi nie jest już „szukanie zwolenników, którzy akceptują czyjąś pozycję”, lecz szukanie „towarzyszy i wspólników, z którymi można kontynuować swoje poszukiwania”.
Hakim Bey opowiada się za brakiem konieczności „czekania na rewolucję” i natychmiastowego „szukania przestrzeni (geograficznych, społecznych, kulturowych i wyobrażonych) z potencjałem do rozkwitu jako strefy autonomiczne – a my szukamy czasów, w których te przestrzenie są względnie otwarte, albo z powodu zaniedbań ze strony państwa, albo dlatego, że w jakiś sposób umknęły uwadze twórców map, lub z jakiegokolwiek powodu”. Ostatecznie „twarzą w twarz” grupa ludzi łączy swoje wysiłki, aby zrealizować wzajemne pragnienia, czy to dobrego jedzenia i radości, tańca, rozmowy, sztuki życia; być może nawet dla przyjemności erotycznej lub stworzenia wspólnego dzieła sztuki lub aby osiągnąć sam stan błogości – krótko mówiąc, „unia egoistów” (jak ujął to Stirner) w najprostszej formie – lub, używając terminologii Kropotkina, podstawowy biologiczny pęd do „pomocy wzajemnej”.
Związek z innymi tendencjami w anarchizmie.
Anarchizm post-lewicowy był krytyczny wobec bardziej klasycznych szkół anarchizmu, takich jak platformizm i anarchosyndykalizm. Istnieje pewien bliski związek między anarchią post-lewicową a anarcho-prymitywizmem, anarchizmem indywidualistycznym i anarchizmem insurekcjonistycznym. Niemniej jednak, post-lewicowi anarchiści Wolfi Landstreicher i Jason McQuinn zdystansowali się i skrytykowali anarcho-prymitywizm jako „ideologiczny”.
Platformizm.
O platformizmie Bob Black powiedział: „O ideologicznym bankructwie anarchistów organizacyjnych dzisiaj świadczy fakt, że powinni oni ekshumować (a nie wskrzeszać) manifest, który był już przestarzały, gdy został ogłoszony w 1926. Platforma Organizacyjna cieszy się niezniszczalną trwałością: niewczesna wtedy, niewczesna teraz, niewczesna na zawsze. Mając na celu przekonanie, wywoływała ataki ze strony niemal każdego wybitnego anarchisty swoich czasów. W zamierzeniu organizując prowokowała rozłamy. Mając na celu przedefiniowanie anarchistycznej alternatywy dla marksizmu, przywróciła leninowską alternatywę dla anarchizmu. Miała tworzyć historię, ledwo trafiła do podręczników historii”. Dla Blacka „Rezultatem jest kolejna sekta...”
Anarchosyndykalizm.
Feral Faun stwierdził: „Anarchosyndykaliści mogą mówić o zniesieniu państwa, ale będą musieli odtworzyć wszystkie jego funkcje, aby zagwarantować sprawne funkcjonowanie ich społeczeństwa”. Tak więc „anarchosyndykalizm nie dokonuje radykalnego zerwania z obecnym społeczeństwem. Ma jedynie na celu rozszerzenie wartości tego społeczeństwa, aby pełniej zdominowały nas w naszym codziennym życiu”. Tak więc „burżuazyjny liberał zadowala się pozbyciem księży i królów, a anarchosyndykalista rzuca prezydentów i szefów. Ale fabryki pozostają nienaruszone, sklepy (choć syndykaliści mogą nazywać je centrami dystrybucji), rodzina pozostaje nienaruszona – cały system społeczny pozostaje nienaruszony. Jeśli nasza codzienna działalność nie uległa znaczącym zmianom – a anarchosyndykaliści nie wykazują chęci zmiany poza dodaniem ciężaru zarządzania fabrykami do ciężaru pracy w nich – to co za różnica, jeśli nie ma szefów? – Nadal jesteśmy niewolnikami!”
Kwestia anarchistycznego stylu życia.
"Anarchizm społeczny lub anarchizm stylu życia: przepaść nie do pokonania".
Od 1997 roku Bob Black zaangażował się w debatę wywołaną pracą anarchisty i założyciela Instytutu Ekologii Społecznej, Murraya Bookchina, otwartego krytyka anarchistycznej tendencji postlewicowej. Bookchin napisał i opublikował „"Social Anarchism or Lifestyle Anarchism: An Unbridgeable Chasm”", nazywając postlewicowych anarchistów i innych „anarchistami stylu życia” – w ten sposób kontynuując temat rozwinięty w jego "Filozofii Ekologii Społecznej". Chociaż nie odnosi się bezpośrednio do pracy Blacka (pominięcie, które Black interpretuje jako symptomatyczne), Bookchin wyraźnie ma na myśli odrzucenie pracy przez Blacka, kiedy krytykuje autorów takich jak John Zerzan i Dave Watson, których kontrowersyjnie nazywa częścią tej samej tendencji.
Dla Bookchina „anarchizm stylu życia” jest indywidualistyczny i dziecinny. „Anarchiści stylu życia” domagają się „anarchii teraz”, wyobrażając sobie, że mogą stworzyć nowe społeczeństwo poprzez indywidualne zmiany stylu życia. Jego zdaniem jest to rodzaj fałszywego dysydenckiego konsumpcjonizmu, który ostatecznie nie ma wpływu na funkcjonowanie kapitalizmu, ponieważ nie rozpoznaje realiów współczesności. Opiera tę polemikę na socrealistycznej krytyce relatywizmu, który kojarzy mu się zarówno z anarchizmem stylu życia, jak i z postmodernizmem (z którym, jak twierdzi, jest związany). Twierdzi, że podejścia ludyczne prowadzą do społecznej obojętności i egotyzmu podobnego do kapitalizmu. Przeciwko temu podejściu opowiada się za anarchizmem, w którym walki społeczne mają pierwszeństwo przed działaniami indywidualnymi, a ewolucja walki wyłania się dialektycznie, jak w klasycznej teorii marksistowskiej. Tytułowa przepaść, której nie da się zasypać, znajduje się pomiędzy indywidualną „autonomią” – która dla Bookchina jest burżuazyjną iluzją – a społeczną „wolnością”, która implikuje bezpośrednią demokrację, municypalizm i lewicowe zainteresowanie szansami społecznymi. W praktyce jego program przybiera formę połączenia elementów anarchokomunizmu ze wspieraniem inicjatyw samorządowych i organizacji pozarządowych, które określa jako libertariański municypalizm. Twierdzi, że „anarchizm stylu życia” jest sprzeczny z podstawowymi założeniami anarchizmu, oskarżając go o bycie „dekadenckim” i „drobnomieszczańskim”, a także o bycie wytworem amerykańskiej dekadencji i okresu schyłkowej walki i mówi w nostalgicznych kategoriach o „lewicy, która była” jako, mimo wszystkich jej wad, znacznie lepszej od tego, co nastąpiło później.
"Anarchizm po lewicy".
W odpowiedzi Black opublikował "Anarchy After Leftism," który później stał się przełomowym dziełem postlewicowym. Tekst jest kombinacją punkt po punkcie, niemal legalistycznej analizy argumentacji Bookchina, z gorzką teoretyczną polemiką, a nawet osobistą zniewagą wobec Bookchina (którego w całym tekście nazywa „dziekanem”). Black oskarża Bookchin o moralizm, który w postlewicowym anarchizmie odnosi się do nakładania abstrakcyjnych kategorii na rzeczywistość w sposób, który wykręca i tłumi pragnienia (w odróżnieniu od „etyki”, która jest etosem życia podobnym do apelu Friedricha Nietzschego dla etyki „poza dobrem i złem”) i jego „purytanizm”. Atakuje Bookchina za jego stalinowskie pochodzenie i niemożność wyrzeczenia się własnych dawnych powiązań z tematami, które sam nazwał „stylami życia” (takimi jak hasła z maja 1968). Twierdzi, że kategorie „anarchizmu stylu życia” i „anarchizmu indywidualistycznego” są chochołami. Twierdzi, że Bookchin przyjmuje „etykę pracy” i że jego ulubione tematy, takie jak potępienie Yuppies, w rzeczywistości powtarzają motywy w masowej kulturze konsumpcyjnej i że nie analizuje społecznych podstaw kapitalistycznego „egoizmu”; Zamiast tego Black wzywa do „oświeconego egoizmu”, który jest jednocześnie społeczny, jak w pracach Maxa Stirnera.
Bookchin, jak twierdzi Black, błędnie zrozumiał krytykę pracy jako aspołecznej, podczas gdy w rzeczywistości proponuje ona niekompulsywne relacje społeczne. Argumentuje, że Bookchin wierzy, iż praca jest niezbędna człowiekowi i dlatego sprzeciwia się jej zniesieniu. Zarzuca mu ignorowanie własnych pism Blacka na temat pracy, idealizowanie technologii i błędne rozumienie historii pracy.
Potępia rzekomą porażkę Bookchina w nawiązywaniu więzi z lewicowymi grupami, które teraz chwali, oraz potępianie innych za błędy (takie jak brak masowej publiczności i otrzymywanie pozytywnych recenzji z magazynów „yuppie”), za które sam jest winny. Zarzuca Bookchinowi samozaprzeczenie, takie jak nazywanie tych samych ludzi „burżuazyjnymi” i „lumpenami”, czy „indywidualistami” i „faszystami”. Twierdzi, że „wolność społeczna” Bookchina jest „metaforyczna” i nie zawiera prawdziwej treści wolności. Krytykuje on zawłaszczanie przez Bookchina tradycji anarchistycznej, argumentując przeciwko odrzucaniu przez niego autorów takich jak Stirner i Paul Goodman, ganiąc Bookchina za domyślne utożsamianie tych autorów z anarchokapitalizmem i broniąc tego, co nazywa „epistemicznym zerwaniem” dokonaną przez takich jak Stirner i Nietzsche. Twierdzi, że postlewicowa „pogarda dla teorii” jest po prostu sposobem Bookchina na powiedzenie, że ignorują jego własne teorie. Oferuje szczegółową odpowiedź na oskarżenie Bookchina o skojarzenie eko-anarchizmu z faszyzmem poprzez rzekomo wspólne korzenie w niemieckim romantyzmie, krytykując zarówno wyprowadzenie tego powiązania (które nazywa „makkartyzmem”), jak i przedstawienie samego romantyzmu, sugerując, że źródła Bookchina, takie jak Michaił Bakunin, nie są bardziej poprawne politycznie niż te, które potępia i oskarża o powtarzanie faszystowskiej retoryki i propagandy. Dostarcza dowodów, by podważyć Bookchinowskie skojarzenie „terroryzmu” z indywidualistycznym, a nie społecznym anarchizmem. Wskazuje na karnawałowe aspekty rewolucji hiszpańskiej, aby podważyć dualizm Bookchina.
Black następnie powtarza postlewicową krytykę organizacji, czerpiąc ze swojej wiedzy o anarchistycznej historii, próbując odeprzeć oskarżenie Bookchina, że antyorganizacjonizm opiera się na ignorancji. Twierdzi między innymi, że demokracja bezpośrednia jest niemożliwa w środowisku miejskim, że przeradza się w biurokrację i że anarchiści organizacyjni, tacy jak Confederación Nacional del Trabajo, sprzedali się władzy państwowej. Twierdzi, że Bookchin wcale nie jest anarchistą, ale raczej „miejskim etatystą” lub „miejsko-państwowym” oddanym władzom lokalnym przez lokalne państwo – rzucając w swoją dyskusję dalsze zarzuty punkt po punkcie (na przykład, czy Nowy Jork jest „społecznością organiczną”, biorąc pod uwagę rzekomy wysoki wskaźnik przestępczości i to, czy skonfederowane gminy są zgodne z demokracją bezpośrednią). Podejmuje również sprzeciw Bookchina wobec relatywizmu, argumentując, że znajduje to potwierdzenie w nauce, zwłaszcza antropologii – dążąc do przedstawienia dowodów na to, że prace Bookchina otrzymały wrogie recenzje w czasopismach społecznych, atakując w ten sposób jego naukowe referencje i potępiając dialektykę jako nienaukową. Następnie argumentuje punkt po punkcie krytykę Bookchina dotyczącą prymitywizmu, omawiając takie kwestie, jak statystyki dotyczące oczekiwanej długości życia i rzekome zniszczenie ekologiczne przez łowców-zbieraczy. Kończy apelem o anarchistyczną zmianę paradygmatu opartą na motywach postlewicowych, celebrując to jako tytułową „anarchię po lewicowości”.
Kolejne publikacje.
Odpowiedź Bookchina na krytyków w "Whither Anarchism?" jeśli chodzi o Blacka, odrzuca go na tej podstawie, że był „wyraźnie motywowany rozpaloną do białości wrogością do mnie” i że „tak wiele jest fałszów w książce Blacka, że naprawienie nawet niewielkiej ich liczby byłoby marnotrawstwem czasu czytelnika”. W Withered Anarchism, Black zidentyfikował przypadki, w których własne książki Bookchina zidentyfikowały go jako dziekana w Goddard College i Ramapo College, a Black nazwał tę kwestię pretekstem do ignorowania jego merytorycznych argumentów. Black włączył język z „Withered Anarchism” do szerszej krytyki Bookchina, demokracji i lewicowości, „Nightmares of Reason”, opublikowanej jako e-book w The Anarchy Library w 2012.
Jak zauważył Black w "Nightmares of Reason", Bookchin w końcu odrzucił anarchizm jako „zawsze” zasadniczo indywidualistyczny i nieefektywny, pomimo deklarowanych przez siebie prób ratowania go. Zamiast tego stworzył własną ideologię libertariańsko-socjalistyczną, którą nazwał komunaryzmem.
Anarcho-prymitywizm.
Istnieje pewien bliski związek między anarchizmem postlewicowym a anarchoprymitywizmem, ponieważ anarchoprymitywiści tacy jak John Zerzan i czasopismo "Green Anarchy" przyjęli i przyczynili się do rozwoju perspektywy anarchizmu postlewicowego. Niemniej jednak postlewicowi anarchiści, tacy jak Jason McQuinn i Wolfi Landstreicher (Feral Faun), zdystansowali się i skrytykowali anarchoprymitywizm.
Wolfi Landstreicher skrytykował „ascetyczną moralność poświęcenia lub mistycznego rozpadu w rzekomo niezbywalną jedność z naturą” która pojawia się w anarchoprymitywizmie i głębokiej ekologii. Jason McQuinn skrytykował to, co postrzega jako ideologiczną tendencję anarchoprymitywizmu, kiedy mówi, że „dla większości prymitywistów wyidealizowana, hipostatyczna wizja pierwotnych społeczeństw ma tendencję do nieodparcie wypierania zasadniczego znaczenia krytycznej teorii siebie, niezależnie od ich sporadycznych protestów. Miejsce krytyki szybko przechodzi od krytycznego samozrozumienia świata społecznego i naturalnego do przyjęcia z góry przyjętego ideału, względem którego mierzy się ten świat (i własne życie), archetypicznej postawy ideologicznej. Ta niemal nieodparta podatność na idealizację jest największą słabością prymitywizmu”.
Anarchizm indywidualistyczny.
Silny związek istnieje z postlewicowym anarchizmem i pracą indywidualistycznego anarchisty Maxa Stirnera. Jason McQuinn mówi, że „kiedy ja (i inni anarchiści antyideologiczni) krytykuję ideologię, zawsze robię to ze szczególnie krytycznej, anarchistycznej perspektywy zakorzenionej zarówno w sceptycznej, indywidualistyczno-anarchistycznej filozofii Maxa Stirnera”. Również Bob Black i Feral Faun/Wolfi Landstreicher mocno trzymają się stirnerowskiego anarchizmu egoistycznego.
Bob Black zasugerował ideę marksistowskiego Stirneryzmu, jego określenie na próbę połączenia świadomego egoizmu Stirnera z zasadami anarchokomunizmu, jak zasugerowała krótkotrwała grupa anarchistyczna z Bay Area For Ourselves w swojej broszurze "The Right to Be Greedy: The Practical Necessity of Demanding Everything." W rzeczywistości grupa twierdziła, że prawdziwy komunizm był możliwy tylko na podstawie oświeconego interesu własnego, który rozciągał się na poszanowanie interesów innych i prawo wszystkich do środków do życia.
Hakim Bey powiedział: „Od "Unii samoposiadaczy" Stirnera przechodzimy do kręgu "Wolnych Duchów" Nietzschego, a stamtąd do "Passional Series" Charlesa Fouriera, podwajając i podwajając siebie, nawet gdy Inny mnoży się w erozji grupy”. W innym eseju Hakim Bey powiedział, że „ponieważ głęboko byliśmy pod wpływem Stirnera / Nietzsche, (Benjamina) Tuckera / (Johna Henry’ego) Mackay’a, nigdy nie trzymaliśmy się żadnej sztywnej ideologicznej lub psychologicznej formy Indywidualizmu / Egoizmu. Indywidualistyczny anarchizm to piękny dynamit, ale nie jedyny składnik naszego koktajlu” Bey napisał również: „Stowarzyszenie Mackay, którego Mark i ja jesteśmy aktywnymi członkami, jest oddane anarchizmowi Maxa Stirnera, Benjamina Tucker i Johna Henrygo Mackaya... Nawiasem mówiąc, Mackay Society reprezentuje mało znany nurt myśli indywidualistycznej, który nigdy nie zerwał więzi z rewolucyjnymi robotnikami. Dyer Lum, Ezra i Angela Haywood reprezentują tę szkołę myślenia; Jo Labadie, który pisał dla "Liberty", stał się łącznikiem między amerykańskimi anarchistami „pionowymi”, „filozoficznymi” indywidualistami i syndykalistyczną lub komunistyczną gałęzią ruchu; jego wpływ dotarł do Mackay Society za pośrednictwem jego syna, Laurance’a. Podobnie jak włoscy Stirnerysci (którzy wpłynęli na nas przez naszego zmarłego przyjaciela Enrico Arrigoni) popieramy wszystkie antyautorytarne nurty, pomimo ich pozornych sprzeczności”.
Wśród współczesnych anarchistów indywidualistycznych Jason McQuinn przez pewien czas używał pseudonimu Lev Chernyi na cześć rosyjskiego anarchisty indywidualistycznego o tym samym nazwisku, a Feral Faun przetłumaczył indywidualistów anarchistycznych pisarzy i bojowników Renzo Novatore i Bruno Filippi, a także niemieckiego protoindywidualistycznego myśliciela Maxa Stirnera.
Anarcha-feminizm.
Anarcho-prymitywistka i anarchofeministka Lilith opublikowała prace z post-lewicowej anarchistycznej perspektywy. W "Gender Disobedience: Antifeminism and Insurrectionist Non-Dialog" (2009) skrytykowała stanowisko Wolfi Landstreichera na temat feminizmu, mówiąc: „Czuję, że anarchistyczna krytyka feminizmu może być wartościowa i pouczająca. To, czego sobie nie życzę, to więcej tego samego antyintelektualizmu i braku myśli, które wydają się być częścią post-lewicowej krytyki teorii feministycznej” Lilith wraz z innymi autorami opublikowała "BLOODLUST: a feminist journal against civilization".
Anarchizm insurekcjonistyczny.
Feral Faun (później piszący jako Wolfi Landstreicher) zyskał rozgłos, kiedy pisał artykuły, które ukazały się w post-lewicowym magazynie anarchicznym "Anarchy: A Journal of Desire Armed". Anarchizm post-lewicowy miała podobną krytykę organizacji jak anarchizm insurekcjonistyczny, co widać w pracach Wolfi Landstreichera i Alfredo Marii Bonanno. John Zerzan, powiedział o włoskim insurekcjonistycznym anarchiście Alfredo Marii Bonanno, że „może insurekcjonalizm jest mniej ideologią niż nieokreśloną tendencją, częściowo lewicową, częściowo anty-lewicową, ale generalnie anarchistyczną”.
Związki spoza anarchistycznymi szkołami myślenia.
McQuinn powiedział: „Ci, którzy chcą promować syntezę, byli przede wszystkim pod wpływem zarówno klasycznego ruchu anarchistycznego, aż do rewolucji hiszpańskiej, z jednej strony, jak i kilku najbardziej obiecujących krytyk i sposobów interwencji opracowanych od lat 60. XX wieku. Najważniejsza krytyka dotyczy życia codziennego i spektaklu, ideologii i moralności, technologii przemysłowej, pracy i cywilizacji. Sposoby interwencji skupiają się na konkretnym zastosowaniu bezpośredniego działania we wszystkich aspektach życia”. Tak więc myśl Międzynarodówki Sytuacjonistycznej jest bardzo ważna w postlewicowej myśli anarchistycznej. Inni myśliciele spoza anarchizmu, którzy nabrali znaczenia w pismach anarchii postlewicowej, to Charles Fourier, Szkoła Frankfurcka, Friedrich Nietzsche, Michel Foucault i antropolodzy tacy jak Marshall Sahlins.

</doc>
<doc id="5110271" url="https://pl.wikipedia.org/wiki?curid=5110271" title="Vlastimil Bedrna">
Vlastimil Bedrna

Vlastimil Bedrna (ur. 8 lutego 1929 w Pradze, zm. 6 marca 2018) – czeski aktor teatralny i filmowy.
Studiował aktorstwo na Wydziale Teatralnym Akademii Sztuk Scenicznych w Pradze.
Był jednym z założycieli teatru Rokoko.
Zagrał pomniejsze role w filmach: "Všude žijí lidé" (1960), "Florián" (1961), "Bubny" (1965), "Limonádový Joe aneb Koňská opera" (1964), "Smrt na černo" (1976), "Božská Ema" (1979), "Zlaté rybky" (1977), "Zakázaný výlet" (1981)", Pozor, vizita!" (1981), "Fandy, ó Fandy" (1983), "Slasti Otce vlasti" (1969), "Na kolejích čeká vrah" (1970), "Svatby pana Voka" (1970), "Velká filmová loupež" (1986), "Krvavý román" (1993).
Pracował także w dubbingu (m.in. "Simpsonowie"). W 2005 roku otrzymał nagrodę Františka Filipovskiego za całokształt dorobku w tej dziedzinie.
W 1999 roku otrzymał nagrodę Senior Prix od fundacji Život umělce.

</doc>
<doc id="5110276" url="https://pl.wikipedia.org/wiki?curid=5110276" title="Thyridanthrax">
Thyridanthrax

Thyridanthrax – rodzaj muchówek z rodziny bujankowatych i podrodziny Exoprosopinae.
Morfologia.
Muchówki te osiągają od 4 do 15 mm długości ciała, przy czym większość gatunków zamyka się w przedziale od 7 do 13 mm. Głowę mają półkulistą w widoku bocznym i niemal okrągłą patrząc od przodu. Dość rozległą potylicę porastają rozproszone, przylegające łuski i krótkie włoski. Oczy złożone wskutek płytkiego i szerokiego wykrojenia brzegów tylnych przybierają kształt nerkowaty. Przyoczka rozmieszczone są na planie lekko wydłużonego trójkąta. Na czole występują liczne, sterczące włoski i przylegające łuski. Twarz jest dziobiasto wyciągnięta, liczniej porośnięta łuskami niż czoło. Czułki są szeroko rozstawione, o pierwszym członie nabrzmiałym, drugim małym i koralikowatym, a trzecim podługowato-stożkowatym. Policzki wyciągnięte są wyraźnie poniżej oczu. Wąski ryjek zaopatrzony jest w smukłe labellum i walcowate głaszczki. Tułów jest tak szeroki jak głowa, ubarwiony ciemno z jaśniejszą całą lub większą częścią tarczki. Skrzydła są u nasady szerokie, a wierzchołki mają ostro zakończone. Przednio-nasadowa część skrzydła jest zaciemniona barwą brązowawą do czarnej; w zaciemnieniu tym mogą występować okienka, rzadziej rozbite jest ono na plamki. Odnóża mają golenie pozbawione kolców, a stopy pozbawione przylg i zwieńczone prostej budowy pazurkami. Przednia para odnóży jest wyraźnie zredukowana. Wszystkie uda oraz golenie dwóch ostatnich par porastają przylegające łuski. Odwłok jest krótko-owalny i w większości ubarwiony czarno. 
Taksonomia.
Rodzaj ten wprowadził w 1886 roku Carl Robert Osten-Sacken. Należy do niego ponad 50 opisanych gatunków:

</doc>
<doc id="5110277" url="https://pl.wikipedia.org/wiki?curid=5110277" title="Helena Štáchová">
Helena Štáchová

Helena Štáchová (ur. 18 listopada 1944 w Pradze, zm. 22 marca 2017 tamże) – czeska lalkarka, scenarzystka, reżyserka i aktorka głosowa.
Od 1996 roku była dyrektorem Teatru Spejbla i Hurvínka (Divadlo Spejbla a Hurvínka). Użyczyła głosu Lisie Simpson z serialu "Simpsonowie".
W 2013 roku otrzymała nagrodę Talii (Cena Thálie).

</doc>
<doc id="5110280" url="https://pl.wikipedia.org/wiki?curid=5110280" title="Mikawa">
Mikawa



</doc>
<doc id="5110281" url="https://pl.wikipedia.org/wiki?curid=5110281" title="Józef Babicz (ksiądz)">
Józef Babicz (ksiądz)

Józef Babicz (ur. 20 lipca 1948 w Jasieniu koło Brzeska) – polski duchowny katolicki, proboszcz parafii Marcinkowice w latach 1993–2018, społecznik, duszpasterz rolników diecezji tarnowskiej.
Życiorys.
Po maturze wstąpił do Wyższego Seminarium Duchownego w Tarnowie. Jako alumn został skierowany do wojska i służył w karnej jednostce kleryckiej w Szczecinie. Po święceniach kapłańskich, które przyjął 1 czerwca 1975 roku z rąk abpa Jerzego Ablewicza pracował jako wikariusz w następujących parafiach: Pilzno, Zbylitowska Góra i Krościenko, gdzie w stanie wojennym odprawiał Msze za Ojczyznę i organizował pielgrzymki solidarnościowe do Częstochowy. W latach 1984–1987 pracował w parafii Matki Bożej Niepokalanej w Nowym Sączu, a następnie został wikarym w Marcinkowicach. Po śmierci ks. Józefa Góry (1993) objął probostwo w parafii pw. Niepokalanego Serca Najświętszej Maryi Panny w Marcinkowicach.
Ks. Babicz w swojej posłudze duszpasterskiej podkreślał zawsze patriotyczny rys wiary. Zainicjował pierwsze na Sądecczyźnie nabożeństwo Drogi Krzyżowej w plenerze (powstała Kalwaria Marcinowicka z dodatkową XV stacją poświęconą zmarłym za ojczyznę). Zbudował Dom Parafialny im. ks. Jerzego Popiełuszki, redagował parafialny miesięcznik „Nasza wiara”, urządził małe, etnograficzne muzeum parafialne, a także odnowił kościół (gdzie znajdują się m.in. tablice upamiętniające oświęcimiaków i katyńczyków pochodzących z Marcinkowic i okolic) oraz zabytkową kaplicę w dworze Morawskich przy wykorzystaniu m.in. funduszy Województwa Małopolskiego. Jego pasją jest pszczelarstwo. Jako proboszcz pełnił funkcję wicedziekana dekanatu Nowy Sącz-Zachód (aż do przejścia na emeryturę w 2018 roku) i duszpasterza rolników diecezji tarnowskiej.
W 2007 roku otrzymał godność Kanonika Honorowego Kapituły kolegiackiej w Nowym Sączu, a w 2016 Kapelana Jego Świątobliwości. W 2017 roku został laureatem plebiscytu „Sądeczanin Roku”. Również w 2017 roku wraz z 162 księżmi przymusowo wcielonymi do Ludowego Wojska Polskiego otrzymał stopień podporucznika rezerwy, a w 2021 roku został odznaczony przez Prezydenta RP Krzyżem Kawalerskim Orderu Odrodzenia Polski.

</doc>
<doc id="5110283" url="https://pl.wikipedia.org/wiki?curid=5110283" title="Wysokyj">
Wysokyj

Wysokyj (ukr. Високий) – osiedle typu miejskiego na Ukrainie, w obwodzie charkowskim, w rejonie charkowskim.
Miejscowość znajduje się pomiędzy miastem Piwdenne a osiedlem typu miejskiego Pokotyliwka, w odległości 15 km na południowy zachód od Charkowa.
W pobliżu przepływają rzeki: Rżawczyk i Merefa.
Historia.
Miejscowość została założona w 1903 roku jako osada pracowników Kolei Południowej. Wtedy 350 osób posiadało grunty we wsi. W 1938 roku otrzymała status osiedla typu miejskiego.
W 2018 liczyła 10 134 mieszkańców.

</doc>
<doc id="5110285" url="https://pl.wikipedia.org/wiki?curid=5110285" title="Jeździectwo na Letnich Igrzyskach Olimpijskich 1932 – skoki przez przeszkody drużynowo">
Jeździectwo na Letnich Igrzyskach Olimpijskich 1932 – skoki przez przeszkody drużynowo

Konkurencja drużynowa skoków przez przeszkody podczas X Letnich Igrzysk Olimpijskich została rozegrana 14 sierpnia 1932 roku. Zawody odbywały się na Zawody odbywały się na Los Angeles Memorial Coliseum.
Wyniki.
Do wyniku drużyny zaliczały się punkty trzech najlepszych zawodników. Ponieważ żadna z drużyn nie ukończyła w komplecie zawodów, nie przyznano medali w tej konkurencji.

</doc>
<doc id="5110288" url="https://pl.wikipedia.org/wiki?curid=5110288" title="Jeździectwo na Letnich Igrzyskach Olimpijskich 1932 – skoki przez przeszkody indywidualnie">
Jeździectwo na Letnich Igrzyskach Olimpijskich 1932 – skoki przez przeszkody indywidualnie

Konkurencja skoków przez przeszkody podczas X Letnich Igrzysk Olimpijskich została rozegrana 14 sierpnia 1932 roku. Zawody odbywały się na Los Angeles Memorial Coliseum. Wystartowało 11 zawodników z 4 krajów.

</doc>
<doc id="5110290" url="https://pl.wikipedia.org/wiki?curid=5110290" title="Jeździectwo na Letnich Igrzyskach Olimpijskich 1932 – WKKW drużynowo">
Jeździectwo na Letnich Igrzyskach Olimpijskich 1932 – WKKW drużynowo

Konkurencja Wszechstronnego Konkursu Konia Wierzchowego drużynowo podczas X Letnich Igrzysk Olimpijskich została rozegrana w dniach 10 - 13 sierpnia 1932 roku. Zawody odbywały się na w Riviera Country Club (ujeżdżenie), Westchester (próba terenowa), i na Los Angeles Memorial Coliseum (skoki przez przeszkody).
Wyniki.
Do wyników WKKW drużynowego zaliczane są wyniki trzech zawodników z danego kraju jakie uzyskali podczas rywalizacji indywidualnej. W rywalizacji uczestniczyły tylko cztery kraje, ale zawody ukończyły tylko dwa zespoły które nie zostały zdekompletowane.

</doc>
<doc id="5110292" url="https://pl.wikipedia.org/wiki?curid=5110292" title="Jeździectwo na Letnich Igrzyskach Olimpijskich 1932 – WKKW indywidualnie">
Jeździectwo na Letnich Igrzyskach Olimpijskich 1932 – WKKW indywidualnie

Konkurencja Wszechstronnego Konkursu Konia Wierzchowego podczas X Letnich Igrzysk Olimpijskich została rozegrana w dniach 10–13 sierpnia 1932 roku. Zawody odbywały się na w Riviera Country Club (ujeżdżenie), Westchester (próba terenowa), i na Los Angeles Memorial Coliseum (skoki przez przeszkody).

</doc>
<doc id="5110294" url="https://pl.wikipedia.org/wiki?curid=5110294" title="Jeździectwo na Letnich Igrzyskach Olimpijskich 1932 – ujeżdżenie indywidualnie">
Jeździectwo na Letnich Igrzyskach Olimpijskich 1932 – ujeżdżenie indywidualnie

Konkurencja ujeżdżenia podczas X Letnich Igrzysk Olimpijskich została rozegrana 10 sierpnia 1932 roku w Riviera Country Club w Pacific Palisades. Wystartowało 10 zawodników.
Format.
Zawody oceniało trzech sędziów, którzy jeźdźców klasyfikowali na poszczególnych miejscach. Suma miejsc decydowała o ostatecznej kolejności zawodników. W przypadku równej ilości punktów decydowała suma punktów ocen przejazdu.

</doc>
<doc id="5110295" url="https://pl.wikipedia.org/wiki?curid=5110295" title="Tristan Lahaye">
Tristan Lahaye

Tristan Lahaye (ur. 16 lutego 1983 w Juvisy-sur-Orge) – francuski piłkarz grający na pozycji prawego obrońcy. W 2017 roku zakończył karierę.

</doc>
<doc id="5110297" url="https://pl.wikipedia.org/wiki?curid=5110297" title="Jeździectwo na Letnich Igrzyskach Olimpijskich 1932 – ujeżdżenie drużynowo">
Jeździectwo na Letnich Igrzyskach Olimpijskich 1932 – ujeżdżenie drużynowo

Konkurencja Ujeżdżenia podczas X Letnich Igrzysk Olimpijskich została rozegrana w dniach 10 - 13 sierpnia 1932 roku. Zawody rozegrano w Riviera Country Club w Pacific Palisades.
Wyniki.
Do wyników WKKW drużynowego zaliczane są wyniki trzech zawodników z danego kraju jakie uzyskali podczas rywalizacji indywidualnej. W rywalizacji uczestniczyły tylko trzy kraje.

</doc>
<doc id="5110302" url="https://pl.wikipedia.org/wiki?curid=5110302" title="Bitwa pod Drohiczynem (19 VIII 1920)">
Bitwa pod Drohiczynem (19 VIII 1920)

Bitwa pod Drohiczynem – walki polskiej 1 Dywizji Piechoty Legionów z oddziałami sowieckiej 8. i 17 Dywizji Strzelców w czasie Bitwy Warszawskiej w okresie wojny polsko-bolszewickiej.
Geneza.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
Po klęsce nad Wisłą dowództwo sowieckie pospiesznie uzupełniało i reorganizowało ocalałe z pogromu jednostki. Uchodząca spod Warszawy 16 Armia Nikołaja Sołłohuba miała zorganizować obronę na Bugu pod Drohiczynem i Grannem. Jednakże na szlakach odwrotu większość jednostek tej armii ogarnęła panika i demoralizacja.
Walki pod Drohiczynem.
Po pokonaniu Sowietów nad Wieprzem, główne siły 2 Armii gen. Edwarda Rydza-Śmigłego kierowały się w kierunku Drohiczyna i Grannego z zadaniem opanowania przepraw na Bugu. Rano 18 sierpnia 1920 1 pułk piechoty Legionów, wzmocniony II dywizjonem 1 pułku artylerii polowej Legionów, opuścił Międzyrzec Podlaski i jako awangarda 1 Dywizji Piechoty Legionów płk. Stefana Dęba-Biernackiego ruszył na Drohiczyn. Około 18.00 pułk dotarł do Łosic. Wobec uzyskanej od jeńców informacji, że Sowieci z dużą ilością taborów przeprawiają się przez Bug pod Drohiczynem, dowódca I Brygady Piechoty Legionów, płk Edmund Knoll-Kownacki, polecił natychmiast skierować tam jeden batalion 1 pułku piechoty Legionów, przewożąc go podwodami. Dowódca 1 pp Leg. mjr Wenda wyznaczył do tego zadania II batalion ppor. Okulskiego i wzmocnił go 5 baterią 1 pułku artylerii polowej.
Grupa szturmowa w sile 7 kompanii ppor. Sochańskiego i 8 kompania ppor. Władysława Broniewskiego o północy z 18 na 19 sierpnia podjechała pod Tokary. Stąd kompanie skierowały się pieszo do mostu na Bugu. Około 3.00 obie kompanie przeszły przez pozostawiony przez Sowietów bez ochrony most i wkroczyły do miasteczka na prawym brzegu Bugu. Pojawienie się legionistów całkowicie zaskoczyło odpoczywające oddziały 8 i 17 Dywizji Strzelców oraz uderzeniową grupę artylerii Jakowlewa. Żołnierze polscy granatami ręcznymi zniszczyli kwatery sztabów 8 i 17 DS. Poległ dowódca 8 Dywizji Strzelców Andriej Riabinin, a większość oficerów obu sztabów dostała się do niewoli. Do niewoli dostał się w całości batalion złożony z ochotników narodowości żydowskiej z Kałuszyna, Garwolina i Siedlec. Grupa uderzeniowa artylerii zdołała w ostatniej chwili ujść, tracąc jedno działo.
Wycofywały się też tabory, ale ich osłona złożona z pododdziałów strzelców zorganizowała kontratak. Wspierał go samochód ciężarowy, na którym ustawiono dwa ciężkie karabiny maszynowe. Sowiecki kontratak został załamany ogniem 7 i 8 kompanii, a samochód ciężarowy został zniszczony. O świcie w rejon bitwy podeszła 6 kompania i podjęła pościg za wycofującym się przeciwnikiem. Tym razem Sowieci zaatakowali odsłonięte lewe skrzydło II batalionu od zachodu. Atakujący odrzucili jeden pluton 8 kompanii i dwa wracające plutony 6 kompanii, które cofały się w stronę mostu, aby zorganizować tam obronę i zapewnić możliwość odwrotu pozostałym pododdziałom. Sowieci wdarli się do miasta na tyły 7 kompanii i wymusili wycofanie się 7 i 8 kompanii wschodnim skrajem Drohiczyna na południe, do zakola Bugu. II batalion znalazł się w trudnym położeniu, ale przeciwnik, uzyskawszy możliwość odwrotu, nie ryzykował dalszej walki i szybko wycofał się szosą na wschód. Kompanie zebrane przez ppor. Okulskiego z łatwością po raz kolejny opanowały miasto, biorąc do niewoli około 400 jeńców i dwa działa.
Bilans walk.
Walki pod Drohiczynem zakończyły się sukcesem wojsk polskich. Po opanowaniu przez 1 Dywizję Piechoty Legionów przepraw na Bugu w Drohiczynie oraz zdobyciu pobliskiego Frankopola i Skrzeszewa przez jazdę ochotniczą mjr. Jaworskiego, cofające się znad Wisły resztki sowieckiej 16 Armii musiały prowadzić odwrót przez Granne i Nur. Spowodowane tym opóźnienie odwrotu zadecydowało o klęsce 16 Armii w bitwie pod Białymstokiem. Straty polskie wyniosły 3 poległych i 12 rannych. Straty sowieckie nieznane.

</doc>
<doc id="5110304" url="https://pl.wikipedia.org/wiki?curid=5110304" title="Perowskitowe ogniwo słoneczne">
Perowskitowe ogniwo słoneczne

Perowskitowe ogniwo słoneczne (, PSC) – rodzaj ogniwa słonecznego, które zawiera związek o strukturze perowskitu, najczęściej hybrydowy organiczno-nieorganiczny materiał na bazie halogenku ołowiu lub cyny jako warstwę aktywną zbierającą światło. Materiały perowskitowe, takie jak metyloamoniowe halogenki ołowiu i całkowicie nieorganiczny halogenek ołowiu i cezu, są tanie i łatwe w produkcji.
Sprawność ogniw słonecznych w urządzeniach wykorzystujących te materiały wzrosła z 3,8% w 2009 roku do 25,5% w 2020 roku w przypadku układów z jednym złączem, a w przypadku ogniw tandemowych opartych na krzemie do 29,15%, przekraczając maksymalną wydajność jednozłączowych krzemowych ogniw słonecznych. Perowskitowe ogniwa słoneczne w 2016 były najszybciej rozwijającą się technologią fotowoltaiczną. Z uwagi na bardzo niskie koszty produkcji i perspektywy uzyskania dalszego zwiększenia wydajności stały się one atrakcyjne komercyjnie. Podstawowym problemem jest ich stabilność krótko- i długoterminowa, która jest przedmiotem badań naukowych.
W 2014 roku w Bostonie podczas jesiennego spotkania MRS polska fizyczka Olga Malinkiewicz zaprezentowała opracowany przez siebie proces produkcji arkuszy perowskitowych za pomocą druku atramentowego w niskich temperaturach, co umożliwia wytwarzanie ogniw na rozmaitych powierzchniach, jak np. telefony komórkowe, żaluzje czy karoserie samochodowe. Technologia ta została uhonorowana nagrodą "" dla innowatorów poniżej 35. roku życia.
Naukowcy z University of Toronto również ogłosili, że opracowali metodę taniego nanoszenia metodą nadruku atramentowego materiałów perowskitowych na szkło, tworzywa sztuczne i inne podłoża.
21 maja 2021 roku na terenie Wrocławskiego Parku Technologicznego kierowane przez Olgę Malinkiewicz przedsiębiorstwo Saule Technologies uruchomiło pierwszą na świecie wytwórnię perowskitowych ogniw słonecznych.

</doc>
<doc id="5110305" url="https://pl.wikipedia.org/wiki?curid=5110305" title="Wysokyj (Ukraina)">
Wysokyj (Ukraina)



</doc>
<doc id="5110306" url="https://pl.wikipedia.org/wiki?curid=5110306" title="Kościół św. Jana Nepomucena w Bochni">
Kościół św. Jana Nepomucena w Bochni

Kościół świętego Jana Nepomucena w Bochni – jeden z trzech rzymskokatolickich kościołów parafialnych w Bochni, w województwie małopolskim.
Jest to świątynia wzniesiona w latach 1984–1994 według projektu Zbigniewa Zjawina. Kamień węgielny został wmurowany i poświęcony przez biskupa Jerzego Ablewicza 12 października 1986 roku. Budowa została zwieńczona poświęceniem świątyni 19 września 1993 roku przez biskupa Józefa Życińskiego. W głównej ścianie ołtarzowej na tle mozaikowej dekoracji znajduje się figura Matki Bożej Anielskiej, przeniesiona z kaplicy na Murowiance. Po prawej stronie ołtarza głównego jest umieszczony ołtarz boczny poświęcony św. Janowi Nepomucenowi z XVIII-wieczną rzeźbą patrona parafii przeniesioną z pobliskiej kaplicy przydrożnej, natomiast po lewej znajduje się ołtarz dedykowany Miłosierdziu Bożemu. Kościół jest rozświetlany przez naturalne światło złamane witrażami zaprojektowanymi przez Bolesława Szpechta.

</doc>
<doc id="5110309" url="https://pl.wikipedia.org/wiki?curid=5110309" title="Bitwa pod Drohiczynem (1920)">
Bitwa pod Drohiczynem (1920)



</doc>
<doc id="5110314" url="https://pl.wikipedia.org/wiki?curid=5110314" title="Andrzej Radzimiński (przedsiębiorca)">
Andrzej Radzimiński (przedsiębiorca)

Andrzej Radzimiński (ur. 1943, zm. 12 czerwca 2021) – polski specjalista w zakresie łączności oraz założyciel i pierwszy prezes zarządu Netia.
Życiorys.
Był doradcą Komisji Łączności Sejmu RP i jednym z twórców pierwszej po 1989 roku ustawy o łączności, która umożliwiła demonopolizację telefonii w Polsce. Należał również do założycieli pierwszego polskiego prywatnego operatora telekomunikacyjnego firmy telekomunikacyjnej RP Telekom, która dała początek Netii. Do 1996 roku Radzimiński był prezesem Netii Holdings, a do 1999 roku pełnił funkcję przewodniczącego jej Rady Nadzorczej. Radzimiński był również założycielem i pierwszym prezydentem drugiego w Polsce Klubu Rotary – Warszawa City, a także założycielem Klubu Rotary – Warszawa Konstancin.
W 2000 został odznaczony Krzyżem Kawalerskim Orderu Odrodzenia Polski.
Zmarł 12 czerwca 2021 i został pochowany na cmentarzu parafialnym w Konstancinie-Jeziornie przy ul. Chylickiej 97.

</doc>
<doc id="5110316" url="https://pl.wikipedia.org/wiki?curid=5110316" title="Peter Mazan">
Peter Mazan

Peter Mazan (ur. 13 maja 1990 w Bojnicach) – słowacki piłkarz występujący na pozycji pomocnika w słowackim klubie FK Pohronie. W swojej karierze grał w takich zespołach jak AS Trenčín, Radomiak Radom i Raków Częstochowa.

</doc>
<doc id="5110318" url="https://pl.wikipedia.org/wiki?curid=5110318" title="Referendum aborcyjne w Gibraltarze w 2021">
Referendum aborcyjne w Gibraltarze w 2021

Referendum aborcyjne w Gibraltarze zostało przeprowadzone 24 czerwca 2021.
Stan prawny obowiązujący przed referendum.
Na mocy art. 162 "Crimes Act 2011" aborcja na Gibraltarze jest nielegalna w każdym przypadku. Kobiecie dokonującej aborcji, jak również osobie przeprowadzającej aborcję, grozi kara dożywotniego pozbawienia wolności.
Podłoże referendum.
12 lipca 2019 Parlament Gibraltaru stosunkiem głosów 10-7 uchwalił "Crimes (Amendment) Act 2019". Legislacja znosi restrykcje dotyczące aborcji w przypadkach, kiedy:
Parlament jednogłośnie zdecydował o zarządzeniu referendum dotyczącego wspomnianej legislacji. Pierwotnie miało się ono odbyć 19 marca 2020, jednak 12 marca 2020 zostało przełożone ze względu na pandemię COVID-19. W referendum czynne prawo wyborcze posiadały osoby od 16. roku życia. 
Pytanie referendalne brzmiało "Czy Crimes Amendment Act 2019, określająca okoliczności, które zezwalałyby na aborcję w Gibraltarze, powinna wejść w życie?".
Wynik referendum.
Większość wyborców opowiedziała się za postulatem referendalnym. Sekretarz Generalny Gibraltaru Fabian Picardo zapowiedział, że "Crimes Amendment Act 2019" wejdzie w życie w ciągu 28 dni od ogłoszenia wyniku referendum.

</doc>
<doc id="5110320" url="https://pl.wikipedia.org/wiki?curid=5110320" title="Cmentarz Gentilly">
Cmentarz Gentilly

Cmentarz Gentilly () – cmentarz komunalny gminy Gentilly, formalnie należący do tej gminy, ale zlokalizowany w 13. dzielnicy Paryża, pomiędzy Boulevard périphérique, Rue Fr. de Moimandre, Avenue Caffieri oraz Rue de Sainte-Hélène, w bezpośrednim sąsiedztwie stadionu Sébastien Charléty. 
Historia i osoby pochowane.
Nekropolię otwarto w 1809. Mieści m.in. zbiorowy grób czterech z 35 rozstrzelanych przez Niemców osób przy wodospadzie w Lasku Bulońskim, 16 sierpnia 1944. Gentilly jest częścią „czerwonego pasa” paryskich przedmieść, stąd również kilka grobów komunistycznych burmistrzów i lokalnych bojowników ruchu oporu. 
Inne spoczywające tu osoby, to m.in.: 

</doc>
<doc id="5110326" url="https://pl.wikipedia.org/wiki?curid=5110326" title="Marianna Nowicka">
Marianna Nowicka

Marianna Nowicka z domu Pływaczewska pseudonim „Magda” (ur. 10 września 1923 w Błoniu, zm. 17 czerwca 2021) – polska działaczka konspiracji niepodległościowej w czasie II wojny światowej, porucznik WP w stanie spoczynku, Honorowa Obywatelka Błonia.
Życiorys.
W trakcie polskiej wojny obronnej we wrześniu 1939 jako harcerka-sanitariuszka służyła w Wojskowym Szpitalu na Ujazdowie w Warszawie. Następnie w okresie okupacji niemieckiej działała w ramach konspiracyjnej Wojskowej Służby Kobiet na terenie Błonia w ramach Ośrodka Błonie – „Bagno”, „Motyl” w Obwodzie Błonie Armii Krajowej. W ramach działalności konspiracyjnej uczestniczyła w akcjach dywersyjnych. 
Po wojnie poślubiła członka AK Zygmunta Nowickiego i działała w harcerstwie w ramach Hufca Błonie. Od 1990 była wiceprezesem środowiska błońskiego Światowego Związku Żołnierzy AK. Była również działaczką Towarzystwa Przyjaciół Ziemi Błońskiej w latach 1989–1991 będąc członkiem Zarządu TPZB, a w latach 1987–1989 i 1991–1993 członkiem Komisji Rewizyjnej TPZB.

</doc>
<doc id="5110332" url="https://pl.wikipedia.org/wiki?curid=5110332" title="Przewodniczący Landtagu">
Przewodniczący Landtagu



</doc>
<doc id="5110333" url="https://pl.wikipedia.org/wiki?curid=5110333" title="Jakub Popławski">
Jakub Popławski

Jakub Popławski (ur. 14 czerwca 1989 w Mińsku Mazowieckim) – polski piłkarz/AMPfutbolista występujący na pozycji napastnika/bramkarza w polskich klubach w piłce nożnej 11-osobowej w MKS Mazovia Mińsk Mazowiecki (napastnik), zaś w AMPFutbolu w drużynie Legii Warszawa (Bramkarz). Od 2012 roku reprezentant Polski. Rekordzista pod względem liczby tytułów bramkarza sezonu w AMPFutbol Ekstraklasa (Czterokrotny laureat tej nagrody: 2016, 2017, 2018 2020). Uczestnik Mistrzostw Świata 2018 oraz dwukrotny brązowy medalista Mistrzostw Europy 2017 oraz Mistrzostw Europy w Amp Futbolu 2021. Dwukrotny uczestnik AMPFutbolowej Ligi Mistrzów rok 2019 Gruzja (miejsce 3.) oraz rok 2021 (miejsce 2.).
W 2022 został odznaczony Srebrnym Krzyżem Zasługi.

</doc>
<doc id="5110334" url="https://pl.wikipedia.org/wiki?curid=5110334" title="Przewodniczący Landtagu (Lichtenstein)">
Przewodniczący Landtagu (Lichtenstein)



</doc>
<doc id="5110335" url="https://pl.wikipedia.org/wiki?curid=5110335" title="Kościół św. Marcina w Długich Starych">
Kościół św. Marcina w Długich Starych

Kościół świętego Marcina w Długich Starych – rzymskokatolicki kościół parafialny należący do parafii pod tym samym wezwaniem (dekanat święciechowski archidiecezji poznańskiej).
Jest to budowla murowana, w zrębie późnogotycka, wybudowana z fundacji Kotwiczów-Dłuskich. Gruntownie została wyremontowana pod koniec XIX wieku i później w 1966 roku. Wieża, w części górnej drewniana, została zbudowana w 1809 roku. Wnętrze nakrywa sklepienie kolebkowe. Prezbiterium jest ozdobione polichromią ze sceną Zwiastowania wykonaną w połowie XVIII wieku. Do wyposażenia kościoła należą: ołtarz główny w stylu barokowo-regencyjnym z około 1720–1730 roku, ozdobiony rzeźbami i obrazem Matki Boskiej z Dzieciątkiem z około połowy XVII wieku, na zasuwie jest umieszczony obraz Wniebowstąpienia Najświętszej Marii z pierwszej połowy XVIII wieku, będący kopią obrazu głównego kościoła parafialnego we Wschowie, a także tabliczki wotywne wykonane w XVII i XVIII wieku. Dwa boczne ołtarze w stylu rokokowym ozdobione są rzeźbami aniołów i świętych powstałymi około 1770 roku, natomiast rokokowa chrzcielnica pochodzi z 1765 roku. Wśród rzeźb znajdujących się w świątyni na uwagę zasługują: gotycka figura Matki Boskiej z Dzieciątkiem wykonana około 1430 roku, późnogotycki Chrystus Frasobliwy powstały około 1500 roku oraz barokowa grupa pasyjna pochodząca z drugiej połowy XVII wieku, powstała z dawnej belki tęczowej.

</doc>
<doc id="5110337" url="https://pl.wikipedia.org/wiki?curid=5110337" title="Wojciech Grzeszek">
Wojciech Grzeszek

Wojciech Jan Grzeszek (ur. 6 maja 1954 w Krakowie, zm. 25 czerwca 2021 w Katowicach) – polski działacz związkowy i samorządowy, wiceprzewodniczący Sejmiku Województwa Małopolskiego.
Życiorys.
Syn Edwarda i Józefy. W 1974 ukończył II Liceum Ogólnokształcące dla Pracujących w Krakowie i podjął studia polonistyczne na Uniwersytecie Jagiellońskim. W 1976 przerwał studia ze względów rodzinnych i podjął pracę jako korektor i specjalista ds. organizacji zarządzania w Drukarni Narodowej w Krakowie. W 1980 zaangażował się w działalność Niezależnego Samorządnego Związku Zawodowego „Solidarność”, zaś po wprowadzeniu stanu wojennego zaangażował się w działalność konspiracyjną jako kolporter wydawnictw drugiego obiegu.
Od 1992 wybierany był na delegata na walne zebrania Regionu Małopolska NSZZ „Solidarność”. W latach 1994–1995 piastował funkcję sekretarza Zarządu Regionu, w latach 1995–1998 był wiceprzewodniczącym Zarządu Regionu, zaś od 1998 do śmierci w 2021 piastował funkcję przewodniczącego Zarządu Regionu małopolskiego NSZZ „Solidarność”. Jednocześnie od 2001 był przedstawicielem związku w Wojewódzkiej Komisji Dialogu Społecznego. Od 1998 był także członkiem Komisji Krajowej NSZZ „Solidarność”.
W latach 1998–2006 oraz od 2010 do 2021 był radnym Sejmiku Województwa Małopolskiego. Trzykrotnie piastował funkcję wiceprzewodniczącego sejmiku. W 1998 uzyskał mandat z listy Akcji Wyborczej Solidarność (należał do Ruchu Społecznego AWS, pod koniec kadencji zasiadał w posiadającym większość klubie radnych Małopolska Prawica), w 2002 z listy Ligi Polskich Rodzin, w 2006 nie kandydował, a w 2010, 2014 i 2018 zdobywał mandat z listy Prawa i Sprawiedliwości.
W 2015 Instytut Pamięci Narodowej przyznał mu tytuł „Świadka historii”. W 2017 odznaczony Srebrnym Krzyżem Zasługi, a w 2021 Krzyżem Kawalerskim Orderu Odrodzenia Polski. Otrzymał także m.in. szereg odznaczeń solidarnościowych.
Został pochowany na Cmentarzu Rakowickim.

</doc>
<doc id="5110342" url="https://pl.wikipedia.org/wiki?curid=5110342" title="Czyżewicze (obwód brzeski)">
Czyżewicze (obwód brzeski)

Czyżewicze (; ) – wieś na Białorusi, w obwodzie brzeskim, w rejonie brzeskim, w sielsowiecie Motykały, nad Bugiem, który stanowi tu granicę z Polską.
Dawniej wieś i majątek ziemski. W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Wołczyn. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110343" url="https://pl.wikipedia.org/wiki?curid=5110343" title="Czyżewicze">
Czyżewicze



</doc>
<doc id="5110345" url="https://pl.wikipedia.org/wiki?curid=5110345" title="Bitwa pod Drohiczynem (19 VIII 1929)">
Bitwa pod Drohiczynem (19 VIII 1929)



</doc>
<doc id="5110354" url="https://pl.wikipedia.org/wiki?curid=5110354" title="Czelejewo">
Czelejewo

Czelejewo (; ) – wieś na Białorusi, w obwodzie brzeskim, w rejonie brzeskim, w sielsowiecie Motykały, w pobliżu granicy z Polską.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110355" url="https://pl.wikipedia.org/wiki?curid=5110355" title="Herb gminy Zduńska Wola">
Herb gminy Zduńska Wola

Herb gminy Zduńska Wola – herb, jeden z trzech urzędowych symboli gminy Zduńska Wola.
Blazon.
"W błękitnym polu złote koło egzekucyjne ułamane, na którym miecz o srebrnej głowni i złotej rękojeści, flankowanej dwiema złotymi pszczołami."
Opis herbu.
Herb gminy Zduńska Wola stanowi tarcza o niebieskim polu, na której widnieją atrybuty męczeńskie św. Katarzyny Aleksandryjskiej męczennicy — miecz i ułamane koło egzekucyjne oraz dwie pszczoły. Koło egzekucyjne położone jest na tarczy centralnie, a na nim miecz głownią w dół. Pszczoły umieszczone są w głowicy herbu po obu stronach rękojeści miecza. Koło egzekucyjne i pszczoły są barwy złotej. Miecz ma złotą rękojeść i srebrną głownię. Całość osadzona w późnogotyckiej tarczy typu hiszpańskiego.
Tynktura.
Pole tarczy herbowej błękitne (niebieskie). Koło egzekucyjne złote (żółte). Rękojeść miecza złota (żółta) a głownia srebrna (biała). Pszczoły złote (żółte). Kontur rysunku czarny.
Ustanowienie.
Herb został ustanowiony przez Radę Gminy Zduńska Wola 24 czerwca 2021 r.
Informacje.
Dotychczasowy statutowy wizerunek herbu gminy, wykonany w roku 2001 przez Centrum Heraldyki Polskiej, został przyjęty w 2001 roku, jednak nie posiadał ministerialnego zatwierdzenia, uzyskanego w ramach ustawowo przewidzianej procedury. Wedle wstępnej opinii, przygotowanej w roku 2001 przez eksperta Komisji Heraldycznej dr Henryka Serokę, sama konstrukcja herbu gminy uznana została za właściwą. Podważona została natomiast zasadność wprowadzenia do herbu godła rodowego Siemiątkowskich — podkowa z krzyżem (herb Jastrzębiec). Za niewłaściwe uznano przeniesienie „historycznego” godła miejskiego z XIX wieku w jego pełnej postaci — trzech pszczół. Jako bardziej poprawne heraldycznie zasugerowano użycie dwóch lub tylko jednej pszczoły. Dodatkowo odnotowane zostało zapożyczenie rysunku pszczół z publikacji niemieckiego heraldyka .
Nowy wzór herbu wykonany został przez Aleksandra Bąka, specjalistę projektowania grafiki użytkowej oraz heraldyki samorządowej, w oparciu o wątki związane z tradycją lokalnego kultu oraz przesłanki z przeszłości administracyjnej samorządu, wskazane w publikacji prof. Marka Adamczewskiego. Motyw przewodni stanowi symbolika związana z postacią patronki kościoła w Korczewie — św. Katarzyną, męczennicą — miecz oraz ułamane koło egzekucyjne — oraz przedstawienie dwóch pszczół, nawiązujących do XIX-wiecznego projektu herbu miasta Zduńska Wola. Nowe symbole gminy zostały opracowane w zgodzie z zasadami heraldyki i weksylologii oraz sztuki współczesnego projektowania graficznego. Ich wzory uzyskały w kwietniu 2021 roku pozytywną opinię Ministra Spraw Wewnętrznych i Administracji na podstawie uchwały Komisji Heraldycznej.

</doc>
<doc id="5110356" url="https://pl.wikipedia.org/wiki?curid=5110356" title="Benjamin Wood">
Benjamin Wood



</doc>
<doc id="5110358" url="https://pl.wikipedia.org/wiki?curid=5110358" title="Feliks Bińkowski">
Feliks Bińkowski

Feliks Bińkowski (ur. 23 grudnia 1936, zm. 5 czerwca 2021) – polski trener, sędzia i zawodnik podnoszenia ciężarów w grupie Masters, Honorowy Obywatel Koluszek.
Życiorys.
Od najmłodszych lat uprawiał sport. W młodości jako kolarz zdobył drużynowo brązowy medal na Mistrzostwach Polski w wyścigu na 100 km. Jako kolarz był również członkiem kadry wojewódzkiej w kolarstwie szosowym. W trakcie służby wojskowej zaczął uprawiać podnoszenie ciężarów. Studiował w Akademii Wychowania Fizycznego w Warszawie. Przez ponad 35 lat piastował funkcję prezesa Klubu LKS „Gałkówek”. Jako zawodnik podnoszenia ciężarów w kategorii Masters zdobył 23 razy tytuł Mistrza Polski. Był również wielokrotnym reprezentantem Polski i medalistą mistrz świata i Europy weteranów w podnoszeniu ciężarów.
Jako samorządowiec przez cztery kadencje pełnił funkcję radnego gminy, dwa razy radnego województwa i raz radnego powiatu. Był również wieloletnim wiceburmistrzem gminy Koluszki.

</doc>
<doc id="5110359" url="https://pl.wikipedia.org/wiki?curid=5110359" title="Sabana (stacja kolejowa w Bogocie)">
Sabana (stacja kolejowa w Bogocie)



</doc>
<doc id="5110362" url="https://pl.wikipedia.org/wiki?curid=5110362" title="Flaga gminy Zduńska Wola">
Flaga gminy Zduńska Wola

Flaga gminy Zduńska Wola – jeden z trzech urzędowych symboli gminy Gminy Zduńska Wola.
Blazon.
"Flagę stanowi płat niebieski, na którym umieszczone centralnie godło gminy."
Opis.
Flaga gminy Zduńska Wola ustalona została w postaci flagi heraldycznej, stanowiącej przełożenie wzoru herbowego na weksylium gminy. Na płacie o proporcjach 5:8 położony został centralnie wizerunek godła gminy, a płatowi przyporządkowana została niebieska barwa pola tarczy herbowej.
Ustanowienie.
Flaga została ustanowiona przez Radę Gminy Zduńska Wola 24 czerwca 2021 r.
Informacje.
Wzór flagi wykonany został w roku 2020 przez Aleksandra Bąka, specjalistę projektowania grafiki użytkowej oraz heraldyki samorządowej, wraz z pozostałymi symbolami gminy Zduńska Wola. Motyw przewodni stanowi symbolika związana z postacią patronki kościoła w Korczewie — św. Katarzyną, męczennicą — miecz oraz ułamane koło egzekucyjne — oraz przedstawienie dwóch pszczół, nawiązujących do XIX-wiecznego projektu herbu miasta Zduńska Wola. Nowe symbole gminy zostały opracowane w zgodzie z zasadami heraldyki i weksylologii oraz sztuki współczesnego projektowania graficznego. Ich wzory uzyskały w kwietniu 2021 roku pozytywną opinię Ministra Spraw Wewnętrznych i Administracji na podstawie uchwały Komisji Heraldycznej.

</doc>
<doc id="5110366" url="https://pl.wikipedia.org/wiki?curid=5110366" title="Pomnik Włodzimierza Lenina w Nowej Hucie">
Pomnik Włodzimierza Lenina w Nowej Hucie

Pomnik Włodzimierza Lenina w Nowej Hucie – pomnik z brązu projektu Mariana Koniecznego przedstawiający kroczącą postać Włodzimierza Lenina, stojący w latach 1973–1989 w południowej części Alei Róż w Nowej Hucie, pomiędzy osiedlami Centrum B i Centrum C. Był to największy pomnik Lenina w Polsce.
Historia.
Pomnik powstał jako wyraz oficjalnego kultu Lenina szerzącego się w PRL i zarazem wpisywał w całą serię rozmaitych upamiętnień związanych z obchodami Tysiąclecia Państwa Polskiego stanowiącą propagandową odpowiedź władz na religijne uroczystości Milenium Chrztu Polski. Nie bez znaczenia była również zbliżająca się setna rocznica urodzin Lenina. Pomysł budowy pomnika Włodzimierza Lenina w Nowej Hucie pojawił się po raz pierwszy w krakowskim Komitecie Wojewódzkim PZPR w 1966 roku, a zgłoszony do centrali wniosek uzyskał akceptację Biura Politycznego KC PZPR 24 października 1967 roku. Jego realizacja należała do priorytetowych, jako że pomnik miał stanowić widomy symbol rewolucyjnych przemian społecznych oraz zwycięstwa idei leninowskich.
Pierwotnie, w 1966 roku, monument planowano wznieść na placu przy ówczesnej alei Lenina (obecnie Aleja Solidarności) przed tzw. „blokiem szwedzkim”. W 1967 roku wśród potencjalnych lokalizacji znalazły się również Plac Centralny, skarpa obok Łąk Nowohuckich po południowej stronie Placu Centralnego oraz przestrzeń przed głównym wejściem do Huty im. Lenina. Ostatecznie podjęto decyzję o lokalizacji w bezpośrednio sąsiadującej z Placem Centralnym Alei Róż na osi widokowej Wisła – Wzgórza Krzesławickie, z ekspozycją od strony Placu Centralnego.
Konkurs i wmurowanie kamienia węgielnego.
26 maja 1969 roku ogłoszono otwarty konkurs na projekt pomnika przeznaczony dla członków Związku Polskich Artystów Plastyków, którego rezultatem miało być wyłonienie projektu o „najwyższych walorach ideowo-artystycznych”. Autorom pozwolono na dowolność w wyborze formy, z zastrzeżeniem, iż głównym elementem projektu ma być postać Lenina. Na nagrody i wyróżnienia przeznaczono w sumie 460 tys. zł, a zakładano przyznanie jednej I nagrody (100 tys. zł), dwóch II (po 80 tys. zł) oraz dziesięciu wyróżnień (po 20 tys. zł). Zastrzeżono jednak przy tym możliwość innego podziału nagród przez Sąd Konkursowy oraz brak gwarancji realizacji dla zwycięskiego projektu.
Na konkurs wpłynęło 68 projektów, spośród których obradujący 8 i 9 kwietnia 1970 roku w siedzibie Biura Wystaw Artystycznych w Krakowie Sąd Konkursowy ostatecznie wybrał cztery prace jako zasługujące na równorzędne nagrody (po 60 tys. zł), nie wskazując zwycięzcy. Laureatami zostali: Marian Konieczny (godło „Idący”), Jan Siek (godło „Znicz”), Jerzy Bandura (godło „U”) oraz Wincenty Kućma i Adam Korpak (godło „3840”). Przyznano również 11 wyróżnień. Zgłoszone projekty można było oglądać na pokonkursowej Ogólnopolskiej Wystawie Projektów na Pomnik Włodzimierza Lenina w Krakowie Nowej Hucie, którą otwarto 17 kwietnia 1970 roku.
Konkurs oraz towarzysząca mu wystawa wpisywały się w szeroko zakrojone w całej Polsce obchody stulecia urodzin Włodzimierza Lenina, podobnie jak wmurowanie kamienia węgielnego pod budowę pomnika, które odbyło się 20 kwietnia 1970 roku. Towarzyszyła mu uroczystość z recytacjami i śpiewem pieśni rewolucyjnych w wykonaniu krakowskich artystów, a orkiestra Huty im. Lenina odegrała hymny państwowe PRL i Związku Radzieckiego. Przemawiali m.in. przewodniczący Prezydium Rady Narodowej Miasta Krakowa Jerzy Pękala, I sekretarz KW PZPR Czesław Domagała oraz radziecki "chargé d’affaires" Borys Wiereszczagin, a ówczesny I sekretarz Komitetu Fabrycznego Partii w Hucie im. Lenina Tadeusz Wachowski odczytał słowa aktu erekcyjnego.
W momencie wmurowania kamienia węgielnego nie było jeszcze wiadomo, jaki kształt ostatecznie przyjmie monument. Decyzja o wyborze projektu Mariana Koniecznego oficjalnie zapadła dopiero 8 lipca 1970 roku podczas posiedzenia Komitetu Budowy Pomnika. Jednogłośnie opowiedziano się wtedy za tym wyborem, podkreślając, że krocząca postać Włodzimierza Lenina autorstwa Koniecznego najlepiej odpowiada zapotrzebowaniu społecznemu i jest najbardziej czytelna oraz dynamiczna.
Budowa pomnika.
Aby umożliwić posadowienie pomnika, część Alei Róż między osiedlami Centrum B i Centrum C – dotychczas miejsca o charakterze wypoczynkowo-spacerowym z urządzoną zielenią miejską i ławkami – uległa całkowitej metamorfozie. Większość zieleni – w tym okazałe drzewa i krzewy róż, od których aleja wzięła swoją nazwę – zniknęła, usunięto ławki, a plac pod pomnik wybetonowano, aby ułatwić organizację rozmaitych rocznicowych obchodów. Tymczasowo na miejscu pomnika stanęła zapowiadająca go atrapa.
Nowohucki monument wykonany został w Gliwicach, w tamtejszych Zakładach Urządzeń Technicznych, które od 1947 roku specjalizowały się właśnie w odlewaniu pomników. Powstały tam wcześniej m.in. katowicki pomnik Powstańców Śląskich oraz pomnik Bohaterów Warszawy. Monument projektu Koniecznego odlany został z brązu w 65 częściach (podawana jest również liczba 74, a sam Konieczny w wywiadzie prasowym z 1973 roku mówił o 73); po skręceniu 1600 śrubami przewieziono go w całości do Krakowa na miejsce ustawienia. Transport odbywał się w nocy z 15 na 16 kwietnia 1973 roku na niskopodwoziowej przyczepie ciągnionej przez ciężarowego „jelcza”, w konwoju eskortowanym przez milicyjne radiowozy. Pomnik dotarł na Aleję Róż o godzinie 5:15 16 kwietnia 1973 roku i tego samego dnia został zamontowany na mierzącym 280 cm postumencie z granitu przez Krakowskie Przedsiębiorstwo Konstrukcji Stalowych i Urządzeń Przemysłowych „Mostostal” w obecności projektanta i przy użyciu 70-tonowego dźwigu, a cała operacja montażu trwała około 1,5 h.
Sama figura Lenina mierzyła 6,5 metra wysokości i ważyła 6,5 tony (podaje się również 7 ton oraz 7,5 tony), a wraz z postumentem – 174 tony. Był to największy pomnik Lenina w Polsce. Postać wodza rewolucji październikowej przedstawiono w ruchu – maszerującego w kierunku południowym, z założonymi do tyłu rękoma, w których trzymał charakterystyczną czapkę zwaną „leninówką” i w łopoczącym na wietrze płaszczu.
Budowa pomnika pochłonęła ogromną kwotę 12 399 920 zł 30 gr, z czego na prace budowlano-montażowe i kamieniarskie poszło 5 027 672 zł, na uroczystość odsłonięcia 3 843 686 zł 30 gr, na model i odlew 3 064 462 zł, a na sporządzenie dokumentacji technicznej 464 100 zł. Znacznie przekroczono zakładany pierwotnie budżet 10 001 100 zł. Dotacja z Ministerstwa Przemysłu Ciężkiego pokryła jedynie 7,5 mln zł, Rada Narodowa miasta Krakowa musiała dopłacić około 2,4 mln zł, natomiast brakującą nadal kwotę 2,5 mln zł najprawdopodobniej uzyskano z funduszy przeznaczonych na trzynaste pensje oraz premie dla pracowników Kombinatu im. Lenina. To ostatnie podawano jako jedną z przyczyn niepopularności pomnika wśród mieszkańców Nowej Huty.
Odsłonięcie pomnika.
Odsłonięcia pomnika dokonano w bardzo uroczystej oprawie 28 kwietnia 1973 roku. Włączono je w program Dni Leninowskich, a miało ono stanowić również finalny akcent wielomiesięcznych obchodów 50-lecia powstania Związku Radzieckiego. Poprzedziła je wzmożona działalność służb porządkowych i bezpieczeństwa sprawdzających okolicznych mieszkańców, inwigilujących osoby, które podejrzewano o możliwość zakłócenia planowanej uroczystości lub prób do niej, dokonano również prewencyjnych zatrzymań. W dzień ceremonii w Alei Róż zgromadzono licznych przedstawicieli załóg robotniczych, środowisk twórczych i organizacji młodzieżowych, weteranów czy działaczy ruchu robotniczego. Obecni byli radca-minister ambasady ZSRR Wadim Łoginow, przedstawiciele władz państwowych z wicepremierem Franciszkiem Kaimem oraz liczni przedstawiciele aparatu partyjnego (m.in. Franciszek Szlachcic i Jerzy Łukaszewicz). Na rozpoczęcie uroczystości o 19:30 odegrano hymny Polski i ZSRR. Po okolicznościowych przemówieniach odsłonięcia pomnika dokonała mająca odzwierciedlać przekrój społeczeństwa grupa, w skład której weszli: hutnik ze stalowni martenowskiej nowohuckiego kombinatu, profesor AGH, I sekretarz Komitetu Fabrycznego PZPR w Hucie im. Lenina, I sekretarz Komitetu Dzielnicowego PZPR w Nowej Hucie, rolnik z Poronina oraz spawacz z przedsiębiorstwa „Mostostal”. Przed odsłoniętym monumentem zaciągnięto wojskową wartę, złożono wiązanki kwiatów, a na koniec odbyło się plenerowe widowisko, przygotowane pod kierunkiem Krzysztofa Jasińskiego i Kazimierza Malaka pt. „Myśl prosta jak czyn” z elementami ruchu, dźwięku i światła. Odtworzono m.in. fragmenty kronik dokumentalnych, recytowano wiersze Majakowskiego, Broniewskiego Tuwima, Iwaszkiewicza, występowały zespoły regionalne „Słowianki”, „Krakowiacy” oraz Zespół Pieśni i Tańca AGH, Studio Baletu Nowoczesnego AWF „Kontrast”, Chopina grała Halina Czerny-Stefańska, a na 10-kondygnacyjnych rusztowaniach w tle zespoły statystów w błękitnych kombinezonach układały z różnokolorowych blejtramów kompozycje graficzne i hasła. Całość zakończył pokaz fajerwerków przy dźwiękach "Międzynarodówki". Widowisko, w którym wzięło udział ok. 800 wykonawców, transmitowane było w kolorze przez Telewizję Polską oraz w ramach Interwizji.
Pomnik w odbiorze mieszkańców Nowej Huty.
Pomnik stał się naturalnie miejscem obowiązkowo odwiedzanym przez wszelkiego rodzaju oficjalne delegacje, składano u jego stóp kwiaty z okazji kolejnych oficjalnych manifestacji czy uroczystości rocznicowych itp., stał się też jednak z biegiem lat rozpoznawalnym elementem lokalnego krajobrazu, punktem orientacyjnym dla mieszkańców Nowej Huty. Nie był to jednak symbol szczególne lubiany, o czym świadczyć mogą choćby narosłe wokół niego opowieści i legendy, których prawdziwość trudno dziś z całą pewnością potwierdzić. Maciej Miezian przytacza np. krążącą opowieść o pozostawieniu pod pomnikiem starego roweru i butów wraz z kartką ze swoistym „apelem” do Lenina: „Masz tu rower, stare buty i s….j z Nowej Huty” oraz pomysły zakupu działka, aby odstrzelić pomnikowi głowę, wykorzystania ciągnika do obalenia pomnika po zarzuceniu mu na szyję pętli lub też oblania go walerianą, w celu przyciągnięcia kotów, których odchody i ich zapach miałyby skłonić władze do usunięcia monumentu. Opowiadano też o kelnerach z pobliskiej „Stylowej” przynoszących Leninowi z Alei Róż kotlety schabowe oraz o właścicielu jamnika, który miał wytresować swojego pupila, aby obszczekiwał pomnik. Skwerek za pomnikiem bywał też nazywany „zadupiem Lenina”, a sam monument – „King Kongiem”, „Godzillą z Nowej Huty” czy „gigantem”. Odnosząc się do sposobu przedstawienia kroczącej postaci, żartowano też, że Lenin wyszedł ze „Stylowej” i „niedopity” idzie do „Arkadii” (druga popularna wówczas restauracja nowohucka zlokalizowana w Alei Róż, już nieistniejąca).
Próba wysadzenia pomnika w 1979 roku.
Nielubiany pomnik wielokrotnie próbowano zniszczyć. W nocy z 17 na 18 kwietnia 1979 roku przed planowanymi Dniami Leninowskimi miała miejsce próba wysadzenia go w powietrze. Wybuch podłożonego pod nogi Lenina ładunku zdołał jednak tylko naruszyć cokół i oderwać pomnikowi piętę. W raporcie milicyjnym pisano o uszkodzeniu „lewej przedniej nogi”. Z powodu eksplozji powypadały również szyby w sąsiednich budynkach, a 5 osób doznało obrażeń. W nagłówkach prasy krakowskiej z 19 kwietnia pojawiły się doniesienia o „zbrodniczym zamachu w Nowej Hucie” i odrażającym czynie „rodem z arsenału terrorystycznego”.
Zamach na pomnik potraktowano jako sprawę polityczną i już 18 kwietnia wszczęto szeroko zakrojone śledztwo prokuratorskie. Trwało ono dwa lata, w jego ramach przesłuchano 664 osoby, nie przyniosło ono jednak rozwiązania sprawy i do dziś nie jest jasne, kto dokonał ataku na pomnik. Winy nie udowodniono głównemu podejrzanemu Tadeuszowi Winczewskiemu (vel Bronisławowi Cybuchowi). W roku 1997, już po przedawnieniu sprawy, w filmie Jerzego Ridana i Jerzego Kowyni do udziału w zamachu na pomnik przyznał się Andrzej Szewczuwianiec, jeden z przywódców strajku w Hucie im. Lenina w 1988 roku, lecz nie ma co do jego udziału pewności. Nazwisko Szewczuwiańca przewijało się już wcześniej w kontekście uczestnictwa w zamachu. Budził on jednak kontrowersje, więc z jednej strony jego wersji wydarzeń nie dowierzano, a z drugiej pojawiły się teorie o zainspirowaniu zamachu przez SB, która chciała w ten sposób przeszkodzić w wizycie Jana Pawła II w Nowej Hucie.
Stefan Kisielewski komentował, że sprawcą podłożenia ładunku wybuchowego musiał być esteta. Po zamachu monument zyskał nieoficjalne miano „Włodka Urwipięty”, pobliska restauracja „Stylowa” – „Baru pod Kuternogą”, a Aleja Róż „Alei Inwalidów”.
Po próbie wysadzenia w sąsiedztwie pomnika ustawiono budkę milicyjną i objęto go całodobowym nadzorem.
Stan wojenny.
Kolejna próba pozbycia się niechcianego symbolu nastąpiła podczas stanu wojennego. 13 kwietnia 1982 roku miały miejsce manifestacje w proteście przeciw podjętej kilka dni wcześniej decyzji o delegalizacji „Solidarności”, podczas starć ulicznych z ZOMO manifestanci zdobyli pomnik i podpalili go. Nie udało się go natomiast zrzucić z cokołu.
Likwidacja pomnika.
Po obradach Okrągłego Stołu, wraz ze słabnięciem władzy, pojawiało się coraz więcej akcji mających na celu usunięcie z Nowej Huty pomnika – symbolu komunizmu – organizowanych m.in. przez członków radykalnej Federacji Młodzieży Walczącej. Kulminacja nastąpiła 22 listopada 1989 roku. Kilkuset zgromadzonych pod pomnikiem manifestantów m.in. obrzuciło pomnik pojemnikami z farbą pod hasłem zrobienia Leninowi makijażu, zniszczyło stojącą w pobliżu budkę milicyjną, pod nogami pomnika umieszczono toaletę, a pomnik podpalono. Manifestacja zakończyła się interwencją wywodzących się z ZOMO Oddziałów Prewencji Milicji Obywatelskiej wysłanych do obrony pomnika – paradoksalnie – przez już wtedy solidarnościowy rząd obawiający się, że ataki na pomnik zaostrzą stosunki przed mającymi się akurat rozpocząć rozmowami delegacji rządowej w Moskwie.
Kolejne burzliwe manifestacje miały miejsce 29 listopada i 6 grudnia. Mediować z ich uczestnikami próbowali m.in. ówcześni posłowie z ramienia „Solidarności” Mieczysław Gil i Edward Nowak oraz ówczesny minister Aleksander Hall. Ostatecznie jednak, pod naciskiem protestujących i w obawie przed eskalacją wydarzeń, 10 grudnia 1989 roku – trzy dni przed rocznicą wprowadzenia stanu wojennego – pomnik został zdemontowany, a następnie przewieziony do fortu we Wróblowicach, gdzie składowano go przez kolejne trzy lata. W 1992 roku pomnik sprzedano za 226,1 mln zł szwedzkiemu milionerowi Bengtowi Erlandssonowi, który umieścił go w swoim westernowym parku rozrywki High Chapparal w miejscowości Värnamo pod Sztokholmem.
Lenin z Alei Róż w kulturze.
Pomnik z Alei Róż wielokrotnie stanowił temat lub inspirację dla artystów z różnych dziedzin.
Teatr.
Pomnik jest głównym bohaterem sztuki "Tożsamość Wila" autorskiego duetu sióstr Gabrieli i Moniki Muskały, która miała premierę 2 grudnia 2017 roku na Scenie Stolarnia Teatru Ludowego w Krakowie. Tytułowy „Wil” (akronim od nazwiska Włodzimierza Iljicza Lenina) to nowohucki pomnik Lenina cierpiący na zaburzenie zwane fugą dysocjacyjną (całkowitą lub częściową utratę pamięci spowodowaną traumatycznymi wydarzeniami), który kulejąc wędruje po Nowej Hucie i próbuje przypomnieć sobie kim jest, a w przebłyskach pamięci wraca do minionych wydarzeń ze swych dziejów. To poszukiwanie tożsamości przez pomnik jest w zamyśle twórczyń sztuki metaforą poszukiwania tożsamości przez dzisiejszą Nową Hutę. W rolę pomnika wcielił się Tadeusz Piotr Łomnicki.
Kolejnym utworem z pomnikiem i samą postacią Lenina jako bohaterami był dramat "Cień Lenina" powstały dla Teatru Łaźnia Nowa w Krakowie, nigdy jednak nie wystawiony.
Film.
Nowohuckiemu monumentowi poświęcono dwa filmy dokumentalne. Pierwszy to "Lenin z Krakowa" w reżyserii Jerzego Ridana i Jerzego Kowyni z 1997 roku, śledzący losy pomnika i zawierający m.in. rozmowę z Marianem Koniecznym oraz relację Andrzeja Szewczuwiańca z próby wysadzenia pomnika i jego przyznanie się do niej. Drugi – to film produkcji TVN w reżyserii Kingi Hebdy pt. "Lenin wiecznie żywy" z 2006 roku dotyczący zamachu na pomnik.
Literatura.
Lenin z Alei Róż wielokrotnie pojawiał się również w literaturze. W 1981 roku wiersz pt. "Restauracja „Arkadia” Nowa Huta Plac Centralny" poświęcił mu Jan Polkowski. W powieści Jerzego Pilcha pt. "Spis cudzołożnic" z 1993 roku główny bohater zabiera gościa ze Szwecji do Nowej Huty i przed pomnikiem Lenina opowiada o nieudanej próbie wysadzenia go. W powieści kryminalnej Hanny Sokołowskiej pt. "Koty, czyli złap mnie w Nowej Hucie" młodociani bohaterowie wpadają na pomysł pomalowania siedzenia Lenina czerwoną farbą. Lucyna Olejniczak w swojej powieści obyczajowej pt. "Księżniczka", której akcja toczy się w Nowej Hucie, przytacza kilka legend miejskich dotyczących pomnika i wplata w narrację opis wybuchu ładunku podłożonego pod pomnik i jego skutków. Również Katarzyna Kobylarczyk poświęciła pomnikowi swój reportaż pt. "Pięta systemu" zawarty w zbiorze "Baśnie z bloku cudów. Reportaże nowohuckie" wydanym w 2009 roku.
Malarstwo.
Jacek Sroka przedstawił pokryty śniegiem pomnik Lenina z Alei Róż na obrazie olejnym pt. „Zima stulecia” z 2007, będącym częścią cyklu o tej samej nazwie. Obraz znajduje się w zbiorach Muzeum Historycznego Miasta Krakowa. Ten sam artysta namalował również w 1988 roku olej pt. „Portret trumienny pomnika Lenina w Nowej Hucie” oraz umieścił monument jako jeden z motywów w innej pracy zatytułowanej „Atak nostalgii” z 2009 roku.
Pomnik trafił również na nowohuckie murale. Scena obalenia go została umieszczona na muralu z 2015 roku projektu Pauliny Jaklik znajdującego się na ścianie amfiteatru w parku Zielony Jar, przedstawiającego najważniejsze wydarzenia z dziejów Nowej Huty i wyłonionego w konkursie na mural patriotyczny. Tę samą symboliczną scenę zawarł Dariusz Milczarek w swoim muralu pt. „Nowa Huta przyszłości” z 2020 roku znajdującym się na osiedlu Willowym w Nowej Hucie.
Akcje artystyczne i happeningi.
Pomnik inspiruje różnorakie happeningi oraz akcje artystyczne, m.in. w ramach prowokacji dziennikarskiej zorganizowanej przez rozgłośnię RMF FM o świcie 22 lipca 2001 na miejscu gdzie dawniej stał pomnik ustawiono jego atrapę ze styropianu i dykty. Po kilku godzinach, wzbudzającą ogromne emocje wśród mieszkańców (część uznała ustawienie kopii pomnika za żart, dla części było ono skandalem) atrapę usunęły służby porządkowe w obawie przed jakimś incydentem. Akcja stała się przedmiotem doniesienia do prokuratury, która jednak umorzyła sprawę nie dopatrzywszy się publicznego propagowania komunizmu.
Inna budząca kontrowersje akcja artystyczna o dość szerokim rozgłosie w mediach miała miejsce 7 czerwca 2014 roku podczas odbywającego się w Krakowie Grolsch ArtBoom Festival. Na Placu Centralnym stanęła wtedy w ramach artystycznego performansu instalacja, związanych z teatrem Łaźnia Nowa, Małgorzaty i Bartosza Szydłowskich pt. „Fontanna przyszłości”. Była to półmetrowej wysokości figurka w jaskrawym żółtozielonym kolorze przedstawiająca postać siusiającego Lenina wzorowaną na pomniku Mariana Koniecznego i jednocześnie stylizowaną na brukselską rzeźbę-fontannę Manneken Pis. Marian Konieczny udzielił Szydłowskim zgody na wykorzystanie swojego projektu. Figurka, ustawiona w innym miejscu niż oryginalny pomnik, oburzyła grupę radnych z PiS, którzy w ramach protestu owinęli ją folią, nie chcąc by Lenin „zarażał innych komunizmem”, i domagali się jej usunięcia. W zamyśle twórców rzeźba miała pokazać, że mieszkańcy Nowej Huty mają poczucie humoru i dystans do siebie oraz sprowokować do dyskusji na temat stosunku do przeszłości i jej symboli. Rzeźbę z końcem festiwalu przeniesiono na teren Łaźni Nowej. W maju 2021 ukazały się zapowiedzi, że będzie ją można oglądać na dachu tzw. Domu Utopii – Międzynarodowego Centrum Empatii, będącego nowo powstającą przestrzenią Teatru Łaźnia Nowa, mającą zawierać m.in. centrum edukacyjne, pracownie artystyczne oraz strefę ruchu i odpoczynku.
Filatelistyka.
W 1973 roku Polska Poczta wyemitowała z okazji odsłonięcia pomnika przedstawiający go znaczek pocztowy o nominale 1 zł, projektu Stefana Małeckiego. Znaczek miał nakład 8 mln 160 tys. sztuk.
Wystawa poświęcona pomnikowi.
W 2020 roku w Muzeum Nowej Huty – oddziale Muzeum Krakowa otwarto poświęconą historii monumentu wystawę zatytułowaną „Wańka-wstańka. Nowohucki pomnik Lenina”, której kuratorem i autorem scenariusza jest Zbigniew Semik. Oprócz chronologicznych dziejów pomnika na wystawie zaprezentowano również wątki związane z pobytem Lenina w Krakowie, jego kultem w okresie PRL i współczesnymi przejawami pamięci o pomniku oraz dotyczące obecności kłopotliwego dziedzictwa pokomunistycznego w sztuce współczesnej.

</doc>
<doc id="5110368" url="https://pl.wikipedia.org/wiki?curid=5110368" title="Benjamin Wood (1787–1845)">
Benjamin Wood (1787–1845)

Benjamin Wood (ur. 1787, zm. 13 sierpnia 1845) – brytyjski polityk Partii Wigów, deputowany Izby Gmin.
Działalność polityczna.
W okresie od 24 stycznia 1840 do śmierci 13 sierpnia 1845 reprezentował okręg wyborczy Southwark w brytyjskiej Izbie Gmin.

</doc>
<doc id="5110370" url="https://pl.wikipedia.org/wiki?curid=5110370" title="Jérémy Cabot">
Jérémy Cabot

Jérémy Cabot (ur. 24 lipca 1991 w Troyes) – francuski kolarz szosowy.
Osiągnięcia.
Opracowano na podstawie:

</doc>
<doc id="5110372" url="https://pl.wikipedia.org/wiki?curid=5110372" title="Ferdinand Kauer">
Ferdinand Kauer

Ferdinand Kauer (ur. 18 stycznia 1751 w Klein-Tajax, zm. 13 kwietnia 1831 w Wiedniu) – austriacki kompozytor.
Życiorys.
Kształcił się w gimnazjum jezuickim w Znojmie, następnie studiował filozofię, medycynę i teologię na uniwersytecie w Trnawie. Około 1777 roku wyjechał do Wiednia, gdzie utrzymywał się jako nauczyciel gry na instrumentach klawiszowych, działał jako organista i pracował w charakterze korepetytora w wydawnictwie muzycznym Artaria. Jednocześnie studiował kompozycję u Heidenreicha i Zimmermanna i około 1781 roku otrzymał angaż na pierwszego skrzypka w Leopoldstädter Theater. Od 1789 roku był także dyrektorem działającej przy teatrze szkoły muzycznej, a w latach 1790–1810 jego drugim kapelmistrzem. Od 1810 do 1811 roku był kapelmistrzem w Grazu, następnie wrócił do Wiednia. W latach 1814–1818 pełnił funkcję kapelmistrza Theater in der Josefstadt. Od 1821 do 1830 roku ponownie związany był z Leopoldstädter Theater jako drugi skrzypek.
Skomponował m.in. 19 singspielów, 10 oratoriów, 14 mszy, 3 requiem, 30 symfonii, 7 koncertów, szereg utworów kameralnych oraz na instrumenty klawiszowe. Większość kompozycji przepadła wraz z dobytkiem kompozytora podczas powodzi, jaka nawiedziła Wiedeń w 1830 roku. Swoją działalnością przyczynił się do rozwoju formy wiedeńskiego singspielu. Opublikował prace "Singschule nach dem neuesten System der Tonkunst" (1790) i "Kurzgefasste Generalbass-Schule für Anfänger" (1800).

</doc>
<doc id="5110375" url="https://pl.wikipedia.org/wiki?curid=5110375" title="Park Narodowy „Nieczkinskij”">
Park Narodowy „Nieczkinskij”

Park Narodowy „Nieczkinskij” (ros. Национальный парк «Нечкинский») – park narodowy w południowo-wschodniej części Republiki Udmurckiej w Rosji. Jego obszar wynosi 207,52 km². Park został utworzony dekretem rządu Federacji Rosyjskiej z dnia 16 października 1997 roku. Zarząd parku znajduje się w miejscowości Nowyj.
Opis.
Głównym celem powstania parku było zachowanie unikalnych kompleksów przyrodniczych w dorzeczu Kamy. Park znajduje się w środkowym biegu tej rzeki, w pobliżu brzegów Zbiornika Wotkińskiego. Jest to równina, głęboko i gęsto poprzecinana wąwozami i dolinami małych rzek. Znajdują się tu lasy z unikalnymi gatunkami roślin, wiele dziewiczych jezior i bagien.
W parku występują przeważnie lasy świerkowe. Świerkowi syberyjskiemu towarzyszy sosna zwyczajna, brzoza brodawkowata, lipa i jodła syberyjska. W lasach liściastych dominuje dąb. Torfowiska występują w nielicznych lasach sosnowych.
Florę parku reprezentuje 712 gatunków roślin naczyniowych. Spośród nich 140 gatunków jest rzadkich, a 66 wymaga ochrony. Kręgowce reprezentowane są przez 291 gatunków, z czego 50 to ssaki, 191 ptaki, 5 gady, 8 płazy, 37 ryby.
Nad brzegami Kamy występują m.in.: ropucha szara, żaba trawna, traszka grzebieniasta i traszka zwyczajna. Można spotkać zaskrońca zwyczajnego i żmiję zygzakowatą.
Żyją tu też m.in.: puchacz zwyczajny, kulik wielki, bielik, rybołów, bocian czarny, bóbr europejski, wiewiórka pospolita, łoś euroazjatycki, ryś pospolity, niedźwiedź brunatny, borowiec wielki, karlik większy, jeż zachodni, dzik euroazjatycki, tchórz zwyczajny, kuna leśna, zając bielak i burunduk syberyjski.

</doc>
<doc id="5110378" url="https://pl.wikipedia.org/wiki?curid=5110378" title="Jean-Joseph Mouret">
Jean-Joseph Mouret

Jean-Joseph Mouret (ur. 11 kwietnia 1682 w Awinionie, zm. 20 grudnia 1738 w Charenton-le-Pont) – francuski kompozytor.
Życiorys.
Uczył się śpiewu przy katedrze Notre-Dame des Doms w Awinionie, po przybyciu około 1707 roku do Paryża działał jako nauczyciel muzyki w kręgach arystokratycznych. W latach 1709–1736 przebywał na dworze księcia Ludwika Augusta w Sceaux, gdzie był animatorem życia muzycznego. Od 1714 do 1718 roku pełnił funkcję dyrygenta orkiestry Opery paryskiej. W latach 1717–1737 był kompozytorem i dyrektorem muzycznym Nouveau Théâtre Italien. W 1720 roku otrzymał angaż na śpiewaka w królewskiej kapeli nadwornej, a od 1728 do 1734 roku pełnił funkcję dyrektora artystycznego Concert Spirituel. W repertuarze scenicznym prezentował dzieła Couperina i Campry, a także swoje własne kompozycje. Przygotował prawykonanie kantaty "Le Berger fidèle" Jeana-Philippe’a Rameau (1728). Pod koniec życia zapadł na zdrowiu psychicznym i został umieszczony w klasztorze w Charenton-le-Pont.
Twórczość.
Należał do przedstawicieli stylu galant. Tworzył modne w tamtym okresie opery baletowe, głównie o charakterze komicznym, w tym m.in. "Le mariage de Ragonde" (wyst. Sceaux 1708), "Les fêtes ou Le triomphe de Thalie" (wyst. Paryż 1714), "Pirithous" (wyst. Paryż 1723) i "Le temple de Gnide" (wyst. Paryż 1741). Pisał też divertissements na potrzeby Nouveau Théâtre Italien.

</doc>
<doc id="5110379" url="https://pl.wikipedia.org/wiki?curid=5110379" title="Józef Trela">
Józef Trela

Józef Trela (ur. 10 marca 1943 w Smęgorzowie koło Dąbrowy Tarnowskiej) – polski duchowny katolicki, proboszcz parafii Żmiąca w latach 1991–2013, społecznik.
Życiorys.
Po maturze wstąpił do Wyższego Seminarium Duchownego w Tarnowie, a po jego ukończeniu przyjął święcenia kapłańskie z rąk bpa Jerzego Ablewicza 2 czerwca 1968 roku. Jako wikariusz pracował m.in. w następujących parafiach: Laskowa (1973-1977), Brzeźnica, Tuchów – Św. Jakuba i Słopnice. Został mianowany proboszczem w Zbyszycach do czasu aż tę parafię przejęli księża Duchacze. W lipcu 1991 roku objął probostwo w parafii pw. Najświętszego Serca Pana Jezusa w Żmiącej, które pełnił do czasu przejścia na emeryturę w 2013 roku. Z wielkim mozołem i osobistym zaangażowaniem doprowadził do ukończenia inwestycji, jaką była budowa plebanii, która po kościele i obok miejscowej szkoły stała się miejscem spotkań mieszkańców wsi.
Ks. Trela postawił sobie ponadto za cel upowszechnienie lokalnej historii zarówno pośród swoich parafian, jak i poza granicami Żmiącej. Jako proboszcz co tydzień przygotowywał parafianom lekcję historii lokalnej. Dzięki temu poznali dzieje powstania swojej parafii, losy ludzi, którzy stamtąd się wywodzili, czy też opisy tradycji i zwyczajów. Ksiądz Józef Trela skompilował zgromadzone przez siebie historyczne materiały i tak powstała licząca kilka tysięcy stron, lektura – niosąca naukę i historyczne przesłanie dla przyszłych pokoleń. Ogromną zasługą ks. Treli jest także ocalenie pism i dokumentów po ks. Bernardynie Dziedziaku – proboszczu z Ujanowic i kandydacie na ołtarze.
W 2012 r. z rąk ks. Ireneusza Skubisia, redaktora naczelnego „Niedzieli” otrzymał medal „Mater Verbi” za zaangażowanie na rzecz upowszechniania prasy katolickiej. W 2017 roku został obdarzony godnością Kanonika Honorowego Kapituły kolegiackiej w Nowym Sączu, a w 2020 roku został odznaczony przez Prezydenta RP Złotym Krzyżem Zasługi za zasługi w działalności na rzecz społeczności lokalnej.

</doc>
<doc id="5110380" url="https://pl.wikipedia.org/wiki?curid=5110380" title="Wołki (obwód brzeski)">
Wołki (obwód brzeski)

Wołki (; ) – wieś na Białorusi, w obwodzie brzeskim, w rejonie brzeskim, w sielsowiecie Muchawiec, nad Muchawcem.
W dwudziestoleciu międzywojennym leżały w Polsce, w województwie poleskim, w powiecie brzeskim, do 18 kwietnia 1928 w gminie Radwanicze, następnie w gminie Kamienica Żyrowiecka. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110387" url="https://pl.wikipedia.org/wiki?curid=5110387" title="Johann Caspar Ferdinand Fischer">
Johann Caspar Ferdinand Fischer

Johann Caspar Ferdinand Fischer (ur. około 1665 w Schlackenwerth, zm. 27 sierpnia 1746 w Rastatt) – niemiecki kompozytor.
Życiorys.
Od około 1692 lub 1695/1696 do 1716 roku był kapelmistrzem na dworze margrabiów Baden w Schlackenwerth, następnie przeniósł się do Rastatt. Odegrał dużą rolę w historycznym rozwoju suity, jako jeden z pierwszych przenosząc tę formę muzyki orkiestrowej na instrument klawiszowy i wprowadzając swobodny dobór i układ jej części według wzorców francuskich. Był autorem "Ariadne musica neo-organoedum" op. 4 (wyd. Schlackenwerth 1702), cyklu dwudziestu preludiów i fug ułożonych w różnych tonacjach i przeznaczonych na organy o stroju równomiernie temperowanym, przypominających w swoim założeniu "Das Wohltemperierte Klavier" J.S. Bacha. Ponadto napisał m.in. 8 suit na 5 instrumentów smyczkowych i 2 trąbki ad libitum "Le Journal du printemps" op. 1 (wyd. Augsburg 1695), 8 suit na instrument klawiszowy "Les Pièces de clavessin" op. 2 (wyd. Schlackenwerth 1696), "Blumen Strauss... in 8 Tonos Ecclesiasticos eingetheilet" na organy (wyd. Augsburg 1732), 9 suit na instrument klawiszowy "Musicalischer Parnassus" (wyd. Augsburg 1738).

</doc>
<doc id="5110393" url="https://pl.wikipedia.org/wiki?curid=5110393" title="César Auguste Paulin Méry">
César Auguste Paulin Méry

César Auguste Paulin Méry (także: "dit Paulin-Méry", ur. 14 czerwca 1860 w Villiers-sur-Tholon, zm. 25 stycznia 1913 w Paryżu) – francuski polityk konserwatywno-narodowy, deputowany do Zgromadzenia Narodowego, lekarz, radiolog. Był deputowanym z departamentu Sekwana w następujących trzech kadencjach: od 6 października 1889 do 14 października 1893, od 20 sierpnia 1893 do 31 maja 1898 i od 8 maja 1898 do 31 maja 1902 (5., 6. i 7. legislatura).
Życiorys.
Był doktorem medycyny, publikował w kilku czasopismach medycznych. Potem redagował artykuły polityczne w "Le Réveil du XIIIe arrondissement", "Rive Gauche", "La France révisionniste, Le Patriote de l'Yonne". Uczestniczył w tworzeniu Ligi Patriotów w Déroulède i przewodniczył jej sekcji w 13. dzielnicy Paryża. Brał znaczący udział w kampanii bulanżystów w latach 1887–1889, w szczególności atakując Julesa Ferry'ego, wybranego na Prezydenta Republiki. 
6 października 1889, w drugiej turze wyborów parlamentarnych, został wybrany na deputowanego do Zgromadzenia Narodowego z 13. dzielnicy Paryża (5806 głosów). Jego wybór został unieważniony 16 grudnia 1889, ale został ponownie wybrany 16 lutego 1890 (5707 głosów). W 1893 uzyskał mandat po raz drugi (6035 głosów). Został wybrany po raz trzeci 8 maja 1898 (8940 głosów). Zwyciężał zwykle z socjalistami i republikanami. W 1902, 1906 i 1910 przegrał z Ferdinandem Buissonem (odpowiednio: 7747 głosy przeciw 8468, 7764 głosy przeciw 8887, i 7378 głosy przeciw 8204).
Podczas swej ostatniej kadencji należał do ugrupowania nacjonalistycznego. Szczególnie zainteresowany był problemami kolejarzy i żołnierzy kolonialnych, jak również zagadnieniami finansowania gmin i urzędów.
Jest pochowany na paryskim Cmentarzu Gentilly.

</doc>
<doc id="5110394" url="https://pl.wikipedia.org/wiki?curid=5110394" title="Paulinho Bóia">
Paulinho Bóia

Paulo Henrique Pereira da Silva (ur. 26 czerwca 1998 w Gamie) – brazylijski piłkarz, grający na pozycji prawego napastnika. W sezonie 2021/2022 zawodnik São Paulo FC, z którego jest wypożyczony do Esporte Clube Juventude.
Kariera klubowa.
Jest wychowankiem São Paulo FC, do pierwszej drużyny dołączył 1 stycznia 2018 roku. Zadebiutował w niej 3 czerwca 2018 roku w meczu Campeonato Brasileiro Série A przeciwko Sociedade Esportiva Palmeiras, przegranym 3:1. Paulinho Bóia wszedł na boisko w 79. minucie.
31 sierpnia 2018 roku przeniósł się do portugalskiego Portimonense SC. Zadebiutował tam 20 października 2018 roku w meczu pucharu Portugalii przeciwko CD Cova Piedade, przegranym 2:1. Paulinho Bóia wszedł na boisko w 46. minucie. W Portugalii zagrał łącznie 5 meczów w krajowej ekstraklasie.
30 czerwca 2019 roku powrócił z wypożyczenia, ale 12 dni później został ponownie wypożyczony, tym razem do Esporte Clube São Bento. Zadebiutował tam 17 lipca 2019 roku w meczu drugiej ligi brazylijskiej przeciwko Coritiba FC, przegranym 2:1. Pierwszą bramkę strzelił 31 lipca w meczu przeciwko Criciúma Esporte Clube, wygranym 1:0. Gola na wagę zwycięstwa Paulinho Bóia strzelił w 28. minucie. Pierwszą asystę zaliczył 21 listopada w meczu przeciwko Londrina Esporte Clube, wygranym 4:1. Asystował przy golu w 31. minucie. Łącznie dla Esporte Clube São Bento rozegrał 24 ligowe spotkania, strzelił 3 gole i zanotował asystę.
30 listopada 2019 roku powrócił z wypożyczenia. Pierwszą bramkę dla São Paulo strzelił 26 lipca 2020 roku w meczu przeciwko Guarani Futebol Clube, wygranym 1:3. Do siatki trafił w 68. minucie, mimo że 3 minuty wcześniej pojawił się na boisku. Pierwszą asystę zaliczył 23 września 2020 roku w meczu Copa Libertadores przeciwko LDU Quito, przegranym 4:2. Asystował przy golu w 60. minucie. Łącznie do 29 czerwca 2020 roku rozegrał w São Paulo 17 meczów i strzelił gola.
15 czerwca 2021 roku został wypożyczony do Esporte Clube Juventude. Zadebiutował tam 2 dni później w meczu przeciwko Sociedade Esportiva Palmeiras, przegranym 0:3. Paulinho Bóia wszedł na boisko w 70. minucie. Łącznie do 29 czerwca 2021 roku rozegrał 4 mecze.

</doc>
<doc id="5110395" url="https://pl.wikipedia.org/wiki?curid=5110395" title="Paulo Henrique Pereira da Silva">
Paulo Henrique Pereira da Silva



</doc>
<doc id="5110397" url="https://pl.wikipedia.org/wiki?curid=5110397" title="Lud (dzieło)">
Lud (dzieło)



</doc>
<doc id="5110399" url="https://pl.wikipedia.org/wiki?curid=5110399" title="Hule (obwód brzeski)">
Hule (obwód brzeski)

Hule (; ) – wieś na Białorusi, w obwodzie brzeskim, w rejonie brzeskim, w sielsowiecie Muchawiec, nad Muchawcem.
Obok wsi znajduje się sanatorium.
Historia.
W dwudziestoleciu międzywojennym leżały w Polsce, w województwie poleskim, w powiecie brzeskim, do 18 kwietnia 1928 w gminie Radwanicze, następnie w gminie Kamienica Żyrowiecka. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110401" url="https://pl.wikipedia.org/wiki?curid=5110401" title="Dzień Arafat">
Dzień Arafat

Dzień Arafat (arabski: يوم عرفة -"Yawm ‘Arafah)" – święto muzułmańskie, które wypada 9. dnia Zu al-Hidżdża. Jest to drugi dzień Pielgrzymki Hadżdż i dzień poprzedzający największe muzułmańskie święto Id al-Adha. Według tradycji muzułmańskiej jest to najlepszy dzień w roku (podczas gdy najlepsza noc to tzw. Noc Przeznaczenia w miesiącu Ramadan).
Zwyczaje związane z Dniem Arafat dla muzułmanów, którzy odbywają Hadżdż.
9. Zu al-Hidżdża, drugiego dnia Hadżdż, od samego rana pielgrzymi wyruszają w kierunku Arafat – wzniesienia o wysokości ok. 70 m otoczonego pustynną równiną, które znajduje się ok. 20 kilometrów od Mekki. Od południa do zachodu słońca trwa tzw. "wuquf", czyli „stanie przed Bogiem”. Pielgrzymi oddają się modlitwie, suplikacjom i prośbom do Allaha o wybaczenie grzechów. Słuchają też kazań uczonych muzułmańskich.
Zwyczaje związane z Dniem Arafat dla muzułmanów, którzy nie odbywają Hadżdż.
9. Zu al-Hidżdża, drugi dzień Hadżdż, dla nie-pielgrzymujących muzułmanów to tradycyjnie dzień postu. Według tradycji muzułmańskiej (wg hadisu przekazanego w Sahih Muslim) post od wschodu do zachodu słońca w ten dzień ma gwarantować odpuszczenie grzechów za poprzedni i następny roku. Post nie jest zalecany dla muzułmanów, którzy odbywają pielgrzymkę.

</doc>
<doc id="5110403" url="https://pl.wikipedia.org/wiki?curid=5110403" title="Centrum dla Polski">
Centrum dla Polski

Centrum dla Polski (CdP) – polska centroprawicowa partia polityczna, współtworząca Koalicję Polską. Jej powstanie ogłoszono 2 maja 2022, zarejestrowana została 11 października 2022. Utworzyło ją środowisko "Konserwatystów" z KP, od czerwca 2021 funkcjonujących w ramach Stowarzyszenia „Tak! Polska” oraz think tanku Centrum Dobrego Państwa. Politycy wywodzą się w większości z prawego skrzydła Platformy Obywatelskiej.
Historia.
Geneza.
Wywodzący się z Platformy Obywatelskiej konserwatywni posłowie Marek Biernacki i Jacek Tomczak (wykluczeni z tej partii w styczniu 2018) 4 lipca 2019 opuścili klub Koalicji Obywatelskiej, dołączając (wraz z Radosławem Lubczykiem, należącym wówczas do Nowoczesnej) do posłów Polskiego Stronnictwa Ludowego i Unii Europejskich Demokratów, w związku z czym dotychczasowy klub parlamentarny PSL-UED przekształcił się w klub PSL – Koalicja Polska. W wyborach parlamentarnych w 2019 posłowie ci uzyskali reelekcję z list PSL, pod którego szyldem startowała Koalicja Polska i wraz z pozostałymi posłami z list PSL znaleźli się w nowej kadencji w klubie parlamentarnym Koalicja Polska – PSL-Kukiz’15. 28 listopada 2020, po usunięciu dwa dni wcześniej z koalicji ugrupowania Kukiz’15, klub przyjął nazwę „Koalicja Polska – PSL, UED, Konserwatyści”, w związku z czym środowisko skupione wokół Marka Biernackiego („Konserwatyści”) zostało uwzględnione w jego nazwie.
11 czerwca 2021 Marek Biernacki współtworzył wraz z ówczesnym senatorem KO Kazimierzem Michałem Ujazdowskim i osobami spoza polityki think tank Centrum Dobrego Państwa. 16 czerwca do klubu Koalicji Polskiej w Sejmie przystąpił wykluczony w poprzednim miesiącu z PO i klubu KO poseł Ireneusz Raś, a sześć dni później Kazimierz Michał Ujazdowski opuścił klub KO, przechodząc do koła Koalicja Polska – PSL w Senacie. 29 czerwca 2021 powstało Stowarzyszenie „Tak! Polska” (zarejestrowane 23 sierpnia tego samego roku), którego przewodniczącym został Ireneusz Raś, a wiceprzewodniczącymi Marek Biernacki i należący do PO były poseł Stanisław Żmijan.
Powstanie partii.
Z inspiracji sformułowanej przez wspierającego Koalicję Polską Aleksandra Halla w książce "Anatomia władzy i nowa prawica" idei powołania centroprawicowego ugrupowania stojącego w opozycji do modelu prawicowości realizowanego przez rząd Prawa i Sprawiedliwości, środowisko „Konserwatystów” w ramach KP utworzyło partię Centrum dla Polski. Jej powstanie ogłoszono 2 maja 2022 podczas konwencji Koalicji Polskiej na zamku w Rabsztynie. Wśród jej założycieli znaleźli się posłowie Radosław Lubczyk, Ireneusz Raś i Jacek Tomczak, senator Kazimierz Michał Ujazdowski, środowiska samorządowe z kilku województw, a także m.in. Tomasz Kulesza, Robert Kuraszkiewicz, Jan Orgelbrand i Jacek Wojnicki. Partia została zarejestrowana 11 października 2022.
11 marca 2023 odbył się kongres CdP (połączony z konwencją Koalicji Polskiej), na którym wybrano władze partii. Prezesem został Ireneusz Raś, a przewodniczącym rady krajowej Kazimierz Michał Ujazdowski. Na kongresie przemawiali Władysław Kosiniak-Kamysz (szef klubu KP i prezes PSL), Elżbieta Bińczycka (przewodnicząca UED) i Aleksander Hall, gościł na nim także Maciej Glamowski (prezydent Grudziądza).
Władze.
Prezes:
Wiceprezesi:
Sekretarz:
Skarbnik:
Przewodniczący Rady Krajowej:
Parlamentarzyści (w klubie Koalicji Polskiej).
Posłowie.
Posłem kojarzonym z CdP jest również inicjator środowiska "Konserwatystów" w ramach KP, Marek Biernacki (wybrany z listy PSL).

</doc>
<doc id="5110405" url="https://pl.wikipedia.org/wiki?curid=5110405" title="William Henry Fry">
William Henry Fry

William Henry Fry (ur. 10 sierpnia 1813 w Filadelfii, w 21 grudnia 1864 Santa Cruz) – amerykański kompozytor i krytyk muzyczny.
Życiorys.
Był synem wydawcy „National Gazette”, odbył gruntowne studia literackie i pierwotnie planował poświęcić się dziennikarstwu. Uczył się prywatnie gry na fortepianie i kompozycji. W 1839 roku podjął pracę w firmie ojca. W latach 1846–1852 jako korespondent „New York Tribune” przebywał w Europie, poznając wówczas m.in. Hectora Berlioza. W sezonie 1852/1853 zorganizował w nowojorskiej Metropolitan Opera publiczne abonamentowe prelekcje na temat muzyki, połączone z prezentacją utworów. Pod koniec życia zapadł na zdrowiu i wyjechał na Wyspy Dziewicze, gdzie zmarł na gruźlicę.
Twórczość.
Dążył do stworzenia narodowego stylu w muzyce amerykańskiej. Był autorem uważanej za pierwszą amerykańską grand opéra opery "Leonora" (wyst. Filadelfia 1845), z librettem na podstawie powieści Edwarda Bulwera-Lyttona "The Lady of Lyons", opartej o wzorce włoskie. Napisał też opartą na powieści Victora Hugo operę "Notre Dame de Paris" (wyst. Filadelfia 1864). Ponadto skomponował kilka symfonii, w tym "The Breaking Heart" (1852, niezachowana), "Santa Claus (Christmas Symphony)" (1853), "A Day in the Country" (ok. 1853, niezachowana) i "Childe Harold" (1854, niezachowana) oraz poemat symfoniczny "Niagara" (1854).

</doc>
<doc id="5110407" url="https://pl.wikipedia.org/wiki?curid=5110407" title="Pictou Island">
Pictou Island

Pictou Island – wyspa w cieśninie Northumberland Strait w kanadyjskiej prowincji Nowa Szkocja, w hrabstwie Pictou, na północny wschód od New Glasgow i wyspy Caribou Island.
Wyspa, która nazwę nadaną w latach 60. XVIII w. przez Josepha Frederica Walleta DesBarresa otrzymała na cześć miasta Pictou, zasiedlona została pierwotnie w 1814 przez osadników irlandzkich (ostatecznie opuścili oni wyspę), a następnie od 1819 przez Szkotów m.in. z wysp Mull i Tiree (w latach 20. i 30. XIX w.). Szczyt zaludnienia przypadł na 1921, kiedy na wyspie mieszkało 227 osób trudniących się pozyskiwaniem ryb i uprawą roli, od tamtego czasu liczba ta (ze względu na związane z trudnymi warunkami bytowania opuszczanie wyspy przez osadników) spadała, tak że pod koniec XX w. pozostało ich niewielu.

</doc>
<doc id="5110410" url="https://pl.wikipedia.org/wiki?curid=5110410" title="Ignacy Fido">
Ignacy Fido

Ignacy Fido (ur. ok. 1846, zm. 27 maja 1923 w Sanoku) – polski sędzia, c. k. radca dworu.
Życiorys.
Urodził się około 1846. W okresie zaboru austriackiego wstąpił do służby krajowej. Od około 1873 do około 1874 figurował na liście urzędników c. k. starostw jako prowizorycznym adjunktem konceptowym w C. K. Namiestnictwie we Lwowie. Następnie przeszedł do służby sądowniczej od około 1873 do około 1874 był auskultantem w C. K. Sądzie Obwodowym w Złoczowie. Potem został zatrudniony w C. K. Sądzie Powiatowym w Mielnicy, gdzie od około 1874 był auskultantem, od około 1875 do około 1881 adjunktem i jednocześnie sędzią dla spraw drobnych. Następnie, od około 1881 był adjunktem w C. K. Sądzie Powiatowym w Brzeżanach, od około 1884 do około 1889 w C. K. Sądzie Obwodowym w tym mieście. Od około 1889 do około 1896 był sędzią w C. K. Sądzie Powiatowym w Rohatynie. Od około 1896 do około 1902 był radcą w C. K. Sądzie Obwodowym w Przemyślu. Jednocześnie w tym latach pełnił funkcję asesora w tamtejszym C. K. Sądzie Powiatowym dla Spraw Dochodów Skarbowych. 
Od około 1902 do około 1905 był wiceprezydentem C. K. Sądu Obwodowego w Brzeżanach, od około 1903 wiceprezydentem C. K. Sądu Obwodowego w Kołomyi. Stamtąd około 1906 w charakterze radcy dworu został przydzielony do C. K. Sądu Najwyższego i Kasacyjnego w Wiedniu ("K. K. Oberster Gerichts- und Kassationshof in Wien") i pracował tam w kolejnych latach. U kresu istnienia monarchii Austro-Węgier pod koniec I wojny światowej (1917/1918) był drugim w kolejności na liście radców dworu w Sądzie Najwyższym i otrzymał w tym czasie tytuł i charakter prezydenta senatu. Podczas pracy w Wiedniu jednocześnie od około 1913 był tam członkiem ławnikiem w C. K. Sądzie Najwyższym w Sprawach Dochodów Skarbowych ("K. K. Oberstes Gefälls-Gericht") jako wyznaczony z C. K. Sądu Najwyższego.
Zmarł 27 maja 1923 w Sanoku w wieku 77 lat. Został pochowany na cmentarzu przy ul. Rymanowskiej w Sanoku 28 maja 1923. Od około 1885 był żonaty z Teodorą z domu Mossor. W Sanoku do końca życia żył także Paweł Mossor (1831-1924), także radca dworu w wiedeńskim Sądzie Najwyższym.
Odznaczenia.
austro-węgierskie

</doc>
<doc id="5110412" url="https://pl.wikipedia.org/wiki?curid=5110412" title="Tartine Russe">
Tartine Russe



</doc>
<doc id="5110414" url="https://pl.wikipedia.org/wiki?curid=5110414" title="Jan Tarnowski (1891–1920)">
Jan Tarnowski (1891–1920)

Jan Tarnowski (ur. 19 listopada 1891, zm. 18 września 1920 w Brześciu) – porucznik piechoty Wojska Polskiego, kawaler Orderu Virtuti Militari.
Życiorys.
Urodził się 19 listopada 1891. Po ukończeniu Szkoły Realnej Wróblewskiego w Warszawie przez kilka lat studiował na Uniwersytecie w Liège. W czasie I wojny światowej walczył w szeregach armii rosyjskiej. Ukończył szkołę wojskową i awansował na porucznika. Następnie wstąpił do I Korpusu Polskiego w Rosji. Walczył z bolszewikami pod Bychowem, Rohaczewem, Toszczycą i Bobrujskiem.
W listopadzie 1918 wstąpił do Wojska Polskiego. Od lutego 1919 służył w 1 pułku Strzelców Wielkopolskich, który w grudniu tego roku został przemianowany na 55 pułk piechoty. W szeregach tego oddziału walczył na wojnie z Ukraińcami, a następnie wojnie z bolszewikami. Dowodził 4. kompanią pułku. 17 września 1920 został ranny w czasie natarcia na wieś (dawniej Sławna). Zmarł następnego dnia w Brześciu, w następstwie odniesionych ran. Został pochowany na Cmentarzu Powązkowskim w Warszawie.

</doc>
<doc id="5110418" url="https://pl.wikipedia.org/wiki?curid=5110418" title="Sebastián Rozental">
Sebastián Rozental

Sebastián Rozental (ur. 1 września 1976 w Santiago) – chilijski piłkarz, grający na pozycji napastnika, reprezentant kraju.
Życiorys.
Jest Żydem. Występował w juniorach CD Universidad Católica, a w 1992 roku został wcielony do pierwszej drużyny. W 1995 roku zdobył z tym klubem Copa Chile, a 25 maja tegoż roku zadebiutował w reprezentacji w wygranym 2:1 towarzyskim meczu z Irlandią Północną. Otrzymał nagrodę dla chilijskiego piłkarza roku 1996.
W styczniu 1997 roku został za cztery miliony funtów zakupiony przez Rangers F.C.. W Premier Division Rozental zadebiutował w wygranym 3:1 meczu z Motherwell F.C.. Wskutek licznych kontuzji kolana Rozental nie był podstawowym zawodnikiem Rangers, rozgrywając do 2002 roku siedemnaście ligowych spotkań; był ponadto w tym okresie trzykrotnie wypożyczany. Mimo to trzykrotnie (1997, 1998, 2000 zdobył mistrzostwo Szkocji, a dwukrotnie (1999, 2000) – puchar kraju. W sezonie 2002/2003 występował w Grasshopper Club Zürich. Nie potrafiąc się jednak dostosować do szwajcarskiego stylu gry, wrócił do Chile, gdzie był zawodnikiem Universidad Católica oraz Unión Española. W 2005 roku 2005 został mistrzem Chile. Następnie występował w Puerto Rico Islanders, Columbus Crew, Maccabi Petach Tikwa i Maccabi Netanja. W 2008 roku zakończył karierę.

</doc>
<doc id="5110421" url="https://pl.wikipedia.org/wiki?curid=5110421" title="Scrum Guide">
Scrum Guide

Scrum Guide – oficjalny przewodnik po Scrumie autorstwa Kena Schwabera i Jeffa Sutherlanda. Jego pierwsza wersja została opublikowana w 2010 roku. Na przestrzeni lat doczekał się sześciu dużych aktualizacji. Ostatnia z nich miała miejsce w listopadzie 2020 roku. Przewodnik jest dostępny w 54 wersjach językowych.

</doc>
<doc id="5110422" url="https://pl.wikipedia.org/wiki?curid=5110422" title="Droga A1(M)">
Droga A1(M)

Droga A1(M), autostrada A1(M) () – oznaczenie czterech oddzielnych odcinków autostrady w Anglii. Każdy z odcinków jest przebudowanym fragmentem drogi A1, głównej osi komunikacyjnej północ-południe, łączącej Londyn – stolicę Anglii – z Edynburgiem – stolicą Szkocji. Pierwszy odcinek, obwodnica Doncaster, został oddany do użytku w 1961 roku i jest jednym z najstarszych fragmentów autostrad w Wielkiej Brytanii. Budowa nowej części A1(M) pomiędzy Leeming i Barton została ukończona 29 marca 2018 roku, rok później niż zakładano z powodu licznych prac archeologicznych. Otwarcie tego odcinka pozwoliło na połączenie fragmentu Barton – Washington z odcinkiem Darrington – Leeming Bar, tworząc najdłuższą sekcję A1(M) i redukując całkowitą liczbę istniejących fragmentów trasy z pięciu do czterech.
Zaproponowano zmianę numeracji A1(M) między Micklefield a Washington na M1. Gdyby plany zostały zrealizowane trasa M1 zostałaby wydłużona na północ.
Droga A1(M) pokrywa się z przebiegiem trasy europejskiej E15, nieoznakowanej w Wielkiej Brytanii.
Przegląd.
Większość angielskich odcinków A1 stanowi drogę główną (), drogę dwujezdniową i autostradę. Między Newcastle upon Tyne a Edynburgiem jest drogą krajową posiadającą na przemian jedną i dwie jezdnie. Poniższa tabela stanowi podsumowanie odcinków posiadających parametry autostrady i tych, które nie są traktowane jako autostrada. Odcinki nie będące autostradą nie posiadają numeracji węzłów.
W ciągu trasy z Londynu do Sunderland odcinek o długości 123,33 mil (198,48 km) nie jest klasyfikowany jako autostrada, a pozostałe 145,38 mili (233,96 km) ma parametry autostrady.
Poniżej znajdują się opisy poszczególnych fragmentów autostrady.
South Mimms – Stotfold.
Odcinek ten otwierano etapami:
Alconbury – Peterborough.
Odcinek ten przebiega przez obszar hrabstwa Cambridgeshire pomiędzy Alconbury a Peterborough. Został oficjalnie otwarty przez Lorda Whitty 31 października 1998 r. i jest najbardziej odizolowaną częścią autostrady, ponieważ nie łączy się z żadną inną autostradą. Została zaprojektowana jako droga wysokiej klasy – ośmiomilowy odcinek od węzła nr 14 w Alconbury do węzła nr 16 przy Norman Cross posiada po cztery pasy ruchu w każdą stronę, podczas gdy pozostały fragment ma po trzy pasy ruchu na jezdnię. Zarządcą trasy jest Road Management Services (Peterborough) Ltd na mocy umowy DBFO (zaprojektuj, zbuduj, sfinansuj i zarządzaj, ) podpisanej z Highways Agency.
Obwodnica Doncaster (Blyth – Skellow).
Ten piętnastomilowy fragment, biegnący z Skellow w South Yorkshire do Blyth w północnej części hrabstwa Hottinghamshire został otwarty w 1961 roku i był jednym z pierwszych odcinków autostrady zbudowanych w Wielkiej Brytanii; na całej długości posiada dwie jezdnie po dwa pasy ruchu. Między węzłami 36 i 37 autostrada przekracza rzekę Don poprzez most Don Bridge.
Lista węzłów.
Opis zawiera dane pochodzące ze , które określają odległość oraz informacje dotyczące identyfikacji jezdni.
Skellow – Darrington (planowany).
Istnieją plany rozbudowy odcinka A1 ze Skellow do Darrington do postaci autostrady. Po ich zrealizowaniu cały fragment trasy od Blyth w Nottinghamshire do Washington w Tyne and Wear posiadałby parametry autostrady.
Darrington – Washington.
Ten odcinek otwierano etapami:
W momencie otwarcia fragment ten kończył się węzłem prowizorycznym na południe od M1. Istniał węzeł umożliwiający opuszczenie trasy pojazdom niedozwolonym na autostradach w kierunku Micklefield Village na drogę, która obecnie jest łącznicą. W pierwszym tygodniu czerwca 2009 roku węzły 44 i 45 zostały przenumerowane odpowiednio na 43 i 44. W tym samym czasie istniejący węzeł "Grange Moor" na styku A1 i A659 stał się węzłem 45 w ciągu A1(M). Rezultatem tych działań jest błąd występujący na wielu atlasach, polegający na nieprawidłowej numeracji węzłów tego odcinka.
Północny fragment odcinka, omijający miejscowość Fairburn, oddano do użytku w kwietniu 2005 roku z tymczasowym łącznikiem do istniejącej drogi A1 między Fairburn a Brotherton. Południowy fragment, z bezkolizyjnym węzłem z autostradą M62 udostępniono 13 stycznia 2006.
W marcu 2009 rozpoczęto prace nad rozbudową odcinka Dishforth – Leeming do parametrów autostrady z trzema pasami ruchu na każdą jezdnię, z zastąpieniem jednopoziomowych skrzyżowań dwoma nowymi węzłami. Przebudowę fragmentu Dishforth – Baldersby (węzły 49–50) ukończono w październiku 2011 roku, natomiast dalszy odcinek do Leeming (węzły 50–51) otwarto 31 marca 2012 r.
Prace nad podniesieniem parametrów odcinka Leeming Bar – Barton do postaci autostrady z trzema pasami ruchu na każdą jezdnię rozpoczęto w kwietniu 2014 roku. Spodziewanym terminem zakończenia było lato 2017. Na początku 2017 roku Highways Agency ogłosiło przesunięcie terminu pełnego oddania do użytku drogi na grudzień 2017 r. Ostatecznie trasę otwarto 29 marca 2018 r., ustanawiając ciągły odcinek drogi A1 o parametrach autostrady z Darrington w West Yorkshire do Washington w Tyne and Wear, choć nie wszystkie prace zostały ukończone.
Lista węzłów.
Opis zawiera dane pochodzące ze znaków lokalizacyjnych, które określają odległość oraz informacje dotyczące identyfikacji jezdni.

</doc>
<doc id="5110425" url="https://pl.wikipedia.org/wiki?curid=5110425" title="Jan Targowski">
Jan Targowski



</doc>
<doc id="5110426" url="https://pl.wikipedia.org/wiki?curid=5110426" title="Zabłocie (rejon brzeski)">
Zabłocie (rejon brzeski)

Zabłocie (; ) – wieś na Białorusi, w obwodzie brzeskim, w rejonie brzeskim, w sielsowiecie Muchawiec.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Kamienica Żyrowiecka. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110428" url="https://pl.wikipedia.org/wiki?curid=5110428" title="Fort d’Ivry">
Fort d’Ivry

Fort d’Ivry – jeden z fortów dziewiętnastowiecznych fortyfikacji Paryża, zbudowanych z inicjatywy Adolphe’a Thiersa. Powstał w latach 1841–1845, na wzgórzu dzisiejszego przedmieścia Paryża, Ivry-sur-Seine.
Jest to pentagonalny fort bastionowy; cztery z pięciu bastionów wyposażono w latach 1852–1860 w podziemne galerie o grubości sklepień 6m i łącznej długości dwóch kilometrów, służące jako schrony dla załogi. Ponadto dla załogi przeznaczono 18 kazamat w kurtynie między bastionami 3. i 4., pięć kazamat tworzących dwie wartownie przy bramie głównej, oraz koszary wokół palcu broni; dwa dodatkowe budynki przeznaczone były dla oficerów (przebudowane w 1872 roku). głównym materiałem konstrukcyjnym jest piaskowiec, z obramowaniem okien i drzwi z bloków ciętego kamienia; podobnie wykonane były magazyny amunicyjne.
Bastiony 3 i 4 mają kazamaty ze strzelnicami dla broni ręcznej, pozostałe bastiony wyposażone są w kryte drogi dla piechoty. Wały artyleryjskie bastionów i kurtyn wyposażone są w 50 poprzecznic, z których 28 posiada schrony pogotowia. W 1870 fort uzbrojony był w 94 działa, do których proch przechowywano w dwóch magazynach o łącznej powierzchni 142 m². Trzy studnie zaopatrywały fort w wodę.
Fort jest dobrze zachowany, łącznie z fosą, z wyjątkiem odcinka zachodniego, gdzie fosa została zabudowana koszarami policji. Na przedstoku znajdują się ogrody, budynki mieszkalne i szkolne. W forcie znajdują się archiwa mediateki ministerstwa obrony ("Etablissement de communication et de production audiovisuelle de la défense (ECPAD)"), obejmujące zbiory filmowe i fotograficzne od I wojny światowej do czasów współczesnych.

</doc>
<doc id="5110429" url="https://pl.wikipedia.org/wiki?curid=5110429" title="Stefan Jesionowski">
Stefan Jesionowski

Stefan Jesionowski (ur. 1944, zm. 13 czerwca 2021 w Poznaniu) – polski kajakarz, instruktor i sędzia.
Życiorys.
Pochodził z Warszawy. Przyszedł na świat krótko przed wybuchem powstania warszawskiego. Jako kolarz startował w młodzieżowym Wyścigu Pokoju. Kajakarstwo rozpoczął uprawiać w klubie Skra Warszawa pod opieką trenera Ryszarda Folgarta. Reprezentował barwy klubów Zawisza Bydgoszcz, Spójnia Warszawa i Górnik Czechowice. Dwukrotnie zdobywał Mistrzostwo Polski w kategorii K-4, a także wielokrotnie reprezentował Polskę w zawodach międzynarodowych. Posiadał także uprawnienia instruktorskie i sędziowskie. Należał również do Poznańskiego Towarzystwa Cyklistów. Pochowany na Cmentarzu Junikowo w Poznaniu.

</doc>
<doc id="5110431" url="https://pl.wikipedia.org/wiki?curid=5110431" title="Żdanowka (przystanek kolejowy)">
Żdanowka (przystanek kolejowy)

Żdanowka () – przystanek kolejowy w pobliżu miejscowości Żdanowo, w rejonie wiaziemskim, w obwodzie smoleńskim, w Rosji. Położony jest na linii Moskwa - Mińsk - Brześć.

</doc>
<doc id="5110435" url="https://pl.wikipedia.org/wiki?curid=5110435" title="Trientyna">
Trientyna



</doc>
<doc id="5110436" url="https://pl.wikipedia.org/wiki?curid=5110436" title="Randy Nteka">
Randy Nteka

Randy Nteka (ur. 6 grudnia 1997 w Paryżu) – francuski piłkarz występujący na pozycji środkowego pomocnika w hiszpańskim klubie Elche CF.
Kariera klubowa.
Betis San Isidro.
W 2016 roku przeszedł do drużyny Betis San Isidro.
CF Fuenlabrada.
W 2017 roku podpisał kontrakt z klubem CF Fuenlabrada. Zadebiutował 7 stycznia 2018 w meczu Segunda División B przeciwko Deportivo Fabril (1:2), w którym zdobył swoją pierwszą bramkę. 22 czerwca 2018 podpisał z klubem nowy kontrakt ważny do 2021 roku. W sezonie 2018/19 jego zespół zajął pierwsze miejsce w tabeli i awansował do wyższej ligi. W Segunda División zadebiutował 17 sierpnia 2019 w meczu przeciwko Elche CF (0:2). Pierwszą bramkę w lidze zdobył 13 października 2019 w meczu przeciwko CD Mirandés (2:1).

</doc>
<doc id="5110439" url="https://pl.wikipedia.org/wiki?curid=5110439" title="Johann André">
Johann André

Johann André (ur. 28 marca 1741 w Offenbach am Main, zm. 18 czerwca 1799 tamże) – niemiecki kompozytor i wydawca muzyczny.
Życiorys.
Pochodził z rodziny zajmującej się handlem tkaninami. Był muzycznym samoukiem. W 1774 roku założył w Offenbach własną sztycharnię nut. W latach 1776–1784 przebywał w Berlinie, gdzie był dyrygentem 51-osobowej orkiestry teatru Karla Theophila Döbbelina, następnie wrócił do rodzinnego Offenbach, przekształcając swoją sztycharnię w profesjonalne wydawnictwo muzyczne. Do 1797 roku opublikował ponad tysiąc pozycji wydawniczych. Po śmierci Wolfganga Amadeusa Mozarta w 1791 roku negocjował zakup autografów kompozytora, opublikowanych następnie przez jego firmę.
Był autorem 28 singspielów, w tym "Der Töpfer" (wyst. Hanau 1773), "Erwin und Elmire" (wyst. Frankfurt nad Menem 1775), "Claudine von Villa" (wyst. Berlin 1778), "Belmont und Constanze oder Die Entführung aus dem Serail" (wyst. Berlin 1781) i "Der Barbier von Bagdad" (wyst. Berlin 1783). Pisał także pieśni.
Jego syn Johann Anton André również był kompozytorem i wydawcą.

</doc>
<doc id="5110443" url="https://pl.wikipedia.org/wiki?curid=5110443" title="Benjamin Wood (1820–1900)">
Benjamin Wood (1820–1900)

Benjamin Wood (ur. 13 października 1820 w Shelbyville, zm. 21 lutego 1900 w Nowym Jorku) – amerykański polityk, członek Partii Demokratycznej.
Działalność polityczna.
W okresie od 4 marca 1861 do 3 marca 1863 przez jedną kadencję był przedstawicielem 3. okręgu, a od 4 marca 1863 do 3 marca 1865 przez jedną kadencję przedstawicielem 4. okręgu wyborczego w stanie Nowy Jork w Izbie Reprezentantów Stanów Zjednoczonych. Od 1866 do 1867 zasiadał w New York State Senate. Od 4 marca 1881 do 3 marca 1883 przez jedną kadencję był przedstawicielem 5. okręgu wyborczego w stanie Nowy Jork w Izbie Reprezentantów Stanów Zjednoczonych.
Jego bratem był Fernando Wood.

</doc>
<doc id="5110444" url="https://pl.wikipedia.org/wiki?curid=5110444" title="Daniel Gąsior">
Daniel Gąsior

Daniel Gąsior (ur. 9 stycznia 1995) – polski siatkarz, grający na pozycji atakującego. 
Daniel zanim rozpoczął swoją przygodę z siatkówką, przez 10 lat tańczył w Zespole Pieśni i Tańca Racławice. Swoje pierwsze siatkarskie kroki stawiał w lokalnym klubie z Niska. Został dostrzeżony przez trenerów z AKS Resovii Rzeszów, gdzie następnie spędził lata siatkarskiej edukacji. Barw Resovii bronił w sezonach od 2010/2011 do 2013/2014. W młodzieżowej siatkówce zdobył m.in. mistrzostwo Polski juniorów, licealne mistrzostwo świata czy akademickie mistrzostwo Europy. W barwach Resovii ogrywał się w Młodej Lidze, a seniorską karierę rozpoczął w zespole TSV Sanok, w którym występował w latach 2014-2018. W sezonie 2015/2016 wraz z zespołem z Sanoka, wywalczył awans do 1. Ligi mężczyzn. W 2018 roku przeniósł się do AZS-u AGH Kraków, gdzie grał przez 2 lata. W letnim okresie transferowym w 2020 roku postanowił zostać zawodnikiem Cerrad Enea Czarnych Radom.
Sukcesy klubowe.
juniorskie.
Mistrzostwa Polski Kadetów:
Mistrzostwa Polski Juniorów:

</doc>
<doc id="5110447" url="https://pl.wikipedia.org/wiki?curid=5110447" title="Jakub Wujek (architekt)">
Jakub Wujek (architekt)

Jakub Leon Wujek (ur. 15 marca 1937 w Łodzi, zm. 9 lutego 2014 tamże) – architekt, urbanista, wykładowca akademicki, członek łódzkiego Oddziału SARP oraz Okręgowej Izby Architektów RP, profesor Politechniki Łódzkiej, członek (od 1985). Nagrodzony nagrodą Ministra Kultury i Sztuki II stopnia (1967).
Życiorys.
W 1961 r. ukończył studia na Wydziale Architektury Politechniki Gdańskiej. Tematem jego pracy dyplomowej był „Teatr Objazdowy”, promotorem zaś Wacław Rębiszewski. W latach 1963–1964 mieszkał w Helsinkach, gdzie pracował w biurze projektowym . W latach 1967–1979 był pracownikiem biura Miastoprojekt Łódź, w zespole ze Zdzisławem Lipskim oraz Jerzym Sadowskim, następnie pracował w Inwestoprojekt Łódź-Miasto do 1990 r. W 1980 r. osiągnął status architekta twórcy. W 1981 r. zdobył tytuł doktora, broniąc pracę pt. „Kryteria budowy formy architektonicznej przy użyciu elementów budowlanych produkowanych przemysłowo” pod kierunkiem prof. Zbigniewa Pawłowskiego na Politechnice Warszawskiej. W 1990 r. ze Zdzisławem Lipskim założył biuro architektoniczne „Lipski i Wujek”, w którym pracował do śmierci. Był laureatem wielu konkursów urbanistycznych i architektonicznych. Został pochowany w Alei Zasłużonych na Cmentarzu Komunalnym Doły w Łodzi.

</doc>
<doc id="5110457" url="https://pl.wikipedia.org/wiki?curid=5110457" title="Jakub Wujek (ujednoznacznienie)">
Jakub Wujek (ujednoznacznienie)



</doc>
<doc id="5110461" url="https://pl.wikipedia.org/wiki?curid=5110461" title="ISU Grand Prix w łyżwiarstwie figurowym 2021/2022">
ISU Grand Prix w łyżwiarstwie figurowym 2021/2022

ISU Grand Prix w łyżwiarstwie figurowym 2021/2022 – 27. edycja zawodów w łyżwiarstwie figurowym. Zawodnicy podczas sezonu wystąpili w sześciu z siedmiu zaplanowanych zawodach cyklu rozgrywek. Rywalizacja rozpoczęła się 22 października w Las Vegas, a miała zakończyć się finałem cyklu w Osace, który ostatecznie się nie odbył.
16 sierpnia 2021 roku ze względu na ograniczenia w lotnictwie międzynarodowym do Chin oraz działania prewencyjne mające ograniczyć rozprzestrzenianie się wirusa SARS-CoV-2 w tym kraju, podjęto decyzję o odwołaniu zawodów Cup of China 2021. Ze względu na chęć zachowania siedmiu zawodów cyklu Międzynarodowa Unia Łyżwiarska wystosowała do swoich członków prośbę o zgłaszanie się tych federacji, które byłyby zainteresowane organizacją zawodów z zachowaniem ich oryginalnego terminu tj. od 5 do 7 listopada 2021. 27 sierpnia 2021 roku ogłoszono, że zawody zostaną rozegrane we włoskim Turynie. Swoją gotowość do rozegrania odwołanych zawodów w sumie zgłosiły trzy federacje Włoska, Węgierska oraz Stanów Zjednoczonych. 

</doc>
<doc id="5110472" url="https://pl.wikipedia.org/wiki?curid=5110472" title="Griediakino (przystanek kolejowy)">
Griediakino (przystanek kolejowy)

Griediakino () – przystanek kolejowy w miejscowości Griediakino, w rejonie wiaziemskim, w obwodzie smoleńskim, w Rosji. Położony jest na linii Moskwa - Mińsk - Brześć.
Historia.
Przystanek powstał w XIX w. na drodze żelaznej moskiewsko-brzeskiej pomiędzy stacjami Wiaźma i Siemlowo.

</doc>
<doc id="5110483" url="https://pl.wikipedia.org/wiki?curid=5110483" title="Roberto Carballés">
Roberto Carballés



</doc>
<doc id="5110487" url="https://pl.wikipedia.org/wiki?curid=5110487" title="Rajd Lipawy 2021">
Rajd Lipawy 2021

Rajd Lipawy 2021 (Rally Liepāja 2021) – 9 edycja rajdu samochodowego Rajdu Lipawy, rozgrywanego na Łotwie. Rozgrywany był od 1 do 3 lipca 2021 roku. Bazą rajdu była miejscowość Lipawa. Była to druga runda Rajdowych Mistrzostw Europy w roku 2021. Składał się z dwunastu odcinków specjalnych.
Lista startowa.
Poniższa lista startowa obejmuje tylko zawodników startujących i zgłoszonych do rywalizacji w kategorii ERC w najwyższej klasie RC2, samochodami najwyższej klasy mogącymi startować w rajdach ERC - klasy R5.
Wyniki końcowe rajdu.
W klasyfikacji końcowej dodatkowe punkty przyznawane są pierwszej piątce za poszczególne etapy rajdu.
Klasyfikacja RME po 2 rundach.
Kierowcy
Punkty w klasyfikacji generalnej ERC otrzymuje 15 pierwszych zawodników, którzy uczestniczą w programie ERC i w ukończą wyścig, punktowanie odbywa się według klucza:
Dodatkowo po każdym etapie (dniu) rajdu prowadzona jest osobna klasyfikacja, w której przyznawano punkty pierwszym pięciu zawodnikom, według klucza 5-4-3-2-1. W tabeli podano, które miejsce zajął zawodnik, a w indeksie górnym ile zdobył punktów za ukończenie poszczególnych etapów na punktowanym miejscu. 

</doc>
<doc id="5110490" url="https://pl.wikipedia.org/wiki?curid=5110490" title="Chasan (stacja kolejowa)">
Chasan (stacja kolejowa)

Chasan () – stacja kolejowa w miejscowości Chasan, w rejonie chasańskim, w Kraju Nadmorskim, w Rosji. Jest to jedyna rosyjska stacja graniczna na granicy z Koreą Północną. Stacją graniczną po stronie koreańskiej jest Tumangang. Linia z Chasanu wiedze do niej przez "Most Przyjaźni" na Tumanie.
Na stacji organizowane były uroczystości powitalne przywódców Korei Północnej zmierzających koleją do Rosji.
W II dziesięcioleciu XXI w. zmodernizowano odcinek z Chasanu do portu w Rasŏnie, w północnokoreańskiej Specjalnej Strefie Ekonomicznej Rajin-Sonbong. Tor liczy trzy szyny, aby był dostosowany zarówno do rosyjskiego rozmiaru 1520 mm jak i używanego w Korei rozstawu 1435 mm.

</doc>
<doc id="5110497" url="https://pl.wikipedia.org/wiki?curid=5110497" title="XR">
XR



</doc>
<doc id="5110505" url="https://pl.wikipedia.org/wiki?curid=5110505" title="Fortyfikacje Paryża (XIX wiek)">
Fortyfikacje Paryża (XIX wiek)

Fortyfikacje Paryża (XIX wiek) – pierścień umocnień wokół Paryża, wzniesionych w dwóch głównych etapach: w latach 40. (tzw. fortyfikacje Thiersa) i 80. (system Séré de Rivières’a) XIX wieku. Składały się z rdzenia w postaci ciągłego obwodu z bastionami i dwóch pierścieni zewnętrznych fortów.
Okoliczności powstania.
Wzniesione w latach 40. XIX stulecia fortyfikacje miały za zadanie osłonić miasto dzięki zajęciu wszystkich dominujących pozycji na okolicznych wzgórzach. Kotlinę, w której znajdowało się miasto, otoczono ciągłym wałem, opatrzonym bastionami. W obrębie wału znalazły się także dalekie przedmieścia, które dużo później stały się częścią właściwego miasta. Debata nad umocnieniem miasta toczyła się już od lat 30. XIX wieku, a w 1832 rozpoczęto nawet prace przy budowie fortów, których wzniesienie, w liczbie 14, zaleciła specjalna komisja wojskowa. Rok później, po wydaniu 4,7 mln franków, inwestycje zostały wstrzymane na skutek protestów opozycji parlamentarnej. Wobec postrzeganego zagrożenia wojną, rząd powrócił do pomysłu w 1840 – tym razem formalnie przeprowadzając stosowne ustawy przez parlament. Po długich debatach co do sensowności (politycznej i militarnej) umocnień jako takich oraz ich kształtu (wyłącznie pierścień fortów, czy także ciągłe obwałowanie), w kwietniu 1840 uchwalono ustawę zapewniającą 140 milionów franków na budowę ciągłego umocnienia wokół miasta, oraz 17 fortów wysuniętych na przedpole.
Wał Thiersa.
Ciągły wał ciągnął się przez wzgórza Passy i Étoile, obejmował całe wzgórze Montmartre i płaskowyż Saint-Denis za La Chapelle i La Villette; następnie wiódł przez płaskowyż Romainville, otaczając Buttes Chaumont, Belleville, Ménilmontant i Père-Lachaise na prawym brzegu Sekwany. Na lewym brzegu ciągnął się od Bicêtre przez płaskowyż Montrouge, obejmując Montparnasse i Vaugirard, i dochodząc ponownie do Sekwany poniżej Auteuil. Łączna długość ciągłego obwodu wynosiła 39 km (pojawia się też wartość 36 km), a teren wewnątrz miał powierzchnię 7802 ha. Ponieważ Adolphe Thiers był w znacznej mierze pomysłodawcą ufortyfikowania miasta i bezpośrednio odpowiadał za uzyskanie zgody parlamentu na niezbędne wydatki, opinia publiczna nazwała wał jego imieniem. 
Właściwym projektantem umocnienia był gen. Guillaume Dode de la Brunerie. Narys tej fortyfikacji składał się z dziesięciometrowej skarpy, przed którą poprowadzono szeroką na 37 m suchą fosę i przedwał o wysokości 5 m z płaskim przedstokiem. Łączna szerokość wynosiła niemal 140 m. Wał broniony był przez 94 bastiony, przedzielone odcinkami kurtyn o średniej długości ok. 350 m. Bastiony były niewiele wysunięte przed linię wału, bez uszu, część miała formę półbastionu lub bastionu płaskiego, o niezałamanym czole; niektóre wyposażone były w nadszańce. 26 bastionów położonych było na lewym brzegu rzeki, a 68 na prawym, na całej długości umocnień ulokowano 700 dział. Wzdłuż wewnętrznej strony ciągnął się szeroki bulwar, służący wojskowej komunikacji, którego odcinki nazwano od marszałków Pierwszego Cesarstwa: Poniatowskiego, Soulta, Davouta, Mortiera, Séruriera, Macdonalda, Neya, Bessières’a, Berthiera, Gouvion-Saint-Cyra, Lannes’a, Sucheta, Murata (prawy brzeg); Massény, Kellermanna, Jourdana, Brune’a, Lefebvre’a i Victora (lewy brzeg).
Pierwotnie przez wał były 52 przejścia:
Po rozmaitych przebudowach i przemianowaniach na początku XX wieku bram i furt było 59.
Wewnętrzny pierścień fortów.
Wał otoczony był wewnętrznym pierścieniem fortów, którego obwód miał ok. 53 km. Wysunięte były one przed linię wału o 2 do 5 km i zajmowały najważniejsze wzgórza przewyższające główną linię obronną. Na południe od Paryża były to forty: na wzgórzach między górnym biegiem Sekwany a Bièvre – Fort d’Ivry i Fort de Bicêtre, zaś między Bièvre a dolnym biegiem rzeki – Fort Montrouge, Fort Vanves i Fort Issy. Na przeciwległym brzegu, na wzgórzu nad Suresnes, zamykającym wielki meander Sekwany, usadowiono fort Mont Valérien. Na północnym końcu tego meandru znajdowało się miasto Saint-Denis. Naturalnie osłonięte rzeką od zachodu, od północy strzeżone było przez dwa dzieła bastionowe, a od wschodu przez Fort de l’Est i Fort d’Aubervilliers, chroniący także La Villette.
Płaskowyżu Romainville strzegły umocnienia fortów Pantin, Romainville, Noisy, Rosny i Nogent. Linia redut na grani nad Marną, naprzeciw Joinville-le-Pont i fort Charenton, położony w widłach Marny i Sekwany domykały obwodu, zmniejszając też znaczenie dawnej cytadeli w Vincennes.

</doc>
<doc id="5110512" url="https://pl.wikipedia.org/wiki?curid=5110512" title="Zamek w Rakanciszkach">
Zamek w Rakanciszkach

Zamek w Rakanciszkach (Rekanciszkach) – zbudowany w XII wieku, obecnie znajduje się w parku regionalnym w dzielnicy Wilna Nowa Wilejka.
Przypuszcza się, że zamek w Rakanciszkach jest jednym z najstarszych na Litwie. Z kronik i legend wiadomo, że został zbudowany w XII wieku przez księcia Holszę.
Historia.
W 1390 roku Krzyżacy z wielką armią zasiloną przez rycerstwo zachodnie oblegali Wilno, a jeden z oddziałów Zakonu opanował nad Wilenką zamek myśliwski w Rakanciszkach, który wówczas był drewniany. Murowany zamek wzniesiono dopiero na przełomie XV i XVI wieku.
W 1530 roku ostatni potomek książąt holszańskich, biskup wileński Paweł Algimunt Holszański zapisał zamek królowej Bonie. Do 1542 roku zamek należał również do Olbrachta Gasztołda i jego syna Stanisława Gasztołda, następnie przeszedł w ręce króla Zygmunta Augusta, a później stał się własnością Paców.
Za czasów Olbrachta Gasztołda sprowadzono do Rakanciszek (dokładniej do obecnej wsi Strielčiukai) strzelców z włości miednickiej. Byli to Hryc Zusin i brat Marcinowy Piotr z dziećmi, nowo osiedleni nazwali się Gudokty lub Gudajtie. Byli poddanymi potomków Tatara księcia Baraszy Baranowskiego, któremu Aleksander Jagiellończyk nadał wsie Jankowszczyzna i Nielidowszczyzna z pustoszami we włości miednickiej. Synowie Baraszy książę Afendiej i książę Chałkendiej, upominając się o zbiegłych poddanych wnieśli skargę do króla Zygmunta I Starego, który w sprawie „strelników” wystosował listy: jeden z Krakowa, dnia 12 kwietnia 1527 roku do Olbrachta Gasztołda i drugi z Brześcia, dnia 2 października 1544 roku do jego żony Zofii księżnej Wierejskiej, która otrzymała przywilej dożywotniego posiadania dóbr Gasztołdów. W 1610 roku o tychże poddanych upomniał się jeszcze wnuk Baraszy książę Ahmed. Prosił o przywilej nadawczy króla Zygmunta III Wazę, który potwierdziłby nadania króla Aleksandra Jagiellończyka.
W 1636 roku Stefan Pac przyjął króla Władysława IV Wazę w swej ozdobnej rezydencji na zamku w Rakanciszkach. 7 sierpnia 1655 roku zamek został spalony podczas przemarszu wojsk moskiewskich przez Wielkie Księstwo Litewskie. Po zajęciu Wilna teren zamku został doszczętnie zniszczony i od tamtej pory zarastał lasem.
Stan badań.
W 1940 roku ruiny badali Włodzimierz Hołubowicz i jego żona Helena, a następnie Albinas Kuncevičius w 1995 roku i Aušra Zalepūgienė w latach 2008–2010. Przeszukano łączną powierzchnię wynoszącą 1275 metrów kwadratowych, wydobyto pozostałości warownego murowanego dworu: ściany o grubości 2 m, budynek pałacowy o wymiarach 36.5 × 15.6 m (do 4.5 m wysokości), prostokątną wieżę w północnym narożniku o wymiarach 6.6 × 5 m, mur o długości 24 m i grubości 0.8 m z fragmentami murów dawnych budynków. W trakcie badań wykryto warstwę ruin z żelaznymi detalami konstrukcyjnymi, kaflami i fragmentami ceramiki.

</doc>
<doc id="5110537" url="https://pl.wikipedia.org/wiki?curid=5110537" title="Owari">
Owari



</doc>
<doc id="5110540" url="https://pl.wikipedia.org/wiki?curid=5110540" title="KT Corporation">
KT Corporation

KT Corporation (; dawniej Korea Telecom) – południowokoreańskie przedsiębiorstwo telekomunikacyjne. Zostało założone w 1981 roku jako "Korean Telecommunications Authority" (KTA).

</doc>
<doc id="5110627" url="https://pl.wikipedia.org/wiki?curid=5110627" title="Johann Anton André">
Johann Anton André

Johann Anton André (ur. 6 października 1775 w Offenbach am Main, zm. 6 kwietnia 1842 tamże) – niemiecki kompozytor i wydawca muzyczny.
Życiorys.
Był trzecim synem Johanna André. Pobierał lekcje śpiewu oraz gry na skrzypcach i fortepianie. Jego nauczycielami byli Ignaz Fränzl i Ferdinand Fränzl. Studiował na uniwersytecie w Jenie. W 1799 roku przejął po ojcu firmę wydawniczą i unowocześnił ją, wprowadzając litografię. Nabył od Konstancji Mozart spuściznę po Wolfgangu Amadeusu Mozarcie i zajął się wydawaniem jego utworów. Opublikował dokumentalny spis dzieł kompozytora pt. "Mozarts thematischer Katalog, so wie er solchen vom 9. Februar 1784 bis zum 15. November 1791 eigenhändig geschrieben hat, nebst einem erläuternden Vorbericht von A. André" (Offenbach 1805, 2. wydanie 1828). Pracował nad monumentalnym, 6-tomowym dziełem "Lehrbuch der Tonsetzkunst", zdołał jednak ukończyć jedynie dwa pierwsze tomy (I 1832, II 1842).
Skomponował dwie opery ("Rinaldo und Alcina" i "Die Weiber von Weinsberg"), mszę, "Te Deum", 48 pieśni, 9 symfonii, 7 koncertów, 3 uwertury, 5 kwartetów, 3 tria, 6 sonat na skrzypce, 27 duetów oraz utwory na instrument klawiszowy.

</doc>
<doc id="5110639" url="https://pl.wikipedia.org/wiki?curid=5110639" title="Johann Friedrich Constantin von Lossau">
Johann Friedrich Constantin von Lossau

Johann Friedrich Constantin von Lossau (ur. 24 lipca 1767 w Minden, zm. 16 lutego 1848 w Berlinie) – pruski generał piechoty, teoretyk wojskowości.
Życiorys.
Młodość.
Pochodził z marchijskiej arystokracji. Był synem pruskiego generała (1717–1783) i Charlotte Luise z d. Schneider (1732–1812). Jako czternastolatek, w 1781 roku, rozpoczął służbę w pułku fizylierów . w 1799 roku awansował na porucznika kwatermistrzostwa w sztabie generalnym.
Rodzina.
Jego żoną była Charlotte Rahel von Raschau, z d. von Rostock (1772–1830). Ślub zawarli 31 stycznia 1800 roku w Zgorzelcu. Mieli pięcioro dzieci: Friedrich August Konstantin (ur. 1801), Bertha Philippine Luise (ur. 1806), Cäcilie Charlotte Konstanze (1809–1886). Dwóch synów zmarło w dzieciństwie.
Kariera wojskowa.
W roku 1806 von Lossau w stopniu majora wziął udział w bitwie przeciwko wojskom napoleońskim pod Auerstedt. Rok później przeszedł do sztabu generalnego feldmarszałka von Blüchera, który po pokoju w Tylży przekształcono w pruski departament wojny. W 1809 roku zatrudniony został w sztabie gubernatora Śląska, generała . Z początkiem marca 1813 roku powołany został na stanowisko komendanta Grudziądza, a pod koniec tego miesiąca przeniesiono go do korpusu wyzwalającego Szczecin. W sierpniu 1814 r. podniesiony został do rangi na generała majora. W roku 1815 objął dowództwo pomorskiej brygady Landwehry, kolejno przejął nadzór nad pruskim korpusem armijnym we Francji, a następnie został pierwszym dowódcą . 22 lutego 1820 roku został powtórnie mianowany komendantem Grudziądza. 30 marca 1824 roku przyznano mu tytuł generała lejtnanta. Od 18 czerwca 1825 r. do 30 marca 1831 r. był komendantem twierdzy Gdańsk oraz dowódcą 2. dywizji piechoty w Gdańsku. Po zakończeniu dowodzenia dywizją pełnił funkcję komendanta miasta. 11 czerwca 1833 roku przeszedł na emeryturę i przeprowadził się do Berlina.
W marcu 1831 roku Johann Friedrich Constantin von Lossau jako pierwszy w dziejach otrzymał od Rady Miejskiej Gdańska honorowe obywatelstwo miasta. 21 grudnia 1836 roku król pruski uhonorował go Orderem Orła Czerwonego I. klasy z Liśćmi Dębu, zaś 3 stycznia 1848 r. nadaniem tytułu generała piechoty. Emerytowany generał zajął się opracowywaniem wojskowo-historycznych wydarzeń wojennych w Europie i Prusach na przełomie XVIII i XIX wieku. Zmarł w Berlinie 16 lutego 1848 roku.

</doc>
<doc id="5110648" url="https://pl.wikipedia.org/wiki?curid=5110648" title="Gabriel Ochocki młodszy">
Gabriel Ochocki młodszy

Gabriel Ochocki herbu Ostoja (zm. 1682) – lekarz, profesor medycyny w Akademii Krakowskiej, rajca i burmistrz miasta Krakowa, właściciel dóbr ziemskich Strzelce.
Życiorys.
Gabriel Ochocki pochodził z osiadłej w Krakowie szlacheckiej rodziny pieczętującej się herbem Ostoja, wywodzącej się zapewne z Ochocic koło Kamieńska w dawnym województwie sieradzkim. O jego rodzinie wspomniał Kasper Niesiecki w "Herbarzu Polskim". Był synem rektora Uniwersytetu, rajcy i burmistrza Krakowa Gabriela Ochockiego i Barbary z Bryknerów. Ożenił się z Anną, córką doktora praw i rajcy Stanisława Spinka. Miał trzech synów: Gabriela, Jana oraz Mikołaja.
Gabriel Ochocki studia rozpoczął prawdopodobnie ok. roku 1651. Stopień bakałarza uzyskał w 1659 roku a magistra sztuk wyzwolonych w 1661 roku. W latach 1661-1663 odbył, jako docent "extraneus", przepisane "biennium" na Wydziale Filozoficznym, po czym jesienią 1663 roku udał się na do Padwy na studia lekarskie. Tam w dniu 5 IX 1664 roku uzyskał tytuł doktora medycyny. W latach 1663-1665 brał czynny udział w życiu kolonii studenckiej w Padwie jako asesor nacji polskiej. W roku 1668 objął po ojcu wykłady na Wydziale Lekarskim.
Do rady miejskiej Krakowa został powołany w roku 1674 przez wojewodę krakowskiego, księcia Aleksandra Lubomirskiego. Gabriel Ochocki zajął w niej miejsce po swoim zmarłym ojcu. Był rajcą ponad 8 lat. Trzykrotnie wchodził w skład rady urzędującej i pełnił funkcję burmistrza, w przypadającej na niego kolejności.
Gabriel Ochocki w roku 1675 kupił od Ludwika Dębińskiego wieś Strzelce koło Brzeska, zwiększając znacznie odziedziczony po ojcu majątek. Zmarł 22 lipca 1682 roku w Krakowie..

</doc>
<doc id="5110660" url="https://pl.wikipedia.org/wiki?curid=5110660" title="Stadion Helios Arena w Charkowie">
Stadion Helios Arena w Charkowie



</doc>
<doc id="5110662" url="https://pl.wikipedia.org/wiki?curid=5110662" title="Anatolij Diemjanienko">
Anatolij Diemjanienko



</doc>
<doc id="5110666" url="https://pl.wikipedia.org/wiki?curid=5110666" title="Jan Targowski (oficer)">
Jan Targowski (oficer)

Jan Targowski (ur. 30 czerwca 1893 we Franciszkowie, zm. ?) – major saperów Wojska Polskiego, kawaler Orderu Virtuti Militari.
Życiorys.
Urodził się 30 czerwca 1893 we Franciszkowie, w ówczesnym powiecie błońskim guberni warszawskiej, w rodzinie Bronisława i Róży z Adamaszków. 
W 1918 walczył w szeregach I Korpusu Polskiego w Rosji. Za czyny męstwa został później odznaczony Orderem Virtuti Militari. 19 stycznia 1921 został zatwierdzony z dniem 1 kwietnia 1920 w stopniu porucznika, w inżynierii i saperach, w grupie oficerów byłych Korpusów Wschodnich i byłej armii rosyjskiej. 1 czerwca 1921 pełnił służbę w Grupie Inżynieryjnej Nr 4, a jego oddziałem macierzystym był 2 Pułk Saperów Kaniowskich w Puławach. 3 maja 1922 został zweryfikowany w stopniu kapitana ze starszeństwem z 1 czerwca 1919 i 52. lokatą w korpusie oficerów inżynierii i saperów. W 1923 był przydzielony z 2 psap. do Departamentu V Inżynierii i Saperów Ministerstwa Spraw Wojskowych. W 1924 został przeniesiony do 7 Pułku Saperów Wielkopolskich w Poznaniu. Później został przydzielony do Departamentu V Wojsk Technicznych MSWojsk. w Warszawie, pozostając oficerem nadetatowym 7 psap. 12 kwietnia 1927 został mianowany majorem ze starszeństwem z 1 stycznia 1927 i 7. lokatą w korpusie oficerów inżynierii i saperów. W tym samym miesiącu został przeniesiony do kadry oficerów saperów z równoczesnym przydziałem do Szefostwa Saperów Okręgu Korpusu Nr I w Warszawie. Z dniem 1 marca 1929 został przeniesiony służbowo z 1 Okręgowego Szefostwa Saperów do 30 Dywizji Piechoty w Kobryniu na stanowisko szefa saperów. W sierpniu 1931 został przeniesiony do Szefostwa Inżynierii Okręgu Korpusu Nr X w Przemyślu na stanowisko szefa. Z dniem 30 czerwca 1932 został przeniesiony w stan spoczynku. Po zakończeniu służby wojskowej przeniósł się do Warszawy i zamieszkał przy ul. A. Mickiewicza 14 m. 1.

</doc>
<doc id="5110669" url="https://pl.wikipedia.org/wiki?curid=5110669" title="Jill Roord">
Jill Roord

Jill Jamie Roord (ur. 22 kwietnia 1997 w Oldenzaal) – holenderska piłkarka występująca na pozycji pomocniczki w niemieckim klubie VfL Wolfsburg oraz w reprezentacji Holandii. Wychowanka FC Twente, w trakcie swojej kariery grała także w takich zespołach jak Bayern Monachium oraz Arsenal.

</doc>
<doc id="5110670" url="https://pl.wikipedia.org/wiki?curid=5110670" title="III liga polska w piłce nożnej (2021/2022)/Grupa IV">
III liga polska w piłce nożnej (2021/2022)/Grupa IV

III liga polska w piłce nożnej (2021/2022)/Grupa IV – 6. edycja rozgrywek czwartego poziomu ligowego piłki nożnej mężczyzn w Polsce po reformie przeprowadzonej w 2016 roku, która zredukowała liczbę grup z 8 do 4. Brało w niej udział 18 drużyn z województw: lubelskiego, małopolskiego, podkarpackiego i świętokrzyskiego.
Zasady rozgrywek.
W III lidze sezonu 2021/2022 brały udział drużyny, podzielone na zasadzie terytorialnej na 4 grupy:
Mistrzowie każdej z grup uzyskali awans na poziom centralny – do II ligi. Cztery ostatnie drużyny spadły na poziom wojewódzki – do odpowiedniej terytorialnie grupy IV ligi. 
Drużyny, które wycofałyby się z rozgrywek po rozegraniu mniej niż 50% spotkań, były automatycznie relegowane o dwa szczeble ligowe niżej (do klasy okręgowej) i przesunięte na koniec tabeli, a osiągnięte przez nie rezultaty mogły zostać anulowane. Drużyny, które wycofałyby się z rozgrywek po rozegraniu 50% lub więcej spotkań, również mogły zostać automatycznie relegowane o dwa szczeble ligowe niżej i przesunięte na koniec tabeli, ale za nierozegrane mecze przyznawany byłby walkower 3:0 dla zespołów przeciwnych. Wykluczenie z rozgrywek groziło również za nieprzystąpienie z własnej winy do trzech meczów.
Uczestnicy.
Objaśnienia:
Rozgrywki.
Miejsca po danych kolejkach.
UWAGI:
Lider kolejka po kolejce.
Objaśnienia:
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecz po meczu – zwycięstwa, remisy, porażki.
Uwaga: 

</doc>
<doc id="5110672" url="https://pl.wikipedia.org/wiki?curid=5110672" title="Conotrachelus rubrolamellatus">
Conotrachelus rubrolamellatus

Conotrachelus rubrolamellatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza, pofalowana, zakończona wydatną, podwójną ostrogą. Tylna krawędź pokryw równo ścięta. W przedniej oraz tylnej części pokryw liczne ostrogi, zaś gładszej środkowej dwa podłużne, łukowato wygięte, listewkowate garbki. Przedplecze prostokątne w zarysie w tylnej części, z przodu zwężone i pokryte bardzo licznymi ostrogami.

</doc>
<doc id="5110675" url="https://pl.wikipedia.org/wiki?curid=5110675" title="Beata Javorcik">
Beata Javorcik

Beata Katarzyna Smarzyńska Javorcik (ur. 19 sierpnia 1971 w Krakowie) – polska ekonomistka, prof. na Wydziale Ekonomii na Uniwersytecie Oksfordzkim. Od września 2019 jest główną ekonomistką Europejskiego Banku Odbudowy i Rozwoju (EBOiR).
Życiorys.
Beata Smarzynska Javorcik pochodzi z Krakowa. Uzyskała licencjat z informatyki i ekonomii na Uniwersytecie w Rochester (1994) i studiów doktoranckich z ekonomii uzyskując tytuł doktora na Uniwersytecie Yale (1999). Po stażu w Europejskim Banku Odbudowy i Rozwoju (EBOiR) pracowała w Banku Światowym. 
Od 2010 związana jest z Wydziałem Ekonomii na Uniwersytecie Oksfordzkim, a w 2014 została profesorem tej uczelni jako pierwsza kobieta na tym stanowisku. Specjalizuje się w ekonomii rozwoju oraz handlu międzynarodowym. Od 2016 jest kierownikiem programu badań w tym zakresie w londyńskim ośrodku Centre for Economic Policy Research (CEPR). Współpracuje też z monachijskim instytutem CESifo (ifo Institut für Wirtschaftsforschung), a także jest członkiem komitetu wykonawczego i rady Królewskiego Towarzystwa Ekonomicznego.
Beata Javorcik od września 2019 jest główną ekonomistką Europejskiego Banku Odbudowy i Rozwoju (EBOiR). Na czas sprawowania tej funkcji zawiesiła pracę naukową na Uniwersytecie Oksfordzkim. Javorcik jest pierwszą kobietą na tym stanowisku w EBOiR i zajmuje się wspieraniem rozwoju gospodarki rynkowej w 34 krajach Europy Środkowo-Wschodniej, Azji Środkowej i Maghrebu.

</doc>
<doc id="5110676" url="https://pl.wikipedia.org/wiki?curid=5110676" title="Conotrachelus rufocaudatus">
Conotrachelus rufocaudatus

Conotrachelus rufocaudatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Ciało nieco wydłużone. Przednia krawędź pokryw znacznie szersza od przedplecza. Na ich powierzchni wyraźne podłużne, rzadkie żeberkowanie, oraz niewyraźne podłużne punktowanie. W tylnej części dwie duże, jasne plamy stykające się przy szwie i zbiegające po brzegach aż do tylnej krawędzi pokryw. Przedplecze szerokie i okrągławe w zarysie w tylnej części, z przodu silnie zwężone, w centralnej części gęsto punktowane.

</doc>
<doc id="5110683" url="https://pl.wikipedia.org/wiki?curid=5110683" title="Bitwa pod Białowieżą (VIII 1920)">
Bitwa pod Białowieżą (VIII 1920)

Bitwa pod Białowieżą – walki polskiego oddziału zmotoryzowanego por. Władysława Moykowskiego z oddziałami sowieckiej 41 Dywizji Strzelców w czasie Bitwy Warszawskiej w okresie wojny polsko-bolszewickiej.
Geneza.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
Po klęsce nad Wisłą dowództwo sowieckie pospiesznie uzupełniało i reorganizowało ocalałe z pogromu jednostki. Uchodząca spod Warszawy 16 Armia Nikołaja Sołłohuba miała zorganizować obronę na Bugu pod Drohiczynem i Grannem. Jednakże na szlakach odwrotu większość jednostek armii ogarnęła panika i demoralizacja.
Walki pod Białowieżą.
21 sierpnia 1920 do rejonu Bielska przybyła 1 Dywizja Litewsko-Białoruska gen. Jana Rządkowskiego, która otrzymała zadanie ubezpieczenia od strony Puszczy Białowieskiej linii zaopatrzeniowej łączącej rozlokowaną pod Białymstokiem 1 Dywizję Piechoty Legionów przez Bielsk i Czeremchę z Siedlcami. W tym czasie dowództwo sowieckiego Frontu Zachodniego skierowało do rejonu Gródek - Kamieniec Litewski świeżo przybyłą na front z głębi Rosji 48 Dywizję Strzelców. Oddziały sowieckiej dywizji obsadziły między innymi Białowieżę i Małą Narewkę.
26 sierpnia dowódca 1 Dywizji Litewsko-Białoruskiej wydał rozkaz przeprowadzenia wypadu na Białowieżę w celu zdobycia informacji o rozmieszczeniu i siłach oddziałów sowieckich w puszczy. Do przeprowadzenia wypadu wydzielono z Wileńskiego pułku strzelców oddział 60 żołnierzy z ppor. Władysławem Cikowskim i 3 ciężkie karabiny maszynowe. Dowództwo nad nim objął oficer sztabu dywizji por. Władysław Moykowski.
27 sierpnia oddział załadowany został na ciężarówki i ruszył w kierunku Białowieży. Kolumnę samochodów poprzedzał motocykl uzbrojony w karabin maszynowy. Pod Białowieżą kolumna została ostrzelana przez sowieckie ubezpieczenia. Ranny został motocyklista. Z pobliskiej Narewki Sowieci wysłali do Hajnówki oddział liczący dwustu żołnierzy piechoty i kawalerii oraz pociąg pancerny i tym samym zagrozili okrążeniem polskiego oddziału. W tej sytuacji por. Moykowski wydał rozkaz odwrotu. Przed Hajnówką polska kolumna została ostrzelana przez pociąg pancerny. Żołnierze opuścili samochody i próbowali otworzyć sobie drogę na Bielsk. Po niepowodzeniu por. Moykowski polecił zostawić samochody i obejść lasami pozycje nieprzyjaciela. Obejście Hajnówki przybrało charakter niezorganizowany. Część żołnierzy pogubiła się i do pułku powróciła dopiero po kilku dniach. Utracono dwa ciężkie karabiny maszynowe. Większość żołnierzy zebrała się jednak przy drodze do Bielska już za Hajnówką i oddział wrócił na pozycje wyjściowe.
Bilans walk.
Działania zmotoryzowanego oddziału wypadowego zakończyły się połowicznym sukcesem. Od jeńca wziętego w starciu pod Hajnówką uzyskano ogólnikowe informacje o pojawieniu się na froncie 48 Dywizji Strzelców i jej rozmieszczeniu. Stracono jednak cały sprzęt motorowy.

</doc>
<doc id="5110684" url="https://pl.wikipedia.org/wiki?curid=5110684" title="Puchar Norwegii w piłce siatkowej mężczyzn (2020/2021)">
Puchar Norwegii w piłce siatkowej mężczyzn (2020/2021)

Puchar Norwegii w piłce siatkowej mężczyzn 2020/2021 – 49. sezon rozgrywek o siatkarski Puchar Norwegii, jednocześnie 52. sezon halowych mistrzostw Norwegii zorganizowany przez Norweski Związek Piłki Siatkowej ("Norges Volleyballforbund", NVBF). Zainaugurowany został 19 września 2020 roku.
Rozgrywki składały się z 1. rundy, 1/16 finału, 1/8 finału, ćwierćfinałów, półfinałów i finału. W 1. rundzie i 1/16 finału drużyny rywalizowały na poziomie regionalnym. Od 1/8 finału rozgrywki toczyły się w systemie pucharowym. W półfinałach o awansie decydował dwumecz, natomiast w pozostałych rundach jedno spotkanie. W 1. rundzie uczestniczyły drużyny z lig niższych niż 1. divisjon, w 1/16 finału dołączyły zespoły z 1. divisjon, natomiast w 1/8 finału – drużyny z Mizunoligaen.
Finał pierwotnie miał odbyć się 13 lutego 2021 roku, jednak ze względu na restrykcje wprowadzone w związku z pandemią COVID-19 został przeniesiony na jesień. Ostatecznie odbył się 11 września 2021 roku w Norges idrettshøgskole w Oslo. Po raz szósty Puchar Norwegii zdobył .
System rozgrywek.
Rozgrywki o Puchar Norwegii składają się z 1. rundy, 1/16 finału, 1/8 finału, ćwierćfinałów, półfinałów oraz finału.
W 1. rundzie uczestniczą drużyny, które grają w ligach niższych niż 1. divisjon. Rywalizacja toczy się w formie turniejów odbywających się w ramach poszczególnych regionów. Awans do 1/16 finału uzyskują zwycięzcy poszczególnych turniejów.
W 1/16 finału zwycięzcy pucharów regionalnych grają z drużynami z 1. divisjon w ramach poszczególnych regionów. Jeżeli w danym regionie nie ma klubu grającego w 1. divisjon, wówczas zwycięzca pucharu regionalnego uzyskuje bezpośredni awans do 1/8 finału. Taka sytuacja ma miejsce również wówczas, gdy w 1. divisjon gra wyłącznie klub, który posiada zespół w najwyższej klasie rozgrywkowej. Wówczas tworzy on parę ze zwycięzcą pucharu regionalnego w 1/8 finału.
Od 1/8 finału w rozgrywkach uczestniczą drużyny grające w Mizunoligaen. Tworzą one pary z zespołami, które awansowały z 1/16 finału. O awansie decyduje jedno spotkanie, którego gospodarzem jest drużyna z niższej ligi.
W ćwierćfinałach pary powstają na podstawie losowania. O awansie decyduje jedno spotkanie, a gospodarzem meczu jest drużyna, która wylosowana została jako pierwsza.
W półfinałach rywalizacja toczy się w formie dwumeczów. Pary powstają w drodze losowania. Jeżeli oba zespoły wygrają po jednym spotkaniu, o awansie decyduje tzw. złoty set grany do 15 punktów z dwoma punktami przewagi jednej z drużyn.
W finale rozgrywany jest jeden mecz na neutralnym terenie.
Rozgrywki.
1/16 finału.
Region Sydvest (Rogaland)
Region Sydvest (Agder)
Kristiansand Sandvolleyballklubb uzyskał bezpośredni awans do 1/8 finału, ponieważ żadna drużyna z Regionu Sydvest (Agder) nie grała w sezonie 2020/2021 w 1. divisjon.
Region Hordaland
Region Trøndelag
Trondheim BK uzyskał bezpośredni awans do 1/8 finału, ponieważ jedyną drużyną z Regionu Trøndelag grającą w sezonie 2020/2021 w 1. divisjon był drugi zespół NTNUI Volleyball, a zgodnie z regulaminem, jeżeli dany klub posiadał zespół zarówno w 1. divisjon, jak i w najwyższej klasie rozgrywkowej, tylko ten drugi miał prawo występować w Pucharze Norwegii.
Region Nord
Finnsnes VBK uzyskał bezpośredni awans do 1/8 finału, ponieważ jedyną drużyną z Regionu Nord grającą w sezonie 2020/2021 w 1. divisjon był drugi zespół BK Tromsø, a zgodnie z regulaminem, jeżeli dany klub posiadał zespół zarówno w 1. divisjon, jak i w najwyższej klasie rozgrywkowej, tylko ten drugi miał prawo występować w Pucharze Norwegii.
Region Øst
Półfinały
Finał
Region Møre og Romsdal
Volda Student IL uzyskał bezpośredni awans do 1/8 finału, ponieważ żadna drużyna z Regionu Møre og Romsdal nie grała w sezonie 2020/2021 w 1. divisjon.
Region Sogn og Fjordane
Studentspretten IL uzyskał bezpośredni awans do 1/8 finału, ponieważ jedyną drużyną z Regionu Sogn og Fjordane grającą w sezonie 2020/2021 w 1. divisjon był drugi zespół Førde VBK, a zgodnie z regulaminem, jeżeli dany klub posiadał zespół zarówno w 1. divisjon, jak i w najwyższej klasie rozgrywkowej, tylko ten drugi miał prawo występować w Pucharze Norwegii.

</doc>
<doc id="5110686" url="https://pl.wikipedia.org/wiki?curid=5110686" title="Wyspa Kriestowska">
Wyspa Kriestowska

Wyspa Kriestowska (ros. Крестовский остров, "Kriestowskij ostrow") – wyspa w delcie Newy, o powierzchni 340 hektarów. Jedna z wysp objętych zabudową miejską Petersburga. Znaczną jej część zajmują obiekty sportowe i rekreacyjne oraz park. 
Położenie.
Wyspa położona jest między rzekami Małą i Średnią Newką oraz Kriestowką, natomiast od zachodu oblewana jest wodami Zatoki Fińskiej. Mała Newka opływa ją od południa i od wschodu, oddzielając ją od wysp Pietrowskiej, Piotrogrodzkiej i Aptekarskiej. Od Wyspy Kamiennej Wyspę Kriestowską oddziela na północnym wschodzie Kriestowka. Średnia Newka opływa natomiast wyspę od północy, oddzielając ją od Wyspy Jełagina. Wyspa Kriestowska ma długość 3,9 km i szerokość jednego kilometra. Z sąsiednimi wyspami łączą ją mosty: Łazariewski i Wielki Kriestowski z Wyspą Piotrogrodzką, Mały Kriestowski z Wyspą Kamienną, 2 Jełagiński z Wyspą Jełagina. 
Historia i opis.
Ludność fińska nazywała wyspę Ristisaari ("risti", krzyż), nazwa rosyjska ("kriest", krzyż) jest tłumaczeniem. W 1710 r. Piotr I podarował wyspę Aleksandrowi Mienszykowowi. W latach 1714–1716 wyspa należała do siostry cara Natalii Aleksiejewny, a po jej śmierci ponownie do Mienszykowa. W 1731 r., po zesłaniu Mienszykowa, wyspę otrzymał hrabia Burkhard Christoph Münnich. Po jego zesłaniu majątek trafił w ręce hrabiów Razumowskich. W 1803 r. kupił go książę Aleksandr Biełosielski-Biełozierski. Już w okresie przynależności do Razumowskich wyspa stała się jednym z miejsc wypoczynku mieszkańców miasta. Wstęp do założonego przez Razumowskiego parku był otwarty, organizowano w nim tańce i sprzedawano jedzenie na straganach. Na początku XIX w. część wyspy zajmowała wioska Czuchonka, która z czasem zanikła, od lat 60. XIX w. w zachodniej części wyspy powstawały dacze. Na początku XX w. na wyspie zaczęto budować kamienice i wille. 
W ZSRR uporządkowana i zabudowana została zachodnia część wyspy. W 1932 r. przystąpiono do budowy stadionu im. Kirowa. Wcześniej, w latach 1927–1928, zbudowany i oddany do użytku został stadion Dynamo. Z kolei we wschodniej części wyspy w latach 1931–1933 wzniesiono nowe osiedle mieszkaniowe dla robotników. Z obiektów sportowych na wyspie powstały również bazy wioślarskie i basen klubu Spartak. W 1945 r. na wyspie urządzono Nadmorski Park Zwycięstwa. Drugie osiedle domów wielorodzinnych budowano na Wyspie Kriestowskiej od lat 60. do 80. XX w. Po upadku ZSRR na wyspie powstały kolejne osiedla.
W latach 2006–2017 na miejscu stadionu im. Kirowa wzniesiony został Stadion Kriestowskij.
Na wyspie znajdują się dwie stacje petersburskiego metra: Kriestowskij Ostrow (linia Frunzeńsko-Nadmorska) oraz Zenit (linia Newsko-Wasileostrowska). 

</doc>
<doc id="5110687" url="https://pl.wikipedia.org/wiki?curid=5110687" title="Puchar Norwegii w piłce siatkowej mężczyzn (2020/2021)/1. runda">
Puchar Norwegii w piłce siatkowej mężczyzn (2020/2021)/1. runda

W ramach 1. rundy Pucharu Norwegii w piłce siatkowej mężczyzn w sezonie 2020/2021 drużyny rywalizowały w pucharach regionalnych. Łącznie odbyło się dziesięć turniejów – po dwa turnieje w regionach Sydvest i Øst oraz po jednym w regionach Hordaland, Trøndelag, Nord, Møre og Romsdal oraz Sogn og Fjordane. Wszystkie mecze rozegrane zostały w dniach 19-20 września 2020 roku.
W 1. rundzie miały prawo uczestniczyć zespoły, które grają w niższej lidze niż 1. divisjon.
Zwycięzcy poszczególnych turniejów uzyskali awans do 1/16 finału Pucharu Norwegii.
Puchar Regionu Sydvest (Rogaland).
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Sydvest (Agder).
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa C.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Hordaland.
Faza grupowa.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Trøndelag.
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa C.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa D.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Nord.
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Øst (I).
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Øst (II).
Faza grupowa.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Møre og Romsdal.
Faza grupowa.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Sogn og Fjordane.
Faza grupowa.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań

</doc>
<doc id="5110692" url="https://pl.wikipedia.org/wiki?curid=5110692" title="Lekkoatletyka na Letnich Igrzyskach Olimpijskich 2020">
Lekkoatletyka na Letnich Igrzyskach Olimpijskich 2020

Zawody w lekkoatletyce na Letnich Igrzyskach Olimpijskich 2020 w Tokio rozegrane zostały pomiędzy 30 lipca a 8 sierpnia 2021 na Stadionie Narodowym w Tokio.
Program.
Zmagania maratończyków i chodziarzy rozgrywano w sesji porannej (oba maratony oraz chód na 50 km mężczyzn) oraz popołudniowej (oba chody na 20 km) na Odori Park.
Tabela medalowa.
Multimedaliści.
Źródło danych: Oficjalna strona IO Tokyo 2020.

</doc>
<doc id="5110695" url="https://pl.wikipedia.org/wiki?curid=5110695" title="Andrej Saje">
Andrej Saje

Andrej Saje (ur. 22 sierpnia 1966 w Novo Mesto) – słoweński duchowny katolicki, biskup Novego Mesta od 2021.
Życiorys.
Święcenia kapłańskie otrzymał 29 czerwca 1992 i został inkardynowany do archidiecezji Lublana. Był m.in. sekretarzem biskupim, sekretarzem słoweńskiej Konferencji Episkopatu, prefektem studiów w lublańskim seminarium oraz wikariuszem sądowym.
30 czerwca 2021 papież Franciszek mianował go ordynariuszem diecezji Novo Mesto. Sakry udzielił mu 26 września 2021 biskup Andrej Glavan, natomiast ingres do katedry diecezjalnej odbył dwa dni później 28 września 2021.

</doc>
<doc id="5110697" url="https://pl.wikipedia.org/wiki?curid=5110697" title="Charkiwjanka Charków">
Charkiwjanka Charków



</doc>
<doc id="5110703" url="https://pl.wikipedia.org/wiki?curid=5110703" title="Kościół św. Maksymiliana Kolbego w Krakowie">
Kościół św. Maksymiliana Kolbego w Krakowie



</doc>
<doc id="5110711" url="https://pl.wikipedia.org/wiki?curid=5110711" title="Żałobnica">
Żałobnica



</doc>
<doc id="5110712" url="https://pl.wikipedia.org/wiki?curid=5110712" title="Cleocir Bonetti">
Cleocir Bonetti

Cleocir Bonetti (ur. 6 sierpnia 1972 w São Valentim) – brazylijski duchowny katolicki, biskup Caçador od 2021.
Życiorys.
6 lutego 1999 otrzymał święcenia kapłańskie i został inkardynowany do diecezji Erexim. Był m.in. rektorem seminarium duchownego (2009–2014) oraz wikariuszem generalnym diecezji (2017–2021).
30 czerwca 2021 papież Franciszek mianował go biskupem diecezji Caçador. Sakry udzielił mu 12 września 2021 biskup José Gislon.

</doc>
<doc id="5110722" url="https://pl.wikipedia.org/wiki?curid=5110722" title="Fabián Antúnez">
Fabián Antúnez

Edgardo Fabián Antúnez-Percíncula Kaenel SJ (ur. 15 maja 1969 w Resistencia) – urugwajski duchowny katolicki, biskup San José de Mayo od 2021.
Życiorys.
Święcenia kapłańskie otrzymał 29 lipca 2006 w zgromadzeniu jezuitów, a 12 marca 2015 złożył w nim profesję wieczystą. Przez wiele lat pracował jako dyrektor ds. duszpasterstwa w zakonnym kolegium w Montevideo. W 2015 został przełożonym tamtejszej wspólnoty zakonnej, a w 2019 objął funkcję rektora kolegium.
30 czerwca 2021 papież Franciszek mianował go ordynariuszem diecezji San José de Mayo. Sakry udzielił mu 22 sierpnia 2021 kardynał Daniel Sturla.

</doc>
<doc id="5110733" url="https://pl.wikipedia.org/wiki?curid=5110733" title="Conotrachelus scutatus">
Conotrachelus scutatus

Conotrachelus scutatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza, boczne krawędzie zbiegają się ku tyłowi w kształcie litery „V”. Na ich powierzchni wyraźne podłużne punktowanie oraz liczne podłużne, listewkowate garbki. Przedplecze niemal kwadratowe w zarysie w tylnej części, z przodu zwężone i zaokrąglone, rzadko punktowane.
Ubarwienie ciała brązowe, pstrokate. W środkowej części pokryw duża, kremowobrązowa plama, w ich przednich kącikach dwie mniejsze plamy koloru miedzianego, zaś tylna krawędź biała. Przedplecze brązowe z kremowymi tylnymi krawędziami i białym rysunkiem w kształcie klepsydry w przedniej części.

</doc>
<doc id="5110752" url="https://pl.wikipedia.org/wiki?curid=5110752" title="Proces patologiczny">
Proces patologiczny

Proces patologiczny – połączenie patologicznych i obronno-adaptacyjnych odczynów w uszkodzonych tkankach, narządach lub organizmie.
Stan patologiczny.
Proces patologiczny, który rozwija się bardzo powoli, nazywa się stanem patologicznym.
Proces patologiczny a choroba.
Proces patologiczny leży u podstaw choroby, ale nie jest nią. Ten sam proces patologiczny może przyczyniać się do patogenezy różnych chorób.
Typowe procesy patologiczne.
Stałe kombinacje procesów patologicznych, które ukształtowały się w trakcie ewolucji, nazywają się "typowymi procesami patologicznymi". Do nich należą gorączka, zapalenie i in.. Typowe procesy patologiczne rozwijają się zgodnie z podstawowymi prawidłowościami niezależnie od przyczyny, lokalizacji oraz gatunku zwierząt.

</doc>
<doc id="5110755" url="https://pl.wikipedia.org/wiki?curid=5110755" title="Darieżan Omirbajew">
Darieżan Omirbajew

Darieżan Omirbajew, (ur. 15 marca 1958 w Ujuk) – kazachski reżyser i scenarzysta filmowy. Jeden z czołowych twórców współczesnego kina artystycznego w Kazachstanie.
Życiorys.
Urodził się w wiosce Ujuk w obwodzie żambylskim na południu Kazachstanu. Po ukończeniu studiów matematycznych w 1983 przeniósł się do Rosji, gdzie studiował reżyserię na moskiewskim WGIKu. Przez kilka lat zajmował się krytyką filmową w czasopiśmie „Nowy Film”.
Autor dziewięciu filmów: sześciu pełnometrażowych fabuł oraz trzech krótkich metraży. Większość jego twórczości zawiera wątki autobiograficzne. Debiutancka fabuła "Kajrat" (1992) przyniosła mu Srebrnego Lamparta na MFF w Locarno. Kolejny obraz, "Kardiogram" (1995), startował w konkursie głównym na 52. MFF w Wenecji.
Największy sukces odniósł kryminałem "Zabójca" (1998), inspirowanym nowelą "Fałszywy kupon" Lwa Tołstoja. Obraz zdobył pierwszą w historii nagrodę główną w sekcji „Un Certain Regard” na 51. MFF w Cannes. 
W twórczości Omirbajewa jest wiele odniesień do klasycznej literatury rosyjskiej - "Szuga" (2007) to przeniesiona w realia współczesnej Ałma-Aty adaptacja tołstojowskiej "Anny Kareniny", a "Student" (2012) jest przeróbką "Zbrodni i kary" Dostojewskiego.

</doc>
<doc id="5110763" url="https://pl.wikipedia.org/wiki?curid=5110763" title="CFF Olimpia Cluj">
CFF Olimpia Cluj



</doc>
<doc id="5110768" url="https://pl.wikipedia.org/wiki?curid=5110768" title="Romagnano">
Romagnano



</doc>
<doc id="5110770" url="https://pl.wikipedia.org/wiki?curid=5110770" title="Adam Tarn">
Adam Tarn

Adam Tarn (ur. 20 października 1902 w Łodzi, zm. 23 czerwca 1975 w Lozannie) – polski dramaturg, dziennikarz i tłumacz literatury, dyrektor i kierownik artystyczny teatrów.
Życiorys.
Kształcił się w Szwajcarii oraz Francji, w okresie przedwojennym był dziennikarzem i literatem. Lata II wojny światowej spędził w Stanach Zjednoczonych. Do Polski powrócił w 1949 roku. W latach 1952-1953 był dyrektorem i kierownikiem artystycznym Teatru Domu Wojska Polskiego. Następnie był kierownikiem artystycznym warszawskich Teatrów: Powszechnego (1955-1956), Ateneum (1956-1960) oraz Współczesnego (1960-1998).
W 1956 roku był założycielem miesięcznika "Dialog", w którym do 1968 roku pełnił funkcję redaktora naczelnego. Tworzył również dramaty oraz zajmował się tłumaczeniem sztuk teatralnych (m.in. Samuela Becketta, Harolda Pintera, Eugène Ionesco, Antoniego Czechowa, Maksyma Gorkiego, Fritza Hochwaldera).
W 1968 roku został zwolniony ze stanowiska redaktora naczelnego i wyjechał z Polski. W kolejnych latach pracował jako wykładowca na uniwersytetach w Kanadzie.

</doc>
<doc id="5110786" url="https://pl.wikipedia.org/wiki?curid=5110786" title="Agencja Dworu Cesarskiego">
Agencja Dworu Cesarskiego

 – agencja rządu Japonii odpowiedzialna za sprawy państwowe dotyczące rodziny cesarskiej.
Historia.
Początków tego rodzaju instytucji można doszukiwać się w zapisach kodeksu Taihō ("Taihō-ritsuryō") z 701 roku w okresie panowania cesarza Mommu (683–707) dotyczących struktury rządowej.
W 1889 roku wraz z ogłoszeniem pierwszej konstytucji uchwalono „Ustawę o Domu Cesarskim”. Pierwszy dokument ustanowił monarchię konstytucyjną, drugi dotyczył spraw wewnętrznych Domu Cesarskiego (皇室 "Kōshitsu" Dom, Rodzina Cesarska). Na tej podstawie ustanowiono zasadę, że o swoich sprawach będzie decydował sam Dom bez procedur w parlamencie, a wewnętrznymi sprawami dworu będzie zajmować się Ministerstwo Dworu Cesarskiego (宮内省 "Kunai-shō", Imperial Household Ministry), niezależne od rządu. Zasadę te potwierdzono w „Rozkazie cesarskim” z 1908 roku.
W dniu 3 maja 1947 roku, kiedy Konstytucja Shōwa weszła w życie, Ministerstwo Dworu Cesarskiego stało się Biurem Dworu Cesarskiego (Imperial Household Office, 宮内府 "Kunai-fu") i podlegało premierowi Japonii. Liczba pracowników została znacznie zmniejszona z powojennej liczby ponad 6200 do mniej niż 1500.
W dniu 1 czerwca 1949 roku, kiedy weszła w życie ustawa o urzędzie premiera, Biuro Dworu Cesarskiego stało się Agencją Dworu Cesarskiego (宮内庁 "Kunai-chō", Imperial Houshold Agency), zewnętrzną agencją Kancelarii Premiera.
W wyniku reformy rządu centralnego, która weszła w życie 6 stycznia 2001 roku, Agencję Dworu Cesarskiego podporządkowano Urzędowi Gabinetu (内閣府, "Naikaku-fu", Cabinet Office).
Struktura.
Agencja Dworu Cesarskiego, jako organizacja rządowa podległa premierowi, zajmuje się sprawami państwowymi dotyczącymi Domu Cesarskiego. Wśród czynności cesarza w sprawach państwowych określonych w art. 7 Konstytucji Japonii, Agencja pomaga w przyjmowaniu zagranicznych ambasadorów, ministrów, głów państw, przedstawicieli monarchii oraz w pełnieniu funkcji ceremonialnych. 
Na czele Agencji stoi Wielki Indendent (jap. 宮内庁長官 "Kunaichō-chōkan", ang. Grand Steward), któremu pomaga Zastępca Wielkiego Indendenta (宮内庁次長 "Kunaichō-jichō", Vice-Grand Steward). Główne jednostki organizacyjne to: Sekretariat Wielkiego Indendenta, Zarząd Szambelanów, Dwór Emerytowanego Cesarza, Dwór Następcy Tronu, Zarząd Ceremonii, Wydział Archiwów i Mauzoleów, Wydział Konserwacji i Robót, Biuro Dworu Cesarskiego w Kioto.
Biuro w Kioto jest odpowiedzialne za utrzymanie właściwości użytkowych Domu Cesarskiego, jak: Pałac Cesarski w Kioto (京都御所 "Kyōto Gosho"), Pałac Ōmiya w Kioto (京都大宮御所 "Kyōto Ōmiya-gosho"), Pałac Cesarski Sentō (京都仙洞御所 "Kyōto Sentō-gosho") oraz wille cesarskie Katsura (桂離宮, "Katsura Rikyū") i Shugaku-in (修学院離宮, "Shugaku-in Rikyū"), a także tereny, gdzie znajdują się cesarskie mauzolea i grobowce. W sumie w gestii Agencji znajduje się kilkanaście obiektów o różnym charakterze: farmy hodowlane, wille, rezydencje i pałace.

</doc>
<doc id="5110791" url="https://pl.wikipedia.org/wiki?curid=5110791" title="Nahrabije">
Nahrabije

Nahrabije (, ) – przystanek kolejowy w pobliżu miejscowości Kąty, w rejonie tarnopolskim, w obwodzie tarnopolskim, na Ukrainie. Położony jest na linii Tarnopol – Stryj.

</doc>
<doc id="5110797" url="https://pl.wikipedia.org/wiki?curid=5110797" title="Zasłuczno">
Zasłuczno

Zasłuczno (; ) – wieś na Białorusi, w obwodzie brzeskim, w rejonie brzeskim, w sielsowiecie Muchawiec, przy linii kolejowej Chocisław – Brześć.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Kamienica Żyrowiecka. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110798" url="https://pl.wikipedia.org/wiki?curid=5110798" title="Everything, Everything">
Everything, Everything

Everything, Everything – pierwszy album koncertowy zespołu Underworld, wydany 4 września 2000 roku jako CD. Ukazała się też wersja DVD.
Album.
Historia i muzyka.
Materiał muzyczny zawarty na płycie koncertowej "Everything, Everything" pochodzi z dwóch kolejnych koncertów Underworld w Europie: z festiwalu Pukkelpop w Belgii i z festiwalu Lowlands w Holandii. Miksowanie i przygotowanie nagrań zajęło muzykom ponad rok; większość z nich została wydana na DVD i VHS. Zestaw rozpoczynają 3 połączone w całość utwory z belgijskiego Pukkelpop: „Juanita – Kiteless”/„Cups”/„Push Upstairs”. Następne w kolejności 3 utwory zostały zmiksowane z hałasem tłumu. „Shudder”/„King of Snake”, zrejestrowany w Holandii, został przedstawiony w innej niż na albumie studyjnym, potężniejszej, parkietowej wersji. Po nim pojawił się „Born Slippy.Nuxx” (nagrany w Belgii), a płytę zamknął połączony „Rez”/„Cowgirl” (zarejestrowany w Holandii).
Lista utworów.
DVD.
Utwory bonusowe:
Odbiór.
Opinie krytyków.
Album wzbudził na ogół pozytywne reakcje krytyków na podstawie 17 recenzji krytycznych.
Paul Cooper z magazynu Pitchfork podkreśla wkład Darrena Emersona w rozwój zespołu („członek, który doprowadził ich od trzeciego miejsca na liście otwierającej koncert Eurythmics do ikony muzyki tanecznej”). Zestaw utworów wybranych na album to – według niego – „pakiet największych przebojów, zawierający między innymi ich najbardziej znane numery, 'Pearl's Girl' i 'Push Upstairs', a wokalista Karl Hyde „jak można było przewidzieć, rezerwuje swój najgłośniejszy wokal na 12-minutowe, dające w kość wykonaniu 'Born Slippy Nuxx'. Podsumowując uważa, że choć "Everything, Everything" „dokumentuje zapętloną radość tłumu” to „brakuje nam jednak wizualizacji”.
Bardzo wysoko ocenia album Louis Pattison z NME dając mu 8 punktów na 10 możliwych i podkreślając, że: „prawie wszystko tutaj jest monumentalnym momentem Underworld. Otwierająca salwa 'Juanita'/'Kiteless' i 'Cups' podsyca oczekiwanie, budując nieprzejrzystą atmosferę, tylko po to, by 'Push Upstairs' roztrzaskał ją dzikimi wybuchami fortepianu. (…) Ostatnie pół godziny jest naprawdę zapierające dech w piersiach, gdy wijący się elektroniczny (…) 'Jumbo' ustępuje miejsca zawodzącemu 'Shudder'/'King Of Snake'. Kiedy Underworld nabierają tempa, są nie do zatrzymania i jak na zawołanie, niebiański syntezator w „Born Slippy Nuxx” eksploduje z ciemności, brzmiąc bardziej niż kiedykolwiek jak utwór, który utorował drogę trance’owi na narodowe parkiety. Underworld są absolutnie wyjątkowi”. Zarazem zauważa, iż, wbrew tytułowi albumu (Wszystko, Wszystko) zabrakło na nim takich przebojów zespołu, jak: 'Dark &amp; Long', 'Dirty Epic', 'Moaner', czy 'Bruce Lee'.
Zdaniem Johna Busha z AllMusic Underworld swoją popularność zawdzięcza nie tylko pracy w studiu, ale również intensywnej działalności koncertowej całym świecie, będącej przykładem na to, że techno sprawdza się na żywo (w przeciwieństwie do klubów). Dowodem na to jest – według niego – również album koncertowy zespołu. Recenzent podkreśla że „utwory są świetnie wyprodukowane”, a Underworld jest „dobry w umieszczaniu sympatycznych utworów obok siebie i tworzeniu bezproblemowo brzmiących przejść” między utworami zaczerpniętymi z różnych albumów. Choć ma pewne zastrzeżenia do brzmienia wokali Karla Hyde’a na żywo („nie zawsze są tak doskonałe jak na LP”), to uważa, iż „doskonały dobór utworów (równomiernie rozłożonych na wszystkich trzech albumach) i udany występ sprawiają, że zespół na swoim pierwszym albumie koncertowym osiągnął niemal wszystko jak należy”.
Według Grahama Reeda z Drowned in Sound „album nie jest w stanie nawet zbliżyć się do atmosfery występów na żywo. Choć utwory są nienagannie zmiksowane, a jakość dźwięku jest na najwyższym poziomie, [to] hałas tłumu wydaje się być natrętny”. Ma pewne zastrzeżenia do Karla Hyde’a w roli wokalisty, uważając, iż często odciąga on uwagę [słuchacza] od „niesamowitej słuchowej pirotechniki emanującej z płyty”. Podsumowując album, stwierdza, że „choć nie spełnia on wzniosłych celów zawartych w tytule i wydaje się być wykastrowany, gdy oderwie się go od środowiska koncertowego, to jest z pewnością mocnym dokumentem [występu] Underworld na żywo i znaczącym argumentem potwierdzającym, że muzyka taneczna może się sprawdzić na scenie, gdy traktuje się ją jako coś innego niż [tylko] pretekst do występu na żywo”.
„Marka techno Underworld to zgrabna, dobrze skonstruowana, mieszanka ogromnych gestów i nieco anonimowego recyklingu klisz Giorgia Morodera i muzyki house” – twierdzi Ben Ratliff z magazynu Rolling Stone dodając: „występy Underworld na żywo – rockowa dynamika, dopracowane wizualizacje, monotonny, nowofalowy wokal Karla Hyde’a - to kultura rave dla niedoświadczonych”.

</doc>
<doc id="5110799" url="https://pl.wikipedia.org/wiki?curid=5110799" title="Laukžemė">
Laukžemė

Laukžemė − wieś na Litwie, w okręgu kłajpedzkim, w rejonie kretyngańskim, w gminie Darbėnai. W 2011 roku liczyła 315 mieszkańców.

</doc>
<doc id="5110800" url="https://pl.wikipedia.org/wiki?curid=5110800" title="Męskie Granie Orkiestra">
Męskie Granie Orkiestra



</doc>
<doc id="5110802" url="https://pl.wikipedia.org/wiki?curid=5110802" title="Miłość na pierwszą stronę">
Miłość na pierwszą stronę

Miłość na pierwszą stronę – polska komedia romantyczna w reżyserii Marii Sadowskiej, której premiera odbyła się 7 października 2022 roku.
Fabuła.
Nina (Olga Bołądź) rozpoczyna pracę jako paparazzo, poznaje Roberta (Piotr Stramowski) - syna pary prezydenckiej. Bohaterowie zakochują się w sobie i muszą zmierzyć się z licznymi trudnościami.
Produkcja.
Zdjęcia do produkcji trwały wiosną 2021 i odbywały się w Warszawie i okolicach.

</doc>
<doc id="5110804" url="https://pl.wikipedia.org/wiki?curid=5110804" title="Łazy (obwód brzeski)">
Łazy (obwód brzeski)

Łazy (; ) – wieś na Białorusi, w obwodzie brzeskim, w rejonie brzeskim, w sielsowiecie Muchawiec.
W XIX w. uroczysko Łazy Podlesie. W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Kamienica Żyrowiecka. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110806" url="https://pl.wikipedia.org/wiki?curid=5110806" title="Wypady na Równo i Opalin">
Wypady na Równo i Opalin

Wypady na Równo i Opalin – walki pododdziałów 25 pułku piechoty z oddziałami sowieckiej 25 Dywizji Strzelców w czasie trwania Bitwy Warszawskiej w okresie wojny polsko-bolszewickiej.
Geneza.
Realizując w drugiej połowie sierpnia 1920 operację warszawską, wojska polskie powstrzymały armie Frontu Zachodniego Michaiła Tuchaczewskiego. 1 Armia gen. Franciszka Latinika zatrzymała sowieckie natarcie na przedmościu warszawskim, 5 Armia gen. Władysława Sikorskiego podjęła działania ofensywne nad Wkrą, a ostateczny cios sowieckim armiom zadał marszałek Józef Piłsudski, wyprowadzając uderzenie znad Wieprza. Zmieniło to radykalnie losy wojny. Od tego momentu Wojsko Polskie było w permanentnej ofensywie.
Po klęsce nad Wisłą dowództwo sowieckie pospiesznie uzupełniało i reorganizowało ocalałe z pogromu jednostki. Na przełomie sierpnia i września 1920 również Wojsko Polskie reorganizowało siły i przygotowywało się do kolejnych działań.
Wypady na Równo i Opalin.
W ostatniej dekadzie sierpnia odcinka Bugu od Bytenia do Dorohuska bronił 25 pułk piechoty wzmocniony grupą mjr. Grabowskiego i II dywizjonem 7 pułku artylerii polowej. III batalion zajął odcinek Byteń - Uhrusk, grupa majora Grabowskiego Hniszów - Świerże, II batalion: okopy - Dorohusk, I batalion jako odwód I odcinka stanął w Świerżach. Na przeciwległym brzegu obronę zajęły oddziały sowieckiej 25 Dywizji Strzelców. 
Dowódca pułku zdecydował podnieść aktywność swojej obrony i nakazał zorganizować swoim pododdziałom serię wypadów. Pierwszy wypad przeprowadzono 21 sierpnia. Grupę wypadową stanowił III/25 pp z przydzieloną
7/7 pułku artylerii polowej. Uderzono w rejon Huszcza - Opalin i rozbito 224 pułk strzelców i sotnię kozacką; wzięto do niewoli 35 jeńców, zdobyto 2 karabiny maszynowe i kilkanaście wozów taborowych.
Nocą z 23 na 24 sierpnia wypadu na Równo dokonał I batalion. Żołnierze przeprawili się przez Bug po kładce w Świerżach i zaskoczyli kwaterujący w wiosce sowiecki 225 pułk strzelców. Po krótkiej walce „na bagnety” i granaty czerwonoarmiści wycofali się w nieładzie. Batalion zdobył 20 ciężkich i lekkich karabinów maszynowych oraz kilkadziesiąt wozów taborowych. Wzięto do niewoli około 50 jeńców. Straty w poległych oszacowano na około 80 czerwonoarmistów. 
Komunikat prasowy o tym wypadzie podawał:
Pod koniec sierpnia dowódca 7 Dywizji Piechoty nakazał przeprowadzić na odcinku nr I (25 p p i grupa mjr. Grabowskiego) w nocy z 30 na 31 sierpnia wypad trzema batalionami do rejonu Równe - Jahodyn - Rymacze - Bereźce, z zadaniem rozbicia znajdujących się w tym rejonie sił nieprzyjacielskich. Po dokonanym wypadzie i oczyszczeniu tego rejonu oddziały wypadowe miały wrócić na dawne stanowiska. 31 sierpnia I/25 pp przeprowadził kolejny wypad na Równo. Równocześnie III/25 pp uderzył na Opalin, a III batalion na Wilczy Przewóz. Po opanowaniu obu miejscowości Polacy zaatakowali Johodyn, gdzie stał sztab 25 Dywizji Strzelców. Zdobyto dwa działa, 6 ckm-ów, do niewoli wzięto 18 jeńców. Atakując dalej 25 pułk piechoty przeszedł na południe od linii kolejowej, oczyścił z oddziałów przeciwnika Rymacze i wrócił przez Bereźce na zachodni brzeg Bugu.
O tym wypadzie komunikat prasowy z dnia 1 września głosił:
Dalsze wypady na przedpole miały charakter rozpoznawczy. Zdemoralizowane niepowodzeniami wojska sowieckie cofnęły się o kilkanaście kilometrów. Przedpole zostało gruntownie oczyszczone i przygotowane do rozpoczęcia nowej polskiej ofensywy.
Bilans walk.
Wypady dokonane przez 25 pułk piechoty w poważnym stopniu zakłóciły przygotowania 25 Dywizji Strzelców do przełamania obrony polskiej na linii Bugu.

</doc>
<doc id="5110812" url="https://pl.wikipedia.org/wiki?curid=5110812" title="Kryptonim HHhH">
Kryptonim HHhH

Kryptonim HHhH (oryg. "HHhH") – belgijsko-francusko-brytyjski dramat wojenny z 2017 roku w reżyserii Cédrica Jimeneza.
Fabuła.
Reinhard Heydrich służy jako oficer w niemieckiej marynarce wojennej. Gdy zostaje zwolniony postanawia za namową swojej przyszłej żony Liny wstąpić do NSDAP. Kobieta przedstawia go Heinrichowi Himmlerowi, który dostrzegając potencjał Heydricha mianuje go szefem nowej służby bezpieczeństwa. Dzięki swojej skuteczności w zwalczaniu komunistów oraz ambicjom staje także na czele gestapo. Po wybuchu II wojny światowej Heydrich awansuje na stanowisko dyrektora Głównego Urzędu Bezpieczeństwa Rzeszy. Szantażując generała Eduarda Wagnera uzyskuje informacje, które umożliwiają Einsatzgruppen eksterminację Żydów w Europie Wschodniej. We wrześniu 1941 roku zostaje mianowany protektorem Czech i Moraw. Jego brutalne rządy sprawiają, że czeski ruch oporu postanawia przeprowadzić na niego zamach.
Produkcja.
Scenariusz filmu oparto na powieści francuskiego pisarza Laurenta Bineta pt. „HHhH”, opowiadającej o operacji Antropoid, której celem była eliminacja Reinharda Heydricha. Tytuł odnosi się do porzekadła krążącego w nazistowskich Niemczech "Himmlers Hirn heißt Heydrich" (Mózg Himmlera nazywa się Heydrich).
Zdjęcia do filmu rozpoczęły się 14 września 2015 roku i zakończyły 1 lutego 2016 roku. Realizowano je w Pradze oraz w Budapeszcie.

</doc>
<doc id="5110813" url="https://pl.wikipedia.org/wiki?curid=5110813" title="Pamiętnik Chrumasa">
Pamiętnik Chrumasa

Pamiętnik Chrumasa (zwana także jako "Ekipa Chrumasa") – polski serial animowany stworzony przez Tomasza Karelusa na zlecenie Krajowego Ośrodka Wsparcia Rolnictwa i Programu dla szkół. Premierę miała 29 czerwca 2017. Ekipa Chrumasa, oprócz odcinków, posiada również słuchowiska.
Fabuła.
Serial opowiada o trzech uczniach: Chrumasie, Meee, Ucholu, a później Miau, którzy uczą się w jednej ze szkół. W każdym odcinku bohaterowie wspominają tu o owocach, warzywach i o mleku. Bohaterom towarzyszą ich wychowawczyni Pani Sowa, samotny piosenkarz Strach na wróble i szalony rywal Meee, Lis Fris.
Obsada.
Sezon 1.
Reżyseria: Tomasz Karelus &lt;br&gt;
Wystąpili:
Od sezonu 2.
Reżyseria: Łukasz Zdanowski &lt;br&gt;
Wystąpili:

</doc>
<doc id="5110814" url="https://pl.wikipedia.org/wiki?curid=5110814" title="Edgardo Fabián Antúnez-Percíncula Kaenel">
Edgardo Fabián Antúnez-Percíncula Kaenel



</doc>
<doc id="5110869" url="https://pl.wikipedia.org/wiki?curid=5110869" title="Maria Kleinrok">
Maria Kleinrok

Maria Aniela Kleinrok (ur. 21 marca 1932, zm. 14 czerwca 2021) – polska stomatolog, prof. dr hab.
Życiorys.
W 1955 ukończyła studia w Śląskiej Akademii Medycznej w Katowicach. Obroniła pracę doktorską, następnie uzyskała stopień doktora habilitowanego. 5 lipca 1984 nadano jej tytuł profesora w zakresie nauk medycznych. Pracowała w Katedrze i Zakładzie Protetyki Stomatologicznej z Pracownią Zaburzeń Czynnościowych Narządu Żucia na I Wydziale Lekarskim z Oddziałem Stomatologicznym Uniwersytetu Medycznego w Lublinie.
Była zatrudniona na stanowisku profesora zwyczajnego w Wyższej Szkole Menedżerskiej w Białymstoku.
Zmarła 14 czerwca 2021.

</doc>
<doc id="5110870" url="https://pl.wikipedia.org/wiki?curid=5110870" title="William Wallace (wioślarz)">
William Wallace (wioślarz)

William Wallace (ur. 16 sierpnia 1901 w Toronto, zm. 20 lipca 1967) – kanadyjski wioślarz (medalista olimpijski).
Podczas letnich igrzysk olimpijskich w Paryżu (1924) zdobył srebrny medal w wioślarstwie – w konkurencji ósemek.

</doc>
<doc id="5110872" url="https://pl.wikipedia.org/wiki?curid=5110872" title="Park Narodowy „Pomorze Oneskie”">
Park Narodowy „Pomorze Oneskie”

Park Narodowy „Pomorze Oneskie” (ros. Национальный парк «Онежское Поморье») – park narodowy w obwodzie archangielskim w Rosji. Jego obszar wynosi 2016,68 km² (w tym obszar wodny – 210 km² w zatoce Unskaja Guba). Park został utworzony dekretem rządu Federacji Rosyjskiej z dnia 26 lutego 2013 roku. Zarząd parku znajduje się w miejscowości Luda w rejonie primorskim.
Opis.
Park znajduje się w północnej części Półwyspu Oneskiego i jest otoczony zatokami Morza Białego: Oneską i Dwińską. Znajduje się tu jeden z ostatnich dużych obszarów dziewiczej tajgi w Europie, a przybrzeżne ekosystemy morskie są siedliskiem najcenniejszych ssaków morskich.
Terytorium parku wyróżnia się rzadkim połączeniem tajgi, torfowisk i dolin z jeziorami. Znajduje się tu około 2000 jezior oraz 95 rzek i strumieni. Rośnie ponad 500 gatunków roślin naczyniowych, 159 gatunków glonów i duże bogactwo gatunkowe mchów.
W parku żyje 36 gatunków ssaków lądowych, 10 gatunków ssaków morskich, 180 gatunków ptaków, 3 gatunki płazów, 3 gatunki gadów i 57 gatunków ryb. Występują tu m.in.: niedźwiedź brunatny, kuna leśna, norka europejska, bóbr europejski, gronostaj europejski, wydra europejska, wilk szary, łoś euroazjatycki, bielik, orzeł przedni, ryś euroazjatycki i rosomak tundrowy.
W wodach przybrzeżnych żyją m.in. białuchy arktyczne, nerpy obrączkowane, fokowąsv brodate, foki pospolite, lodofoki grenlandzkie, kaszaloty. Spotyka się tu też delfiny i morsy arktyczne.
Park znajduje się w północnej części strefy umiarkowanej, charakteryzującej się krótkimi i chłodnymi latami oraz długimi, mroźnymi zimami. Średnia temperatura w lutym od -9 do -11 °C, w lipcu od +11 do +14 °C. Zimą Morze Białe jest pokryte lodem.

</doc>
<doc id="5110876" url="https://pl.wikipedia.org/wiki?curid=5110876" title="Parafia Najświętszego Serca Jezusowego w Gardnie">
Parafia Najświętszego Serca Jezusowego w Gardnie



</doc>
<doc id="5110890" url="https://pl.wikipedia.org/wiki?curid=5110890" title="Tester beta">
Tester beta



</doc>
<doc id="5110903" url="https://pl.wikipedia.org/wiki?curid=5110903" title="Mistrzostwo ZSRR w piłce nożnej kobiet">
Mistrzostwo ZSRR w piłce nożnej kobiet



</doc>
<doc id="5110904" url="https://pl.wikipedia.org/wiki?curid=5110904" title="Tornado Kijów">
Tornado Kijów

ŻFK Tornado Kijów (ukr. ЖФК «Торнадо» Київ) – ukraiński klub piłki nożnej kobiet, mający siedzibę w stolicy kraju, mieście Kijów, grający w latach 1992–1993 w rozgrywkach piłkarskiej Wyższej Ligi.
Historia.
Chronologia nazw:
Klub piłkarski Nywa został założony w miasteczku Baryszówka w obwodzie kijowskim w 1988 roku. W 1988 roku drużyna kobiet wzięła udział w II Ogólnokrajowym Turnieju ZSRR o nagrody tygodnika "Sobiesiednik", zajmując 5 miejsce. W następnym sezonie zwyciężyła w mistrzostwach Ogólnokrajowego Stowarzyszenia Kultury Fizycznej i Sportu Związków Zawodowych. W 1990 klub debiutował w Wysszej Lidze ZSRR, w której zajął najpierw pierwsze miejsce w 2 grupie, a potem w finale wygrał 2:1 z klubem Sierp i Mołot Moskwa. W 1991 klub przeniósł się do Kijowa, gdzie połączył się z miejscowym "Olimp Kijów", wskutek czego nazwa klubu została zmieniona na Nywa-Olimp. W mistrzostwach ZSRR spadł na 8.miejsce w grupie pierwszej.
W 1992 drużyna piłkarska kobiet z nazwą Olimp Kijów debiutowała w Wyższej Lidze Ukrainy, zajmując czwartą pozycję w tabeli końcowej. W 1993 klub zmienił nazwę na Tornado Kijów i zdobył brązowe medale mistrzostw Ukrainy. Jednak po zakończeniu sezonu z powodów finansowych klub został rozwiązany. Miejsce w Wyższej Lidze zostało zarezerwowane dla innego kijowskiego klubu.
Barwy klubowe, strój, herb, hymn.
Klub ma barwy żółto-czarne. Piłkarki swoje domowe spotkania zazwyczaj grają w żółtych koszulkach, czarnych spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywał swoje mecze domowe na stadionie Stadion Olimp w Kijowie, który może pomieścić 1000 widzów.

</doc>
<doc id="5110906" url="https://pl.wikipedia.org/wiki?curid=5110906" title="Nywa Baryszówka">
Nywa Baryszówka



</doc>
<doc id="5110913" url="https://pl.wikipedia.org/wiki?curid=5110913" title="Michel Ries">
Michel Ries

Michel Ries (ur. 11 marca 1998 w Luksemburgu) – luksemburski kolarz szosowy.
Osiągnięcia.
Opracowano na podstawie:

</doc>
<doc id="5110917" url="https://pl.wikipedia.org/wiki?curid=5110917" title="Curtis Emanuel Cassell">
Curtis Emanuel Cassell

Curtis Emanuel Cassell, znany także jako Kurt Emanuel Kassell i Kurt Emanuel Kasell (ur. 9 listopada 1912 w Opolu, zm. 2 sierpnia 1998 w Londynie) – ostatni rabin Frankfurtu nad Odrą w latach 1936–1939, później aktywny jako rabin w Wielkiej Brytanii i Rodezji (obecnie Zimbabwe).
Syn Emila Cassella i Pauli z domu Levy. Jego żoną była Cäcilie Victoria Cassell z domu Witkowski (1915-2001), z którą doczekali się dwojga dzieci. Studiował we Wrocławiu i Berlinie. W 1939 r. zdał egzamin rabinacki na "Hochschule für die Wissenschaft des Judentums" (HWJ) w Berlinie. W latach 1940–1945 służył w armii brytyjskiej. Zmarł w wieku 85 lat.
Został upamiętniony tzw. kamieniem pamięci (niem. "Stolperstein") na placu Brunnenplatz we Frankfurcie nad Odrą, tuż przed tablicą pamiątkową postawioną w 1988 r. w miejscu zburzonej synagogi.

</doc>
<doc id="5110919" url="https://pl.wikipedia.org/wiki?curid=5110919" title="Podlesie Kamienickie">
Podlesie Kamienickie

Podlesie Kamienickie (; ) – wieś na Białorusi, w obwodzie brzeskim, w rejonie brzeskim, w sielsowiecie Muchawiec.
Znajduje tu się przystanek kolejowy i mijanka Kamienna. W najbliższej okolicy zlokalizowane są jeszcze dwa przystanki kolejowe Żamczużyna i Dubok. Wszystkie one położone są na linii Chocisław – Brześć.
Historia.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Kamienica Żyrowiecka. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110926" url="https://pl.wikipedia.org/wiki?curid=5110926" title="Dzwonnica w Stanach">
Dzwonnica w Stanach

Dzwonnica w Stanach – wolnostojąca, drewniana dzwonnica w Stanach (województwo lubuskie, powiat nowosolski).
Obiekt powstał w drugiej połowie XIX wieku, kiedy to miejscowa ludność (zarówno katolicka, jak i protestancka) była niezamożna. Wiernych nie było wówczas stać na budowę świątyń, w związku z czym w części wsi lubuskich powstawały wolnostojące dzwonnice lokowane zwykle w centrum miejscowości. Służyły one zarówno społeczności katolickiej, jak i protestanckiej i zawierały dwa dzwony, dla każdego z wyznań osobny. Dzwony wykorzystywane były nie tylko podczas obrzędów religijnych. Miały charakter przeciwpożarowy i uświetniały uroczystości świeckie (wesela, pogrzeby i inne, w tym święta państwowe). 
Dzwonnica w Stanach jest wolnostojąca, wzniesiona z drewna, kryta ostrosłupowym dachem z dachówkami. Po zakończeniu II wojny światowej usunięto z niej dzwony, które umieszczono w miejscowym kościele. Konstrukcja wieży ulegała stopniowemu zniszczeniu. W 2017 miejscowy wójt zainicjował proces renowacji wieży. Wymieniono wtedy konstrukcję, drewniane poszycie oraz dach. Zmieniła się wówczas funkcja obiektu. Stał się on wieżą widokową na rozległe w okolicach wsi rozlewiska Odry.
Bezpośrednio pod wieżą utworzono punkt turystyczny z ławkami i stołami, co było powiązane z projektem „Kolej na rower”.

</doc>
<doc id="5110930" url="https://pl.wikipedia.org/wiki?curid=5110930" title="Kościół św. Stanisława BM w Dzisnej">
Kościół św. Stanisława BM w Dzisnej



</doc>
<doc id="5110932" url="https://pl.wikipedia.org/wiki?curid=5110932" title="Trimark Pictures">
Trimark Pictures

Trimark Pictures (lub poprostu Trimark) – amerykańska wytwórnia filmowa, zajmująca się dystrybucją filmów do użytku domowego, powstała jako Vidmark Entertainment w 1984 roku przez Marka Amina, należała wówczas do spółki holdingowej Vidmark Inc. (później Trimark Holdings Inc.).
Jako mała wytwórnia specjalizowała się w dystrybucji teatralnych i niezależnych tytułów filmowych. W 2000 roku firma połączyła się z Lionsgate. Z dniem 12 marca 2001 roku zaprzestała działalności i została zlikwidowana.

</doc>
<doc id="5110935" url="https://pl.wikipedia.org/wiki?curid=5110935" title="Ferma (obwód brzeski)">
Ferma (obwód brzeski)

Ferma (; ) – wieś na Białorusi, w obwodzie brzeskim, w rejonie brzeskim, w sielsowiecie Muchawiec, nad Rytą.
W dwudziestoleciu międzywojennym leżała w Polsce, w województwie poleskim, w powiecie brzeskim, do 18 kwietnia 1928 w gminie Radwanicze, następnie w gminie Kamienica Żyrowiecka. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110938" url="https://pl.wikipedia.org/wiki?curid=5110938" title="Okręgowe rozgrywki w piłce nożnej województwa świętokrzyskiego (2020/2021)">
Okręgowe rozgrywki w piłce nożnej województwa świętokrzyskiego (2020/2021)

Okręgowe rozgrywki w piłce nożnej w województwie świętokrzyskim w sezonie 2020/2021 organizowane były przez Świętokrzyski Związek Piłki Nożnej. Rozgrywki regionalne w województwie prowadzone były na 4 szczeblach rozgrywkowych - IV lidze, Klasie Okręgowej, Klasie A (3 grupy) oraz Klasie B (3 grupy).
Drużyny z województwa świętokrzyskiego występujące w centralnych i makroregionalnych poziomach rozgrywkowych:

</doc>
<doc id="5110940" url="https://pl.wikipedia.org/wiki?curid=5110940" title="Welsh Premier League (2015/2016)">
Welsh Premier League (2015/2016)

Welsh Premier League 2015/2016 (znana jako "Dafabet" Welsh Premier League ze względów sponsorskich.) był 24. sezonem najwyższej klasy rozgrywkowej w Walii.
Sezon został otwarty 21 sierpnia 2015 r., a zakończył się 14 maja 2016 r. finałem baraży o miejsce w eliminacjach do Ligi Europy UEFA.
FAW Club Licensing Appeals Body zdecydowało o cofnięciu licencji Tier 1 i UEFA dla ,
co skutkowało automatycznym spadkiem na drugi poziomu walijskiego futbolu w następnym sezonie. Mistrzem po raz dziesiąty, a piąty z rzędu został zespół .
Skład ligi w sezonie 2015/2016.
W lidze rywalizowało dwanaście drużyn – dziesięć drużyn z poprzedniego sezonu i po jednej z Cymru Alliance oraz Welsh Football League Division One:
 (mistrz Cymru Alliance) i (wicemistrz Welsh Football League Division One; nie otrzymał promocji z powodów licencyjnych).
Drużyny te zastąpiły oraz .
Runda zasadnicza.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="5110942" url="https://pl.wikipedia.org/wiki?curid=5110942" title="Radwanicze Wielkie">
Radwanicze Wielkie

Radwanicze Wielkie, Radwanicze Kościelne (; ) – agromiasteczko na Białorusi, w obwodzie brzeskim, w rejonie brzeskim, w sielsowiecie Radwanicze, nad Rytą.
Siedziba parafii prawosławnej; znajduje się tu cerkiew pw. św. Matrony Moskiewskiej.
Nazwa.
W źródłach XIX-wiecznych wieś wymieniana jest pod nazwami "Radwanicze Kościelne" i "Radwanicze Cerkiewne" (). W międzywojniu nosiła nazwę "Radwanicze Kościelne". Po II wojnie światowej zmieniono nazwę na obecną. Komisja Standaryzacji Nazw Geograficznych poza Granicami Rzeczypospolitej Polskiej dopuszcza nazwy "Radwanicze Wielkie" i "Radwanicze Kościelne".
Historia.
Dawniej wieś i majątek ziemski. W dwudziestoleciu międzywojennym leżały w Polsce, w województwie poleskim, w powiecie brzeskim. W czasach carskich i w początkowym okresie II Rzeczypospolitej siedziba władz gminy Radwanicze. Po jej zniesieniu 18 kwietnia 1928 w gminie Kamienica Żyrowiecka.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5110946" url="https://pl.wikipedia.org/wiki?curid=5110946" title="Radwanicze Kościelne">
Radwanicze Kościelne



</doc>
<doc id="5110948" url="https://pl.wikipedia.org/wiki?curid=5110948" title="Stal Makiejewka (piłka nożna kobiet)">
Stal Makiejewka (piłka nożna kobiet)

ŻFK Stal Makiejewka (ukr. ЖФК «Сталь» Макіївка) – ukraiński klub piłki nożnej kobiet, mający siedzibę w mieście Makiejewka, na wschodzie kraju, grający w latach 1994–1997 w rozgrywkach piłkarskiej Wyższej Ligi.
Historia.
Chronologia nazw:
Klub piłkarski Stal został założony w Makiejewce w 1994 roku i reprezentował miejscowy zakład metalurgiczny. W 1994 drużyna piłkarska kobiet debiutowała w Wyższej Lidze Ukrainy, zajmując piątą pozycję w tabeli końcowej. W 1996 zespół osiągnął swój największy sukces, zdobywając brązowe medale mistrzostw Ukrainy. W sezonie 1997 klub występował z nazwą sponsorów Stal-Nika-MMK. Jednak po zakończeniu sezonu z powodów finansowych klub został rozwiązany.
Barwy klubowe, strój, herb, hymn.
Klub ma barwy pomarańczowo-czarne. Piłkarki swoje domowe spotkania zazwyczaj grają w pomarańczowych koszulkach, czarnych spodenkach oraz pomarańczowych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywał swoje mecze domowe na stadionie Stadion Awanhard w Makiejewce, który może pomieścić 1000 widzów.

</doc>
<doc id="5110949" url="https://pl.wikipedia.org/wiki?curid=5110949" title="Parafia Najświętszego Serca Jezusowego w Ładzinie">
Parafia Najświętszego Serca Jezusowego w Ładzinie



</doc>
<doc id="5110953" url="https://pl.wikipedia.org/wiki?curid=5110953" title="Parafia Trójcy Przenajświętszej w Suliszewie">
Parafia Trójcy Przenajświętszej w Suliszewie



</doc>
<doc id="5110963" url="https://pl.wikipedia.org/wiki?curid=5110963" title="Curtis Cassel">
Curtis Cassel



</doc>
<doc id="5110964" url="https://pl.wikipedia.org/wiki?curid=5110964" title="Spartak Sumy (piłka nożna kobiet)">
Spartak Sumy (piłka nożna kobiet)

ŻFK Spartak Sumy (ukr. ЖФК «Спартак» Суми) – ukraiński klub piłki nożnej kobiet, mający siedzibę w mieście Sumy, w północno-wschodniej części kraju, grający w latach 2003–2005 w rozgrywkach piłkarskiej Wyższej Ligi.
Historia.
Chronologia nazw:
Klub piłkarski Spartak Sumy został założony w Sumach latem 2003 roku. W 2003 drużyna piłkarska kobiet debiutowała w Wyższej Lidze Ukrainy, zajmując czwartą pozycję w tabeli końcowej. W 2004 zespół osiągnął swój największy sukces, zdobywając brązowe medale mistrzostw Ukrainy. W sezonie 2005 spadł na czwarte miejsce. Jednak po zakończeniu sezonu z powodów finansowych klub został rozwiązany.
Barwy klubowe, strój, herb, hymn.
Klub ma barwy biało-czerwone. Piłkarki swoje domowe spotkania zazwyczaj grają w białych koszulkach, czerwonych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywał swoje mecze domowe na stadionie Juwilejny w Sumach, który może pomieścić 25 830 widzów.

</doc>
<doc id="5110965" url="https://pl.wikipedia.org/wiki?curid=5110965" title="Puryzm (kierunek w malarstwie)">
Puryzm (kierunek w malarstwie)



</doc>
<doc id="5110972" url="https://pl.wikipedia.org/wiki?curid=5110972" title="Linia kolejowa Stambuł – Ankara">
Linia kolejowa Stambuł – Ankara



</doc>
<doc id="5110974" url="https://pl.wikipedia.org/wiki?curid=5110974" title="2 Dywizja Grenadierów">
2 Dywizja Grenadierów

Dywizje Grenadierów noszące numer „2”:
Wojska Polskiego
Armii Imperium Rosyjskiego
Sił Zbrojnych Włoskiej Republiki Socjalnej
Waffen SS

</doc>
<doc id="5110977" url="https://pl.wikipedia.org/wiki?curid=5110977" title="Hirsch Meyer Baschwitz">
Hirsch Meyer Baschwitz

Hirsch Meyer Baschwitz (ur. 23 grudnia 1752 we Frankfurcie nad Odrą, zm. 2 sierpnia 1837 tamże) – rabin Frankfurtu nad Odrą w latach 1821–1836.
Jego rodzicami byli drukarz książek Meir (Markus) ben Baschwitz (1715-1784) pochodzący z Brzegu Dolnego i Zore (Sara) Rifka Baschwitz z domu Motche (1717-1810). Miał sześcioro rodzeństwa, tj. Liebe Baschwitz (1749-?), malker finansowy i drukarz książek Baruch Meyer Baschwitz (1765-1836), Yehuda Loeb Baschwitz (1770-1842) znany też jako "Levon Meir", Abraham Baschwitz (1772-?), Callmann Meyer Baschwitz (1751-1821) i Gittel (Henriette) Baschwitz po mężu Kauffmann (?-1838).
24 czerwca 1817 poślubił Bräunche, rozwódkę ze związku z Joachimem Markwaldem. Jego kolejną żoną została Bunne Baschwitz z domu Wolf (1759-1817), z którą doczekali się trzech synów, tj. lekarz Wolff Hirsch bein Meir Baschwitz (1786-1846), Hirsch Zvi Baschwitz (ur. ok. 1790, zm. ok. 1860) oraz Samuel Baschwitz (ur. 1802, zm. ?).
Zmarł w wieku 84 lat i spoczywa na cmentarzu żydowskim w Słubicach.

</doc>
<doc id="5110978" url="https://pl.wikipedia.org/wiki?curid=5110978" title="Czyn listopadowy">
Czyn listopadowy

Czyn listopadowy () – termin publicystyczny powszechnie używany w literaturze ukraińskiej na określenie wojskowego przewrotu dokonanego pod kontrolą Ukraińskiej Rady Narodowej przez ukraińskie formacje wojskowe w służbie austro-węgierskiej przeciwko administracji tego państwa we Lwowie i innych miastach Królestwa Galicji i Lodomerii w nocy z 31 października na 1 listopada 1918 roku.
Wskutek klęski Austro-Węgier w I wojnie światowej i realnym rozpadem struktur tego państwa ujawniły się dążenia niepodległościowe narodów zamieszkujących Monarchię Habsburgów. Działania Polskiej Komisji Likwidacyjnej dążącej do przyłączenia Małopolski Wschodniej do odrodzonego państwa polskiego skłoniły Ukraińców do szybkiego dokonania przewrotu i ustanowienia własnego państwa na terenach z przewagą ludności ruskiej. Administracja austro-węgierska nie stawiała oporu i w ciągu jednej nocy oddziały ukraińskie przejęły całkowitą kontrolę nad Lwowem, w którym 1 listopada proklamowano Zachodnioukraińską Republikę Ludową. W rezultacie Lwów stał się stolicą państwa ukraińskiego o powierzchni ok. 70 tys. km², co wywołało niezadowolenie miejscowych Polaków oraz władz formującego się państwa polskiego i stało się początkiem wojny polsko-ukraińskiej.
Przyczyny i organizacja.
Polskie przywództwo wojskowe i polityczne, argumentując swoje stanowisko niezdolnością do zbudowania własnego państwa przez zachodnich Ukraińców i potrzebą przyłączenia Galicji do jednolitego, sinego państwa polskiego, które będzie dla Europy zaporą przed bolszewikami, przy wsparciu części państw Ententy, powołały 28 października w Krakowie Polską Komisję Likwidacyjną, której zamiarem było przeprowadzenie w nocy z 2 na 3 listopada we Lwowie wystąpienia zbrojnego przeciwko siłom zaborczym w celu ustanowienia w mieście polskich władz. Przybycie Komisji do Lwowa zapowiedziano na 1 listopada.
Wieczorem 31 października członkowie Ukraińskiej Rady Narodowej i Komitetu Wojskowego omówili wyniki niedawnych rozmów Kosta Łewyckiego z namiestnikiem Karlem Huynem w sprawie przekazania władzy nad Lwowem Ukraińcom. Huyn odmówił, powołując się na brak wskazówek ze strony naczelnego dowództwa. Niektórzy uczestnicy spotkania zaproponowali, że poczekają na manifest z Wiednia, lecz przedstawiciel Centralnego Komitetu Wojskowego Dmytro Witowski nalegał na zbrojne przejęcie władzy: 
Witowski przekonał członków Rady Narodowej do przewrotu. Szef sztabu Seń Goruk wysłał kurierów do komisarzy powiatowych z rozkazem, aby w nocy na 1 listopada przejąć władzę w swoich miastach. Dowódca pułku USS Osyp Bukszowanyj otrzymał rozkaz wyjazdu z jednostkami bojowymi do Lwowa. Komisarz Przemyśla otrzymał rozkaz zajęcia miasta i zburzenia mostu przez San, aby nie przepuścić przez rzekę „ani jednego Polaka”.
Główną siłą zbrojną Ukraińców we Lwowie były: 15 Tarnopolski, 19 Lwowski i 41. Pułk Czerniowiecki, a także 30., 50. i 90. kureń Strzelców Siczowych, których łączna liczebność 25 października wynosiła 2400 żołnierzy. Jednak większość jednostek nie była przygotowana do walki i brakowało im oficerów. Wobec tego Polacy spodziewali się zająć Lwów 2-3 listopada bez większego wysiłku. W czasie spotkania, które później przeniosło się do Pałacu Lubomirskich, a następnie do Domu Ludowego, 35 obecnych na nim dowódców ukraińskich otrzymało przydział konkretnych zadań bojowych, aby przejąć najważniejsze obiekty we Lwowie i rozbroić nieukraińskie jednostki w mieście.
Przewrót.
O godz. 40:00 1 listopada rozpoczął się przewrót. Jako pierwsze zaczęły obowiązywać dekrety porucznika Illji Cjokana. Poinformował on też dowództwo, że oddziały niemieckie i węgierskie nie stawiają oporu. Zagon porucznika Teodora Martyńca zdobył ratusz, 75 strzelców pod dowództwem chorążego Sendeckiego zajęło siedzibę namiestnika Galicji i aresztowało generała Huyna. Czotowy Hrihorij Truch zajął komendanturę i aresztował generała Karla Pfeffera, a czotowy Ohonowski zajął i rozbroił policję miejską, gdzie od razu ustanowiono pierwszą służbę pomocniczą pod dowództwem kapitana Jarosława Hynylewycza. O 5:00 odcięto telefon miejski i międzynarodową linię telegraficzną, zajęto siedzibę radia. O świcie wszystkie dworce w mieście były zajęte. Rano na ulicach pojawiły się ukraińskie patrole z niebiesko-żółtymi wstążkami na czapkach. Grupa żołnierzy na czele z 19-letnim (według innych źródeł 17-letnim) Stepanem Pankiwśkim wzniosła pod lwowskim ratuszem niebiesko-żółtą flagę, wykonaną przez żonę dyrektora Narodnij Torhiwli Marię Łazorko. O 7:00 rano Dmytro Witowski raportował Kostowi Łewyckiemu o opanowaniu Lwowa bez strat w ludziach. W tym samym czasie Komitet Wojskowy został przemianowany na Ukraińskie Dowództwo Generalne.
Działacze ukraińscy i oddziały Strzelców Siczowych przejęły również władzę w szeregu miast Galicji: Stanisławowie, Tarnopolu, Złoczowie, Sokalu, Rawie Ruskiej, Kołomyi, Śniatyniu, Peczeniżynie, Borysławiu i innych, w sumie w 49 powiatach. Nie udało im się jednak zdobyć Przemyśla, gdzie miejscowi Polacy stawili skuteczny opór, co miało niebagatelne znaczenie przy późniejszym oblężeniu Lwowa, gdyż linia kolejowa pomiędzy obydwoma miastami stanowiła jedyną, dostępną linię zaopatrzeniową.
Po południu gubernator Huyn przekazał wszelką władzę w Galicji swojemu zastępcy, Ukraińcowi Wołodymyrowi Decykewyczowi, powołując się na manifest Ukraińskiej Rady Narodowej z 16 października 1918 roku. Wieczorem odeskortowano na dworzec główny i odprawiono pociągiem na zachód generała Huyna i innych urzędników administracji austriackiej. Zanim generał Huyn odszedł ze Lwowa, powiedział ukraińskim żołnierzom: .
1 listopada we Lwowie rozesłano odezwę Ukraińskiej Rady Narodowej do mieszkańców miasta: 
Efekty.
W wyniku udanego przewrotu 1 listopada powstało Państwo Ukraińskie o powierzchni 70 tys. km². 9 listopada ukonstytuował się jej rząd – Sekretariat Państwowy. 13 listopada państwo ukraińskie otrzymało nową nazwę zgodnie z uchwaloną przez Radę Tymczasową Ustawą Zasadniczą – Zachodnioukraińska Republika Ludowa. Doprowadziło to jednak do oporu miejscowych Polaków i władz polskich. Wychodząc rano z domów, aby zgodnie z polską tradycją udać się na cmentarze w Uroczystość Wszystkich Świętych, lwowiacy ze zdziwieniem odkryli, że władzę nad miastem przejęli Ukraińcy. Już tego samego dnia polska ludność miasta rozpoczęła przygotowania do walki. Polskie dowództwo rozlokowało się w Domu Techników (przy ul. Isakowicza, obecnie Horbaczewskiego) i Szkole im. Henryka Sienkiewicza (dziś ul. Zalizniaka 21). Wieczorem 1 listopada na końcu ulicy Kopernika pojawiły się pierwsze uzbrojone oddziały polskiej milicji. Rozpoczęła się wojna polsko-ukraińska i bitwa o Lwów, która miała potrwać przez następne siedem miesięcy.
Pamięć.
Na pamiątkę Czynu listopadowego jego nazwę nosi jedna z ulic w centrum Lwowa (dawna Świętojurska, później Mickiewicza). Co roku 1 listopada we Lwowie odbywają się obchody Dnia Czynu Listopadowego.

</doc>
<doc id="5110980" url="https://pl.wikipedia.org/wiki?curid=5110980" title="Sejm elekcyjny 1674">
Sejm elekcyjny 1674

Sejm elekcyjny 1674 – I Rzeczypospolitej, został zwołany 22 lutego 1674 roku do Warszawy.
Sejmiki przedsejmowe w województwach odbyły się 15 marca 1674 roku. Marszałkiem sejmu obrano Benedykta Pawła Sapiehę podskarbiego nadwornego litewskiego. 
Obrady sejmu trwały od 20 kwietnia do 9 czerwca 1674 roku. Dokonano wyboru Jana III Sobieskiego na króla Polski.

</doc>
<doc id="5110983" url="https://pl.wikipedia.org/wiki?curid=5110983" title="Zołotariowka (przystanek kolejowy)">
Zołotariowka (przystanek kolejowy)

Zołotariowka () – przystanek kolejowy w pobliżu miejscowości Zołotariowka, w rejonie wiaziemskim, w obwodzie smoleńskim, w Rosji. Położony jest na linii Moskwa - Mińsk - Brześć.

</doc>
<doc id="5110984" url="https://pl.wikipedia.org/wiki?curid=5110984" title="Józef Rojek (poseł na Sejm PRL)">
Józef Rojek (poseł na Sejm PRL)



</doc>
<doc id="5110985" url="https://pl.wikipedia.org/wiki?curid=5110985" title="Ród Smoka">
Ród Smoka

 
Ród Smoka (tytuł oryginalny: "House of the Dragon") – amerykański serial (dramat fantasy), produkowany dla HBO, na podstawie książki George’a R.R. Martina "Ogień i krew", prequel "Gry o tron". Serial zadebiutował 22 sierpnia 2022 roku na platformie HBO.
Fabuła.
Źródła:
300 lat przed wydarzeniami z "Pieśni lodu i ognia", Aegon I Targaryen podbił Westeros z pomocą smoków. Jego potomkowie byli jednak słabi, bądź okrutni. Jego praprawnuk Viserys I jest dobrym człowiekiem, lecz kiepskim królem. Podczas jego panowania dochodzi do podziału dworu na dwa wrogie stronnictwa. Po śmierci króla wszczynają one między sobą wojnę, zwaną później „Tańcem Smoków”.
Obsada.
Główna.
Źródła:
Produkcja.
HBO zamówiło pierwszą serię "House of the Dragon" w październiku 2019 roku. Zdjęcia kręcono od kwietnia 2021 do lutego 2022, głównie w Wielkiej Brytanii, lecz także w Hiszpanii, Kalifornii i Portugalii. 
Pięć dni po premierze pierwszego odcinka HBO ogłosiło zamówienie drugiego sezonu.
Odbiór.
Oglądalność.
Dzień po premierze serialu HBO poinformowało, że już w pierwszą noc dostępu około dziesięć milionów widzów obejrzało pierwszy odcinek serialu. HBO twierdzi, że była to największa jednodniowa oglądalność debiutu serialu w historii serwisu. Łączna oglądalność na platformach HBO, w ciągu pierwszych pięciu dni, została oszacowana na ponad 20 milionów.
Reakcja krytyków.
Serial spotkał się z pozytywną reakcją krytyków. W agregatorze recenzji Rotten Tomatoes 93% z 863 recenzji pierwszego sezonu uznano za pozytywne, a średnia ocen wystawionych na ich podstawie wyniosła 7,85. Z kolei w agregatorze Metacritic średnia ważona ocen z 43 recenzji wyniosła 69 punktów na 100.
Nagrody.
Serial zdobył Złoty Glob za najlepszy serial dramatyczny.

</doc>
<doc id="5110988" url="https://pl.wikipedia.org/wiki?curid=5110988" title="Józef Leśniewski">
Józef Leśniewski



</doc>
<doc id="5110989" url="https://pl.wikipedia.org/wiki?curid=5110989" title="Staraja Dieriewnia (przystanek kolejowy w obwodzie smoleńskim)">
Staraja Dieriewnia (przystanek kolejowy w obwodzie smoleńskim)

Staraja Dieriewnia () – przystanek kolejowy w miejscowości Czeriomuszki, w rejonie wiaziemskim, w obwodzie smoleńskim, w Rosji. Położony jest na linii Moskwa - Mińsk - Brześć.

</doc>
<doc id="5110991" url="https://pl.wikipedia.org/wiki?curid=5110991" title="Olchowiec (Białoruś)">
Olchowiec (Białoruś)

Olchowiec – dawny zaścianek. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 5 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5110993" url="https://pl.wikipedia.org/wiki?curid=5110993" title="Parafia św. Stanisława w Góralicach">
Parafia św. Stanisława w Góralicach



</doc>
<doc id="5110995" url="https://pl.wikipedia.org/wiki?curid=5110995" title="Osiedle imienia Swierdłowa">
Osiedle imienia Swierdłowa



</doc>
<doc id="5111001" url="https://pl.wikipedia.org/wiki?curid=5111001" title="Olchowniki (Białoruś)">
Olchowniki (Białoruś)

Olchowniki – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 30 osób, wszystkie były wyznania prawosławnego i zadeklarowały białoruską przynależność narodową. Były tu 4 budynki mieszkalne. W 1931 w 5 domach zamieszkiwało 38 osób.
Wierni należeli do parafii prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5111003" url="https://pl.wikipedia.org/wiki?curid=5111003" title="Zespół budynków mieszkalno-usługowych „Bolek” i „Lolek” w Łodzi">
Zespół budynków mieszkalno-usługowych „Bolek” i „Lolek” w Łodzi

Zespół budynków mieszkalno-usługowych „Bolek” i „Lolek” – 2 domy mieszkalne wielorodzinne, położone przy ul. Ludwika Zamenhofa 1/3 („Bolek”) i 5 („Lolek”) w Łodzi, zaprojektowane przez Bolesława Kardaszewskiego i Joannę Matuszewską, powstałe w latach 1978–1984. Kompleks budynków stanowi Dobro Kultury Współczesnej, określone w Studium Uwarunkowań i Kierunków Zagospodarowania przestrzennego Miasta Łodzi, oznaczone symbolem DKW-41o.
Historia.
Zespół zabudowy mieszkaniowej przy ul. L. Zamenhofa powstał w miejscu wyburzonych, XIX-wiecznych budynków. Kompleks budynków był realizacją ambicji jego głównego architekta – Bolesława Kardaszewskiego. Autor chciał zrealizować budynek, który miałby stać przy ul. Piotrkowskiej. Nazwę „Bolek” wyłonili czytelnicy Dziennika Łódzkiego dla budynku zlokalizowanego u zbiegu ul. L. Zamenhofa i ul. Piotrkowskiej od imienia twórcy – Bolesława Kardaszewskiego. W związku z budową bliźniaczego obiektu u zbiegu al. T. Kościuszki i L. Zamenhofa czytelnicy zasugerowali, by nadać mu imię „Lolek” w nawiązaniu do popularnego serialu animowanego "Bolek i Lolek". Zespół zabudowy przy ul. Zamenhofa jest ostatnią, liczącą się w dorobku, realizacją Kardaszewskiego.
Architektura.
Budynek postrzegany jest zarówno jako postmodernistyczny, jak i zaprojektowany w duchu modernizmu – architekci celowo uwydatnili łączenia płyt betonowych, realizując tym samym modernistyczną ideę szczerości w architekturze. Obiekt został wykonany z żelbetu. Jego elewacja pokryta jest białym tynkiem, a także lakierowanym drewnem. W latach 2020–2021 dokonywany jest remont „Bolka” i „Lolka”. Budynki te przechodzą termomodernizację. W celu nawiązania do pierwotnego wyglądu budynku, wykonano żłobienia w tynku, mające imitować podziały między płytami żelbetowymi, ponadto zniszczone drewniane elementy ścian wymieniono na nowe, nawiązujące do oryginalnych.

</doc>
<doc id="5111005" url="https://pl.wikipedia.org/wiki?curid=5111005" title="Trevor Żahra">
Trevor Żahra

Trevor Żahra MQR (ur. 16 grudnia 1947) – maltański pisarz, poeta i ilustrator. Od 1971 wydał ponad 120 książek po maltańsku; jest najlepiej sprzedającym się maltańskim autorem w historii.
Biografia.
Żahra urodził się 16 grudnia 1947 w Żejtun. Przez ponad trzy dekady pracował jako nauczyciel, ucząc w szkołach państwowych sztuki i języka maltańskiego. Był żonaty ze Stellą z domu Agius od 1971 do jej śmierci w 1989; mieli dwoje dzieci o imieniu Ruben i Marija.
Twórczość.
W 1971 Żahra wydał swoją pierwszą powieść, przygodową książkę dla dzieci zatytułowaną "Il-Pulena tad-Deheb". Od tego czasu opublikował ponad 120 książek napisanych w języku maltańskim. Jest autorem powieści dla dzieci i dorosłych, a także opowiadań, poezji, zeszytów ćwiczeń i tłumaczeń. Jest najlepiej sprzedającym się maltańskim autorem w historii.
Żahra ilustruje książki dla dzieci własnymi rysunkami. W 2001 zaprojektował także dla MaltaPost zestaw dwóch .
Nagrody.
Żahra zdobył w swojej karierze wiele nagród literackich, w tym rekordowe 15 razy krajową nagrodę literacką Malty. Książki, które zdobyły nagrody to "Taħt il-Weraq tal-Palm", "Is-Seba' Tronġiet Mewwija", "Ħolm tal-Milied", "Lubien", "Taħt Sema Kwiekeb", "Provenz" i "X'Tixtiequ Jagħmel il-Fenek?".
13 grudnia 2004 został odznaczony medalem Midalja għall-Qadi tar-Repubblika.

</doc>
<doc id="5111012" url="https://pl.wikipedia.org/wiki?curid=5111012" title="Kustyn (obwód żytomierski)">
Kustyn (obwód żytomierski)

Kustyn () – wieś na Ukrainie, w obwodzie żytomierskim, w rejonie berdyczowskim. W 2001 roku liczyła 176 mieszkańców.

</doc>
<doc id="5111013" url="https://pl.wikipedia.org/wiki?curid=5111013" title="Tenille Dashwood">
Tenille Dashwood

Tenille Averil Dashwood (ur. 1 marca 1989 w Melbourne) – australijska wrestlerka. W latach 2012–2017 i od 2022 rywalizuje w World Wrestling Entertainment (WWE) pod pseudonimem ringowym Emma. Była pierwszą Australijką, która podpisała kontrakt z tą federacją. Od 2019 do 2022 pracowała w Impact Wrestling pod panieńskim nazwiskiem. Wspólnie z Madison Rayne zdobyły tytuły Impact Knockouts Tag Team Championship w drużynie zwanej The Influance. W latach 2018–2019 walczyła w Ring of Honor (ROH). 
Treningi wrestlerskie rozpoczęła w Australii w 2003. W 2008 i 2011 Dashwood przebywała w Kanadzie, aby szkolić się w Storm Wrestling Academy. Przed związaniem się z WWE rywalizowała na scenie niezależnej w Australii, Stanach Zjednoczonych i Kanadzie, w takich federacjach jak Elite Canadian Championship Wrestling i Shimmer Women Athletes pod imieniem Tenille Tayla.

</doc>
<doc id="5111014" url="https://pl.wikipedia.org/wiki?curid=5111014" title="Johann Schelle">
Johann Schelle

Johann Schelle (ochrzczony 6 września 1648 w Geising, zm. 10 marca 1701 w Lipsku) – niemiecki kompozytor.
Życiorys.
Pochodził z rodziny muzyków, jego ojciec był kantorem w kościele parafialnym w Geising. Od 1655 roku był chórzystą w kapeli elektorskiej w Dreźnie, w 1657 roku przeniesiony został do kapeli książęcej w Wolfenbüttel. Od 1665 roku przebywał w Lipsku, gdzie uczył się w Thomasschule u Sebastiana Knüpfera, a następnie studiował na uniwersytecie. W 1670 roku otrzymał posadę kantora w kościele w Eilenburgu, a od 1677 roku był kantorem w kościele św. Tomasza w Lipsku. Piastował także urząd lipskiego director chori musici, będąc odpowiedzialnym za oprawę muzyczną uroczystości liturgicznych w kościołach św. Mikołaja i św. Pawła. Jego następcą po śmierci został kuzyn, Johann Kuhnau.
Twórczość.
Tworzył prawie wyłącznie muzykę religijną. Jego kompozycje zachowały się tylko fragmentarycznie, spośród nich 50 kantat z tekstem niemieckim, 5 motetów, magnificat i kilka kompozycji do tekstów łacińskich. Kantaty Schellego, przeznaczone z reguły na 5-głosowy zespół wokalny, 4-głosowy zespół instrumentów oraz basso continuo, cechują się ekspresyjną melodyką służącą muzycznej interpretacji tekstu, efektami ilustracyjnymi i ornamentyką w solowych partiach wokalnych oraz przemiennością odcinków zespołowych, solowych i czysto instrumentalnych. Jako kantor ograniczył używanie w kościołach protestanckich w Lipsku włoskich kompozycji z tekstem łacińskim, wprowadzając na ich miejsce kantaty w języku niemieckim.

</doc>
<doc id="5111017" url="https://pl.wikipedia.org/wiki?curid=5111017" title="Parafia św. Stanisława w Klępiczu">
Parafia św. Stanisława w Klępiczu



</doc>
<doc id="5111018" url="https://pl.wikipedia.org/wiki?curid=5111018" title="Emma (wrestlerka)">
Emma (wrestlerka)



</doc>
<doc id="5111021" url="https://pl.wikipedia.org/wiki?curid=5111021" title="Ottis Stine">
Ottis Stine

Ottis Stine (ur. 25 listopada 1908 w Yorku, zm. 5 stycznia 2000 tamże) – amerykański kierowca wyścigowy.
Życiorys.
Ściganie się rozpoczął w 1934 roku. W swojej karierze rywalizował przeważnie sprint carami, ścigając się między innymi w dywizji wschodniej AAA. Był także kierowcą midgetów. W 1940 roku rywalizował w nieoficjalnych wyścigach serii AAA National Championship. W oficjalnych zawodach tej serii zadebiutował w 1946 roku, uczestnicząc w około szesnastu wyścigach. Najlepiej finiszował wówczas na czwartym miejscu w dziesięciomilowym wyścigu na torze Arden Downs. W latach 1949–1953 był zgłoszony do kolejnych siedmiu wyścigów AAA National Championship, jednakże wystartował jedynie w zawodach na torze Langhorne w 1949 roku, których nie ukończył. W tamtym sezonie zajął 51. miejsce w klasyfikacji. W 1952 roku podjął nieudaną próbę zakwalifikowania się Scopą do wyścigu Indianapolis 500. W 1954 roku zakończył karierę kierowcy wyścigowego. W 1979 roku założył York County Racing Club.
Wyniki.
"W latach 1950–1960 wyścig Indianapolis 500 był eliminacją Mistrzostw Świata Formuły 1".

</doc>
<doc id="5111025" url="https://pl.wikipedia.org/wiki?curid=5111025" title="Bioenergia">
Bioenergia

Bioenergia to energia wytwarzana z biomasy lub biopaliwa. Biomasa to każdy materiał organiczny, który pochłonął światło słoneczne i zmagazynował je w postaci energii chemicznej. Przykładami są drewno, uprawy energetyczne i odpady z lasów lub gospodarstw rolnych. Ponieważ technicznie biomasa może być bezpośrednio wykorzystywana jako paliwo (np. kłody drewna), niektórzy używają zamiennie terminów biomasa i biopaliwo. Najczęściej słowo biomasa oznacza po prostu biologiczny surowiec, z którego wykonane jest paliwo. Słowo biopaliwo jest zwykle zarezerwowane dla "paliw płynnych" lub "gazowych", używanych do transportu. Amerykańska Agencja Informacji Energetycznej (EIA) stosuje tę praktykę nazewnictwa.
IPCC (Międzyrządowy Zespół ds. Zmian Klimatu) definiuje bioenergię jako odnawialną formę energii. Naukowcy kwestionują koncepcję, że wykorzystanie biomasy leśnej do celów energetycznych jest neutralne pod względem emisji dwutlenku węgla.
Biomasa.
Drewno i odpady drzewne to obecnie największe źródło energii z biomasy. Drewno może być wykorzystywane jako paliwo bezpośrednio lub przetwarzane na pellet lub inne formy paliwa. Paliwem mogą być również inne rośliny, np. kukurydza, proso rózgowe, miskant i bambus. Głównymi surowcami odpadowymi są odpady drzewne, odpady rolnicze, komunalne odpady stałe oraz odpady produkcyjne. Udoskonalenie surowej biomasy do paliw wyższej jakości można osiągnąć różnymi metodami, ogólnie klasyfikowanymi jako termiczne, chemiczne lub biochemiczne.
Biopaliwa.
W zależności od źródła biomasy biopaliwa dzieli się na dwie główne kategorie:
Biopaliwa pierwszej generacji są wytwarzane ze surowców spożywczych uprawianych na gruntach ornych, takich jak trzcina cukrowa i kukurydza. Cukry obecne w tej biomasie są fermentowane w celu wytworzenia bioetanolu, paliwa alkoholowego, które służy jako dodatek do benzyny, lub w ogniwie paliwowym do produkcji energii elektrycznej. Bioetanol powstaje w wyniku fermentacji, głównie z węglowodanów wytwarzanych w uprawach cukru lub skrobi, takich jak kukurydza, trzcina cukrowa lub słodkie sorgo. Bioetanol jest szeroko stosowany w Stanach Zjednoczonych i Brazylii. Biodiesel jest produkowany z olejów, pochodzących na przykład z rzepaku lub buraków cukrowych i jest najpopularniejszym biopaliwem w Europie.
Biopaliwa drugiej generacji wykorzystują niespożywcze źródła biomasy, takie jak wieloletnie rośliny energetyczne i pozostałości/odpady rolnicze. Surowce wykorzystywane do produkcji paliw albo rosną na gruntach ornych, ale są produktami ubocznymi głównej uprawy, albo są uprawiane na gruntach marginalnych. Odpady z przemysłu, rolnictwa, leśnictwa i gospodarstw domowych mogą być również wykorzystywane do produkcji biopaliw drugiej generacji, wykorzystując np. fermentację beztlenową do produkcji biogazu, zgazowanie do produkcji gazu syntezowego lub bezpośrednie spalanie. Biomasa celulozowa, pochodząca ze źródeł niespożywczych, takich jak drzewa i trawy, jest przystosowywana jako surowiec do produkcji etanolu, a biodiesel można wytwarzać z resztek produktów spożywczych, takich jak oleje roślinne i tłuszcze zwierzęce.
Neutralność węglowa biomasy leśnej.
IEA definiuje neutralność węglową i ujemną emisję dwutlenku węgla w następujący sposób: „Neutralność węglowa lub „zero netto” oznacza, że każdy CO2 uwolniony do atmosfery w wyniku działalności człowieka jest bilansowany przez usunięcie równoważnej ilości. Stawanie się negatywnym pod względem emisji dwutlenku węgla wymaga, aby firma, sektor lub kraj usuwały z atmosfery więcej CO2 niż emituje. Rzeczywista emisyjność biomasy różni się w zależności od technik produkcji i długości transportu. Według UE typowe oszczędności emisji gazów cieplarnianych przy zastępowaniu paliw kopalnych peletami drzewnymi z odpadów leśnych wynoszą 77%, gdy odległość transportu wynosi od 0 do 500 km, a także 77%, gdy odległość transportu wynosi od 500 do 2500 km, 75% gdy odległość wynosi od 2500 do 10 000 km, a 69%, gdy odległość przekracza 10 000 km. Gdy stosuje się drewno okrągłe, oszczędności zmieniają się tylko nieznacznie, od 70 do 77%. Gdy wykorzystywane są odpady z przemysłu drzewnego, oszczędności wzrastają do 79–87%.
Podobnie Hanssen i in. twierdzą, że ograniczenie emisji gazów cieplarnianych z pelet drzewnych produkowanych na południowym wschodzie Stanów Zjednoczonych i wysyłanych do UE wynosi od 65 do 75% w porównaniu z paliwami kopalnymi. Szacują, że średnie emisje netto gazów cieplarnianych z pelet drzewnych importowanych z USA i spalanych do celów produkcji energii elektrycznej w UE wynoszą około 0,2 kg ekwiwalentu CO2 na kWh, podczas gdy średnia emisja z mieszanki paliw kopalnych, która jest obecnie spalana na potrzeby energii elektrycznej w UE wynosi 0,67 kg CO2-eq na kWh (patrz wykres po prawej stronie). Emisje z transportu morskiego wynoszą 7% emisji z mieszanki paliw kopalnych na wyprodukowaną kWh (równowartość 93 kg CO2-eq/t vs 1288 kg CO2/t).
IEA Bioenergy szacuje, że w scenariuszu, w którym kanadyjskie pelety drzewne są wykorzystywane do całkowitego zastąpienia węgla w europejskich elektrowniach węglowych, emisje jednostkowe pochodzące z transportu oceanicznego pelet z Vancouver do Rotterdamu byłyby równe około 2% całkowitej emisji związanych z węglem.
Więcej CO2 ze spalania drewna niż ze spalania węgla.
Podczas spalania w instalacjach o tej samej wydajności konwersji ciepła na energię elektryczną, suche drewno w piecu emituje nieco mniej CO2 na jednostkę wytworzonego ciepła w porównaniu z suchym węglem. Jednak wiele obiektów spalania biomasy jest stosunkowo małych i nieefektywnych w porównaniu z typowymi, znacznie większymi elektrowniami węglowymi. Ponadto surowa biomasa może mieć wyższą zawartość wilgoci w porównaniu z niektórymi powszechnymi typami węgla. W takim przypadku więcej energii naturalnej drewna należy wydać wyłącznie na odparowanie wilgoci w porównaniu z bardziej suchym węglem, co oznacza, że ilość emitowanego CO2 na jednostkę wytworzonego ciepła będzie wyższa.
Niektóre ośrodki badawcze (np. Chatham House) argumentują zatem, że „[…] wykorzystanie biomasy drzewnej do celów energetycznych spowoduje wyższy poziom emisji niż węgiel […]”.
Ilość uwalnianego «dodatkowego» CO2 zależy od czynników lokalnych. Niektóre ośrodki badawcze szacują stosunkowo niskie dodatkowe emisje. IEA Bioenergy na przykład szacuje 10%. Firma konsultingowa FutureMetrics zajmująca się bioenergią twierdzi, że pelety drzewne o wilgotności 6% emitują o 22% mniej CO2 przy tej samej ilości wyprodukowanego ciepła w porównaniu z węglem subbitumicznym o wilgotności 15%, gdy oba paliwa są spalane w instalacjach o tej samej sprawności konwersji (tutaj 37%). Według Indiana Center for Coal Technology Research, węgiel typu antracyt zawiera zwykle poniżej 15% wilgoci, podczas gdy bitumiczny zawiera 2–15%, subbitumiczny 10–45%, a węgiel brunatny 30–60%. Najpopularniejszym typem węgla w Europie jest węgiel brunatny.
Inne grupy badawcze szacują stosunkowo wysokie dodatkowe emisje. Manomet Center for Conservation Sciences argumentuje na przykład, że w przypadku mniejszych instalacji, z 32% wydajnością konwersji dla węgla i 20–25% dla biomasy, emisje węgla są o 31% mniejsze niż w przypadku zrębków drzewnych. Przyjęta wilgotność dla zrębków wynosi 45%. Nie podano zakładanej wilgotności węgla.
IPCC (Międzyrządowy Zespół ds. Zmian Klimatu) szacuje emisje „dodatkowego CO2” dla biomasy na około 16% więcej w przypadku drewna w porównaniu z węglem.
Czy dodatkowy CO2 z biomasy jest problemem? IPCC argumentuje, że skupianie się na emisjach brutto mija się z celem, liczy się efekt netto emisji i absorpcji razem wziętych: „Szacowanie tylko emisji brutto tworzy zniekształconą reprezentację wpływu człowieka na cykl węglowy w sektorze lądowym. Podczas gdy pozyskiwanie drewna i drewna opałowego oraz zmiana użytkowania gruntów (wylesianie) przyczyniają się do emisji brutto, w celu ilościowego określenia wpływu na atmosferę konieczne jest oszacowanie emisji netto, czyli bilansu emisji brutto i pochłaniania węgla brutto z atmosferę poprzez odrastanie lasów […].
IEA Bioenergy dostarcza podobnego argumentu: „Niewłaściwe jest określanie wpływu wykorzystania biomasy na zmiany klimatu poprzez porównywanie emisji gazów cieplarnianych w punkcie spalania”. Argumentują również, że „[…] niewłaściwie skierowana uwaga na emisje w punkcie spalania zaciera różnicę między węglem kopalnym a biogenicznym i uniemożliwia właściwą ocenę tego, jak zastąpienie paliw kopalnych biomasą wpływa na rozwój stężeń gazów cieplarnianych w atmosferze”. IEA Bioenergy stwierdza, że dodatkowy CO2 z biomasy „[…] jest nieistotny, jeśli biomasa pochodzi z lasów zarządzanych w sposób zrównoważony”.
Czym są lasy zarządzane w sposób zrównoważony? IPCC pisze: „Zrównoważona gospodarka leśna (Sustainable Forest Management – SFM) jest definiowana jako „zarządzanie lasami i gruntami leśnymi oraz ich użytkowanie w sposób i w stopniu, który utrzymuje ich różnorodność biologiczną, produktywność, zdolność do regeneracji, żywotność i potencjał do spełniania, teraz i w przyszłości, odpowiednich funkcji ekologicznych, ekonomicznych i społecznych, na poziomie lokalnym, krajowym i globalnym, i który nie powoduje szkód w innych ekosystemach” [...].Ta definicja zrównoważonej gospodarki leśnej została opracowana przez Konferencję Ministerialną w sprawie Ochrony Lasów w Europie i od tego czasu została przyjęta przez Organizację Narodów Zjednoczonych ds. Wyżywienia i Rolnictwa (FAO)”. Ponadto IPCC pisze: „Zrównoważona gospodarka leśna może zapobiec wylesianiu, utrzymać i wzmocnić pochłaniacze dwutlenku węgla oraz przyczynić się do osiągnięcia celów związanych z redukcją emisji gazów cieplarnianych. Zrównoważona gospodarka leśna generuje korzyści społeczno-ekonomiczne i dostarcza surowce, drewno i biomasę, aby zaspokoić rosnące potrzeby społeczeństwa.”
W kontekście ograniczania emisji CO2 kluczowym miernikiem zrównoważenia jest wielkość zasobów węgla w lasach. W artykule badawczym opracowanym dla FAO, Reid Miner pisze: „Głównym celem wszystkich programów zrównoważonego zarządzania w lasach produkcyjnych jest osiągnięcie długoterminowej równowagi między pozyskiwaniem a odrastaniem. […] Praktycznym efektem utrzymania równowagi między pozyskiwaniem a odrastaniem jest utrzymywanie długoterminowych zapasów węgla na stabilnym poziomie w zarządzanych lasach”.
Czy zasoby węgla w lasach są stabilne? Globalnie, zasoby węgla w lasach zmniejszyły się o 0,9%, a pokrywa drzewna o 4,2% pomiędzy 1990 a 2020 rokiem, według FAO. IPCC stwierdza, że nie ma zgody co do tego, czy światowe lasy kurczą się czy nie, i cytuje badania wskazujące, że pokrywa drzew wzrosła o 7,1% w latach 1982–2016. IPCC pisze: „Podczas gdy szacuje się, że zasoby węgla w biomasie nadziemnej zmniejszają się w tropikach, rosną one globalnie z powodu zwiększających się zasobów w lasach umiarkowanych i borealnych [...].”

</doc>
<doc id="5111027" url="https://pl.wikipedia.org/wiki?curid=5111027" title="Kościół Ewangelicko-Augsburski w Wiśle">
Kościół Ewangelicko-Augsburski w Wiśle



</doc>
<doc id="5111028" url="https://pl.wikipedia.org/wiki?curid=5111028" title="Maack Berthold">
Maack Berthold



</doc>
<doc id="5111029" url="https://pl.wikipedia.org/wiki?curid=5111029" title="Olsy (Białoruś)">
Olsy (Białoruś)

Olsy – dawna leśniczówka. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie leśniczówka leżała w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 6 osób.

</doc>
<doc id="5111032" url="https://pl.wikipedia.org/wiki?curid=5111032" title="Skate America 2021">
Skate America 2021

Skate America 2021 (oryg. 2021 Guaranteed Rate Skate America) – pierwsze w kolejności zawody łyżwiarstwa figurowego z cyklu Grand Prix 2021/2022. Zawody odbyły się od 22 do 24 października 2021 roku w hali Orleans Arena w Las Vegas.
W konkurencji solistów zwyciężył Amerykanin Vincent Zhou, zaś w konkurencji solistek Rosjanka Aleksandra Trusowa. W parach sportowych triumfowali jej rodacy Jewgienija Tarasowa i Władimir Morozow, zaś w rywalizacji par tanecznych reprezentanci gospodarzy Amerykanie Madison Hubbell i Zachary Donohue.

</doc>
<doc id="5111036" url="https://pl.wikipedia.org/wiki?curid=5111036" title="Parafia św. Antoniego w Grzybnie">
Parafia św. Antoniego w Grzybnie



</doc>
<doc id="5111041" url="https://pl.wikipedia.org/wiki?curid=5111041" title="Parafia św. Antoniego Padewskiego w Będargowie">
Parafia św. Antoniego Padewskiego w Będargowie



</doc>
<doc id="5111050" url="https://pl.wikipedia.org/wiki?curid=5111050" title="Opactwo Saint Jean des Vignes w Soissons">
Opactwo Saint Jean des Vignes w Soissons

Opactwo Saint Jean des Vignes w Soissons (fr. "Abbaye Saint-Jean-des-Vignes") – zachowana częściowo ruina gotyckiego opactwa kanoników regularnych pod wezwaniem świętego Jana (monument historique) w Soissons w Pikardii, w regionie Hauts-de-France, we Francji. 
Historia.
Opactwo kanoników regularnych zostało ufundowane w 1076 przez Hugona de Chateau-Thierry pod nazwą Saint Jean au Mont (pol. "Opactwo św. Jana na górze"), którą w 1088 przemianowano na obecną. Budowę trójnawowej bazyliki zakończono w latach 30. XIII w. W okresie największego rozkwitu w opactwie przebywało około 90 braci zakonnych, ponadto bracia świeccy, służba i personel pomocniczy. W XIV wieku, podczas wojny stuletniej, miało miejsce ufortyfikowanie i przebudowa kompleksu w stylu gotyckim. Warowne opactwo obroniło się przed atakiem wojsk cesarza Karola V, jednak wkrótce potem uległo zniszczeniu na skutek ataku hugenotów. Odbudowę rozpoczęto w 1567 i trwała ona przez kolejne sto lat.
W 1792, podczas rewolucji francuskiej, opactwo zamknięto, część zabudowań rozebrano, a sam obiekt przekształcono w koszary (funkcjonujące od 1796 aż do połowy XX w.), jednakże nie spowodowało to jego większych zniszczeń. Mimo tego stan techniczny świątyni był już tak zły, że koszty remontu oszacowano na 27 tysięcy liwrów. W związku z tym podjęto decyzję o jej rozbiórce. W 1807 rozpoczęto sprzedaż witraży i innych materiałów pochodzących z kościoła, po czym przystąpiono do prac rozbiórkowych. Pozyskany materiał budowlany został użyty do renowacji katedry św. Gerwazego i św. Protazego w Soissons. Na skutek protestów społecznych, w tym Victora Hugo, postanowiono zachować fasadę zachodnią oraz wieże, a z klasztoru – refektarz i część krużganka. 
Znajdująca się między wieżami kamienna rozeta została zniszczona w wyniku ostrzału w czasie wojny francusko-pruskiej w 1870.

</doc>
<doc id="5111061" url="https://pl.wikipedia.org/wiki?curid=5111061" title="José Federico de Carvajal">
José Federico de Carvajal

José Federico de Carvajal Pérez (ur. 14 marca 1930 w Maladze, zm. 13 czerwca 2015 w Madrycie) – hiszpański polityk i prawnik, deputowany i senator, w latach 1982–1989 przewodniczący Senatu.
Życiorys.
Z wykształcenia prawnik, absolwent Universidad de Madrid. Podjął praktykę w zawodzie adwokata. Zaangażował się w działalność polityczną w ramach Hiszpańskiej Socjalistycznej Partii Robotniczej, działającej w podziemiu w okresie dyktatury generała Francisca Franco. Bronił osób oskarżanych w procesach politycznych. Założył i przewodniczył madryckiej federacji prawników działającej w ramach centrali związkowej UGT.
W okresie demokratyzacji w 1977 zasiadł w Senacie, mandat wykonywał do 1979. W 1979 kierował komisją zarządzającą PSOE, organem odpowiedzialnym za czasowe kierowanie partią. W latach 1982–1989 ponownie wchodził w skład izby wyższej hiszpańskiego parlamentu, pełniąc funkcję jego przewodniczącego. Od 1989 do 1993 sprawował mandat posła do Kongresu Deputowanych IV kadencji. Wycofał się później z bieżącej polityki, powracając do praktyki prawniczej.

</doc>
<doc id="5111065" url="https://pl.wikipedia.org/wiki?curid=5111065" title="Saydrel Lewis">
Saydrel Lewis

Saydrel Jude Lewis (ur. 27 listopada 1997 w Mirabeau) – grenadyjski piłkarz grający na pozycji napastnika w honduraskim klubie Real Juventud oraz reprezentacji Grenady.
Kariera.
Lewis karierę rozpoczynał w Paradise FC International. W 2019 wyjechał do Libanu i grał w Nejmeh SC. Resztę kariery spędził w różnych krajach Ameryki Północnej. Obecnie występuje w honduraskim klubie Real Juventud.
W reprezentacji Grenady zadebiutował 29 kwietnia 2017 w meczu przeciwko Trynidadowi i Tobago. W tym samym spotkaniu zdobył pierwszą bramkę w narodowych barwach.

</doc>
<doc id="5111067" url="https://pl.wikipedia.org/wiki?curid=5111067" title="Mieczyszczów (przystanek kolejowy)">
Mieczyszczów (przystanek kolejowy)

Mieczyszczów (, ) – przystanek kolejowy w pobliżu miejscowości Mieczyszczów, w rejonie tarnopolskim, w obwodzie tarnopolskim, na Ukrainie. Położony jest na linii Tarnopol – Stryj.
Przed II wojną światową stacja kolejowa. W późniejszym okresie dodatkowe tory zostały zdemontowane, a stacja zdegradowana do roli przystanku

</doc>
<doc id="5111071" url="https://pl.wikipedia.org/wiki?curid=5111071" title="Prorocze słowo Boże">
Prorocze słowo Boże

Prorocze słowo Boże – ogólnoświatowa seria zgromadzeń religijnych, zorganizowanych przez Świadków Jehowy w przeszło 150 krajach.
Kongresy rozpoczęły się w maju 1999 roku na półkuli północnej, a zakończyły w grudniu 1999 roku na półkuli południowej.
Kongresy.
Odbyło się około 2000 zgromadzeń w ponad 150 krajach.
Ważne punkty programu.
Program miał na celu przypomnieć, że „dzięki Słowu Bożemu, Biblii Świętej, prawdziwi chrześcijanie patrzą w przyszłość z wiarą, nadzieją i optymizmem. Ponieważ utrzymują więź z Jehową Bogiem, czują się bezpiecznie i ufnie wyglądają jutra”. Zachęcił też do dalszego pilnego studiowania proroctw biblijnych. Program miał utwierdzić w przekonaniu, że wszystkie niezrealizowane jeszcze obietnice Boże się urzeczywistnią oraz pobudzić do bezustannego głoszenia innym proroczego słowa Bożego.
Zdaniem organizatorów, Ciała Kierowniczego Świadków Jehowy, myśl przewodnia każdego dnia stanowiła oddzielny śródtytuł: „Chodźmy w świetle Słowa Bożego” (piątek), „Co wyjawiają prorocze Pisma” (sobota), „Prorocze słowo Boże nigdy nie zawodzi” (niedziela).

</doc>
<doc id="5111073" url="https://pl.wikipedia.org/wiki?curid=5111073" title="Opactwo Weingarten">
Opactwo Weingarten

Opactwo Weingarten (dawniej także Altdorf) – klasztor założony w X w., początkowo benedyktynek, w połowie XI w. przeniesiony i przekazany benedyktynom, położony w dzisiejszym Weingarten w Niemczech, w kraju związkowym Badenia-Wirtembergia. Zlikwidowany w 1802, reaktywowany w latach 1922–2010. W średniowieczu klasztor rodowy Welfów, ważny ośrodek kultury i nauki.
Historia.
Klasztor został ufundowany w pierwszej połowie X w. (ok. 935, po 934) obok wsi Altdorf i obsadzony benetyktynkami. Założycielem był Henryk z rodu Welfów i jego żona Atha, a klasztor pomyślano jako rodową nekropolię. W 1053 klasztor spłonął i został przez Welfa III przeniesiony na górę Marienberg, także obok Altdorfu (ze spalonego klasztoru pozostał kościół św. Marii, który przebudowano w dobie baroku i rozebrano w 1811, w nowym klasztorze wzniesiono kościół św. Marcina). W 1056 Welf IV zastąpił zakonnice benedyktyńskie benedyktynami z klasztoru Altomünster. Na początku XII w. zburzono stary, niewielki kościół klasztorny i rozpoczęto budowę nowego, znacznie większego, który poświęcono w 1182. W tym samym wieku zaczęto określać klasztor nazwą Weingarten. Na przełom XII i XIII w. przypada okres świetności klasztoru, przy którym działało prężnie skryptorium (pochodzi stąd m.in. Sakramentarz Bertolda). Klasztor był też ważnym centrum religijnym, a licznych pielgrzymów przyciągały relikwie krwi Chrystusa, przekazane klasztorowi w 1094 przez Welfa IV i jego żonę Judytę flandryjską. Najpóźniej w 1191 klasztor trafił w ręce Hohenstaufów. Został też bezpośrednio podporządkowany cesarzowi (najpóźniej w 1274), jednak po wymarciu Hohenstaufów musiał walczyć o swą niezależność z wójtami cesarskimi. Po okresie stagnacji kolejny okres rozwoju klasztoru rozpoczął się w XV w. Jego przejawem był intensywny ruch budowlany obejmujący nowe zabudowania klasztorne z pierwszej połowy XV w. i początku XVI w.
Na przełomie XVI i XVII w. funkcję opata pełnił Georg Wegelin, niekiedy określany mianem „drugiego założyciela”. Wprowadził duże zmiany w życiu klasztornym, wcielając w życie ideały chrześcijańskie. W klasztorze rozkwitała nauka dzięki studiom zakonników na założonym w 1622 związanym z benedyktynami uniwersytecie w Salzburgu – mieszkał tu i działał m.in. Gabriel Bucelinus. Rozkwitał kult relikwii krwi Chrystusa – obchodzono uroczyście ważne rocznice z nimi związane (m.in. 800-lecie ich odnalezienia, obchodzone w 1604) i okazałe uroczystości „krwawego piątku” obchodzone dzień po uroczystości Wniebowstąpienia Pańskiego, w ramach których relikwie były obwożone po mieście w wielkiej procesji, nazywanej Blutritt, organizowanej co najmniej od XVI w. Na początku XVIII w. powstał plan idealnego klasztoru stanowiący nawiązanie do hiszpańskiego Escorialu. W tym okresie zbudowano nowy, monumentalny, barokowy kościół klasztorny. W końcu XVIII w. dobra klasztorne obejmowały ponad 300 km², zamieszkałych przez kilkanaście tysięcy osób. W drugiej połowie XVIII w. zaczęło jednak bardzo rosnąć zadłużenie klasztoru. W 1802 klasztor został zsekularyzowany, a jego dobra przejęte przez książąt Nassau-Oranii-Dillenburga – część z mnichów mieszkała tutaj jeszcze do 1809.
W 1806 dobra klasztorne zostały włączone w granice królestwa Wirtembergii, a do Stuttgartu przeniesiono cenne zbiory archiwalne i biblioteczne klasztoru. Kościół w 1811 wydzierżawiono tutejszej parafii, a w budynkach klasztornych mieścił się letni pałac królewski, od 1825 sierociniec, a od 1868 koszary. Po zniesieniu monarchii w 1918 dawny klasztor opustoszał i w 1922 zgromadzenie benedyktyńskie zostało reaktywowane – zakonnicy przybyli tu z angielskiego Erdington. W 1940 naziści skonfiskowali budynki, część zakonników wcielili do wojska, a na miejscu pozostała jedynie ich niewielka liczba. W 1956 kościół klasztorny podniesiono do rangi bazyliki. W 2002 pozostawało tu 13 zakonników, a większość dawnych zabudowań klasztornych była przeznaczona na cele edukacyjne. Klasztor ponownie zlikwidowano w 2010.
W 1865 nazwę dawnego opactwa Weingarten nadano wsi Altdorf, w której się znajdował.

</doc>
<doc id="5111074" url="https://pl.wikipedia.org/wiki?curid=5111074" title="Kościół św. Marcina w Weingarten">
Kościół św. Marcina w Weingarten

Kościół św. Marcina (także: św. Marcina i św. Oswalda) – kościół w Weingarten w Niemczech, w kraju związkowym Badenia-Wirtembergia, wzniesiony w XI w., a w obecnym kształcie w pierwszej połowie XVIII w. Do początku XIX w. stanowił kościół klasztorny benedyktyńskiego opactwa Weingarten, następnie katolicki kościół parafialny.
Historia.
Pierwszy kościół św. Marcina powstał po przeniesieniu w obecne miejsce benedyktyńskiego klasztoru Altdorf (później nazwanego klasztorem Weingarten) po pożarze pierwotnego założenia w 1053. W 1056 Welf IV zastąpił zakonnice benedyktyńskie benedyktynami z klasztoru Altomünster. Na początku XII w. pierwszy kościół zburzono i rozpoczęto budowę nowego, znacznie większego, który poświęcono w 1182. Klasztor był też ważnym centrum religijnym, a licznych pielgrzymów przyciągały przechowywane w kościele relikwie krwi Chrystusa, przekazane klasztorowi w 1094 przez Welfa IV i jego żonę Judytę flandryjską. Ich kult rozwinął się m.in. w coroczne okazałe uroczystości „krwawego piątku” obchodzone dzień po uroczystości Wniebowstąpienia Pańskiego, w ramach których relikwie są obwożone po mieście w wielkiej procesji, nazywanej Blutritt, organizowanej co najmniej od XVI w. Na początku XVIII w. powstał plan idealnego klasztoru stanowiący nawiązanie do hiszpańskiego Escorialu. W tym okresie zbudowano nowy, monumentalny, barokowy kościół klasztorny – budowę obecnego kościoła rozpoczęto w 1715 i trwała przez pierwszą połowę XVIII w.
W 1802 klasztor został zsekularyzowany. Kościół w 1811 wydzierżawiono tutejszej parafii. W 1922 zgromadzenie benedyktyńskie zostało reaktywowane, jednak zlikwidowano je w 2010. W 1956 kościół podniesiono do rangi bazyliki.
Architektura i wystrój.
Kościół jest monumentalną, barokową budowlą o długości 102 m i wysokości do szczytu kopuły ponad 66 m (z powodu znacznych rozmiarów bywa określany „szwabskim św. Piotrem”). Sklepienie kościoła zdobią znajdujące się wśród stiuków malowidła Cosmasa Damiana Asama przedstawiające sceny z ewangelii, historii zakonu benedyktynów, a także związane z kultem krwi Chrystusa. Organy, stanowiące dzieło Josepha Gablera, ukształtowano w taki sposób, aby nie zasłaniały okien znajdujących się w fasadzie świątyni.

</doc>
<doc id="5111076" url="https://pl.wikipedia.org/wiki?curid=5111076" title="Blutritt">
Blutritt

Blutritt – procesja z relikwiami krwi Chrystusa odbywająca się corocznie od co najmniej XVI w. w Weingarten w Niemczech, w kraju związkowym Badenia-Wirtembergia, w czasie uroczystości "krwawego piątku".
Historia.
W 1094 książę Bawarii Welf IV (I) i jego żona Judyta flandryjska przekazali klasztorowi Altdorf (później nazwanemu klasztorem Weingarten) relikwie krwi Chrystusa. Zyskały one dużą popularność. W klasztorze rozkwitał ich kult – obchodzono uroczyście ważne rocznice z nimi związane (m.in. w 1604 800-lecie ich odnalezienia). Ważnym ich elementem stał się Blutritt – coroczna konna procesja z relikwiami, pierwszy raz wzmiankowana w 1529 i już wówczas określana jako stary zwyczaj, w której uczestniczyły tysiące jeźdźców. Po kasacie klasztoru na początku XIX w. nastąpiła przerwa w organizowaniu procesji, lecz wznowiono je w 1849.
Blutritt organizowany jest na ulicach Weingarten co roku, dzień po uroczystości Wniebowstąpienia Pańskiego, jako główny element uroczystości "krwawego piątku". W konnej procesji uczestniczy rokrocznie kilka tysięcy jeźdźców. Procesja trwa kilka godzin, rozpoczyna się i kończy przy kościele św. Marcina (dawnym kościele klasztornym) i prowadzi przez cztery ołtarze. 
W 2020 odmówiono wpisania procesji na Listę niematerialnego dziedzictwa kulturowego UNESCO z powodu braku możliwości udziału kobiet w procesji.

</doc>
<doc id="5111077" url="https://pl.wikipedia.org/wiki?curid=5111077" title="Rybniki (przystanek kolejowy)">
Rybniki (przystanek kolejowy)

Rybniki (, ) – przystanek kolejowy w miejscowości Rybniki, w rejonie tarnopolskim, w obwodzie tarnopolskim, na Ukrainie. Położony jest na linii Tarnopol – Stryj.

</doc>
<doc id="5111089" url="https://pl.wikipedia.org/wiki?curid=5111089" title="Opalin">
Opalin



</doc>
<doc id="5111092" url="https://pl.wikipedia.org/wiki?curid=5111092" title="Fort de Rosny">
Fort de Rosny

Fort de Rosny – jeden z fortów wysuniętych dziewiętnastowiecznych fortyfikacji Paryża, zbudowanych z inicjatywy Adolphe’a Thiersa. Powstał w latach 1840–1846 na wzgórzu Montreuil dzisiejszego przedmieścia Paryża, Rosny-sous-Bois, w celu zabezpieczenia niedalekich wzgórz Avron.
Przez wzgórza Avron i Montreuil prowadziła strategiczna droga podejścia do Paryża. Kiedy więc po klęsce napoleońskiej rozpoczęto prace nad zabezpieczaniem stolicy, na tym kierunku wzniesiono jedno z pierwszych dzieł fortyfikacyjnych, redutę La Boissière, w 1831 roku. Drugą zbudowano ponad wsią Rosny (tzw. fort Charcalets), która – po wzniesieniu właściwego fortu de Rosny – osłaniała go od wschodu. Kolejnym dziełem obronnym był powstały w 1834 roku mały Fortin des Renardières. Fort położony jest na wzniesieniu o wysokości 110 m n.p.m., z tylko płytką kotliną w której leży Rosny-sous-Bois, oddzielającą go od wzgórz Avron, których skraj leżał ok. 1600 m od fortu. Działa północnej i południowej strony fortyfikacji dominowały nad równiną między Neuilly-sur-Marne i Bondy, kryjąc międzypola pomiędzy fortami Noisy na północy, i Nogent na południu.
Sam fort de Rosny to czworoboczny fort bastionowy, o długości ok. 400 m i szerokości 340 m (dłuższa oś jest zorientowana wschód-zachód), wzniesiony jako jeden z szesnastu fortów wysuniętych przed obwód ciągłego wału wokół Paryża (tzw. wału Thiersa). Jego pierwotna powierzchnia wynosiła ok. 25 ha. Fort otaczała 16-metrowej szerokości fosa z murowanymi skarpami i przeciwskarpami. Wschodni front, mierzony między krańcami bastionów, ma szerokość ok. 240 m, fronty północny i południowy ok. 330 m, a zachodni, tyłowy ok. 280 m. Pod frontową (wschodnią) kurtyną znajdowało się 13 kazamat, a w barkach bastionów po trzy; te ostatnie były wyposażone w strzelnice dla dział. Wał zachodni, szyjowy miał dwie kazamaty, oprócz bramnej; w przylegających doń bastionach znajdowały się magazyny prochowe, poza tym bastiony były lite.
Z kazamat wału frontowego poterna prowadziła między nasypami do obszernego placu broni, otoczonego wysokim murem, opatrzonym blankami, które górowały nad wałami (de facto tworząc rodzaj nadszańca). Przejścia z placu broni prowadziły do dolnego obwałowania, od strony wschodniej, które miało postać dodatkowego dzieła koronowego o narysie bastionowym (co widać na planie z 1866 roku, zob. ilustracja).
Za kurtynami wałów bocznych znajdowały się trzypiętrowe koszary czasu pokoju; w kurtynach wbudowane było po 9 kazamat, z których środkowa miała poternę prowadzącą do fosy, umożliwiające wycieczki. Na głównym wale, wysokim na 10 m i grubym na 4,5 m, znajdowały się stanowiska artylerii.
W czasie oblężenia Paryża w czasie wojny francusko-pruskiej fort ostrzeliwało go 10 baterii niemieckich, liczących łącznie 60 armat, w tym jedna, która – ze względu na korzystne położenie – prowadziła ogień na bardzo wówczas duży dystans 6200 m. Fort był podówczas uzbrojony był w 91 dział, na co składały się armaty gwintowane: o kalibrze 160 mm – 10 sztuk, forteczne 24-funtowe – 7, forteczne 12-funtowe – 6, oblężnicze 12-funtowe – 9, polowe 12-funtowe – 6, polowe 4-funtowe – 6, górskie 4-funtowe – 10, gładkolufowe 16-funtowe – 12, armatohaubice 12-funtowe – 8, haubice kal. 240 mm – 3, haubice kal. 160 mm – 4, moździerze kal. 270 mm – 2, moździerze kal. 220 mm – 4, a moździerze kal. 150 mm – 8 sztuk.
Po przegranej wojnie stacjonowały w nim wojska niemieckie, a potem 4. pułk żuawów. W czasie I wojny światowej znajdowały się tam stanowiska obrony przeciwlotniczej. Od 1927 roku stacjonują w nim służby bezpieczeństwa wewnętrznego, m.in. Francuska Żandarmeria Narodowa, agencja bezpieczeństwa informacji () (ANSSI), dlatego fort nie jest udostępniony do zwiedzania.

</doc>
<doc id="5111096" url="https://pl.wikipedia.org/wiki?curid=5111096" title="Jamal Charles">
Jamal Charles

Jamal Charles (ur. 24 listopada 1995 w Gouyave) – grenadyjski piłkarz grający na pozycji napastnika w honduraskim klubie C.D. Real Sociedad, do którego jest wypożyczony z Real CD España. Reprezentant Grenady.
Kariera.
Charles rozpoczynał karierę w Paradise FC International. W 2017 roku wyjechał do Hondurasu. Występował tam w takich klubach jak: CDS Vida, C.D. Real Sociedad czy Real CD España.
W reprezentacji Grenady zadebiutował 14 maja 2015 przeciwko Dominice. Pierwszą bramkę zdobył dwa dni później w meczu z Saint Lucia.

</doc>
<doc id="5111114" url="https://pl.wikipedia.org/wiki?curid=5111114" title="Moritz de Hadeln">
Moritz de Hadeln

Moritz de Hadeln (ur. 21 grudnia 1940 w Exeter) – szwajcarski fotograf i reżyser filmów dokumentalnych. Organizator życia filmowego i wieloletni dyrektor artystyczny czołowych europejskich festiwali filmowych.
Życiorys.
Urodzony w angielskim Exeter i ochrzczony w Irlandii Północnej, dzieciństwo spędził we Florencji. Jego ojciec był oficerem wywiadu brytyjskiej marynarki wojennej, a matka - artystką pochodzącą z Rumunii.
Młody de Hadeln początkowo pracował jako fotograf, kręcił także filmy dokumentalne. W 1969 wraz z niedawno poślubioną żoną Eriką von dem Hagen założył festiwal filmów dokumentalnych Visions du Réel w szwajcarskim mieście Nyon. Był dyrektorem tej imprezy do 1979 i sprawił, że cieszyła się ona dużą renomą. 
Hadeln pełnił później wielokrotnie funkcję dyrektora licznych festiwali filmowych, a zwłaszcza MFF w Locarno (1972-1977), MFF w Berlinie (1979-2001) czy - jako pierwszy obcokrajowiec - MFF w Wenecji (2002-2003). Gdy opuszczał swoje stanowisko, każdą z tych imprez doprowadził wcześniej do świetności.
Największe zasługi miała jego praca na rzecz Berlinale. W czasie 22 lat dyrektorowania imprezą wiele doświadczył: od zręcznego manewrowania między Wschodem i Zachodem w czasie zimnej wojny w podzielonym mieście, poprzez zburzenie muru berlińskiego i organizację festiwalu w na nowo zjednoczonej metropolii, aż do triumfalnego przeniesienia serca imprezy z Zoo Palast na plac Poczdamski. De Hadeln odpowiadał też za odkrycie wielu nowych talentów na Berlinale, m.in. Zhanga Yimou, Anga Lee, Gusa Van Santa czy Tsai Ming-lianga.
Zasiadał w jury konkursu głównego na 48. MFF w Wenecji (1991) oraz na 23. MFF w Moskwie (2001). W 2000 otrzymał Krzyż Oficerski Orderu Zasługi RFN.
Od lat mieszka w szwajcarskim miasteczku Gland, gdzie w latach 2007-2011 był członkiem rady miasta.

</doc>
<doc id="5111115" url="https://pl.wikipedia.org/wiki?curid=5111115" title="Józef Rejewski">
Józef Rejewski

Józef Andrzej Rejewski (ur. 17 marca 1935 w Mosinie, zm. 24 czerwca 2018 w Ełku) – polski chirurg i samorządowiec, przewodniczący Rady Miasta Ełku (1990–1994, 1998–2002).
Życiorys.
Pracował jako lekarz chirurg. W 1965 został kierownikiem Powiatowej Przychodni Obwodowej. W 1972 zastępcą ordynatora Oddziału Chirurgicznego ełckiego szpitala miejskiego, a dwa lata później – kierownikiem Poradni Chirurgicznej. Następnie pełnił obowiązki dyrektora ZOZ w Ełku. W 1989 wrócił do pracy na Oddziale Chirurgii, gdzie zajmował stanowisko ordynatora. Działał także na rzecz budowy nowego szpitala w mieście.
Od 1990 do końca 2004 nieprzerwanie zasiadał w Radzie Miasta Ełku, w tym w latach 1990–1994, 1998–2002 sprawował funkcję przewodniczącego. Określany jako jedna z osób, które zbudowały samorząd w Ełku. W 2019 imieniem Józefa Rejewskiego nazwano w Ełku rondo.
Syn Kazimierza i Urszuli. Spokrewniony z Marianem Rejewskim. Pochowany na Cmentarzu Komunalnym w Ełku.

</doc>
<doc id="5111134" url="https://pl.wikipedia.org/wiki?curid=5111134" title="Lipiec 2021">
Lipiec 2021



</doc>
<doc id="5111138" url="https://pl.wikipedia.org/wiki?curid=5111138" title="Wimbledon 2021 (gra mieszana)">
Wimbledon 2021 (gra mieszana)

Wimbledon 2021 – gra mieszana – zawody mikstowe, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 2–11 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5111141" url="https://pl.wikipedia.org/wiki?curid=5111141" title="Jacek Rydzewski">
Jacek Rydzewski

Jacek Stanisław Rydzewski (ur. 22 kwietnia 1946 w Gliwicach) – polski archeolog i muzealnik, doktor nauk humanistycznych. W latach 1995-2011 dyrektor Muzeum Archeologicznego w Krakowie.
Życiorys.
Absolwent studiów z archeologii na Uniwersytecie Jagiellońskim. Po ukończeniu studiów rozpoczął pracę zawodową w Polskiej Akademii Nauk, gdzie w 1977 obronił tytuł naukowy doktora. W 1981 rozpoczął pracę na stanowisku kierownika Oddziału Nowa Huta – Branice (filia Muzeum Archeologicznego w Krakowie), w 1995 awansował na stanowisko dyrektora tegoż muzeum, na stanowisku tym pracował do przejścia na emeryturę w 2011. 

</doc>
<doc id="5111145" url="https://pl.wikipedia.org/wiki?curid=5111145" title="Józef Brzeziński">
Józef Brzeziński



</doc>
<doc id="5111147" url="https://pl.wikipedia.org/wiki?curid=5111147" title="B5 plus">
B5 plus



</doc>
<doc id="5111148" url="https://pl.wikipedia.org/wiki?curid=5111148" title="Kustyń (Białoruś)">
Kustyń (Białoruś)



</doc>
<doc id="5111149" url="https://pl.wikipedia.org/wiki?curid=5111149" title="Nowe Łyszczyce">
Nowe Łyszczyce



</doc>
<doc id="5111151" url="https://pl.wikipedia.org/wiki?curid=5111151" title="Podlesie Kamienieckie">
Podlesie Kamienieckie



</doc>
<doc id="5111154" url="https://pl.wikipedia.org/wiki?curid=5111154" title="B5 aktuell">
B5 aktuell



</doc>
<doc id="5111160" url="https://pl.wikipedia.org/wiki?curid=5111160" title="Józef Brzeziński (kanonista)">
Józef Brzeziński (kanonista)

Józef Brzeziński (ur. 1 czerwca 1854 w Krakowie, zm. 22 lutego 1932 tamże) – polski prawnik kanonista, profesor Uniwersytetu Jagiellońskiego.
Życiorys.
Był synem Józefa Brzezińskiego, obywatela miasta Krakowa, oraz Heleny z domu Wyczółkowej. Miał starszego brata Mariana (ur. 18 lipca 1852), studenta Wydziału Prawa Uniwersytetu Jagiellońskiego.
Od 1865 uczęszczał do II Gimnazjum w Krakowie, w którym 14 czerwca 1873 uzyskał świadectwo dojrzałości.
Podjął studia na Wydziale Prawa Uniwersytetu Jagiellońskiego, gdzie 1 sierpnia 1877 uzyskał absolutorium, a następnie 31 lipca 1878 dyplom doktora nauk prawnych. Od października 1878 do lipca 1879 był praktykantem Sądu Krajowego w Wiedniu, zaś od września 1879 do listopada 1880 praktykantem Sądu Krajowego w Krakowie. Zdał egzamin sędziowski 26 października 1881.
25 czerwca 1885 wystąpił do Uniwersytetu Jagiellońskiego o veniam legendi (prawo do prowadzenia wykładów) z zakresu prawa kościelnego. W 1886 został docentem prawa kościelnego UJ (jego kolokwium habilitacyjne odbyło się 1 kwietnia 1886, a wykład habilitacyjny 6 kwietnia tegoż roku), od 30 grudnia 1893 z tytułem profesora nadzwyczajnego. 9 czerwca 1886 objął kierownictwo Katedry Prawa Kościelnego UJ. 31 października 1919 uzyskał nominację na profesora zwyczajnego UJ. Od 30 września 1928 został przeniesiony w stan spoczynku, po 31 maja 1928 został profesorem honorowym UJ.
Od 1888 był członkiem Komisji Prawniczej Akademii Umiejętności w Krakowie.
Był autorem publikacji na temat sytuacji kościołów w Polsce i innych krajach. Z czasem porzucił studia historycznoprawne i zajął się komentowaniem ogłoszonego w 1917 przez papieża Benedykta XV Kodeksu Prawa Kanonicznego. Własnymi funduszami i pracą wspomagał wiele organizacji społecznych oraz charytatywnych. Był członkiem III Zakonu św. Franciszka.
Wśród jego uczniów był m.in. Adam Vetulani.
Był żonaty z Wilhelminą (Haliną) z domu Bielańską (ur. 14 grudnia 1854).
Jego szczątki zostały złożone w grobowcu rodzinnym na cmentarzu Rakowickim w Krakowie (pas 26).

</doc>
<doc id="5111173" url="https://pl.wikipedia.org/wiki?curid=5111173" title="Obrona w głąb (informatyka)">
Obrona w głąb (informatyka)



</doc>
<doc id="5111176" url="https://pl.wikipedia.org/wiki?curid=5111176" title="Mistrzostwa Europy w Piłce Nożnej 1988 (składy)">
Mistrzostwa Europy w Piłce Nożnej 1988 (składy)

Artykuł grupuje składy wszystkich reprezentacji narodowych w piłce nożnej, które wystąpią podczas mistrzostw Europy 1988 we RFN w dniach 10–25 czerwca 1988 roku.
Grupa A.
Trener: Sepp Piontek (ur. 5 marca 1940)
Trener: Azeglio Vicini (ur. 20 marca 1933)
Trener: Miguel Muñoz (ur. 19 stycznia 1922)
Trener: Franz Beckenbauer (ur. 11 września 1945)
Grupa B.
Trener: Bobby Robson (ur. 18 lutego 1933)
Trener: Rinus Michels (ur. 9 lutego 1928)
Trener: Jack Charlton (ur. 8 maja 1935)
Trener: Walery Łobanowski (ur. 6 stycznia 1939)

</doc>
<doc id="5111177" url="https://pl.wikipedia.org/wiki?curid=5111177" title="Mistrzostwa Europy w Piłce Nożnej 1992 (składy)">
Mistrzostwa Europy w Piłce Nożnej 1992 (składy)

Artykuł grupuje składy wszystkich reprezentacji narodowych w piłce nożnej, które wystąpią podczas mistrzostw Europy 1992 we Szwecji w dniach 10–26 czerwca 1992 roku. Selekcjonerzy wszystkich 8 reprezentacji biorących udział w turnieju do 31 maja 1992 roku do godz. 23:59 musieli zarejestrować 20-osobowy skład, z wyjątkiem reprezentacji Danii, która do turnieju dołączyła dopiero 30 maja 1992 roku w wyniku wykluczenia Jugosławii z imprez sportowych w ramach sankcji ONZ za działania wojenne w Bośni i Hercegowinie i tym samym miała czas do 4 czerwca 1992 roku.
Grupa A.
Trener: Richard Møller Nielsen (ur. 17 sierpnia 1937)
Trener: Graham Taylor (ur. 15 września 1944)
Trener: Michel Platini (ur. 21 czerwca 1955)
Trener: Tommy Svensson (ur. 4 marca 1945)
Grupa B.
Trener: Anatolij Byszowiec (ur. 23 kwietnia 1946)
Uwzględniono również dorobek w reprezentacji Związku Radzieckiego.
Trener: Berti Vogts (ur. 30 grudnia 1946)
Przed zjednoczeniem Niemiec 3 października 1990 roku, trzech zawodników: Thomas Doll (29 meczów/7 goli), Matthias Sammer (23 mecze/6 goli) oraz Andreas Thomas (51 meczów/16 goli) grało w reprezentacji NRD.
Trener: Rinus Michels (ur. 9 lutego 1928)
Trener: Andy Roxburgh {ur. 1 sierpnia 1943)
Wykluczenie.
Reprezentacja Jugosławii została zdyskwalifikowana w ramach sankcji ONZ za działania wojenne w Bośni i Hercegowinie.
Jugosławia.
Trenerzy: Ivan Čabrinović (ur. 1939) i Miljan Miljanić (ur. 4 maja 1930)

</doc>
<doc id="5111178" url="https://pl.wikipedia.org/wiki?curid=5111178" title="Ian Walker">
Ian Walker



</doc>
<doc id="5111180" url="https://pl.wikipedia.org/wiki?curid=5111180" title="Steve Howey">
Steve Howey



</doc>
<doc id="5111214" url="https://pl.wikipedia.org/wiki?curid=5111214" title="Chuanqilong">
Chuanqilong

Chuanqilong – rodzaj wymarłego dinozaura, tyreofora z rodziny ankylozaurów odkrytego w Chinach.
Skamieniałości nieznanego zwierzęcia znaleziono w Chinach, na terenie prowincji Liaoning, w powiecie Lingyuan, w gminie miejskiej Goumenzi, w okolicy wioski Baishizui. Kości spoczywały wśród skał formacji Jiufotang, powstałej w epoce kredy wczesnej, dokładniej w apcie. Tworzyły prawie kompletny szkielet. Znalezione kości wykazywały cechy ankylozaurów z rodziny Ankylosauridae. Cechowały się również pewnymi odrębnościami. Wyróżniono następujące dwie autapomorfie:
Ponadto znalezisko odróżnia unikalna kombinacja cech takich, jak smukła, klinowata kość łzowa, kość ramienna poszerzona proksymalnie, stosunek długości tej kości do długości udowej wynoszący 0,88.
W efekcie opisano nowy rodzaj dinozaura, któremu nadano nazwę "Chuanqilong". Nazwa ta wywodzi się z języka chińskiego. Pierwszy człon nazwy wywodzi się od legend chuanqi. Drugi człon, "long", oznacza po chińsku smoka. W obrębie tego rodzaju umieszczono gatunek "Chuanqilong chaoyangensis". Epitet gatunkowy pochodzi od regionu, na terenie którego znaleziono kości. Przeprowadzono analizę filogenetyczną, która pozwoliła umieścić rodzaj wśród bazalnych przedstawicieli Ankylosauridae. Jego grupę siostrzaną stanowił "Liaoningosaurus", sympatryczny z "Chuanqilong", ale pochodzący z trochę starszych skał ankylozaur.

</doc>
<doc id="5111217" url="https://pl.wikipedia.org/wiki?curid=5111217" title="Roman Zawistowski">
Roman Zawistowski

Roman Zawistowski (ur. 28 stycznia 1902 w Warszawie, zm. 9 lipca 1987 tamże) – polski aktor teatralny i filmowy, reżyser teatralny, kierownik teatrów i wykładowca akademicki.
Życiorys.
Uczęszczał do Miejskiej Szkoły Dramatycznej w Krakowie. W latach 1922-1927 należał do zespołu Reduty; najpierw w Warszawie, a następnie w Wilnie. W międzyczasie, w sezonie 1924/1925 występował w Teatrze im. Juliusza Słowackiego w Krakowie. W kolejnych latach grał i reżyserował w Poznaniu (Teatr Nowy 1927-1929, Teatr Polski 1933-1937) oraz w Warszawie (Teatr Ateneum 1930-1933, Teatr Malickiej 1937-1938, Cyrulik Warszawski 1937-1938). W 1939 roku powrócił do Poznania, gdzie reżyserował w Teatrze Polskim, będąc jednocześnie słuchaczem Wydziału Sztuki Reżyserskiej PIST w Warszawie.
W 1944 roku występował i reżyserował w krakowskim Teatrze Powszechnym. Po zakończeniu wojny przeniósł się do Katowic, gdzie grał na deskach Teatru Śląskiego im. Stanisława Wyspiańskiego w Katowicach. Następnie w okresie 1945-1949 pracował w Krakowie (Teatr Powszechny, Miejskie Teatry Dramatyczne), by na kolejne lata powrócić do Katowic (1949-1954). Tam głównie reżyserował, a w latach 1951-1954 był kierownikiem artystycznym Teatru Śląskiego. W kolejnych latach pracował w Starym Teatrze im. Heleny Modrzejewskiej w Krakowie jako dyrektor i kierownik artystyczny (1954-1957), Teatrze Polskim w Warszawie jako reżyser (1957-1962) oraz ponownie w Katowicach jako dyrektor i kierownik artystyczny (1962-1965). Przez kolejne lata (1965-1970) reżyserował gościnnie, m.in. w Warszawie. Wystąpił w dwóch audycjach Teatru Polskiego Radia (1951, 1956) oraz wyreżyserował dwa spektakle Teatru Telewizji (1958, 1963).
Jeszcze przed II wojną światową działał jako pedagog, wykładając w Instytucie Reduty (1931). W 1945 roku prowadził zajęcia z gry aktorskiej w Szkole Dramatycznej przy Teatrze Śląskim w Katowicach. Przez kolejne lata (1946–1947, 1949–1950, 1955–1957) wykładał w Państwowej Wyższej Szkole Teatralnej w Krakowie m.in. inscenizację, reżyserię i grę, a w okresie 1955–1957 był dziekanem Wydziału Reżyserii uczelni. Natomiast w latach 1957-1970 był wykładowcą Państwowej Wyższej Szkoły Teatralnej w Warszawie, gdzie prowadził zajęcia z gry aktorskiej, recytacji zbiorowych oraz techniki. W 1970 roku przeszedł na emeryturę.
Został pochowany na Cmentarzu Powązkowskim w Warszawie (kwatera 249-5-2).

</doc>
<doc id="5111220" url="https://pl.wikipedia.org/wiki?curid=5111220" title="Wróblowa (skały)">
Wróblowa (skały)

Wróblowa – trzy skały w grupie skał Smolenia i doliny Udorki, we wsi Złożeniec w województwie śląskim, w powiecie zawierciańskim, w gminie Pilica, na Wyżynie Częstochowskiej będącej częścią Wyżyny Krakowsko-Częstochowskiej. 
Skały grupy Wróblowej znajdują się w lesie na bezimiennym wzgórzu na orograficznie prawym zboczu Doliny Wodącej, po przeciwległej stronie Zegarowych Skał. Najłatwiej można do nich dojść od niewielkiego miejsca postojowego samochodów przy drodze od Zamku w Smoleniu w kierunku Zegarowych Skał, następnie niebieskim szlakiem turystycznym. Skały znajdują się poza szlakiem. Na przełęczy, tuż za tablicami ścieżki edukacyjnej nieznakowana ścieżka po lewej stronie szlaku wyprowadza na szczyt wzniesienia ze skałami. 
Na szczycie wzniesienia znajduje się wiele skał zbudowanych z twardego wapienia skalistego. Na trzech największych uprawiana jest wspinaczka skalna. Są to skały Wróblowa I, Wróblowa II i Wróblowa III. Mają połogie, pionowe lub przewieszone ściany o wysokości od 16 do 25 m. Są w nich kominy, filary i zacięcia. Łącznie jest na nich 13 dróg wspinaczkowych o trudności od VI do VI.5+ w skali Kurtyki. Poprowadzone zostały w latach 2008–2011. Większość dróg ma zamontowane stałe punkty asekuracyjne: ringi (r) i stanowiska zjazdowe (st). Ich popularność wśród wspinaczy skalnych jest średnia. 

</doc>
<doc id="5111221" url="https://pl.wikipedia.org/wiki?curid=5111221" title="Christian Theodor Weinlig">
Christian Theodor Weinlig

Christian Theodor Weinlig (ur. 25 lipca 1780 w Dreźnie, zm. 7 marca 1842 w Lipsku) – niemiecki kompozytor i pedagog.
Życiorys.
Bratanek Christiana Ehregotta Weinliga. W latach 1797–1800 studiował prawo na uniwersytecie w Lipsku, następnie pracował w Dreźnie jako adwokat i notariusz. Od 1804 do 1806 roku pobierał lekcje muzyki u stryja, po czym w latach 1806–1808 przebywał we Włoszech, gdzie był uczniem Stanislao Matteiego. Po powrocie do Drezna udzielał prywatnie lekcji muzyki, od 1814 do 1817 roku był kantorem kościoła Świętego Krzyża. W 1823 roku objął posadę kantora w kościele św. Tomasza w Lipsku, na której pozostał do śmierci.
Tworzył głównie muzykę religijną, skomponował m.in. "Deutsches Magnificat" na solistów, chór i orkiestrę. Był też autorem pracy "Theoretisch-praktische Anleitung zur Fuge für den Selbstunterricht" (Drezno 1845). Do jego uczniów należeli Moritz Hauptmann, Clara Schumann, Ernst Richter oraz Richard Wagner, który zadedykował Weinligowi swoją "Sonatę fortepianową" op. 1 (1831).

</doc>
<doc id="5111222" url="https://pl.wikipedia.org/wiki?curid=5111222" title="Kamienna Grobla">
Kamienna Grobla

Kamienna Grobla – grobla komunikacyjna oddzielająca Wisłę Śmiałą od jeziora Ptasi Raj. 
Grobla leży na terenie Wisły, a przy jej wschodniej krawędzi zlokalizowany jest rezerwat przyrody Ptasi Raj.
Historia.
Grobla powstała w 1887 roku, a w 2015 wykonano na niej kompleksowy remont, w wyniku którego częściowo została wyłączona z ruchu pieszego. Na grobli zamontowano dwa przepusty, które umożliwiają stałą wymianę wód rzecznych i jeziornych.

</doc>
<doc id="5111224" url="https://pl.wikipedia.org/wiki?curid=5111224" title="Smart Communications">
Smart Communications

Smart Communications, Inc. – operator telefonii komórkowej na Filipinach. Jest częścią grupy PLDT.
Przedsiębiorstwo zostało założone w 1991 roku.

</doc>
<doc id="5111225" url="https://pl.wikipedia.org/wiki?curid=5111225" title="Mr. McMahon">
Mr. McMahon



</doc>
<doc id="5111228" url="https://pl.wikipedia.org/wiki?curid=5111228" title="Janusz Horodniczy">
Janusz Horodniczy

Janusz Tadeusz Horodniczy (ur. 5 września 1935 r. w Wilnie) – polski aktor, reżyser, scenarzysta i pisarz. 
Życiorys.
Syn Józefa i Marii. Na terenie Wrocławia założył organizację antykomunistyczną, która posługiwała się nazwami: „Wrocław Północ”, „Batalion Młodzieżowy AK” i „Proletariat”. On sam w strukturach organizacji nosił pseudonim „Bocian”. Działalność trwała od grudnia 1951 do sierpnia 1952 r., 8 sierpnia Urząd Bezpieczeństwa aresztował członków organizacji. Za swą działalność został skazany w dniu 31 stycznia 1953 r. wyrokiem Wojskowego Sądu Rejonowego we Wrocławiu na 9 lat więzienia. 27 kwietnia 1955 r. Najwyższy Sąd Wojskowy, na mocy amnestii, złagodził karę do 6 lat więzienia, którą odbył w Więzieniu nr 2 we Wrocławiu, więzieniu w Rawiczu, Ośrodku Pracy Więźniów w Strzelcach Opolskich oraz w Więzieniu w Sieradzu. Na mocy postanowienia Sądu Wojewódzkiego we Wrocławiu o jego warunkowym przedterminowym zwolnieniu został zwolniony z więzienia 27 kwietnia 1956 r. Jako były więzień polityczny pozostawał pod obserwacją Służby Bezpieczeństwa do 1960 r..
Młodzieżowy działacz opozycji w okresie PRL-u. Grał drugoplanowe role w serialach "Ojciec Mateusz" i "Klan" oraz pracował jako scenarzysta i reżyser.
Książki i publikacje.
Jest autorem publikacji:

</doc>
<doc id="5111229" url="https://pl.wikipedia.org/wiki?curid=5111229" title="Parafia św. Wojciecha BM w Barlinku">
Parafia św. Wojciecha BM w Barlinku



</doc>
<doc id="5111241" url="https://pl.wikipedia.org/wiki?curid=5111241" title="Bank Śląski - Banque de Silésie SA">
Bank Śląski - Banque de Silésie SA



</doc>
<doc id="5111243" url="https://pl.wikipedia.org/wiki?curid=5111243" title="Hans Bangerter">
Hans Bangerter

Hans Bangerter (ur. 10 czerwca 1924 w Studen, zm. 2 sierpnia 2022) – szwajcarski działacz piłkarski. Honorowy członek UEFA i SFV ("Szwajcarski Związek Piłki Nożnej")
Biografia.
Hans Bangerter urodził się w gminie niedaleko Berna. W latach 1953–1959 pracował w sekretaracie FIFA, a 1 stycznia 1960 roku zastąpił Pierre'a Delaunaya na stanowisku sekretarza generalnego UEFA, którym był do 1989 roku.
W trakcie swojej kadencji pracował pod okiem czterech prezydentów UEFA: Ebbe'a Schwartza, Gustava Wiederkehra, Artemio Franchiego, Jacquesa Georgesa, a także uregulował stosunki UEFA z telewizją i tym samym od 1969 roku ustalano jasne terminy organizacji meczów rozgrywek klubowych pod egidą UEFA.
Wraz z początkiem 1989 roku został zastąpiony przez Gerharda Aignera oraz przeszedł do fundacji Euro-Sportring, skupiającej się na organizacji międzynarodowych turniejów sportowych, głównie dla drużyn młodzieżowych, a w latach 1995–2010 był jej prezesem, po czym został zastąpiony przez Gerharda Aignera.
W czerwcu 1992 roku podczas Kongresu UEFA w Göteborgu został honorowym członkiem tej organizacji oraz regularnie uczestniczy w Kongresie UEFA i głównych finałach rozgrywek pod egidą UEFA. Jest również honorowym członkiem SFV ("Szwajcarski Związek Piłki Nożnej"), a w 2002 roku otrzymał Order Zasługi FIFA

</doc>
<doc id="5111244" url="https://pl.wikipedia.org/wiki?curid=5111244" title="Schizofrenia pseudonerwicowa">
Schizofrenia pseudonerwicowa

Schizofrenia pseudonerwicowa (, ) – łagodna forma schizofrenii, nazwana w ten sposób, ponieważ struktura dysocjacyjna nie jest od razu zauważalna, natomiast bardzo widoczne są objawy nerwicowe. Termin ukuli Paul Hoch i Philip Polatin w latach 40. XX wieku. Rosyjska klasyfikacja zaburzeń psychicznych uważa schizofrenię pseudonerwicową za podtyp schizofrenii pełzającej.

</doc>
<doc id="5111247" url="https://pl.wikipedia.org/wiki?curid=5111247" title="Fort d'Ivry">
Fort d'Ivry



</doc>
<doc id="5111248" url="https://pl.wikipedia.org/wiki?curid=5111248" title="Ricoh Arena">
Ricoh Arena



</doc>
<doc id="5111250" url="https://pl.wikipedia.org/wiki?curid=5111250" title="Valéria Hejjas">
Valéria Hejjas



</doc>
<doc id="5111252" url="https://pl.wikipedia.org/wiki?curid=5111252" title="Schronisko Górne obok Ruin Zamku w Ogrodzieńcu">
Schronisko Górne obok Ruin Zamku w Ogrodzieńcu

Schronisko Górne obok Ruin Zamku w Ogrodzieńcu – jaskinia na Górze Janowskiego we wsi Podzamcze, w województwie śląskim, w powiecie zawierciańskim, w gminie Ogrodzieniec. Znajduje się w skale na północno-wschodnim krańcu skalnego muru przy hotelu nad Zamkiem Ogrodzieniec. Skała ta przez wspinaczy skalnych nazywana jest Wielbłądem, a wzniesienie, na którym znajduje się ten mur skalny jest najwyższym wzniesieniem Wyżyny Krakowsko-Częstochowskiej.
Opis obiektu.
Po północnej stronie Wielbłąda znajduje się igła skalna o nazwie Demon, i to w niej są dwa otwory Schroniska Górnego obok ruin Zamku w Ogrodzieńcu. Dolny, południowo-zachodni otwór jest łatwo dostępny, znajduje się bowiem nisko i wychodzi na łagodnie nachylone skały. Górny, północno-wschodni otwór znajduje się na pionowej ścianie i dostęp do niego wymaga wspinaczki. Różnica wysokości między dolnym i górnym otworem wynosi około 4 m.
Jest to typowa, myta rura skalna o dużej średnicy i okrągłym przekroju. Jest fragmentem większej jaskini, która uległa zniszczeniu. Rura powstała w strefie freatycznej. Ponad nią znajduje się druga rura o mniejszej średnicy i silnie spłaszczona. W około 1/3 swojej długości rury łączą się z sobą skalnym oknem. Schronisko jest suche, przewiewne i w całości widne. Jego dno to lita skała. W dnie głównej rury znajduje się kocioł eworsyjny i tylko on wypełniony jest próchniczno-glinowym namuliskiem. Brak roślin i zwierząt.
Historia poznania i dokumentacji.
Obok schroniska biegnie Szlak Orlich Gniazd. Schronisko znane jest od dawna i często odwiedzane. Jego ściany są wypolerowane od ubrań turystów i wspinaczy skalnych wchodzących do jego wnętrza. Po raz pierwszy opisał go Z. Biernacki w 1971 roku. A. Polonius w 2010 r. sporządził jego plan.
U północno-wschodnich podnóży skały Wielbłąd, poniżej Schroniska Górnego obok Ruin Zamku Ogrodzieniec, znajduje się jeszcze drugie schronisko – Schronisko obok Ruin Zamku w Ogrodzieńcu Pierwsze.

</doc>
<doc id="5111254" url="https://pl.wikipedia.org/wiki?curid=5111254" title="Theodore Theodoridis">
Theodore Theodoridis

Theodore Theodoridis (ur. 1 sierpnia 1965 w Atenach) – grecki działacz piłkarski.
Biografia.
Początki kariery.
Theodore Theodoridis karierę działacza piłkarskiego rozpoczął w EPO ("Grecki Związek Piłki Nożnej"), w którym do grudnia 2007 roku był szefem stosunków międzynarodowych. Odegrał kluczową rolę w rozwoju piłki nożnej w Grecji (m.in.: triumf reprezentacji Grecji na mistrzostwach Europy 2004 w Portugalii.
Praca w UEFA.
W latach 1998–2000 pracował w Komisji Rozgrywek Klubowych UEFA, a w latach 2007–2009 był wiceprzewodniczącym tej komisji. Był także w latach 2000–2004 członkiem Komisji Stadionu i Bezpieczeństwa UEFA, a w latach 2004–2007 jej przewodniczącym. W styczniu 2008 roku został dyrektorem Wydziału Krajowych Federacji, w którym odpowiadał za wsparcie 55 federacji piłkarskich będącymi członkami UEFA pod względem sportowym, strategicznym i finansowym, a wcześniej w latach 1998–2000 pracował w Komisji Rozgrywek Klubowych UEFA, a w latach 2007–2009 był wiceprzewodniczącym tej komisji. Był także w latach 2000–2004 członkiem Komisji Stadionu i Bezpieczeństwa UEFA, a w latach 2004–2007 jej przewodniczącym.
W październiku 2010 roku został zastępcą sekretarza generalnego UEFA – Gianniego Infantino. 4 marca 2016 roku po wyborze 26 lutego 2016 roku Gianniego Infantino na stanowisko prezydenta FIFA został tymczasowym sekretarzem generalnym, a po zaprzysiężeniu Aleksandra Čeferina na prezydenta UEFA został zaprzysiężony na to stanowisko.
Życie prywatne.
Theodore Theodoridis jest żonaty, ma dwójkę dzieci. Ojciec Theodoridisa – Savvas, wiceprezes Olympiakosu Pireus był zamieszany w skandal związany z ustawianiem meczów we współpracy z EPO ("Grecki Związek Piłki Nożnej").

</doc>
<doc id="5111258" url="https://pl.wikipedia.org/wiki?curid=5111258" title="Schronisko Górne obok ruin Zamku w Ogrodzieńcu">
Schronisko Górne obok ruin Zamku w Ogrodzieńcu



</doc>
<doc id="5111260" url="https://pl.wikipedia.org/wiki?curid=5111260" title="Joseph Labaszynski">
Joseph Labaszynski

Joseph Labaszynski, znany także jako Joseph Labaschinski (ur. 1802 w Gnieźnie, zm. 1894 w Borku Wielkopolskim) – rabin Sierakowa, ok. 1830 rabin Frankfurtu nad Odrą, potem rabin m.in. w Babimoście (ok. 1835-1847) i Choszcznie, podrabin ("moreh s. ädäq") Środy Wielkopolskiej (1853) i rabin Borku Wielkopolskiego (1862).
Syn Eliesera Labaszynskiego i Berty Labaszynskiej z domu Berisch. Miał dwoje dzieci, tj. Gabriel Lippmann Labaszynski (ok. 1845 – zm. 1918) i Louise Labaszynski po mężu Berlowitz (1848-1921), które przyszły na świat w Babimoście.

</doc>
<doc id="5111266" url="https://pl.wikipedia.org/wiki?curid=5111266" title="Antoni Bohdanowicz">
Antoni Bohdanowicz

Antoni Bogdanowicz (ur. 4 listopada 1858 w Jaziewie koło Augustowa, zm. 28 listopada 1928 w Warszawie) – lekarz urolog, mąż artystki malarki Anny Bilińskiej-Bohdanowiczowej.
Życiorys.
Antoni Edmund Stanisław Bohdanowicz był synem Teofila Bogdanowicza i Anastazji Bohdanowicz z domu Mocarskiej. Ukończył gimnazjum w Mariampolu, później rozpoczął studia w Łomży, a następnie wstąpił na Uniwersytet Warszawski, z którego zmuszony był odejść z powodu konfliktu z kustoszem Warszawskiego Okręgu Naukowego. 
Około 1882 przeniósł się na Uniwersytet Paryski i zaczął studiować medycynę. W Paryżu, aby się utrzymać podjął pracę jako retuszer w paryskim studio fotograficznym (opuścił dom ze 120 rublami w kieszeni, co przy ówczesnym kursie rubla było prawie zerowe). Wybrał specjalizację z urologii, również była autorem licznych prac naukowych z tego tematu, podejmował też próby pisarskie niezwiązane z medycyną.
W tym czasie przyjaźnił się z rodziną Mickiewiczów, poznał też malarkę Annę Bilińską, swoja późniejsza żonę. Zamieszkał w tej samej kamienicy co ona. 
W czerwcu 1892 odbył się ich ślub. Świadkami w imieniu panny młodej byli: Władysław Mickiewicz; najstarszy syn Adama Mickiewicza i płk Józef Galenzowski, uczestnik powstania styczniowego. W imieniu pana młodego dwaj koledzy dr Noel Gale i dr Joachim Albaran. Było to na tyle publiczne wydarzenie, że wspominał o nim nawet paryski „Le Figaro”. Po ślubie Bohdanowiczowie przenieśli się do Warszawy, gdzie Anna zamierzała otworzyć szkołę artystyczną. Plany te przerwała nagła śmierć artystki w 1893. Po śmierci żony wyjechał do Santa Rosalia w Meksyku i pracował jako lekarz w kopalni miedzi del Boleo. Po powrocie z Meksyku osiadł w Aviz, po 2-3 latach przeniósł się do Biarritz. W latach 1901-1903 przebywał w Nicei.
Kiedy wybuchła w 1914 I wojna światowa miał 56 lat i był w tym czasie już starszym mężczyzną. Ale mimo to już początku wojny wstąpił do armii francuskiej jako lekarz-oficer; najpierw przydzielony Deanowi, później na front pod Verdun, a następnie na statek „Britain”, który transportował wojska przez Morze Śródziemne do Salonik. Kierował także szpitalem nr 75 w Nicei (lub Cannes), a później otrzymał najwyższe francuskie odznaczenie wojskowe – Krzyż Wojenny i Medal Pamiątkowy Wielkiej Wojny. Po tym został przeniesiony do Armii Ochotniczej gen. Józefa Hallera, z którą powrócił do ojczyzny w stopniu majora.
Był naczelnym lekarzem Zgromadzenia Centralnego (odpowiednik wojskowego urzędu meldunkowego i zaciągowego) w Krakowie, potem pracował w Łomży i Sieradzu. Był ordynatorem szpitala w Maciejowicach. Często odwiedzał też brata Zygmunta Bohdanowicza w Tykocinie. 
Antoni Bohdanowicz wydał kilka książek, w tym: „Dla chorych i zdrowych” Warszawa 1902, wspomnienia z Meksyku „W szpitalu”, „Błędny ognik” oraz „Wspomnienia Meksykańskie”, Warszawa 1902. Własnym nakładem wydał książkę pt. „Anna Bilińska podług jej dziennika, listów i recenzyj prasy” Warszawa 1928.
Zmarł w Szpitalu Ujazdowskim w Warszawie 28 listopada 1928. Został pochowany do grobu żony na cmentarzu Powązkowskim w Warszawie (kwatera 10-1-17).

</doc>
<doc id="5111270" url="https://pl.wikipedia.org/wiki?curid=5111270" title="Demon (skała)">
Demon (skała)

Demon – skała w miejscowości Podzamcze w województwie śląskim, w powiecie zawierciańskim, w gminie Ogrodzieniec. Jest jedną ze skał Wielbłąda w zwartym skalnym grzebieniu skał odbiegających na północny wschód od hotelu na Górze Janowskiego. Skały grupy Wielbłąda są w tym murze skalnym najbardziej wysunięte na północny wschód, zaś Demon to igła skalna znajdująca się po północnej stronie Wielbłąda.
Demon zbudowany jest z twardych wapieni skalistych. Ma wysokość 20 m, ściany pionowe lub przewieszone. Uprawiana jest na nim wspinaczka skalna. Jest 6 dróg wspinaczkowych o trudności IV do VI.7 w skali Kurtyki. Trzy z nich mają zamontowane stałe punkty asekuracyjne: ringi i stanowiska zjazdowe.
W Demonie znajdują się dwa schroniska: Schronisko Górne obok Ruin Zamku w Ogrodzieńcu i Schronisko obok Ruin Zamku w Ogrodzieńcu Pierwsze.

</doc>
<doc id="5111271" url="https://pl.wikipedia.org/wiki?curid=5111271" title="Wojciech Olszański">
Wojciech Olszański

Wojciech Józef Olszański, ps. Aleksander Jabłonowski (ur. 7 lipca 1960 w Kłodzku) – polski aktor, happener, patostreamer oraz reżyser inscenizacji historycznych.
Życiorys.
Jest absolwentem Państwowej Wyższej Szkoły Teatralnej im. Ludwika Solskiego w Krakowie (obecnie Akademia Sztuk Teatralnych im. Stanisława Wyspiańskiego). W 1983 otrzymał nagrodę za rolę Bojana w "Pluskwie" Władimira Majakowskiego w reżyserii Jerzego Treli podczas I Ogólnopolskiego Przeglądu Spektakli Dyplomowych Szkół Teatralnych. W latach 1983–1987 pracował jako aktor w Teatrze Narodowym w Warszawie oraz wystąpił w dwóch rolach w Teatrze Telewizji. W późniejszych latach zajmował się między innymi prowadzeniem domu i wychowywaniem córki. Po 2000 zagrał kilka drugoplanowych ról między innymi w filmach "Quo vadis" i "1920 Bitwa warszawska". Zajmował się również organizacją rekonstrukcji historycznych.
Popularność zdobył w 2016 za sprawą występów w serwisie YouTube, używając pseudonimu "Aleksander Jabłonowski". W swoich nagraniach głosi treści pełne przemocy, nienawiści i antysemityzmu.
Olszański współtworzył stowarzyszenie „Narodowy Front Polski”. Był członkiem rady, ale został zawieszony za niesubordynację. Narodowy Front Polski opowiadał się za wystąpieniem Polski z Unii Europejskiej oraz wydaleniem imigrantów. Przed wyborami samorządowymi w 2018 roku poparł partię Wolni i Solidarni Kornela Morawieckiego. Wraz z Marcinem Osadowskim prowadzi kanał "Niezależna Polska TV", która przez jej twórców jest nazywana "niecodziennym performensem humorystyczno-artystycznym". Konto to było subskrybowane przez ok. 100 tys. osób. Jest częstym uczestnikiem marszów i manifestacji prawicowych.
Konflikty z prawem.
1 sierpnia 2017, podczas obchodów rocznicy wybuchu powstania warszawskiego, przy grobie generała Ryszarda Kuklińskiego na Cmentarzu Powązkowskim Olszański spoliczkował prezesa Stowarzyszenia Great Poland Sławomira Wróbla. Incydent został nagrany i opublikowany w Internecie przez Eugeniusza Sendeckiego. W ramach ugody sądowej w listopadzie 2019 Olszański przeprosił Wróbla za atak.
29 maja 2021 Olszański uczestniczył w zaatakowaniu gazem pieprzowym białoruskiego studenta UMK Hleba Vajkula. W Bydgoszczy Vajkul uczestniczył z grupą polskich i białoruskich przyjaciół w wiecu wsparcia dla Białorusinów prześladowanych przez rząd Białorusi. Po zakończeniu wiecu Vajkul z przyjaciółmi udali się w stronę Starego Rynku, gdzie skonfrontowali się z Jabłonowskim i jego towarzyszami. Doszło do awantury, w wyniku której Jabłonowski dwukrotnie zaatakował Vajkula gazem pieprzowym. Olszański opublikował w sieci film z zajścia.
11 listopada 2021 Wojciech Olszański, Marcin Osadowski i Piotr Rybak, z okazji święta niepodległości, zorganizowali marsz w Kaliszu. Podczas tego wydarzenia doszło do spalenia tekstu kopii przywileju kaliskiego oraz były wykrzykiwane hasła antysemickie. 15 listopada organizatorzy marszu zostali zatrzymani przez policję.
30 listopada sąd w Kaliszu wskutek wniosku obrońcy, wypuścił Olszańskiego i Osadowskiego po zapłaceniu przez nich kaucji.
29 stycznia 2022 Olszański podczas manifestacji antyszczepionkowców w Bydgoszczy nawoływał do zabicia posłów na Sejm RP. W związku z tym poseł Platformy Obywatelskiej, Paweł Olszewski, złożył doniesienie do prokuratury. 31 stycznia Wojciech Olszański został aresztowany przez policję w Bydgoszczy. 13 maja tegoż roku Sąd Okręgowy w Bydgoszczy uchylił areszt tymczasowy oskarżonemu o grożenie śmiercią posłom i dziennikarzom Wojciechowi Olszańskiemu i zastosował wobec niego dozór policyjny. 28 sierpnia tegoż roku został ponownie zatrzymany przez policję, w Gospodzie Rycerskiej pod Grunwaldem, jednak dzień później wniosek prokuratury o jego aresztowanie został odrzucony przez Sąd Rejonowy w Ostródzie, acz sąd nałożył dozór policyjny na Olszańskiego. 1 września 2022 zapowiedział powołanie własnego ugrupowania politycznego o charakterze endeckim.
1 listopada 2022 w czasie odbywania dozoru policyjnego został zatrzymany celem odbycia wyroku pozbawienia wolności.
Ubiór.
Na co dzień ubiera się w strój stylizowany na przedwojenny mundur, nosi furażerkę oraz słowiańską swastykę na ramieniu.
Poglądy.
Uważa się za polskiego nacjonalistę. Opowiada się za sojuszem z Rosją Władimira Putina oraz popiera rządy Alaksandra Łukaszenki. Głosi, że wirus SARS-CoV-2 nie istnieje bądź jest kontrolowany przez armię Stanów Zjednoczonych. Twierdzi, że Stany Zjednoczone są największym wrogiem Polski. Jego poglądy są antyklerykalne. W swoich programach bardzo często atakuje społeczność LGBT. Pod koniec 2020 na jednym z nagrań stwierdził, że posłanka Koalicji Obywatelskiej Klaudia Jachira jest "egzemplarzem do gwałcenia". W tym samym materiale Olszański wraz z Osadowskim obrażali Martę Lempart. Po wypowiedzi na temat Jachiry Ośrodek Monitorowania Zachowań Rasistowskich i Ksenofobicznych poprosił YouTube o usunięcie kanału Olszańskiego i Osadowskiego oraz zgłosił sprawę do prokuratury.
Kontrowersje.
Ze względu na to, że Olszański jest zawodowym aktorem, wśród jego krytyków toczy się spór, na ile prezentowane przez niego poglądy są prawdziwe. Zdaniem Rafała Pankowskiego Olszański jest popularnym, agresywnym zwolennikiem panslawizmu w ujęciu rasistowskim, co przekłada się na popieranie przez niego reżimu Łukaszenki na Białorusi.
Środowiska narodowe (Stowarzyszenie Endecja, Marsz Niepodległości, Młodzież Wszechpolska, Narodowcy RP, Obóz Narodowo-Radykalny, Ruch Narodowy i Trzecia Droga) odcięły się od działalności Wojciecha Olszańskiego i uznały, że swoim działaniem szkodzi ruchowi nacjonalistycznemu. Krytyczne stanowisko wobec Olszańskiego wyraził również Marian Kowalski. Zdaniem niektórych prawicowych działaczy, jak Łukasz Rempalski czy Radosław Patlewicz, poglądy głoszone przez Olszańskiego są endokomunistyczne, o czym mają świadczyć jego pochlebne opinie na temat PRL-u oraz postaci Iwana Sierowa.
Obsada.
Źródło: filmpolski.pl
Życie prywatne.
Był mężem Agnieszki Fatygi. Jego córka, Michalina Olszańska, zagrała tytułową rolę w filmie "Matylda" z 2017 roku. Ma również dwóch biologicznych synów, z którymi nie utrzymuje kontaktu.

</doc>
<doc id="5111272" url="https://pl.wikipedia.org/wiki?curid=5111272" title="Władimir Miendielewicz">
Władimir Miendielewicz

Władimir Dawydowicz Miendielewicz (; ur. 5 grudnia 1956 w Kazaniu) – radziecki i rosyjski lekarz psychiatra, i psychoterapeuta, doktor nauk medycznych, profesor, współpracujący w charakterze eksperta ze Światową Organizacją Zdrowia.

</doc>
<doc id="5111281" url="https://pl.wikipedia.org/wiki?curid=5111281" title="Fernando García Cadiñanos">
Fernando García Cadiñanos

Fernando García Cadiñanos (ur. 7 maja 1968 w Burgos) – hiszpański duchowny rzymskokatolicki, biskup diecezjalny Mondoñedo-Ferrol od 2021.
Życiorys.
Prezbiterat.
Święcenia kapłańskie przyjął 26 czerwca 1993 i został inkardynowany do archidiecezji Burgos. Pracował głównie jako duszpasterz parafialny, był także m.in. delegatem biskupim ds. duszpasterstwa ludzi pracy oraz dla diecezjalnej "Caritas", sekretarzem departamentu ds. formacji społecznej, a także wikariuszem generalnym archidiecezji.
Episkopat.
1 lipca 2021 roku papież Franciszek mianował go biskupem diecezjalnym Mondoñedo-Ferrol. Sakry udzielił mu 4 września 2021 metropolita Santiago de Compostela – arcybiskup Julián Barrio Barrio.

</doc>
<doc id="5111283" url="https://pl.wikipedia.org/wiki?curid=5111283" title="Gerhard Aigner">
Gerhard Aigner

Gerhard Aigner (ur. 1 września 1943 w Ratyzbonie) – niemiecki piłkarz, sędzia i działacz piłkarski.
Kariera piłkarska.
Gerhard Aigner grał w klubach: VfB Regensburg (1957–1964), FC Moutier (1968–1969) oraz FC Muri-Gümligen (1970–1979). W latach 1963–1966 był sędzią piłkarskim.
Praca w UEFA.
Gerhard Aigner jeszcze w trakcie kariery piłkarskiej, w 1969 roku rozpoczął pracę w UEFA, gdzie do 1989 roku pełnił funkcję funkcjonariusza. Następnie zastąpił Hansa Bangertera na stanowisku sekretarza generalnego UEFA. W 22 września 1999 roku stanowisko zajmowane przez Aignera zostało przemianowane na stanowisko dyrektora wykonawczego. 7 listopada 2003 roku zrezygnował ze stanowiska i został zastąpiony przez Szweda Larsa-Christera Olssona.
Jest także honorowym członkiem UEFA.
Euro-Sportring.
Gerhard Aigner w 2006 roku członkiem fundacji Euro-Sportring, skupiającej się na organizacji międzynarodowych turniejów sportowych, głównie dla drużyn młodzieżowych, a w 2010 roku został jej prezesem, gdzie został następcą Hansa Bangertera, którego w 1989 roku zastąpił na stanowisku sekretarza generalnego UEFA.

</doc>
<doc id="5111285" url="https://pl.wikipedia.org/wiki?curid=5111285" title="Alfabet kabardyjski">
Alfabet kabardyjski

Alfabet kabardyjski – alfabet służący do zapisu języka kabardyjskiego. W czasie swojego istnienia kilkakrotnie zmieniał swoją postać graficzną i był kilkakrotnie reformowany. Obecny alfabet oparty jest na cyrylicy. Jednocześnie w diasporze obok cyrylicy używa się alfabetu łacińskiego.
Alfabet kabardyjski historycznie wykorzystywał następujące systemy zapisu:
Wczesne alfabety.
Pojawienie się piśmiennictwa w języku kabardyjskim datuje się na początek XIX wieku, choć istnieją próby zidentyfikowania niektórych zabytków epigraficznych średniowiecza jako zapisanych po kabardyjsku. W drugiej połowie XVIII wieku naukowcy rosyjscy i europejscy przeprowadzili pierwsze eksperymenty w utrwalaniu informacji w języku kabardyjskim. Pierwszym doświadczeniem w opracowywaniu i wdrażaniu kabardyjskiego piśmiennictwa jest alfabet oparty na cyrylicy, opracowany przez nauczyciela Uniwersytetu w Petersburgu I. Gracilewskiego. Alfabet ten powstał w 1829 r. w celu szkolenia eskadry kabardyjskiej.
Alfabety Nogmowa.
W 1825 r. kabardyjski pedagog Szora Nogmow stworzył alfabet kabardyjski na podstawie pisma arabskiego. Zawierał on 42 litery, z których 15 zostało stworzonych przez autora w celu oznaczenia dźwięków specyficznych dla języka kabardyjskiego.
W 1830 roku, po zapoznaniu się z doświadczeniami Gracilewskiego, Nogmow opracował nową wersję alfabetu, tym razem na bazie cyrylicy. Używał tego alfabetu do spisywania tekstów ludowych, opracowywania słownictwa i gramatyki. Aby oznaczyć dźwięki specyficzne dla kabardyjskiego, Nogmow użył znaków diakrytycznych w indeksie górnym. Wystąpiła pewna niekonsekwencja w stosowaniu poszczególnych liter w tym alfabecie, ale w sumie miał on następujące znaki: а, б, п̑, п, т, ц, ж, ч̑, х̑, х̇, д, з̑, р, з, ц, с, ш, ш̑, т̑, ж̑, г̇, ф, ф̑, в, к̑, к̈, к̇, к, г, дж, л, л̑, л̇, м, н, о, һ, х, и, і, ѣ, ы, у, ю, ъ, ь. Alfabet Nogmowa, dobrze dostosowany do złożonej fonetyki języka kabardyjskiego, miał duże znaczenie historyczne, ale nie doprowadził do powstania narodowego systemu pisma.
Alfabety Usłara i jego zwolenników.
W 1862 r. naukowiec Piotr Usłar z pomocą czerkieskiego pedagoga Umara Biersieja stworzył nową wersję alfabetu kabardyjskiego na podstawie cyrylicy (kilka lat wcześniej Biersiej stworzył alfabet adygejski w oparciu o pismo arabskie). W 1865 r. nauczyciel szkoły kabardyjskiej w Nalczyku Kazi Atażukin, posługując się alfabetem Usłara, opublikował w Tbilisi „alfabet kabardyjski”.
W latach 90. XIX wieku L. Łopatinski był zaangażowany w badanie języka kabardyjskiego. Udoskonalił alfabet Usłara i opracował słownik kabardyjski, gramatykę i wiele innych książek na ten temat. Wokół Łopatinskiego uformował się krąg wykształconych Kabardyjczyków, z których jeden, P. Tambiew, po raz kolejny udoskonalił cyrylicę kabardyjską i w 1906 r. opublikował elementarz. Inną wersję cyrylicy, która również opierała się na alfabecie Usłara, opracował Tatłustan Szeretłokow w 1916 roku. W 1920 roku ukazał się jego elementarz.
Pismo arabskie dla języka kabardyjskiego.
Na przełomie XIX i XX wieku podjęto kolejne próby stworzenia pisma kabardyjskiego na podstawie pisma arabskiego. W 1881 r. taki alfabet opracował poeta Bekmurza Paczew. Kolejny zarabizowany alfabet został opracowany przez Nuri Cagowa w 1908 r., później był wielokrotnie ulepszany przez autora. W przeciwieństwie do wielu innych, ta wersja alfabetu znalazła dość powszechne zastosowanie: w 1910 r. opublikowano w nim kilka książek, w tym elementarz. Podobnie jak w alfabecie Paczewa, znaki diakrytyczne zostały dodane do standardowych liter arabskich w celu oznaczenia określonych fonemów kabardyjskich. W 1916 r. T. Szeretłokow, który stworzył alfabet oparty na cyrylicy, równolegle opracował alfabet arabski dla języka kabardyjskiego. W pierwszych latach po rewolucji październikowej wydano w tym alfabecie kilka książek.
Na początku XX wieku Czerkiesi żyjący poza Rosją podjęli próby stworzenia narodowego systemu pisma. Tak więc w 1909 r. alfabet kabardyjski oparty na arabskim został opracowany przez Muhammeda Pczegatłukowa, który żył w Imperium Osmańskim.
Alfabet łaciński.
Latynizacja w ZSRR.
W latach 20. XX w. w ZSRR rozpoczął się proces latynizacji pisma. Jednym z pierwszych alfabetów przekonwertowanych na łacinkę był alfabet kabardyjski. W maju 1923 r. B. Churanow opracował i opublikował pierwszy projekt alfabetu zlatynizowanego. W 1924 r. Churanow, zgodnie z uwagami i sugestiami naukowca Nikołaja Jakowlewa, dokonał szeregu zmian w swoim projekcie. Ta wersja alfabetu stała się oficjalna, zaczęto w niej wydawać książki i gazety, a także zaczęto jej nauczać w szkołach. Po reformie alfabet zaczął wyglądać następująco: а b w d g ꜧ е ӡ z ž ⱬ i j k ⱪ q qh l lh m n o p ph r s š ş t th v f fh x х̌ ɦ c ç ch y h u è ù â ỳ.
W 1925 alfabet Churanowa został ulepszony przez T. Borukajewa. Jego alfabet wyglądał tak: A a, B b, V v, D d, E e, G g, Gu gu, Z z, Ž ž, Z̧ z̧, Ӡ ӡ, Ꜧ ꜧ, Ꜧu ꜧu, I i, J j, K k, Ku ku, Ⱪ ⱪ, Ⱪu ⱪu, Q q, Qu qu, Qh qh, Qhu qhu, L l, , Lh lh, M m, N n, O o, P p, Ph ph, R r, S s, Š š, Ş ş, T t, Th th, U u, F f, Fh fh, X x, Xu xu, X̌ x̌, X̌u x̌u, ɦ, C c, Ç ç, Ch ch, Y y, H h, ', Ù ù, Je je, Jo jo, Ju ju, Ja ja.
I (1926) i II (1928) Kongresy turkologiczne zalecały wszystkim narodom Związku Radzieckiego nie tylko przejście na alfabet łaciński, ale także ujednolicenie tych zlatynizowanych alfabetów, które już wcześniej powstały. W związku z tym ponownie wprowadzono znaczące zmiany w alfabecie kabardyjskim, graficznie zbliżając go do alfabetów innych ludów kaukaskich. W 1930 r. zreformowany alfabet został oficjalnie zatwierdzony przez Centralny Komitet Wykonawczy Kraju Północnego Kaukazu. Alfabet pozostał w użyciu do 1936 r.
Latynizacja w diasporze.
W Syrii w 1926 r. opracowano zlatynizowany alfabet kabardyjski. Zawierał dodatkowe litery ç ğ ı ş ʌ x̆ dj dz ll tç ts, a także znaki diakrytyczne umlaut (¨), grawis (') i cyrkumfleks (ˆ). Kolejny alfabet dla Czerkiesów z Syrii i Jordanii opracował Szaban Kubow po II wojnie światowej. Od 1952 roku ukazał się w nim szereg książek. W tym alfabecie nie używano liter ze znakami diakrytycznymi (z wyjątkiem ç i é).
W Turcji alfabet cyrylicki jest najczęściej używany w diasporze czerkieskiej, ale jedna z organizacji publicznych – ADDER – promuje używanie alfabetu łacińskiego. Alfabet sugerowany przez ADDER wygląda tak: A a, B b, C c, Ç ç, Ć ć, D d, E e, É é, F f, Ḟ ḟ, G g, Ǵ ǵ, Ğ ğ, H h, Ḣ ḣ, I ı, İ i, J j, Ĵ ĵ, K k, Ḱ ḱ, Ǩ ǩ, L l, Ĺ ĺ, M m, N n, O o, Ö ö, P p, Ṕ ṕ, Q q, R r, S s, Ś ś, Š š, Ş ş, Ṩ ṩ, T t, Ṫ ṫ, U u, Ü ü, W w, V v, X x, Y y, Z z, Ź ź, . Od połowy 2010 roku alfabet ten (z niewielkimi zmianami) został wprowadzony do edukacji szkolnej.
Współczesny alfabet.
W 1936 r. alfabet kabardyjski był jednym z pierwszych alfabetów sowieckich, który dostosowano do zapisu cyrylicą. Autorem konwersji był Tuta Borukajew. Jednak duża liczba apostrofów czyniła alfabet niezwykle niewygodnym, dlatego dwa lata później został zreformowany przez komisję pod przewodnictwem Nikołaja Jakowlewa i przybrał współczesną formę.
Alfabet kabardyjski z lat 1936–1938: А а, ’А ’а, Б б, В в, Г г, Гъ гъ, Д д, Е е, Ж ж, Жь жь, З з, И и, Й й, К к, К’ к’, Л л, Ль ль, Л’ л’, М м, Н н, О о, П п, П’ п’, Р р, С с, Т т, Т’ т’, У у, ’У ’у, Ф ф, Ф’ ф’, Х х, Хь хь, Хъ хъ, Ц ц, Ц’ ц’, Ч ч, Ш ш, Щ щ, Щ’ щ’, Ъ ъ, Ы ы, Ь ь, Э э, Ю ю, Я я.
Współczesny alfabet kabardyjski ma następującą postać:
Wielokrotnie pojawiały się projekty reformy cyrylicy kabardyjskiej. W 1970 roku w gazecie „Lenin guegu” opublikowano projekt, który prawie całkowicie odrzucał di-, tri- i tetragrafy. Jednak ten projekt nigdy nie został zrealizowany. Zgodnie z projektem alfabet miał mieć postać: а ә б в г гу ғ ғу д дж дз е ё ж җ з и й к ку ʀ ʀу қ қу q qу л љ ӆ м н о п п̧ р с т ҭ у ф v х ӿ ӿу х̌ ц ç ч ш s ş ь ю я I Iу h. W latach 90. XX w. opracowano projekt ujednolicenia alfabetu kabardyno-czerkieskiego i adygejskiego. W 1999 r. projekt ten został zatwierdzony na konferencji naukowej w Nalczyku, ale nigdy nie został zrealizowany.

</doc>
<doc id="5111302" url="https://pl.wikipedia.org/wiki?curid=5111302" title="Mychajliwka (obwód zaporoski)">
Mychajliwka (obwód zaporoski)



</doc>
<doc id="5111303" url="https://pl.wikipedia.org/wiki?curid=5111303" title="Saul Berlin">
Saul Berlin

Samuel Berlin (ur. 1740 w Głogowie, zm. 16 listopada 1794 w Londynie) – rabin Frankfurtu nad Odrą w latach 1768–1782.
Syn berlińskiego nadrabina Hirschela Lewina. Uzyskał wykształcenie talmudyczne w Berlinie. Poślubił Sarel Fränkel (1744-1810), córkę wrocławskiego nadrabina Josepha Jonasa Fränkela, jakiś czas potem rozwiódł się z nią.
W 1784 r. przez dłuższy czas przebywał we Włoszech. Przez liczne polemiki z autorytetami (tj. np. Chaim David Azulai i Raphael Cohen) wywował kilka skandali.
W 1794 r. wyjechał do swojego brata, londyńskiego nadrabina Salomona Herschella. Został pochowany w alei zasłużonych jednego z cmentarzy żydowskich w Londynie.

</doc>
<doc id="5111304" url="https://pl.wikipedia.org/wiki?curid=5111304" title="Investors TFI">
Investors TFI

Investors Towarzystwo Funduszy Inwestycyjnych S.A. – spółka tworząca i zarządzająca otwartymi i zamkniętymi funduszami inwestycyjnymi. Działa na podstawie ustawy o funduszach inwestycyjnych. Od 2005 roku posiada zezwolenie Komisji Nadzoru Finansowego na zarządzanie portfelami, w skład których wchodzi jeden lub większa liczba instrumentów finansowych. W 2011 roku połączona z DWS Polska TFI SA.
Według stanu na czerwiec 2021 roku TFI zarządza aktywami o łącznej wartości ponad 10,8 mld zł, a z jego usług korzysta 169 tys. klientów. Najstarsze fundusze w ofercie Investors TFI działają nieprzerwanie od 1998 roku.
Produkty.
Investors TFI zarządza ponad 20 otwartymi subfunduszami inwestycyjnymi o zróżnicowanych strategiach i różnym profilu ryzyko-zysk. Firma oferuje możliwość utworzenia Indywidualnych Kont Emerytalnych (IKE). Investors TFI jest również instytucją finansową zarządzającą Pracowniczymi Planami Kapitałowymi oraz Pracowniczymi Programami Emerytalnymi.

</doc>
<doc id="5111306" url="https://pl.wikipedia.org/wiki?curid=5111306" title="Candybar (minialbum)">
Candybar (minialbum)

Candybar – debiutancki minialbum polskiej piosenkarki Marie wydany 19 czerwca 2020 roku poprzez Thecutestlabel.
Autorstwo i historia wydania.
Utwory z EP-ki zostały stworzone poprzez Marie, Producenta Adama oraz Jana Porębę. Album został wydany 19 czerwca 2020 roku poprzez Thecutestlabel w formatach digital download, streaming oraz CD.
Reedycja.
13 maja 2021 wydana została reedycja albumu wzbogacona o dwa dodatkowe utwory: „Cotton Candy” oraz „Honey” (angielskie wersje piosenek „Wata” i „Miód”).
Single.
Album promowały trzy single: „Miód”, „Matka Polka” oraz „Chewing Gum”. Wszystkie zostały wydane 5 czerwca 2020 roku. Drugi z nich zajął szczyt Lublisty Polskiego Radia Lublin, a „Chewing Gum” dostał się na notowanie iTunes. Ponadto reedycję promował singel „Cotton Candy” opublikowany 16 sierpnia 2020.
Wideografia.
Teledyski powstały do utworów:

</doc>
<doc id="5111307" url="https://pl.wikipedia.org/wiki?curid=5111307" title="Josef Isaacsohn">
Josef Isaacsohn

Joseph Isaacsohn (ur. 1811 w Wieleniu, zm. 11 maja 1885 w Hamburgu) – rabin Frankfurtu nad Odrą od 5 sierpnia 1845 do 1848.
Od 10 maja 1842 do semestru zimowego 1844 studiował w Bonn. 5 sierpnia 1845 zastąpił Samuela Holdheima na stanowisku rabina Frankfurtu nad Odrą. W 1855 został nadrabinem Rotterdamu.
Na jego życzenie jego zwłoki pochowano na cmentarzu żydowskim w rodzinnym Wieleniu.

</doc>
<doc id="5111308" url="https://pl.wikipedia.org/wiki?curid=5111308" title="Jurij Sawienko">
Jurij Sawienko

Jurij Siergiejewicz Sawienko (; ur. 1938 w Kijowie) – rosyjski lekarz psychiatra i obrońca praw człowieka, prezydent Niezależnego Stowarzyszenia Psychiatrycznego oraz redaktor naczelny "Niezależnego Czasopisma Psychiatrycznego". Jest zwolennikiem . W 1974 roku obronił rozprawę habilitacyjną pt. „Lękowe zespoły psychotyczne” (), ale Najwyższa Komisja Atestacyjna Związku Radzieckiego odmówiła mu nadania stopnia doktora nauk ze względów ideologiczno-politycznych. Jednym z warunków nadania tego stopnia naukowego, według słów Sawienki, było członkostwo w KPZR. W 2013 roku otrzymał nagrodę .

</doc>
<doc id="5111311" url="https://pl.wikipedia.org/wiki?curid=5111311" title="Heimann Jaffé">
Heimann Jaffé

Dr Heimann Jaffé (ur. 9 czerwca 1826 w Rawiczu, zm. 1883) – rabin Frankfurtu nad Odrą od 5 sierpnia 1845 do 1848.
Syn rabina Jakoba Jaffé i Jette z domu Landau. W wieku 16 lat przeniósł się z rodzicami do Berlina. W 1845 r. rozpoczął naukę w gimnazjum we Frankfurcie nad Odrą, gdzie w 1850 r. zdał maturę. 15 sierpnia 1854 r. uzyskał promocję na Uniwersytecie w Halle.
Po śmierci ojca został rabinem we Frankfurcie nad Odrą, a następnie pełnił funkcję rabina w Gorzowie Wielkopolskim (1857), Stargardzie Szczecińskim, Kórniku (1862) i w Wolsztynie (1880).

</doc>
<doc id="5111316" url="https://pl.wikipedia.org/wiki?curid=5111316" title="EnVision">
EnVision

EnVision – planowana sonda kosmiczna Europejskiej Agencji Kosmicznej, która ma zostać wysłana w kierunku planety Wenus na początku lat 30. XXI wieku. Będzie to orbiter.
Cel misji.
Misja EnVision ma zapewnić całościowy ogląd planety Wenus, począwszy od jej budowy wewnętrznej, poprzez ukształtowanie powierzchni aż do górnej atmosfery. Wenus, mimo podobieństw składu i rozmiaru, jest planetą bardzo różną od Ziemi. Pytania, na które ma odpowiedzieć misja, dotyczą jej współczesnej aktywności geologicznej i tego, czy pierwotnie na powierzchni istniały oceany i warunki do życia. Uczeni chcą także lepiej zrozumieć, jakie procesy doprowadziły do globalnej zmiany klimatu i czy z losów Wenus można wyciągnąć wnioski dotyczące przyszłości Ziemi. Poszerzenie wiedzy o drogach rozwoju planet skalistych może mieć znaczenie także wobec odkrycia ziemiopodobnych egzoplanet.
Instrumenty.
Lista instrumentów badawczych sondy obejmuje:
Historia.
W 2016 roku ESA ogłosiła konkurs na projekt piątej średniej wielkości misji programu Cosmic Vision. Projekt misji EnVision zwyciężył z projektem Theseus ("Transient High-Energy Sky and Early Universe Surveyor") i w czerwcu 2021 roku został wybrany do realizacji.
Sonda może wystartować najwcześniej w 2031 roku, możliwy jest także start w 2032 lub 2033 roku. Lot do Wenus zajmie 15 miesięcy, przez następne 16 miesięcy sonda ma obniżać orbitę poprzez hamowanie aerodynamiczne. Docelowa orbita będzie bliska biegunowej, w czasie 92 minut sonda ma obiegać planetę na wysokości zmieniającej się od 220 do 540 km.

</doc>
<doc id="5111317" url="https://pl.wikipedia.org/wiki?curid=5111317" title="Moussa Kamara">
Moussa Kamara

Moussa Kamara (ur. 3 kwietnia 1999 w Paryżu) – gambijski piłkarz francuskiego pochodzenia grający na pozycji środkowego obrońcy. W sezonie 2021/2022 występuje w klubie Jammerbugt FC.
Kariera klubowa.
Kamara jako junior grał dla Montfermeil 93, INF Clairefontaine (do 2014) oraz dla Toulouse FC (2014–2017). Od 2017 występował w drużynie rezerw Toulouse FC. W 2020 był zawodnikiem Real Avilés, następnie był piłkarzem Balzan FC. 18 sierpnia 2021 przeszedł do Jammerbugt FC.

</doc>
<doc id="5111319" url="https://pl.wikipedia.org/wiki?curid=5111319" title="Iwan Jacob Grün">
Iwan Jacob Grün

Iwan Jacob Grün (ur. 4 października 1900 w Berlinie, zm. 1981 w New Castle) – rabin Frankfurtu nad Odrą w latach 1925–1928, następnie rabin Wolnego Miasta Gdańska i dyrektor miejscowej szkoły religijnej w latach 1928–1939.
Życiorys.
Syn kupca Sally’ego Grüna i Clary z domu Jellin. Od wiosny 1919 do 1923 student Uniwersytetu w Berlinie. Członek zarządu Stowarzyszenia Studentów Żydowskich (niem. "Verein der jüdischen Studenten"). 15 października 1923 uzyskał promocję na Uniwersytecie w Berlinie, a w 1925 r. zdał egzamin rabinacki na "Hochschule für die Wissenschaft des Judentums" (HWJ) w Berlinie.
Rabin Frankfurtu nad Odrą w latach 1925–1928, od 1925 r. członek Liberalnego Zrzeszenia Rabinów (niem. "Liberaler Rabinnerverband").
Rabin Wolnego Miasta Gdańska i dyrektor miejscowej szkoły religijnej w latach 1928–1939. Około 1929 został przewodniczącym Zrzeszenia na rzecz Żydowskiej Historii i Literatury w Prusach Wschodnich (niem. "Verband für jüdische Geschichte und Literatur in Ostpreußen"). W 1932 r. zastępca przewodniczącego Północnoniemieckiego Zrzeszenia Rabinów (niem. "Nordostdeutscher Rabbinerverband").
Członek loży żydowskiej „B'nai B'rith Borussia” w Gdańsku, a w latach 1935–1938 prezydent tejże loży.
W 1939 r. udał się na emigrację do Stanów Zjednoczonych, gdzie pozostał aktywny zawodowo. W 1942 r. rabin gminy „B’nai Israel” w Oshkosh (Wisconsin), a w latach 1944–1946 rabin gminy „B’nai Abraham” w Decatur (Illinois).
Został upamiętniony tzw. kamieniem pamięci (niem. "Stolperstein") na placu Brunnenplatz we Frankfurcie nad Odrą, tuż przed tablicą pamiątkową postawioną w 1988 r. w miejscu zburzonej synagogi.

</doc>
<doc id="5111320" url="https://pl.wikipedia.org/wiki?curid=5111320" title="Triamyxa">
Triamyxa

Triamyxa – rodzaj wymarłych chrząszczy z podrzędu Myxophaga, jedyny z monotypowej rodziny Triamyxidae. Obejmuje tylko jeden opisany gatunek, Triamyxa coprolithica. Żył w triasie późnym na terenie obecnej Polski. Materiał typowy odnaleziono w koprolicie, prawdopodobnie wytworzonym przez gada z rodzaju "Silesaurus".
Historia odkrycia.
Nowy rodzaj "Triamyxa" opisano na łamach czasopisma Current Biology w roku 2021. Wszystkie szczątki chrząszczy będące podstawą wyróżnienia tego rodzaju wraz z gatunkiem "Triamyxa coprolithica" znaleziono w jednym, niekompletnym koprolicie o rozmiarach 17 x 21 mm, pochodzącym z górnej warstwy kościonośnej stanowiska paleontologicznego w Krasiejowie. Skały te datowane są na późny karnik. Koprolit ten przechowywany jest w kolekcji Instytutu Paleobiologii Polskiej Akademii Nauk w Warszawie pod numerem ZPAL AbIII/3520. Jak wykazało badanie w synchrotronie koprolit zawiera 15 okazów zaliczonych do "Triamyxa coprolithica", w tym dwa kompletne, z których jeden kompletny okaz uznano za holotyp, a wszystkie pozostałe za paratypowe. Ponadto w koprolicie zachowały się bardzo niekompletne resztki innych, większych chrząszczy, niezidentyfikowanych bliżej owadów oraz szczątki uznane za resztki grzybów lub glonów. Do gatunku "Triamyxa coprolithica" zaliczono też pokrywy niewielkiego chrząszcza opisane w roku 2019 z innego koprolitu (ZPAL AbIII/3402) z Krasiejowa. "Triamyxa" jest pierwszym gatunkiem owada opisanym na bazie materiału znalezionego w koprolicie wytworzonym przez kręgowce.
Morfologia.
Chrząszcz ten osiągał od 1,4 do 1,7 mm długości i od 0,4 do 0,5 mm szerokości ciała, którego kształt był podługowato-łódkowaty, a wierzch pozbawiony guzków czy listewek. Głowę miał przed silnie wyłupiastymi oczami wydłużoną i wyraźnie zwężoną. Czułki miały widoczne, patrząc od góry, nasady oraz trzonki wyraźnie oddzielone od nóżek. Głaszczki szczękowe miały człon ostatni dłuższy od przedostatniego. Warga dolna odznaczała się dużą i ku przodowi zwężoną bródką. Długie przedpiersie zaopatrzone było w bardzo krótki wyrostek międzybiodrowy. Propleury były szerokie i odsłonięte, co odróżnia je od tych u chrząszczy wielożernych, oraz pozbawione wyrostków tylnych, co odróżnia je od tych u wszystkich współczesnych rodzin chrząszczy. Niewiele krótsze od zapiersia śródpiersie dysponowało szerokim wyniesieniem o prawie pięciokątnym kształcie. Pokrywy były z tyłu ścięte i odsłaniały jeden lub dwa ostatnie tergity odwłoka. Anepisternum zatułowia było na przedzie umiarkowanie szerokie. Płytki zabiodrza były wąskie. Odwłok miał sternity niezrośnięte z tergitami. Liczba widocznych sternitów (wentrytów) wynosi pięć lub sześć.
Paleoekologia.
Przypuszczalnie chrząszcz ten był, podobnie jak współczesne Myxophaga, roślinożercą żerującym na matach zielonych glonów (algofagia). Rozczłonkowanie większości okazów, jak i brak śladów kopania sugeruje, że nie należały one do fauny koprofilnej, lecz zostały zjedzone przez dinozauromorfa. Drobne rozmiary i dobry stopień zachowania wskazywać może, że nie były one ważną częścią diety producenta koprolitu. Na przynajmniej częściową owadożerność zwierzęcia mogą jednak wskazywać obecne w koprolicie szczątki większych chrząszczy.

</doc>
<doc id="5111323" url="https://pl.wikipedia.org/wiki?curid=5111323" title="Lista oficjalnych piosenek mistrzostw Europy w piłce nożnej">
Lista oficjalnych piosenek mistrzostw Europy w piłce nożnej

Lista oficjalnych piosenek mistrzostw Europy w piłce nożnej, zwanych również hymnami mistrzostw Europy – utwory napisane na zamówienie UEFA nagrane na konkretne turnieje i wykonywane przez zazwyczaj przez znanych artystów, co pomaga im z w zdobyciu uniwersalnego zasięgu oraz rozgłosu na świecie. Piosenki są wykonywane zazwyczaj w wielu językach, najczęściej w języku angielskim, języka urzędowego kraju będącego gospodarzem danego turnieju oraz w języku hiszpańskim.

</doc>
<doc id="5111335" url="https://pl.wikipedia.org/wiki?curid=5111335" title="Schronisko obok Ruin Zamku w Ogrodzieńcu Pierwsze">
Schronisko obok Ruin Zamku w Ogrodzieńcu Pierwsze

Schronisko obok Ruin Zamku w Ogrodzieńcu Pierwsze – jaskinia na Górze Janowskiego we wsi Podzamcze, w województwie śląskim, w powiecie zawierciańskim, w gminie Ogrodzieniec. Znajduje się w skale na północno-wschodnim krańcu skalnego muru przy hotelu nad Zamkiem Ogrodzieniec. Skała ta przez wspinaczy skalnych nazywana jest Demonem, a wzniesienie, na którym znajduje się mur skalny jest najwyższym wzniesieniem Wyżyny Krakowsko-Częstochowskiej.
Opis obiektu.
Schronisko znajduje się u północno-wschodniej podstawy ściany Demona, przez wspinaczy skalnych zaliczanego do grupy skał Wielbłąda. Jest to wysoka nyża o dużym otworze wychodzącym na łagodnie nachylony, północny stok Góry Janowskiego. Jest przewiewne i w całości widne. Brak w nim roślin.
Obok schroniska biegnie Szlak Orlich Gniazd. Schronisko znane jest od dawna i często odwiedzane. Po raz pierwszy opisał go Kazimierz Kowalski w 1951 roku, ale błędnie go zlokalizował i błędnie określił ekspozycję otworu. Aktualny plan schroniska opracował A. Polonius w 2010 r.
U północno-wschodnich podnóży skały Wielbłąd, powyżej Schroniska obok Ruin Zamku w Ogrodzieńcu Pierwszego, znajduje się jeszcze drugie schronisko – Schronisko Górne obok Ruin Zamku w Ogrodzieńcu.

</doc>
<doc id="5111340" url="https://pl.wikipedia.org/wiki?curid=5111340" title="Jurij Sawenko">
Jurij Sawenko



</doc>
<doc id="5111341" url="https://pl.wikipedia.org/wiki?curid=5111341" title="Niezależne Czasopismo Psychiatryczne">
Niezależne Czasopismo Psychiatryczne



</doc>
<doc id="5111342" url="https://pl.wikipedia.org/wiki?curid=5111342" title="Parafia Świętych Apostołów Piotra i Pawła w Szczecinie">
Parafia Świętych Apostołów Piotra i Pawła w Szczecinie



</doc>
<doc id="5111346" url="https://pl.wikipedia.org/wiki?curid=5111346" title="Curtis Emanuel Cassel">
Curtis Emanuel Cassel



</doc>
<doc id="5111348" url="https://pl.wikipedia.org/wiki?curid=5111348" title="Erik Åkerberg">
Erik Åkerberg

Erik Åkerberg (ur. 19 stycznia 1860 w Sztokholmie, zm. 20 stycznia 1938 tamże) – szwedzki kompozytor, organista i pedagog muzyczny.
Studiował w sztokholmskim konserwatorium; kształcił się również w Paryżu, gdzie jego nauczycielem był César Franck. Skomponował m.in. operę "Turdanot" (1907), "Symfonię", "Koncert wiolonczelowy", "Mazurek" na skrzypce i orkiestrę, dwa kwintety smyczkowe, a także utwory fortepianowe, chóralne oraz pieśni na głos i fortepian.

</doc>
<doc id="5111350" url="https://pl.wikipedia.org/wiki?curid=5111350" title="Slavek i Slavko">
Slavek i Slavko

Slavek i Slavko – oficjalne maskotki Mistrzostw Europy w Piłce Nożnej 2012 w Polsce i na Ukrainie stworzone przez Rainbow Productions i Warner Bros.. O wyborze imion zdecydowali kibice obu krajów. W głosowaniu wzięło udział 39 233 osoby. Slavek i Slavko uzyskali 56% głosów, wyprzedzając Siemka i Strimko (29%) oraz Klemka i Ladka (15%). Wyniki głosowania zostały ogłoszone 4 grudnia 2010 roku Kijowie.
Maskotki zostały zaprezentowane po raz pierwszy 9 listopada 2010 roku w Teatrze Wielkim w Warszawie. To bliźniacy symbolizujący bliskość obu krajów - Polski i Ukrainy oraz połączenie nowoczesności z tradycją, a także mają zachęcić młodych kibiców do pogłębiania wiedzy na temat krajów organizujących turniej. Ubrani są w stroje reprezentacji Polski oraz Slavko w barwach reprezentacji Ukrainy z numerami na koszulkach (20 i 12), dające rok 2012.
Slavek i Slavko przypominają Trixa i Flixa – maskotki mistrzostw Europy 2008 w Austrii i w Szwajcarii.

</doc>
<doc id="5111351" url="https://pl.wikipedia.org/wiki?curid=5111351" title="Ahmed Mogni">
Ahmed Mogni

Ahmed Mogni (ur. 10 października 1991 w Paryżu) – komoryjski piłkarz francuskiego pochodzenia grający na pozycji lewego napastnika. W sezonie 2020/2021 występuje w klubie Annecy FC. Jest reprezentantem Komorów. 

</doc>
<doc id="5111354" url="https://pl.wikipedia.org/wiki?curid=5111354" title="VERITAS (sonda kosmiczna)">
VERITAS (sonda kosmiczna)

VERITAS ("Venus Emissivity, Radio Science, InSAR, Topography, and Spectroscopy") – planowana sonda kosmiczna amerykańskiej agencji NASA, która ma zostać wysłana w kierunku planety Wenus pod koniec lat 20. XXI wieku. Będzie to orbiter.
Cel misji.
Sonda VERITAS ma wykonać mapy radarowe Wenus w wysokiej rozdzielczości w celu zrozumienia historii geologicznej planety. Na podstawie pomiarów sondy zostaną wykonane cyfrowe modele terenu, a dzięki nim naukowcy chcą odkryć, czy na Wenus zachodzą zjawiska wulkaniczne i tektoniczne podobne do ziemskiej tektoniki płyt. VERITAS zbada także promieniowanie podczerwone emitowane przez planetę, aby rozpoznać skład powierzchni.
Instrumenty.
Lista instrumentów badawczych sondy obejmuje:
Dodatkowo na pokładzie znajdzie się zegar atomowy, którego precyzyjne pomiary mają wspomagać manewry sondy i obserwacje radiowe.
Historia.
W 2019 roku NASA ogłosiła konkurs na projekt kolejnej misji programu Discovery. Z czterech projektów wybranych w lutym 2020 ostatecznie wybrano dwie komplementarne misje do Wenus – VERITAS i DAVINCI+. Zwyciężyły one z projektami misji Io Volcano Observer do Io i TRIDENT do Trytona, i w czerwcu 2021 roku zostały wybrane do realizacji.
Sonda ma zostać wysłana w latach 2028–2030.

</doc>
<doc id="5111359" url="https://pl.wikipedia.org/wiki?curid=5111359" title="Masa urojona">
Masa urojona

Masa urojona (ang. "imaginary mass") – hipotetyczny rodzaj masy, której wartość jest reprezentowana przez liczbę urojoną. Pojawia się w kwantowej teorii pola i teoriach strun. Cząstką posiadającą masę urojoną jest tachion.
Prędkość cząstek z masą urojoną.
Cząstki o masie urojonej mogą poruszać się z prędkością wyłącznie większą od prędkości światła. Wynika to ze szczególnej teorii względności, która zakłada, że energia kinetyczna ciała jest przeciwnie proporcjonalna do pierwiastka kwadratowego z różnicy kwadratów prędkości tego ciała i prędkości światła. Z wyżej wymienionej przyczyny ciało o niezerowej masie spoczynkowej potrzebowałoby nieskończonej energii, aby uzyskać prędkość światła.
Z tego powodu, gdy energia ciała jest rzeczywista, a ciało musi porusza się z prędkością nadświetlną, masa musi być urojona.
Energia kinetyczna cząstek z masą urojoną.
Każde ciało o masie urojonej zwiększa prędkość wraz ze spadkiem energii. Wynika to z przekształcenia wzoru Einsteina na energię kinetyczną we wzór na prędkość
Grawitacja i bezwładność cząstek z masą urojoną.
Grawitacja.
Zgodnie prawem powszechnego ciążenia formula_2 grawitacja między ciałami o masie rzeczywistej i urojonej jest urojona, natomiast między ciałami o tym samym rodzaju masy jest rzeczywista.
Nie wiadomo, jaki sens fizyczny ma grawitacja urojona.
Siła bezwładności.
Wszelkie siły i momenty bezwładności ciał, których prędkość i długość ramienia (w przypadku momentu bezwładności) są wartościami rzeczywistymi, a masa jest urojona, mają wartość urojoną. Podobnie jak w przypadku grawitacji, fizycy nie są zgodni co do interpretacji takich obliczeń.
Względność czasu i masy dla cząstek o masie urojonej.
Dylatacja czasu.
Zgodnie ze wzorem:
gdzie:
Dylatacja czasu spowodowana masą urojoną jest liczbą zespoloną. Prawdopodobnie ma to związek z czasem urojonym, jednak nie ma jednoznacznych interpretacji tego zjawiska.
Masa relatywistyczna.
Zgodnie z równaniem formula_7 masa relatywistyczna tachionów jest rzeczywista i tym mniejsza, im większa jest prędkość.

</doc>
<doc id="5111363" url="https://pl.wikipedia.org/wiki?curid=5111363" title="Auguste Henri Jacob">
Auguste Henri Jacob

Auguste Henri Jacob (pseud. "Zouave Jacob", ur. 6 marca 1828 w Chalon-sur-Saône, zm. 23 października 1913 w Paryżu) – francuski żołnierz i uzdrowiciel.
Życiorys.
W młodych latach zgłosił się na ochotnika do służby 7. regimencie huzarów (fr. "7e régiment de hussards"). Zainteresował się wówczas spirytualizmem, który zaczął się wtedy szybko rozprzestrzeniać w całej Europie. Jego moc uzdrawiania została dostrzeżona prawdopodobnie, gdy służył na Krymie i w Algierii, ale sławę zyskał, gdy stacjonował w środkowej Francji, około 1867. Wkrótce został zwolniony z wojska, ponieważ tłumy, które codziennie gromadziły się wokół jego namiotu, naruszały porządek i dyscyplinę wojskową. Po przeprowadzce do Wersalu odwiedzał Paryż, aby dokonać tam uzdrowień. W domu przy Rue de la Roquette, gdzie mieszkał, był oblegany przez tłumy chorych i niepełnosprawnych.
Działał jako uzdrawiające medium. Twierdził, że rozmawia z duchami służącymi jego pacjentom. Duchy te miały przepisywać sposoby na uzdrowienia. Nie tylko odmawiał pobierania określonych opłat za swoje usługi, ale także dobrowolnych wpłat lub darów, nawet jeśli wskazywano, że mają być przekazane na uzdrawianie biednych. Jego ojciec wykorzystał jednak sławę syna i sprzedawał jego zdjęcia w cenie franka.
Metoda uzdrawiania stosowana przez niego najczęściej polegała na tym, że polecał chorym, by wstali, by opuściła ich choroba lub aby byli zdrowi. W niektórych przypadkach po prostu patrzył na danego pacjenta. Odnotowano wiele spektakularnych i niewytłumaczonych uzdrowień, jednak nie zawsze odnosił sukcesy, a w niektórych przypadkach po prostu odprawiał chorego z uwagą: „Nie mogę nic zrobić”. 
W późniejszych latach zalecał naturalne kuracje zdrowotne. Stosował też zbiorową hipnoterapię. Potępiał również spożywanie alkoholu. Moce uzdrawiające, jakie miał posiadać, przypisywał „duchom białego magnetyzmu”.
Wydał w Paryżu książkę "L'hygiène naturelle".
Pochowano go na paryskim Cmentarzu Gentilly.

</doc>
<doc id="5111366" url="https://pl.wikipedia.org/wiki?curid=5111366" title="Mistrzostwa Polski w Biathlonie Letnim 2021">
Mistrzostwa Polski w Biathlonie Letnim 2021

Mistrzostwa Polski w biathlonie letnim 2021 odbyły się w Czarnym Borze w dniach 2 – 4 lipca 2021 roku. O tytuł Mistrza Polski biathloniści rywalizowali w trzech konkurencjach: sprincie, biegu indywidualnym oraz biegu ze startu wspólnego.
Kobiety.
Bieg indywidualny 6 km.
Czarny Bór, 2 lipca 2021 roku, godz. 10:40
Bieg sprinterski 3 km.
Czarny Bór, 3 lipca 2021 roku, godz. 10:40
Bieg masowy 5 km.
Czarny Bór, 4 lipca 2021 roku, godz. 10:30
Mężczyźni.
Bieg indywidualny 7 km.
Czarny Bór, 2 lipca 2021 roku, godz. 10:00
Bieg sprinterski 4 km.
Czarny Bór, 3 lipca 2021 roku, godz. 10:00
Bieg masowy 6 km.
Czarny Bór, 4 lipca 2021 roku, godz. 10:00

</doc>
<doc id="5111368" url="https://pl.wikipedia.org/wiki?curid=5111368" title="Stanislao Mattei">
Stanislao Mattei

Stanislao Mattei (ur. 10 lutego 1750 w Bolonii, zm. 12 maja 1825 tamże) – włoski kompozytor, pedagog i teoretyk muzyki, franciszkanin konwentualny (OFMConv).
Życiorys.
Był uczniem Giovanniego Battisty Martiniego, po wstąpieniu do zakonu w 1770 roku był jego współpracownikiem w kościele San Francesco w Bolonii. W 1776 roku został oficjalnym zastępcą i następcą Martiniego, a po jego śmierci w 1784 roku przejął obowiązki kapelmistrza. Od 1789 roku był kapelmistrzem w kościele San Petronio w Bolonii. W 1799 roku został członkiem bolońskiej Accademia Filarmonica, w roku 1803, 1808 i 1818 pełniąc obowiązki jej przewodniczącego. Od 1804 roku uczył kompozycji i kontrapunktu w nowo utworzonym Liceo Musicale w Bolonii, gdzie do jego uczniów należeli Gioacchino Rossini i Gaetano Donizetti. W 1809 roku otrzymał posadę kapelmistrza w bazylice św. Antoniego w Padwie. W 1824 roku został wybrany na członka Académie des beaux-arts w Paryżu.
Tworzył głównie muzykę religijną, był autorem ponad 300 utworów. Był autorem traktatu teoretycznego "Pratica d’accompagnamento sopra bassi numerati" (3 tomy, Bolonia 1788–1830).

</doc>
<doc id="5111370" url="https://pl.wikipedia.org/wiki?curid=5111370" title="TCDD (ujednoznacznienie)">
TCDD (ujednoznacznienie)



</doc>
<doc id="5111371" url="https://pl.wikipedia.org/wiki?curid=5111371" title="DAVINCI+">
DAVINCI+

DAVINCI+ ("Deep Atmosphere Venus Investigation of Noble gases, Chemistry, and Imaging, Plus") – planowana sonda kosmiczna amerykańskiej agencji NASA, która ma zostać wysłana w kierunku planety Wenus pod koniec lat 20. XXI wieku. Będzie to próbnik atmosferyczny.
Cel misji.
Sonda DAVINCI+ ma zbadać skład atmosfery Wenus, aby lepiej zrozumieć jej pochodzenie i ewolucję, a także stwierdzić, czy na planecie w przeszłości mógł znajdować się ocean. Opadając przez atmosferę planety, sonda zmierzy zawartość śladowych składników atmosfery. Dzięki kamerom sondy mają także zostać uzyskane pierwsze szczegółowe obrazy obszarów zwanych tesserami, które mogą być wenusjańskim analogiem ziemskich kontynentów; to sugeruje zachodzenie na Wenus zjawisk podobnych do ziemskiej tektoniki płyt.
Instrumenty.
Lista instrumentów badawczych sondy obejmuje:
Dodatkowo na pokładzie znajdzie się spektrometr CUVIS ("Compact Ultraviolet to Visible Imaging Spectrometer"), który ma zbadać naturę nieznanego absorbentu ultrafioletu, obecnego w atmosferze Wenus.
Historia.
W 2019 roku NASA ogłosiła konkurs na projekt kolejnej misji programu Discovery. Z czterech projektów wybranych w lutym 2020 ostatecznie wygrały dwie komplementarne misje do Wenus – DAVINCI+ i VERITAS. Zwyciężyły one z projektami misji Io Volcano Observer do Io i TRIDENT do Trytona, i w czerwcu 2021 roku zostały wybrane do realizacji.
Sonda ma zostać wysłana w latach 2028–2030.

</doc>
<doc id="5111372" url="https://pl.wikipedia.org/wiki?curid=5111372" title="Radwanicze Małe">
Radwanicze Małe

Radwanicze Małe, Radwanicze Zarzeczne (; ) – wieś na Białorusi, w obwodzie brzeskim, w rejonie brzeskim, w sielsowiecie Radwanicze, nad Rytą.
Nazwa.
W źródłach XIX-wiecznych wieś wymieniana jest pod nazwą "Radwanicze Zarzeczne". Dla okresu międzywojnia pojawiają się nazwy "Radwanicze Małe" i "Radwanicze Zarzeczne". Komisja Standaryzacji Nazw Geograficznych poza Granicami Rzeczypospolitej Polskiej dopuszcza obie nazwy.
Historia.
Dawniej wieś i majątek ziemski. W dwudziestoleciu międzywojennym leżały w Polsce, w województwie poleskim, w powiecie brzeskim, do 18 kwietnia 1928 w gminie Radwanicze, następnie w gminie Kamienica Żyrowiecka.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5111373" url="https://pl.wikipedia.org/wiki?curid=5111373" title="Radwanicze Zarzeczne">
Radwanicze Zarzeczne



</doc>
<doc id="5111377" url="https://pl.wikipedia.org/wiki?curid=5111377" title="Michalin (obwód brzeski)">
Michalin (obwód brzeski)

Michalin (; ) – wieś na Białorusi, w obwodzie brzeskim, w rejonie brzeskim, w sielsowiecie Radwanicze.
Dawniej wieś i majątek ziemski. W dwudziestoleciu międzywojennym leżał w Polsce, w województwie poleskim, w powiecie brzeskim, do 18 kwietnia 1928 w gminie Radwanicze, następnie w gminie Kamienica Żyrowiecka.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5111378" url="https://pl.wikipedia.org/wiki?curid=5111378" title="Przewodniczący Sejmu Litwy">
Przewodniczący Sejmu Litwy

Przewodniczący Sejmu Republiki Litewskiej – poniższa lista przedstawia wszystkich Przewodniczących Sejmu Litwy (odpowiedników Marszałków Sejmu w Polsce) na przestrzeni lat. 

</doc>
<doc id="5111379" url="https://pl.wikipedia.org/wiki?curid=5111379" title="Walerij Krasnow">
Walerij Krasnow

Walerij Nikołajewicz Krasnow (; ur. 14 stycznia 1945 w Osie) – radziecki i rosyjski lekarz psychiatra, doktor nauk medycznych, profesor (1994). Przez 15 lat kierował Rosyjskim Towarzystwem Psychiatrów, wypromował 11 doktorów i 20 kandydatów nauk.

</doc>
<doc id="5111381" url="https://pl.wikipedia.org/wiki?curid=5111381" title="Franopol (rejon brzeski)">
Franopol (rejon brzeski)

Franopol (; ) – wieś na Białorusi, w obwodzie brzeskim, w rejonie brzeskim, w sielsowiecie Radwanicze, nad Rytą.
Dawniej wieś i majątek ziemski. W dwudziestoleciu międzywojennym leżał w Polsce, w województwie poleskim, w powiecie brzeskim, do 18 kwietnia 1928 w gminie Radwanicze, następnie w gminie Kamienica Żyrowiecka.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5111385" url="https://pl.wikipedia.org/wiki?curid=5111385" title="Ciekły wodór">
Ciekły wodór



</doc>
<doc id="5111386" url="https://pl.wikipedia.org/wiki?curid=5111386" title="Mychajliwka (rejon winnicki)">
Mychajliwka (rejon winnicki)

Mychajliwka () – wieś na Ukrainie, w obwodzie winnickim, w rejonie winnickim. W 2001 roku liczyła 906 mieszkańców.

</doc>
<doc id="5111388" url="https://pl.wikipedia.org/wiki?curid=5111388" title="Kasa oporu">
Kasa oporu



</doc>
<doc id="5111391" url="https://pl.wikipedia.org/wiki?curid=5111391" title="Sokyrynci (obwód winnicki)">
Sokyrynci (obwód winnicki)

Sokyrynci () – wieś na Ukrainie, w obwodzie winnickim, w rejonie winnickim. W 2001 roku liczyła 1275 mieszkańców.

</doc>
<doc id="5111394" url="https://pl.wikipedia.org/wiki?curid=5111394" title="Bulkowo (rejon brzeski)">
Bulkowo (rejon brzeski)

Bulkowo (; ; hist. Bulkowo-Zarzecze) – wieś na Białorusi, w obwodzie brzeskim, w rejonie brzeskim, w sielsowiecie Telmy, nad Muchawcem.
Historia.
W dwudziestoleciu międzywojennym Bulkowo-Zarzecze leżało w Polsce, w województwie poleskim, w powiecie kobryńskim, do 18 kwietnia 1928 w gminie Rohoźna, następnie w gminie Żabinka. W 1921 miejscowość liczyła 163 mieszkańców, zamieszkałych w 28 budynkach, w tym 111 Białorusinów i 52 Polaków. Wszyscy mieszkańcy byli wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.
Zobacz też.
Na przeciwnym brzegu Muchawca leży wieś o tej samej nazwie.

</doc>
<doc id="5111395" url="https://pl.wikipedia.org/wiki?curid=5111395" title="Grand Prix Austrii 2021">
Grand Prix Austrii 2021

Grand Prix Austrii, oficjalnie Formula 1 BWT Großer Preis von Österreich 2021 – dziewiąta runda Mistrzostw Świata Formuły 1 w sezonie 2021. Grand Prix odbyło się w dniach 2–4 lipca 2021 na torze Red Bull Ring w Spielbergu. Wyścig wygrał po starcie z pole position Max Verstappen (Red Bull), a na podium kolejno stanęli Valtteri Bottas (Mercedes) oraz Lando Norris (McLaren).
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5111396" url="https://pl.wikipedia.org/wiki?curid=5111396" title="Francia Almendárez">
Francia Almendárez



</doc>
<doc id="5111398" url="https://pl.wikipedia.org/wiki?curid=5111398" title="Bulkowo (rejon żabinecki)">
Bulkowo (rejon żabinecki)

Bulkowo (; ) – wieś na Białorusi, w obwodzie brzeskim, w rejonie żabineckim, w sielsowiecie Rokitnica, nad Muchawcem.
Siedziba parafii prawosławnej; znajduje się tu zabytkowa cerkiew pw. Zaśnięcia Matki Bożej z 1896 r.
Historia.
Dawniej wieś i majątek ziemski (folwark). W dwudziestoleciu międzywojennym leżało w Polsce, w województwie poleskim, w powiecie kobryńskim, do 18 kwietnia 1928 w gminie Rohoźna, następnie w gminie Żabinka. W 1921 wieś liczyła 283 mieszkańców, zamieszkałych w 41 budynkach, w tym 228 Polaków, 54 Białorusinów i 1 Żyda. 259 mieszkańców było wyznania prawosławnego, 23 mojżeszowego i 1 rzymskokatolickiego. Folwark liczył zaś 65 mieszkańców, zamieszkałych w 5 budynkach, wyłącznie Polaków. 33 mieszkańców było wyznania prawosławnego, 22 mojżeszowego i 10 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.
Zobacz też.
Na przeciwnym brzegu Muchawca leży wieś o tej samej nazwie.

</doc>
<doc id="5111399" url="https://pl.wikipedia.org/wiki?curid=5111399" title="Bulkowo-Zarzecze">
Bulkowo-Zarzecze



</doc>
<doc id="5111404" url="https://pl.wikipedia.org/wiki?curid=5111404" title="Emil Ábrányi">
Emil Ábrányi

Emil Ábrányi (ur. 22 września 1882 w Budapeszcie, zm. 11 lutego 1970 tamże) – węgierski kompozytor, dyrygent i krytyk muzyczny.
Pobierał nauki w Lipsku u Arthura Nikischa. Pracował jako dyrygent w teatrach w Kolonii i Hanowerze, a od 1911 do 1919 jako dyrygent w budapesztańsikej operze (w latach 1919–1920 pełnił funkcję dyrektora). Od 1921 do 1926 był dyrektorem Teatru Erkel. Wykładał dyrygenturę w konserwatorium w Budapeszcie. Komponował opery, muzykę orkiestrową, kameralną oraz teatralną. Był wnukiem Kornéla Ábrányiego.

</doc>
<doc id="5111412" url="https://pl.wikipedia.org/wiki?curid=5111412" title="Akita (prefektura)">
Akita (prefektura)



</doc>
<doc id="5111414" url="https://pl.wikipedia.org/wiki?curid=5111414" title="Schronisko obok Ruin Zamku w Ogrodzieńcu Trzecie">
Schronisko obok Ruin Zamku w Ogrodzieńcu Trzecie

Schronisko obok Ruin Zamku w Ogrodzieńcu Trzecie – jaskinia na Górze Janowskiego we wsi Podzamcze, w województwie śląskim, w powiecie zawierciańskim, w gminie Ogrodzieniec. Znajduje się w lesie, w niewielkiej skałce pomiędzy Zamkiem Ogrodzieniec a dużymi skałami na wschód od hotelu na szczycie Góry Janowskiego, która jest najwyższym wzniesieniem Wyżyny Krakowsko-Częstochowskiej.
Opis obiektu.
Schronisko znajduje się w odległości około 35 m na północ od skały Wielka i Mała Cima na Górze Janowskiego i 80 m na południowy wschód od południowego narożnika murów zamkowych. Jest dwuczęściowe. Główna część to duża nyża o otworze wychodzącym na prawie płaskie w tym miejscu zbocze Góry Janowskiego i wysokości większej od wysokości człowieka. W odległości 7,5 m na wschód jest drugą część. Jest to lekko opadający, ciasny i niski korytarzyk kończący się na prostopadłej szczelinie.
Schronisko powstało w późnojurajskich wapieniach skalistych. Ma silnie skorodowane ściany z dużą ilością wysuszonych grzybków naciekowych. Główna komora jest widna w całości, ale mroczna. Na jej ścianach rozwijają się glony. Namulisko jest próchniczno-skaliste. Wewnątrz obserwowano muchówki i pająki z rodzaju sieciarz ("Meta").
Obok schroniska biegnie Szlak Orlich Gniazd. Schronisko jest bardzo dobrze znane i często odwiedzane. Świadczą o tym duże ilości śmieci w jego wnętrzu. Po raz pierwszy wymienili go M. Szelerewicz i A. Górny w 1986 roku. Plan wykonał A. Polonius w 2010 r.

</doc>
<doc id="5111416" url="https://pl.wikipedia.org/wiki?curid=5111416" title="Tenis ziemny na Letnich Igrzyskach Olimpijskich 2020">
Tenis ziemny na Letnich Igrzyskach Olimpijskich 2020

Tenis ziemny na Letnich Igrzyskach Olimpijskich 2020 – turniej tenisowy, który był rozgrywany w dniach 24 lipca–1 sierpnia 2021 roku podczas igrzysk w Tokio. Zmagania odbywały się na obiektach Ariake Tennis Park. Ponad 172 tenisistów i tenisistek rywalizowało w pięciu konkurencjach: singlu i deblu mężczyzn oraz kobiet, a także mikście.
Turniej.
Turniej tenisowy był rozgrywany po raz szesnasty na letnich igrzyskach olimpijskich (nie licząc dwóch edycji, podczas których był rozgrywany demonstracyjnie) i dziewiąty od 1988 roku, kiedy to został oficjalnie przywrócony do igrzysk olimpijskich. Mikst powrócił do zmagań olimpijskich w 2012 roku.
Zawody były rozgrywane na twardych kortach Ariake Tennis Park. Do turnieju wykorzystane było dwanaście kortów, w tym Kort Centralny (10 tys. miejsc) i Kort 1. (5 tys. miejsc). Osiem kortów służyło do rozgrzewek i treningów.
System rozgrywania meczów.
Wszystkie mecze tenisowe rozgrywane podczas igrzysk trwały dopóki jedna ze stron nie wygrała dwóch setów, a tie-breaki możliwe były we wszystkich setach. W przypadku zawodów deblowych i mikstowych uczestnicy kończyli spotkanie super tie-breakiem (do 10 wygranych punktów) wtedy, gdy żadnej ze stron nie udało się uzyskać dwusetowego prowadzenia.
Podczas igrzysk olimpijskich w Tokio turniej tenisowy był rozgrywany według formatu pucharowego, w którym zwycięzcy i przegrani z półfinałowych spotkań zagrali przeciw sobie w meczach o pozycje medalowe.
W rozgrywkach singlowych szesnastu zawodników oraz szesnaście zawodniczek było rozstawionych. W rozgrywkach deblowych liczba ta zmniejszyła się do ośmiu par, a w mikście do czterech miejsc. Rozstawienie ustalone zostało na podstawie rankingów
Uczestnicy zawodów tenisowych.
W zawodach tenisa ziemnego wystąpiło ponad 172 zawodników z 46 krajów.
Zasady kwalifikacji.
Do turnieju singlowego zakwalifikowało się 56 najlepszych zawodników na podstawie rankingów ATP i WTA z dnia 14 czerwca 2021 roku. Każdy kraj mogło reprezentować maksymalnie czterech zawodników w każdej konkurencji, co oznacza, że w zawodach nie wzięli udziału gracze znajdujący się powyżej 56. pozycji w rankingu, w przypadku gdy kraj wystawił już czterech lepszych tenisistów. Zawodnicy, którzy byli poniżej 56. miejsca w rankingu, a ich kraj wystawił mniej niż czterech tenisistów, automatycznie zostali zakwalifikowani. Ponadto gracz mógł otrzymać prawo do uczestnictwa w zawodach tylko wtedy, gdy nie pojawił się sprzeciw ze strony krajowego związku tenisowego i spełnił określone kryteria udziału w rozgrywkach międzynarodowych (Puchar Davisa lub Puchar Billie Jean King). Sześć miejsc dodatkowo zostało przyznanych w ramach kontynentalnego systemu kwalifikacyjnego, jedno miejsce zachowano dla byłego mistrza olimpijskiego lub triumfatora zawodów Wielkiego Szlema, a ostatnie wolne miejsce zarezerwowano dla przedstawiciela gospodarzy. Łącznie w zawodach wystąpiło 64 zawodników.
W grze podwójnej do dziesięciu miejsc przeznaczono dla par, w skład których wchodził zawodnik sklasyfikowany w czołowej dziesiątce rankingu deblowego na podstawie notowania z dnia 14 czerwca 2021 roku oraz jego partner sklasyfikowany powyżej 300. miejsca w rankingu singlowym lub deblowym. Pozostałe miejsca były zachowane dla najlepszych drużyn na podstawie ich łączonego rankingu, z preferencją dla singlistów. Ostatnie miejsce zarezerwowano dla przedstawicieli gospodarzy. Łącznie w zawodach wystąpiły 32 pary deblowe.
W mikście 15 par zostało wyłonionych na podstawie rankingu łączonego spośród wszystkich uczestników igrzysk, a jedno miejsce przypadło gospodarzom.
Harmonogram zawodów.
Zawody miały miejsce w dniach 24 lipca–1 sierpnia.

</doc>
<doc id="5111420" url="https://pl.wikipedia.org/wiki?curid=5111420" title="Pantery Humań">
Pantery Humań

ŻFK Pantery Humań (ukr. ЖФК «Пантери» Умань) – ukraiński klub piłki nożnej kobiet, mający siedzibę w mieście Humań obwodu czerkaskiego w środkowej części kraju, grający w rozgrywkach ukraińskiej Wyższej ligi piłki nożnej oraz Mistrzostw Ukrainy w piłce nożnej plażowej.
Historia.
Chronologia nazw:
Klub piłkarski ŻFK Pantery został założony w Humaniu w 2014 roku. W sezonie 2015 zgłosił się do rozgrywek Pierwszej ligi, wygrywając tytuł mistrza grupy II i zdobywając awans do Wyższej ligi. W sezonie 2016 zespół debiutował na najwyższym poziomie, zajmując końcowe piąte miejsce w tabeli ligowej. 
Również w 2017 startował w pierwszych mistrzostwach Ukrainy w piłce nożnej plażowej kobiet, zdobywając mistrzostwo Ukrainy wśród kobiet Beach Soccera. W następnym 2018 został brązowym medalistą mistrzostw. Jednak w 2019 z przyczyn finansowych zrezygnował z rozgrywek.
W sezonie 2020/21 zajął 7.miejsce w rozgrywkach Wyższej ligi i potem zmagał się w turnieju play-off o utrzymanie w lidze.
Barwy klubowe, strój, herb, hymn.
Klub ma barwy czarno-białe. Piłkarki swoje domowe spotkania zazwyczaj grają w bordowych koszulkach, czarnych spodenkach oraz bordowych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywał swoje mecze domowe na stadionie Centralnym w Humaniu, który może pomieścić 7 552 widzów.

</doc>
<doc id="5111424" url="https://pl.wikipedia.org/wiki?curid=5111424" title="Soctech Kijów">
Soctech Kijów



</doc>
<doc id="5111426" url="https://pl.wikipedia.org/wiki?curid=5111426" title="Abhimanyu Mishra">
Abhimanyu Mishra

Abhimanyu Mishra (ur. 5 lutego 2009 w New Jersey) – amerykański szachista, cudowne dziecko szachowe z New Jersey.
W czerwcu 2021 roku w wieku 12 lat, 4 miesięcy i 25 dni uzyskał tytuł arcymistrza, co czyni go najmłodszą w historii osobą, która zdobyła ten tytuł.

</doc>
<doc id="5111430" url="https://pl.wikipedia.org/wiki?curid=5111430" title="Kościół Świętego Krzyża i Matki Bożej Bolesnej w Dębicy">
Kościół Świętego Krzyża i Matki Bożej Bolesnej w Dębicy

Kościół Świętego Krzyża i Matki Bożej Bolesnej w Dębicy – rzymskokatolicki kościół parafialny należący do parafii pod tym samym wezwaniem (dekanat Dębica Wschód diecezji tarnowskiej).
Jest to świątynia wzniesiona w latach 1984–1988 według projektu Antoniego Mazura. Kamień węgielny, poświęcony w dniu 2 czerwca 1982 roku przez Ojca świętego Jana Pawła II, został wmurowany w dniu 14 września 1985 roku przez biskupa Jerzego Ablewicza. Budowa została zwieńczona poświęceniem świątyni 11 grudnia 1988 roku. Budowla została konsekrowana 14 września 2002 roku przez biskupa Wiktora Skworca. Wyposażenie wnętrza zostało zaprojektowane przez Antoniego Mazura, należą do niego: ołtarze, ambonka, chrzcielnica (wykonane zostały przez firmę „Jabo Marmi" inżyniera Jacka Bokoty z Dębicy), ławki i konfesjonały (wykonane przez Jerzego Tylca), posadzka (wykonana przez Kazimierza Wolskiego z Mizernej) a także żyrandole (wykonane przez firmę Wandy Pyciak z Krakowa). Rzeźby ściany ołtarzowej (1993 rok), droga krzyżowa (1991 rok) oraz inne prace rzeźbiarskie zostały zaprojektowane i wykonane przez Wiesława Kotarbę. Witraże zaprojektował Józef Furdyna i wykonane one zostały w 2000 roku w pracowni Tomasza i Wojciecha Furdynów.

</doc>
<doc id="5111432" url="https://pl.wikipedia.org/wiki?curid=5111432" title="Uwrocie (Niwiska)">
Uwrocie (Niwiska)

Uwrocie − przysiółek wsi Niwiska w Polsce, położony w województwie podkarpackim, w powiecie kolbuszowskim, w gminie Niwiska.
W latach 1975–1998 przysiółek administracyjnie należał do województwa rzeszowskiego.

</doc>
<doc id="5111434" url="https://pl.wikipedia.org/wiki?curid=5111434" title="Sławija Kijów">
Sławija Kijów

FK Sławija Kijów (ukr. ФК «Славія» Київ) – ukraiński klub piłki nożnej mężczyzn i kobiet, mający siedzibę w mieście Kijów w środkowo-północnej części kraju, grający w latach 2003–2004 w rozgrywkach piłkarskiej Wyższej ligi.
Historia.
Chronologia nazw:
Klub piłkarski Sławija został założony w Kijowie w 2003 roku. W 2003 drużyna kobiet startowała w Wyższej lidze, zajmując ostatnie piąte miejsce w grupie 2. W następnym sezonie znów startowała na najwyższym poziomie, ale po rundzie pierwszej zrezygnowała z dalszych występów, zajmując końcowe 9. miejsce. Obecnie w klubie szkoli się młodzież.
Barwy klubowe, strój, herb, hymn.
Klub ma barwy biało-czerwone. Piłkarki swoje domowe spotkania zazwyczaj grają w białych koszulkach, czerwonych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Drużyna rozgrywa swoje mecze na stadionie Akademmistechko, który może pomieścić 1 tys. widzów i znajduje się na bulw. Akademika Wernadśkoho, 32.

</doc>
<doc id="5111435" url="https://pl.wikipedia.org/wiki?curid=5111435" title="Savoy Pictures">
Savoy Pictures

Savoy Pictures Entertainment, Inc. – amerykańska niezależna wytwórnia filmowa i dystrybutor filmowy oraz spółka holdingowa stacji telewizyjnych, która była własnością holdingu medialnego IAC. Najbardziej znana jest z produkcji filmów "Prawo Bronxu" ("A Bronx Tale", 1993), "Kolonia karna" ("No Escape", 1994), "Last of the Dogmen" (1994) i "W czym mamy problem?" ("Serial Mom", 1994).
Historia.
Wytwórnia powstała w 1992 r. przez byłego prezesa Sony Pictures Entertainment i założyciela TriStar Pictures – Victoria A. Kaufmana, który został następnie prezesem i dyrektorem naczelnym firmy wraz z wiceprezesem wykonawczym – Lewisem J. Kormanem. Zamierzała finansować i dystrybuować filmy, których budżet wynosił 12–25 milionów dolarów, inwestując do 15 milionów dolarów. Początkowo zawarła kontrakt z HBO na prawa do filmów do użytku domowego, płatnej telewizji i pay-per-view.
Mimo że wzrosły budżety na filmy, przy słabym marketingu firma stanęła w obliczu poważnego załamania finansowego w 1995. W rezultacie zaczęła specjalizować się w produkcji i dystrybucji filmów niskobudżetowych oraz okazjonalnych hitów, których budżet wynosił maksymalnie 80 mln dolarów. Kierownictwo miało zachęcić aktora Sylvestra Stallone'a z wysoką opłatą wynoszącą 20 milionów dolarów, w celu zagrania w projekcie wytwórni, którego ostatecznie nigdy nie wydano.
W marcu 1994 r. firma utworzyła SF Broadcasting jako przedsięwzięcie pomiędzy Savoy i Fox Television Stations, w którym Kaufman i Korman mieli pakiet kontrolny. Posiadała również własny oddział zajmujący się produkcją telewizyjną – Savoy Pictures Television, firma była również właścicielką oddziału HBO Savoy Video, wspólnego przedsięwzięcia pomiędzy HBO i Savoy.
We wrześniu 1995 Kaufman ogłosił, że kończy swoje zainteresowanie biznesem filmowym i zmienia pozycję wytwórni Savoy Pictures na medialny holding stacji telewizyjnych. Następnie ogłosiła, że sprzeda potencjalnym nabywcom 14 filmów będących na różnych etapach produkcji. Paramount Pictures nabyło prawa do thrilleru kryminalnego "Prosty plan" (1998).
W listopadzie 1995 r. ogłoszono, że firma Barry'ego Dillera, Silver King Communications zamierza przejąć akcje Savoy za 210 milionów dolarów. Sfinalizowanie transakcji zostało zakończone w 1997, w tym samym roku stacje SF zostały wykupione dla Silver King Broadcasting, rozrywkowego przedsiębiorstwa telewizyjnego Dillera. Również w tym samym roku Savoy zaprzestało działalności i zostało zlikwidowane.

</doc>
<doc id="5111436" url="https://pl.wikipedia.org/wiki?curid=5111436" title="Uwrocie (ujednoznacznienie)">
Uwrocie (ujednoznacznienie)



</doc>
<doc id="5111437" url="https://pl.wikipedia.org/wiki?curid=5111437" title="Deadnaming">
Deadnaming

Deadnaming – użycie imienia nadanego przy urodzeniu lub innego poprzedniego imienia (które jest „martwe”) osoby transpłciowej lub niebinarnej bez jej zgody. Deadnaming może być przypadkowy; jednak może być użyty do celowego odrzucenia lub zaprzeczenia tożsamości płciowej danej osoby.

</doc>
<doc id="5111438" url="https://pl.wikipedia.org/wiki?curid=5111438" title="Ludwig Lewysohn">
Ludwig Lewysohn

Dr Ludwig Lewysohn (ur. 15 kwietnia 1819 w Swarzędzu, zm. 26 marca 1901 w Sztokholmie, Szwecja) – w latach 1848-1851 rabin Frankfurtu nad Odrą, następnie 1859 rabin Sztokholmu.
Syn Josefa Israela Heleviego i Jette Wiener, która wychowała się w miejscowości Skoki koło Poznania.
Uczył się u boku swojego starszego brata Abrahama Lewysohna (1805-1860) w Pyskowicach na Górnym Śląsku, a następnie w jesziwach Menachema Auerbacha i Eliasa Guttmachera w Pleszewie. W 1842 r. udał się na dalszą edukację do gimnazjum we Wrocławiu. 30 marca 1843 r. ukończył maturę w Berlinie. 3 maja 1843 r. został immatrykulowany na uniwersytecie, gdzie pobierał nauki przez 8 semestrów. 30 listopada 1847 uzyskał promocję na uniwersytecie w Halle.
Poślubił Rosalie Zendig (1826-1852). Po tym jak wcześnie owdowiał, w 1853 ożenił się ponownie, poślubiając Philippine Baer (1817-1894), córkę frankfurckiego księgarza Josepha Baera.
W 1859 został rabinem Sztokholmu, a w 1883 przeszedł na emeryturę.

</doc>
<doc id="5111440" url="https://pl.wikipedia.org/wiki?curid=5111440" title="Służew nad Doliną">
Służew nad Doliną



</doc>
<doc id="5111443" url="https://pl.wikipedia.org/wiki?curid=5111443" title="Initial D (film)">
Initial D (film)



</doc>
<doc id="5111448" url="https://pl.wikipedia.org/wiki?curid=5111448" title="Medaliści mistrzostw świata w kolarstwie górskim – cross-country E-MTB">
Medaliści mistrzostw świata w kolarstwie górskim – cross-country E-MTB

Pełna lista medalistów i medalistek mistrzostw świata w kolarstwie górskim w cross-country E-MTB.

</doc>
<doc id="5111450" url="https://pl.wikipedia.org/wiki?curid=5111450" title="Pink Floyd – The Wall (film 1982)">
Pink Floyd – The Wall (film 1982)



</doc>
<doc id="5111454" url="https://pl.wikipedia.org/wiki?curid=5111454" title="Puchar Interkontynentalny w Lekkoatletyce 2018 - sztafeta mieszana 4 x 400 m">
Puchar Interkontynentalny w Lekkoatletyce 2018 - sztafeta mieszana 4 x 400 m



</doc>
<doc id="5111457" url="https://pl.wikipedia.org/wiki?curid=5111457" title="Mistrzostwa Świata w Kolarstwie Górskim 2021">
Mistrzostwa Świata w Kolarstwie Górskim 2021

32. Mistrzostwa świata w kolarstwie górskim – zawody sportowe w kolarstwie górskim, które odbędą się w dniach 25−29 sierpnia 2021 roku we włoskim Val di Sole. 

</doc>
<doc id="5111459" url="https://pl.wikipedia.org/wiki?curid=5111459" title="Kościół Świętych Apostołów Piotra i Pawła w Gołanicach">
Kościół Świętych Apostołów Piotra i Pawła w Gołanicach

Kościół Świętych Apostołów Piotra i Pawła w Gołanicach – rzymskokatolicki kościół parafialny należący do parafii pod tym samym wezwaniem (dekanat święciechowski archidiecezji poznańskiej).
Jest to świątynia wzniesiona w 1782 roku w stylu późnobarokowym. Ufundowana została przez Stanisława Krzyckiego, chorążego wschowskiego. Do wyposażenia kościoła należą: ołtarze w stylu barokowo-klasycystycznym ozdobione rzeźbami i obrazami z XVIII i XIX wieku. W ołtarzu głównym znajduje się obraz Chrystusa na Krzyżu namalowany na początku XIX wieku, natomiast w bocznych jest umieszczona Matka Boska Różańcowa ze św. Dominikiem i Świętą Rodziną. Ambona, ławki i chrzcielnica powstały pod koniec XVIII wieku. Świątynia posiada także dwa epitafia wykonane z piaskowca z inskrypcjami.

</doc>
<doc id="5111460" url="https://pl.wikipedia.org/wiki?curid=5111460" title="Pink Floyd The Wall (film 1982)">
Pink Floyd The Wall (film 1982)



</doc>
<doc id="5111462" url="https://pl.wikipedia.org/wiki?curid=5111462" title="Al-Araf">
Al-Araf

Al-Araf (po arabsku: ٱلأعراف, "al-ʾAʿrāf"; znaczenie: Wzniesienia, Wzniesione Krawędzie, Przegrody) – siódma sura Koranu. Sura ta ma 206 wersetów (ajat) i jest jedną z dłuższych sur Koranu. Została objawiona w Mekce, pod koniec okresu mekkańskiego, czyli ok. 618–620 n.e.
Pochodzenie nazwy.
Nazwa sury wywodzi się z wersetu 46:
Warto podkreślić, że (podobnie jak w przypadków nazw większości sur w Koranie), nazwa Al-Araf nie opisuje tematu całej sury. Jest swego rodzaju słowem-kluczem, którego zwyczajowo używano, aby odróżnić tę surę od innych.

</doc>
<doc id="5111463" url="https://pl.wikipedia.org/wiki?curid=5111463" title="Baruch-Isaak Lipschütz">
Baruch-Isaak Lipschütz

Baruch-Isaak Lipschütz, znany także jako Isidor Lüpschütz, Isidor Liepschütz (ur. 27 lipca 1812 we Wronkach, zm. 18 grudnia 1877 w Berlinie) – 1833 rabin Wronek, później ok. 1845 rabin Gorzowa Wielkopolskiego, 1848 niedoszły rabin Elektoratu Hesji, 1850-1853 rabin Frankfurtu nad Odrą, 1853-1858 rabin krajowy Księstwa Mecklenburg-Schwerin.
Syn gdańskiego rabina Israela Lipschütza. Wykształcenie elementarne uzyskał od nauczycieli domowych. 2 sierpnia 1849 uzyskał promocję na Uniwersytecie w Jenie. W przerwach między aktywnością rabinacką prywatny nauczyciel Talmudu w Amsterdamie i Hamburgu.
Jego syn dr Oskar Lipschütz (1847-1919), narodzony w Gorzowie Wielkopolskim, również był zasłużonym rabinem.

</doc>
<doc id="5111468" url="https://pl.wikipedia.org/wiki?curid=5111468" title="Initial D (manga i anime)">
Initial D (manga i anime)



</doc>
<doc id="5111474" url="https://pl.wikipedia.org/wiki?curid=5111474" title="Groupama-FDJ w sezonie 2021">
Groupama-FDJ w sezonie 2021

Groupama-FDJ w sezonie 2021 – podsumowanie występów zawodowej grupy kolarskiej Groupama-FDJ w sezonie 2021, w którym należała ona do dywizji UCI WorldTeams.
Transfery.
Opracowano na podstawie:
Skład.
Opracowano na podstawie:
Zwycięstwa.
Opracowano na podstawie:

</doc>
<doc id="5111475" url="https://pl.wikipedia.org/wiki?curid=5111475" title="Julius Judah Bergmann">
Julius Judah Bergmann

Dr Julius Judah Bergmann (ur. 30 sierpnia 1874 w Brzeżanach, zm. 22 listopada 1956 w Jerozolimie) – od 1898 rabin w różnych miastach Moraw i Niemiec. Współzałożyciel i przewodniczący Wolnego Żydowskiego Uniwersytetu Ludowego w Berlinie.
Życiorys.
Studiował na Uniwersytecie w Wiedniu. Zdał egzamin rabinacki, a w 1897 uzyskał promocję na Uniwersytecie w Wiedniu. W latach 1898-1899 rabin w m. Loštice koło Ołomuńca na Morawach, potem do 1901 rabin w m. Frýdek na pograniczu Moraw i Śląska Cieszyńskiego, rabin Karlsruhe i rabin Frankfurtu nad Odrą.
W latach 1908/1909 rabin w Berlinie, mieszkał przy Oranienburger Straße 58. Współzałożyciel, docent i przewodniczący powołanego w 1919 Wolnego Żydowskiego Uniwersytetu Ludowego w Berlinie (niem. "Freie Jüdische Volkshochschule Berlin"). Wieloletni wiceprezydent Stowarzyszenia na rzecz Żydowskiej Historii i Literatury w Berlinie (niem. "Verein für Jüdische Geschichte und Literatur in Berlin").
Członek Stowarzyszenia Liberalnych Rabinów Niemiec (niem. "Vereinigung der liberalen Rabbiner Deutschlands").

</doc>
<doc id="5111480" url="https://pl.wikipedia.org/wiki?curid=5111480" title="Team Ineos">
Team Ineos



</doc>
<doc id="5111483" url="https://pl.wikipedia.org/wiki?curid=5111483" title="Ineos Granadiers">
Ineos Granadiers



</doc>
<doc id="5111485" url="https://pl.wikipedia.org/wiki?curid=5111485" title="Puchar Albanii w piłce nożnej (2020/2021)">
Puchar Albanii w piłce nożnej (2020/2021)

Puchar Albanii w piłce nożnej 2020/2021 – 69. edycja rozgrywek, mających na celu wyłonienie zdobywcy Pucharu Albanii, który uzyskał tym samym prawo gry w kwalifikacjach Ligi Konferencji Europy 2021/2022.
Trofeum nie obroniła , nowym zdobywcą został klub .
Pierwsza runda.
Wszystkie mecze tej rundy rozegrano 1 listopada 2020.
Druga runda.
Mecze tej rundy rozgrywano od 12 do 14 listopada 2020.
Ćwierćfinał.
Wszystkie mecze tej rundy rozegrano 17 marca 2021.
Półfinał.
Wszystkie mecze tej rundy rozegrano 14 kwietnia 2021.
Finał.
Finał odbył się 31 maja 2021 roku w Tiranie. pokonała wynikiem 1:0.
Najlepsi strzelcy.
"Stan na koniec sezonu"

</doc>
<doc id="5111487" url="https://pl.wikipedia.org/wiki?curid=5111487" title="Mord pod Orłem">
Mord pod Orłem

Mord pod Orłem (znany również jako mord w Lesie Miedwiediewskim i mord orłowski) – zbiorowa egzekucja więźniów politycznych przeprowadzona przez NKWD 11 września 1941 roku w Lesie Miedwiediewskim, na północ od Orła. Była to jedna z wielu tzw. masakr więziennych, dokonanych przez NKWD po rozpoczęciu niemieckiej inwazji na ZSRR.
W Lesie Miedwiediewskim rozstrzelano 157 osób, w tym prominentnych działaczy państwowych, partyjnych i świata nauki: osoby skazane w drugim (Walentin Arnold, Michaił Strojłow) oraz trzecim procesie moskiewskim (Christian Rakowski, Siergiej Biessonow, Dmitrij Pletniow), a także Mariję Spiridonową, Piotra Pietrowskiego, Olgę Kamieniewą, Warwarę Jakowlewą oraz niemieckiego matematyka Fritza Noethera. Mord został zainicjowany przez ludowego komisarza spraw wewnętrznych Ławrientija Berię i usankcjonowany przez Państwowy Komitet Obrony ZSRR pod kierownictwem Józefa Stalina. Wszystkich skazanych oskarżono o „prowadzenie defetystycznej agitacji i próby przygotowania ucieczki w celu wznowienia działalności wywrotowej”.
Wydarzenia w Lesie Miedwiediewskim nie były precedensem: masowe groby na terenie Orla i w jego okolicach zaczęły pojawiać się już w latach 30., podczas wielkiego terroru. Na północ i zachód od Cmentarza Troickiego w Orle znajdował się tzw. Diabelski Rów – wąwóz, w którym masowo rozstrzeliwano, a następnie grzebano więźniów politycznych.
Do końca lat 80. XX w. znaczna część rozstrzelanych pod Orłem została zrehabilitowana. W przypadku pozostałych 108 osób wyrok uchylono w 1990 roku.
Decyzja o mordzie.
Na mocy dekretu Prezydium Rady Najwyższej ZSRR z 22 czerwca 1941 roku obwód orłowski, wśród wielu zachodnich regionów ZSRR, został ogłoszony strefą działań wojennych. W związku z tym wszelkie sprawy o przestępstwa przeciwko obronności, porządkowi publicznemu i bezpieczeństwu państwa zostały przekazane sądom wojskowym, którym nadano prawo rozpoznania sprawy po upływie 24 godzin od momentu doręczenia aktu oskarżenia. „Kiedy Niemcy zbliżyli się do Orła, wszyscy recydywiści zostali wysłani do bardziej odległych obozów, a politycznych zatrzymano na miejscu” – wspomina siostrzenica Christiana Rakowskiego, L. Tiniewa.
5 września 1941 roku pod kierownictwem ludowego komisarza spraw wewnętrznych Ławrientija Berii i jego zastępcy Bogdana Kobułowa 1. wydział specjalny wraz z administracją więzienną NKWD sporządził listę 170 więźniów wcześniej skazanych za przestępstwa kontrrewolucyjne i odbywanie kary w więzieniu orłowskim. Lista, podpisana przez kierownika I wydziału specjalnego Leonida Basztakowa i szefa administracji więziennej Michaiła Nikolskiego, zawierała zestawienie informacji o każdym więźniu; w odniesieniu do 76 osób stwierdzono, że w więzieniu zajmowali się agitacją antysowiecką. Jak później donosił Basztakow, Kobułow był inicjatorem powstania listy, bezpośrednio zaangażowanym w proces jej tworzenia. To właśnie Kobułow robił różne oznaczenia w spisie, a także decydował o losie każdego więźnia.
Następnego dnia, 6 września, Beria wysłał list z dołączoną do niego listą skierowany do przewodniczącego Państwowego Komitetu Obrony ZSRR Józefa Stalina z wnioskiem o zastosowanie kary śmierci wobec osób wymienionych w liście. W treści listu ludowy komisarz spraw wewnętrznych nazwał wymienionych więźniów „najbardziej rozgoryczoną częścią” przetrzymywanych w więzieniu orłowskim i wskazał, że ci ludzie „prowadzą defetystyczną agitację i próbują przygotować ucieczkę w celu wznowienia działalności wywrotowej”. Beria zaproponował powierzenie rozpatrzenia nadesłanych materiałów Kolegium Wojskowemu Sądu Najwyższego ZSRR. Tego samego dnia Stalin, który poparł propozycję Berii, podpisał dekret nr GKO-634ss, zezwalający na wykonanie kary śmierci wobec 170 więźniów, „skazanych w różnym czasie za działalność terrorystyczną, szpiegowsko-sabotażową i inną działalność kontrrewolucyjną”.
Zgodnie z przewidywaniami 8 września 1941 roku Rada Najwyższa ZSRR, składająca się z Wasilija Ulricha (przewodniczącego Kolegium), Dmitrija Kandybina i Wasilija Bukanowa, bez wszczęcia sprawy karnej i prowadzenia jakiegokolwiek postępowania, wydała wyrok śmierci na 161 więźniów na podstawie art. 58-10 część 2 Kodeksu Karnego RFSRR. Pozostałe dziewięć osób z listy, jak się okazało, nie było już przetrzymywanych w więzieniu orłowskim – niektórzy zginęli, inni zostali zwolnieni po rozpatrzeniu ich spraw. W związku z tym nawet więzień o nazwisku Borys Worowicz, który został uniewinniony "de jure" 28 maja, ale z nieznanych powodów nadal był przetrzymywany w więzieniu orłowskim, został rozstrzelany. Powodem tego i innych błędów był pośpiech przy sporządzeniu listy i brak weryfikacji danych. Ta okoliczność została wskazana podczas przesłuchania przez byłego szefa wydziału więziennego NKWD Nikolskiego.
Według byłego szefa UNKWD w obwodzie orłowskim Kondratija Firsanowa, operacja została przeprowadzona ze szczególną tajnością i dokładnością. „Około 200 skazanych nadal przebywało w celach z osobami, które miały zostać rozstrzelane”, powiedział później Firsanow. „Zrobiono to w celu ukrycia nadchodzącej akcji”. Dzień po egzekucji w Lesie Miedwiediewskim ewakuowano wszystkich współwięźniów straconych osób.
Ofiary.
Wśród więźniów skazanych na śmierć w więzieniu orłowskim było kilka wybitnych osobistości politycznych, np. Christian Rakowski – były członek KC RKP (b) od 1918 roku i przewodniczący Rady Komisarzy Ludowych Ukraińskiej SRR, w 1938 roku w ramach III procesu moskiewskiego skazany na 20 lat więzienia jako „angielski i japoński szpieg”. Marija Spiridonowa, znana rewolucjonistka, jedna z przywódców lewicowych eserowców, która wycofała się z działalności politycznej na początku lat 20., również została aresztowana i do czasu egzekucji odsiadywała w Orle wyrok długoletniego więzienia pod zarzutem przygotowania zamachu na Klimienta Woroszyłowa. Los Spiridonowej podzielił jej mąż, także były eserowiec, Illja Majorow, który odbywał karę w tym samym więzieniu, ale jednocześnie nic nie wiedział o losie swojej żony: nie otrzymywał odpowiedzi na zapytania o Mariję wysłane do różnych władz. W jednej celi z Majorowem przebywali: były członek Komitetu Centralnego Partii Socjalistyczno-Rewolucyjnej Wadim Czajkin, eserka Aleksandra Izmajłowicz i Władimir Karpieko, profesor prawa rzymskiego na Uniwersytecie Kijowskim. Oprócz wymienionych więźniów w Lesie Miedwiediewskim rozstrzelano także m.in.: Walentina Arnolda, którego kiedyś oskarżono o usiłowanie zabójstwa Wiaczesława Mołotowa, byłego inżyniera „Kuzbassugoła” Michaiła Strojłowa (wraz z Arnoldem oskarżonego o sabotaż), byłego doradcę misji dyplomatycznej ZSRR w Niemczech Siergieja Biessonowa, słynnego lekarza-terapeutę, profesora Dmitrija Pletniowa, skazanego pod zarzutem udziału w zabójstwie Maksyma Gorkiego, czy „czerwonego profesora” Aleksandra Ajchenwalda.
Ten sam los spotkał byłego ludowego komisarza finansów, lewicową komunistkę Warwarę Jakowlewą, Olgę Kamieniewą (siostrę Lwa Trockiego i żonę Lwa Kamieniewa), młodszego syna Hryhorija Petrowskiego, Piotra oraz brata Nikołaja Jeżowa, Siergieja.
Wielu skazanych posiadało obywatelstwo/poddaństwo obcego państwa lub obce pochodzenie. Wśród tych ostatnich znalazł się w szczególności niemiecki matematyk Fritz Noether, o którego uwolnienie sam Albert Einstein zwrócił się kiedyś do władz sowieckich. Znaczną część listy wymordowanych stanowiły nazwiska azjatyckie: jednym z nich był Chusrawbekow Aszurbek (pochodzący z Tadżyckiej SRR); wśród skazanych było szczególnie wielu Chińczyków.
Przebieg mordu.
Wyrok śmierci na 157 skazanych wykonano 11 września 1941 roku w Lesie Miedwiediewskim. Według byłego szefa więzienia orłowskiego, S. Jakowlewa, w tym celu NKWD wysłało do miasta specjalną grupę zadaniową. Rozkaz o wykonaniu egzekucji dotarł do Orła w czasie, gdy więźniowie byli ewakuowani, a miasto poddawane częstym i ciężkim bombardowaniom ze strony nacierających Niemców. Według zeznań Firsanowa, on i prokurator realizowali zadanie przeciwdziałania zastępowaniu skazanych innymi osobami. W tym celu wspólnie z pracownikiem prokuratury przestudiowali akta osobowe więźniów, porównując przedstawione w nich dane z informacjami uzyskanymi podczas przesłuchania skazanych.
W dniu egzekucji, według zeznań więźnia, represjonowanego czekisty Surena Gazariana, na korytarzu powstał „niezwykły hałas”. W swoich wspomnieniach "To nie powinno się powtórzyć" przypomniał również, że kiedy zabrano Czajkina, Majorowa i Karpiekę, a potem przyszedł oficer dyżurny, żeby zabrać ich rzeczy, „czuł się przerażony”. Następnego dnia Gazarian próbował odszukać Biessonowa i Pietrowskiego na dziedzińcu więziennym, ale ich „tam też nie było”. Każdy skazany przed wyjazdem na miejsce egzekucji był eskortowany do specjalnego pomieszczenia, gdzie wyselekcjonowane osoby spośród personelu więziennego wkładały mu do ust płócienny knebel, wiązały go szmatą, aby wykluczyć możliwość wypchnięcia knebla, a następnie czytały treść wyroku. Następnie skazanych wyprowadzano na dziedziniec więzienny i wsadzano do specjalnie wyposażonego, zadaszonego samochodu z kuloodpornymi burtami. Wywożono ich do lasu, gdzie byli rozstrzeliwani. Żaden z pracowników więzienia, jak twierdził Jakowlew, nie brał udziału w egzekucji. Nie było też szefa regionalnego UNKWD Firsanowa – w skład tzw. komisji do wykonania wyroku weszli jego podwładni: K. Czernousow, N. Sliuniajew i G. Tieriebkow. Według Firsanowa, drzewa rosnące w lesie na miejscu pogrzebania zwłok skazanych wcześniej zostały wykopane wraz z korzeniami, a po pochówku straconych ponownie wsadzono je na miejsce. Do 3 października 1941 roku, dnia, w którym Orzeł został zdobyty przez Niemców, sztab NKWD w obwodzie orłowskim wielokrotnie udawał się na miejsce egzekucji w cywilnych ubraniach, udając grzybiarzy, aby sprawdzić stan miejsca pochówku. Według uzyskanych przez nich danych sytuacja na miejscu nie została zakłócona.
Czterech skazanych z listy – W. Korchonien, E. Łysowa-Muchotdinowa, E. Siemionow i G. Shneider – zostało przeniesionych do innych miejsc odosobnienia przed wykonaniem wyroku i rozstrzelanych tamże w dniach od 13 do 18 września 1941.
Następstwa.
Rehabilitacja rozstrzelanych.
18 stycznia 1989 roku Prokuratura Generalna ZSRR, kierując się cząstkową decyzją plenum Sądu Najwyższego ZSRR nr 40-88 z dnia 13 czerwca 1988 roku w sprawie Piatakowa, Radka i innych skazanych przez Sąd Najwyższy ZSRR w 1937 roku, wszczęła sprawę karną dotyczącą wydarzeń w Lesie Miedwiediewskim. Na podstawie wyników śledztwa plenum Sądu Najwyższego postanowiło przekazać materiały związane z decyzją Rady Najwyższej ZSRR z dnia 8 września 1941 roku o wymordowaniu więźniów z więzienia orłowskiego prokuratorowi generalnemu ZSRR Aleksandrowi Suchariewowi. Sprawa karna wszczęta przez prokuraturę ZSRR została z kolei przekazana do Głównej Prokuratury Wojskowej.
12 kwietnia 1990 roku prokurator wojskowy I wydziału Biura Głównej Wojskowej Prokuratury Rehabilitacyjnej ppłk Zybcew po zbadaniu sprawy karnej № 1-89 wydał dekret o umorzeniu postępowania przeciwko członkom Rady Najwyższej ZSRR Ulrichowi, Kandybinowi i Bukanowowi, uznając brak "corpus delicti" w ich działaniach. Dostrzegając bezprawność i bezzasadność wyroku Kolegium Wojskowego Sądu Najwyższego przeciwko 161 osadzonym w więzieniu orłowskim, Zybcew stwierdził jednak, że decyzja Kolegium nie była nielegalna, ponieważ została podjęta na podstawie dekretu Państwowego Komitetu Obrony ZSRR, najwyższego organu władzy państwowej w tamtym czasie. W odniesieniu do zbrodniczych działań inicjatorów egzekucji Berii i Kobulowa Zybcew zauważył, że obaj zostali już uznani za winnych i skazani na śmierć za popełnione zbrodnie w 1953 roku. Prokurator wojskowy uznał również osoby zaangażowane w wykonanie wyroku za niewinne popełnienia przestępstwa, ponieważ „nie mogły wiedzieć, że ten wyrok (...) był niezgodny z prawem”.
26 lipca 1990 roku plenum Sądu Najwyższego ZSRR z powodu braku dowodów winy uchyliło wyrok wobec 108 osób skazanych 8 września 1941 roku. Sprawy karne przeciwko pozostałym straconym zostały zakończone w poprzednich latach.
W śledztwie z 1990 roku nie udało się ustalić dokładnego miejsca egzekucji i pochówku straconych.
Zainteresowanie tematem.
Jeszcze przed rehabilitacją większości ofiar mordu pod Orłem, korzystając z owoców przemian politycznych okresu pieriestrojki, w maju 1988 roku młody moskiewski badacz Dmitrij Jurasow opowiadał o tym, co wydarzyło się w Lesie Miedwiediewskim. Na łamach „Rozmówcy” napisał, że „niewiele osób wie o straszliwych egzekucjach jesienią 1941 roku w więzieniu politycznym w Orle”. Od momentu pojawienia się pierwszych publikacji o rozstrzelaniach w Lesie Miedwiediewskim zainteresowanie opinii publicznej wydarzeniami z 11 września 1941 roku zaczęło stale rosnąć. Byli pracownicy KGB w obwodzie orłowskim, którzy zaczęli szukać materiałów na ten temat, regularnie informowali opinię publiczną o pojawieniu się nowych informacji. W okresie od 1989 do 1992 roku prasa aktywnie wykazywała zainteresowanie egzekucjami więźniów pod Orłem i badaniem ich okoliczności. Gazeta regionalna „Orłowskaja Prawda” poświęciła szereg publikacji wydarzeniom w Lesie Miedwiediewskim, m.in. „Czarny wrzesień 1941” (25 sierpnia 1990) i „Wieczna pamięć” (21 września 1991). Artykuły na ten temat ukazywały się także w gazetach ogólnopaństwowych, takich jak „Izwiestia” („Prosił Beria, podpisał Stalin”; 6 czerwca 1990), czy „Wiecziernaja Moskwa” („Właściciel domu egzekucyjnego”; 27 lipca 1990) . Archiwalne materiały dokumentacyjne zostały opublikowane w wielu innych periodykach lokalnych i centralnych. 11 stycznia 1991 roku gazeta „Orłowskaja Prawda” w artykule „Tragedia w Lesie Miedwiediewskim” po raz pierwszy opublikowała pełną listę rozstrzelanych 11 września 1941 roku pod Orłem.
Z biegiem czasu w wielu publikacjach dotyczących wydarzeń w Lesie Miedwiediewskim ujawniono jednak szereg nieścisłości. Wiele publikacji, w tym w gazecie „Central’naja Rossija” (artykuł „Orłowska centralna katorżnicza: 11 września 1941 r.”), wskazuje, że wśród rozstrzelanych w pobliżu Orla był mąż poetki Mariny Cwietajewej Siergiej Efron, aktorka pochodzenia niemieckiego Karola Neer-Genschke, pisarz Nikołaj Klepinin z żoną, a także P. Tołstoj. Według autora publikacji wszystkie te osoby zostały rozstrzelane w Lesie Miedwiediewskim, mimo że nie figurują na liście. Wśród rozstrzelanych w Orle wymieniano też m.in. żony represjonowanych działaczy państwowych i dowódców wojskowych: Blumę Gamarnik, Galinę Jegorową, Jekatierinę Kork, Olgę Kamieniewą, Ninę Uboriewicz, E. Leżawę i O. Ugarową, natomiast w oficjalnych danych spośród wyżej wymienionych kobiet znalazły się tylko żony Kamieniewa i Ugarowa. W związku z wcześniejszymi prośbami o wyjaśnienie losów żon Gamarnika, Uboriewicza, a także męża Cwietajewej, doniesiono o tym w publikacjach „Orłowskoj Prawdy” z lat 1990–1991, takich jak wyżej wzmiankowana „Wieczna pamięć” (21 września 1991). Według autora tego ostatniego artykułu wszyscy zostali skazani na karę śmierci przez Kolegium Wojskowego Sądu Najwyższego jeszcze w lipcu 1941 roku i rozstrzelani w Moskwie. Co do losu małżeństwa Klepininów, żon Aleksandra Jegorowa i Augusta Korka, aktorki Karoli Neer-Genschke, a także żony i córki Andrieja Leżawy, zdaniem „Orłowskoj Prawdy” żadna z tych osób nie została rozstrzelana w Orle lub jego okolicach. Założenie, że Efron i żony byłych sowieckich przywódców zginęły w Lesie Miedwiediewskim, błędnie przyjął badający tę sprawę Dmitrij Jurasow. Warto zauważyć, że oprócz Efrona wymienił on także nazwisko słynnego pisarza Brunona Jasieńskiego, który, jak się później okazało, został rozstrzelany już w 1938 roku. Znany dramaturg Arkadij Waksberg wysunął przypuszczenie, że działacz partyjny Nikołaj Antipow, represjonowany w 1937 roku, zginął pod Orłem, a historyk Anton Antonow-Owsiejenko wymienił wśród ofiar także ekonomistę i statystyka Waleriana Obolenskiego oraz przyjaciela Stalina i brata jego pierwszej żony Aleksandra Swanidze. Wersje dotyczące wszystkich tych trzech osób nie znalazły potwierdzenia – jak się okazało, Antipow i Obolenski zostali rozstrzelani w Moskwie w 1938 roku, Swanidze zaś wprawdzie zginął w 1941 roku, ale nie w Lesie Miedwiediewskim.
Pamięć.
Po raz pierwszy mieszkańcy Orła upamiętnili mord w Lesie Miedwiediewskim w 1989 roku. Działacze orłowskiego „Memoriału” złożyli kwiaty pod murem więzienia, a w sali Miejskiego Komitetu Wykonawczego odbyło się spotkanie poświęcone pamięci ofiar represji. Uczestnicy tego spotkania podjęli uchwałę o zbiórce środków na pomnik ofiar represji i ogłoszenie 11 września lokalnym dniem pamięci represjonowanych.
11 września 1990 roku w Lesie Miedwiediewskim odsłonięto pomnik – granitową płytę z napisem „Pamięci ofiar represji z lat 30., 40. i początku 50.”, zainstalowaną na betonowym cokole. Z okazji otwarcia upamiętnienia odbyła się uroczystość, w której uczestniczyli m.in. mieszkańcy Orła, ocalali ze stalinowskich represji; u stóp pomnika złożono kwiaty.
W 2006 roku obok pomnika pojawił się nowy skit Rosyjskiej Cerkwi Prawosławnej, poświęcony wszystkim, którzy zostali zamordowani pod Orłem.

</doc>
<doc id="5111494" url="https://pl.wikipedia.org/wiki?curid=5111494" title="PESA Jazz">
PESA Jazz



</doc>
<doc id="5111499" url="https://pl.wikipedia.org/wiki?curid=5111499" title="Gummi Miś">
Gummi Miś

Gummi Miś (niem. "Gummibär") – niemiecki projekt muzyczny i postać komputerowo animowana stworzona przez Christiana Schniedera i jego firmę Gummybear International w 2006 r.
Zespół jest bardziej znany z piosenki „Ja Jestem Gummi Miś” (I’m a Gummy Bear).
Jedna z jego piosenek, „Bańkę Łap” stała się najpopularniejszym teledyskiem na polskim YouTube w 2018 wg Radio Zet.
Historia.
W lipcu 2006 powstał krótki, 30 sekundowy niemiecki mini-teledysk z udziałem Gummi Misia animowany i reżyserowany przez Petera Dodda. Węgierska wersja tego mini-teledysku pojawiła się miesiąc później.
W tym samym miesiącu, pojawiła się pierwsza płyta winylowa „Ich Bin Dein Gummibär”. Wersja CD pojawiła się w październiku.
Rok później, w październiku 2007 pełna wersja teledysku pojawiła się na kanale icanrockyourworld i zebrała ponad 2 485 280 513 wyświetleń (na stan 1 lipca 2021 r.).
8 października 2012 w Wielkiej Brytanii został wydany pierwszy film animowany o Gummi Misiu: ""Gummibär: The Yummy Gummy Search for Santa"."
W 2016 indyjskie studio animacji Toonz Media Group wraz z Gummybear International stworzyli serial , który ma wiele dubbingów od 2020 r. dla kanału Gummy Bear Show International.
W 2017 na 10-lecie teledysku, teledysk otrzymał remake.
W 2019 na Boże Narodzenie i Halloween teledysk przerobiono na styl halloweenowy i świąteczny.

</doc>
<doc id="5111502" url="https://pl.wikipedia.org/wiki?curid=5111502" title="Ineos Grenadiers w sezonie 2021">
Ineos Grenadiers w sezonie 2021

Ineos Grenadiers w sezonie 2021 – podsumowanie występów zawodowej grupy kolarskiej Ineos Grenadiers w sezonie 2021, w którym należała ona do dywizji UCI WorldTeams.
Transfery.
Opracowano na podstawie:
Skład.
Opracowano na podstawie:
Zwycięstwa.
Opracowano na podstawie:

</doc>
<doc id="5111504" url="https://pl.wikipedia.org/wiki?curid=5111504" title="Lista lektur szkolnych">
Lista lektur szkolnych



</doc>
<doc id="5111507" url="https://pl.wikipedia.org/wiki?curid=5111507" title="Carnauba (wosk)">
Carnauba (wosk)



</doc>
<doc id="5111516" url="https://pl.wikipedia.org/wiki?curid=5111516" title="Kościół ewangelicki w Sosnowcu-Pogoni">
Kościół ewangelicki w Sosnowcu-Pogoni



</doc>
<doc id="5111518" url="https://pl.wikipedia.org/wiki?curid=5111518" title="Otoki (rejon szarkowszczyński)">
Otoki (rejon szarkowszczyński)

Otoki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark i wieś leżały w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5111520" url="https://pl.wikipedia.org/wiki?curid=5111520" title="Skate Canada International 2021">
Skate Canada International 2021

Skate Canada International 2021 – drugie w kolejności zawody łyżwiarstwa figurowego z cyklu Grand Prix 2021/2022. Zawody odbędą się od 29 do 31 października 2021 roku w hali Doug Mitchell Thunderbird Sports Centre w Vancouver.
W konkurencji solistów zwyciężył Amerykanin Nathan Chen, zaś wśród solistek Rosjanka Kamiła Walijewa, dla której było to zwycięstwo w swoim pierwszym starcie w zawodach z cyklu Grand Prix. W parach sportowych triumfowali Chińczycy Sui Wenjing i Han Cong, zaś w parach tanecznych reprezentanci Kanady Piper Gilles i Paul Poirier.
Rekordy świata.
W trakcie zawodów ustanowiono następujące rekordy świata (GOE±5):

</doc>
<doc id="5111523" url="https://pl.wikipedia.org/wiki?curid=5111523" title="Niejawny program testów systemu Windows">
Niejawny program testów systemu Windows



</doc>
<doc id="5111526" url="https://pl.wikipedia.org/wiki?curid=5111526" title="Deborah Lee James">
Deborah Lee James

Deborah Roche Lee James (ur. 25 listopada 1958 w Long Branch) – amerykańska polityczka, członkini Partii Demokratycznej.
Działalność polityczna.
Od 1993 do 1998 była asystentką sekretarza obrony ds. rezerw w administracji prezydenta Billa Clintona. W okresie od 20 grudnia 2013 do 20 stycznia 2017 była sekretarzem sił powietrznych w administracji prezydenta Baracka Obamy.

</doc>
<doc id="5111540" url="https://pl.wikipedia.org/wiki?curid=5111540" title="Kościół śś. Józefa i Rajmunda w Montrouge">
Kościół śś. Józefa i Rajmunda w Montrouge

Kościół śś. Józefa i Rajmunda (fr. "Église Saint-Joseph-Saint-Raymond") – rzymskokatolicka świątynia parafialna we francuskiej gminie Montrouge.
Historia.
Przed budową obecnej świątyni wzniesiono kaplicę. Budowę ukończono w 1936 roku, może pomieścić około 200 osób. Kamień węgielny pod budowę kościoła wmurował 23 grudnia 1962 roku kardynał Maurice Feltin. Gotową świątynię otwarto oficjalnie 6 października 1963. W czerwcu 1983 poświęcono dzwon.
Architektura.
Kościół modernistyczny, dwunawowy, o układzie bazyliki, wzniesiony na osi północ-południe według projektu Jacquesa Le Saint. Fasada jest okryta żółtawymi, kamiennymi płytkami. Jej głównymi ozdobami są: bellcote, dziewięć niewielkich, trójkątnych okien i zaokrąglony północno-wschodni narożnik. Wejście główne nie jest umiejscowione na fasadzie, lecz na zachodniej elewacji świątyni. Wchodzi się bezpośrednio do nawy głównej, a nawa boczna jest krótsza od głównej – cofnięta z północnej strony. Ściana nawy bocznej jest pokryta jasnożółtym tynkiem, znajdują się na niej niewielkie, kwadratowe okna. Znajdująca się ponad dachem nawy bocznej elewacja nawy głównej jest w większości przeszklona, okna są oddzielone wąskimi kawałkami ściany, które dźwigają dach. Dolna część elewacji wschodniej jest pozbawiona dekoracji, a w jej górnej części znajduje się rząd prostokątnych okien, o podobnej szerokości co te w ścianie zachodniej, lecz niższych.

</doc>
<doc id="5111543" url="https://pl.wikipedia.org/wiki?curid=5111543" title="Romaine Sawyers">
Romaine Sawyers

Romaine Theodore Sawyers (ur. 2 listopada 1991 w Birmingham) – piłkarz z Saint Kitts i Nevis grający na pozycji pomocnika w klubie West Bromwich Albion oraz reprezentacji Saint Kitts i Nevis.
Kariera klubowa.
Romaine Sawyers swoje dzieciństwo spędził w Anglii. Tam też rozpoczął swoją karierę piłkarską. Rozpoczynał ją w West Bromwich Albion. Z klubu był jednak wielokrotnie wypożyczany. Występował m.in. w: Port Vale, Shrewsbury Town czy Walsall. Z tym ostatnim klubem związał się na dłużej. W barwach Walsall występował przez 3 lata. 
W 2016 roku przeniósł się do Brentford FC. Tam również grał przez niemal 3 lata. W 2019 powrócił do klubu, w którym się wychowywał, czyli West Bromwich Albion. W sezonie 2019/20 znalazł się w drużynie sezonu i wywalczył awans do Premier League. W tej lidze zadebiutował 13 września 2020 z Leicester City. W sezonie rozegrał w sumie 19 meczów. Jednak jego drużyna spadła do EFL Championship.
Kariera reprezentacyjna.
W reprezentacji Saint Kitts i Nevis zadebiutował 10 października 2012 w meczu przeciwko Anguilli. W tym samym meczu zdobył swoją pierwszą bramkę w barwach narodowych.

</doc>
<doc id="5111545" url="https://pl.wikipedia.org/wiki?curid=5111545" title="JoAnne S. Bass">
JoAnne S. Bass

JoAnne S. Bass (ur. Mililani Town, Hawaje) – amerykańska wojskowa.
Biografia.
Urodziła się w Mililani Town na Hawajach. Jej matka była Koreanką.
JoAnne S. Bass wstąpiła do Sił Powietrznych Stanów Zjednoczonych w 1993 roku. Służyła w bazie lotniczej niedaleko Fayetteville (Karolina Północna). Następnie przydzielono ją do 17 Skrzydła Szkoleniowego w bazie lotniczej niedaleko San Angelo (Teksas). W 2005 roku uzyskała licencjat z aeronautyki (Bachelor of Science in Professional Aeronautics) na Embry–Riddle Aeronautical University. W 2011 roku pełniła służbę w "Ramstein Air Base" – największej amerykańskiej bazie lotniczej w Europie.
14 sierpnia 2020 roku uzyskała stopień Starszego Sierżanta Sił Powietrznych (Chief Master Sergeant of the Air Force).
Brała udział m.in. w operacji "Southern Watch", "Enduring Freedom" i "Iraqi Freedom".

</doc>
<doc id="5111548" url="https://pl.wikipedia.org/wiki?curid=5111548" title="Bernady (stacja kolejowa)">
Bernady (stacja kolejowa)

Bernady (; ) – towarowa stacja kolejowa w pobliżu brzeskiego osiedla Bernady, w rejonie brzeskim, w obwodzie brzeskim, na Białorusi.
Stacja obsługuje terminal naftowy.

</doc>
<doc id="5111549" url="https://pl.wikipedia.org/wiki?curid=5111549" title="Karate Combat">
Karate Combat

Karate Combat (zapis stylizowany: KARATE COMBAT) – amerykańska federacja karate promującą walki w formule Karate full contact. Została założona w 2018 roku i jest pierwszą na świecie profesjonalną ligą karate, gdzie walki toczą się w formie sezonów, każdy karateka walczy wielokrotnie w ciągu sezonu. Siedziba organizacji mieści się w Nowym Jorku, a dodatkowe biura znajdują się w Calabasas w stanie Kalifornia i w Budapeszcie. Zawody trwają około 12 tygodni, a zwycięzca każdej kategorii wagowej otrzymuje złoty pas. Główną ideą organizacji jest przybliżenie Karate jako sportu, nowemu pokoleniu fanów sportów walki w niespotykanej dotąd formie. Organizacja składa się z ponad 100 wykwalifikowanych karateków: mężczyzn i kobiet z całego świata. Wywodzą się z różnych stylów karate takich jak: 
Zasady i reguły walki.
Intencją KARATE COMBAT jest organizacja walk, które odzwierciedlają zarówno zaciekłego ducha walki, jak i tradycyjną etykę związaną z Kodeksem Bushidō. Rywalizacja oparta jest na zasadach tradycyjnej walki Karate, w tym agresywne uderzenia, rzuty, podcięcia, obalenia i ograniczone walki w parterze. Zawodnicy używają 4 uncjowych rękawic podobnych do tych używanych w MMA, ochraniacz pachwinowy (mężczyźni), spodnie Karate i pasy. Walki odbywają się w kwadratowym dole (PIT) o wymiarach 6,5 x 6,5 m, otoczonym ukośnymi ścianami (45 stopni). Każda walka niebędąca mistrzostwską jest zaplanowana na trzy, 3-minutowe rundy z jedną minutą przerwy pomiędzy każdą rundą. Jeśli końcowe wyniki sędziów wskazują remis, odbywa się jedna dodatkowa runda, której wyniki wskazują zwycięzcę. Jeśli wynikiem rundy dodatkowej jest remis, oficjalnym wynikiem walki jest remis. Poprzedzając dzwonek rozpoczynający każdą walkę, sędzia instruuje każdego zawodnika, aby wykonał tradycyjny ukłon karate do przeciwnika. Podczas przerwy między rundami zawodnik opuszcza pole walki (PIT) i zostaje ze swoim trenerem i sekundantami. Podczas walki, gdy jeden z zawodników znajdzie się w pozycji uziemionej (parterowej) sędzia wylicza zawodnika palcami w widoczny sposób od pięciu (5) do jednego (1), co oznacza czas, przez który stojący zawodnik może kontynuować legalny atak, a powalony zawodnik może walczyć z ziemi. Pod koniec „Five-Count” (liczenia) sędzia rozdziela zawodników, a leżącego zawodnika podnosi do pozycji w stójce. Zawodnik atakujący powalonego przeciwnika, może to robić tylko ciosami rękoma (z wyjątkiem ciosów pięścią tzw. ciosy "młotkowe" i grzbietem dłoni) i musi utrzymywać wyprostowaną i kontrolowaną pozycję podczas ataku. Zawodnik może również położyć jedno kolano na powalonym przeciwniku, ale gdy drugie kolano opadnie (i pozostanie) w dół lub obaj zawodnicy zostaną uznani za uziemionych, sędzia przerwie akcję, postawi zawodników i natychmiast wznowi akcję od ta sama pozycja w dole. Za każdym razem, gdy zawodnik zostaje kontuzjowany w wyniku faulu, który powoduje zatrzymanie czasu lub walka kończy się przez KO lub TKO, jego przeciwnik przyjmuje tradycyjną pozycję klęczącą (seiza) po przeciwnej stronie pola walki (PIT), dopóki przeciwnik nie dojdzie do siebie lub sędzia wskaże że jego rywal powinien wstać. Zawodnik może poddać się, poprzez ciągłe odklepanie (ang. tap out) ręką w dowolny obszar pola wałki (PIT), kładąc jedno kolano na ziemi i jedną rękę nad głową lub ustnie poddając się sędziemu (poddanie werbalne). Główny sekundant lub trener zawodnika może poddać walkę poprzez wrzucenie białego pasa do każdego rogu pola wałki (PIT) i natychmiast powiadomić sędziego.
Techniki dozwolone w pozycji stojącej.
Wszystkie techniki ciosów pięścią i rękoma wykonywane są zaciśniętą pięścią skierowaną do przodu i boków twarzy oraz torsem powyżej linii pasa. Uderzenia grzbietem dłoni są również legalne. Wszystkie techniki kopania wykonywane w przód i bok głowy oraz tułów powyżej linii pasa. Kopnięcia okrężne lub zahaczające (nieliniowe lub pchające) tylko do nóg poniżej kolan. Podciągnięcia, doskoki i rzuty (inne niż wymienione jako faule).
Techniki dozwolone, gdy jeden zawodnik znajduje się w pozycji uziemionej (parterowej).
Zawodnik jest uważany za będącego w pozycji uziemionej (parterowej) gdy jakakolwiek część ciała inna niż podeszwy stóp dotykają obszaru maty. Zawodnik stojący może atakować tylko legalnymi uderzeniami rękoma (z wyjątkiem ciosów "młotkowych" i grzbietem dłoni). Uziemiony zawodnik może atakować wszystkimi legalnymi uderzeniami (w tym kopnięciami zgodnie z zasadami wstawania). Ściany pola wałki (PIT) NIE są uważane za podłoże czy matę. W odniesieniu do ścian pola walki (PIT), zawodnik może być uznany za uziemionego tylko wtedy, gdy jest skierowany bezpośrednio do ściany i ma na niej obie ręce.
Punktacja walki.
Walki KARATE COMBAT są oceniane przez trzech sędziów przy użyciu systemu 10 punktów. Sędziowie oceniąją względne zalety występu każdego zawodnika zgodnie z następującymi priorytetowymi kryteriami, w kolejności:
Linki zewnętrzne.
Oficjalna strona organizacji Karate Combat

</doc>
<doc id="5111551" url="https://pl.wikipedia.org/wiki?curid=5111551" title="Przyłuki (przystanek kolejowy)">
Przyłuki (przystanek kolejowy)

Przyłuki (; ) – przystanek kolejowy w miejscowości Przyłuki, w rejonie brzeskim, w obwodzie brzeskim, na Białorusi.

</doc>
<doc id="5111552" url="https://pl.wikipedia.org/wiki?curid=5111552" title="Szaberplac">
Szaberplac



</doc>
<doc id="5111554" url="https://pl.wikipedia.org/wiki?curid=5111554" title="The Kush">
The Kush

The Kush – debiutancki solowy album studyjny amerykańskiego rapera Havoca, członka duetu Mobb Deep. Został wydany 18 sierpnia 2007 roku nakładem wytwórni Nature Sounds. 14 sierpnia został wydany singiel "I'm the Boss" promujący album.
"The Kush" zadebiutował na 173 miejscu zestawienia Billboard 200. 
Lista utworów.
Na podstawie źródła. Wszystkie utwory zostały wyprodukowane przez Havoca.

</doc>
<doc id="5111575" url="https://pl.wikipedia.org/wiki?curid=5111575" title="Fertilia">
Fertilia

Fertilia – zaprojektowana od podstaw i stworzona w XX wieku miejscowość w obrębie terytorium gminy miejskiej Alghero, położona w odległości około 6 km od centrum miasta, w prowincji Sassari na Sardynii. Miejscowość liczy około 2000 mieszkańców. Niedaleko Fertilii położone jest lotnisko Alghero-Fertilia.
Historia.
Pierwsze plany wybudowania małego centrum rybacko-handlowego w tej okolicy powstały już na początku XX wieku z inicjatywy władz lokalnych. W okresie międzywojennym, gdy do władzy doszedł Benito Mussolini, projekt przeszedł pod kuratelę rządu i nabrał rozmachu w ramach ogólnokrajowego programu urbanizacji. 26 maja 1927 roku w przemówieniu do Parlamentu zatytułowanym „Discorso dell’Ascensione”, Mussolini ogłosił narodowy program urbanizacji i kolonizacji niezagospodarowanych i słabo zurbanizowanych obszarów państwa. To przemówienie dało podstawy ideowe ustawy rządowej nazwanej „La legge Mussolini” (Prawo Mussoliniego) z roku 1928, która to tworzyła podstawy prawne do takich działań. Na mocy tej ustawy wybudowano we Włoszech kilkadziesiąt miejscowości, które oprócz kolonizacji słabo zagospodarowanych terytoriów państwa miały na celu rozwiązanie przeludnienia niektórych obszarów wiejskich. Na Sardynii wybudowano trzy miejscowości: Carbonia, Arborea (która pierwotnie nazywała się Mussolinia) i właśnie Fertilię. Budowę Fertilii rozpoczęto w 1933, ale ostateczną koncepcję urbanistyczną przyjęto dopiero cztery lata później. 10 lipca 1935 roku do powstającej miejscowości z „gospodarską” wizytą przybył Benito Mussolini. Oficjalna inauguracja osady miała miejsce 8 marca 1936 roku przy okazji oddania do użytku publicznego szkoły, pierwszego w pełni ukończonego budynku użyteczności publicznej. Budowę przerwano w okresie II wojny światowej i podjęto ponownie po jej zakończeniu, rezygnując jednak z części przedwojennego „faszystowskiego” projektu.
Urbanistyka i architektura miejscowości.
Centrum Fertilii zabudowane jest w sposób jednorodny i harmonijny, pomimo nieukończenia w pełni, z powodów finansowych i politycznych, pierwotnego planu zabudowy. Wiele budynków (m.in. szkoła, ratusz, kościół) prezentuje architekturę określaną we Włoszech „stylem faszystowskim”, ale w istocie jest to w pełni architektura modernistyczna, która dominowała w okresie międzywojennym.
Mieszkańcy.
W założeniu ideologicznym faszystowskiego rządu Fertilia miała stanowić swoistą przeciwwagę do Alghero, miasta, które ma silną identyfikację katalońską. Mieszkańcami Fertilii oprócz Sardyńczyków mieli być przesiedleni chłopi z prowincji Ferrara. Pierwsza ich grupa przybyła do Fertilii już w 1933 roku. Sytuacja zmieniła się po zakończeniu II wojny światowej. Włochy utraciły na rzecz Jugosławii część terytorium Istrii i Dalmacji i właśnie grupa 500 przesiedleńców z tych terytoriów w latach 1947–1952 zasiedliła miejscowość. Wydarzenie to upamiętnia pomnik w postaci kolumny zwieńczonej lwem z napisem: "tutaj w 1947 roku Sardynia przyjęła po bratersku wygnańców z Istrii, Fiume i Dalmacji." Inną pamiątką po osiedleńcach znad Adriatyku są nazwy ulic miasteczka (Fiume, Pola, Cherso, Orsera, Rovigno, Trieste, Dignano, Zara, Parenzo), upamiętniające utracone po wojnie terytoria włoskie.

</doc>
<doc id="5111576" url="https://pl.wikipedia.org/wiki?curid=5111576" title="Place Charles-de-Gaulle">
Place Charles-de-Gaulle

Place Charles-de-Gaulle, historycznie znany jako Place de l'Étoile (pl. "plac Gwiazdy") – rondo znajdujące się w Paryżu, między 8., 16. i 17. dzielnicą. W centrum placu znajduje się Łuk Triumfalny.
Opis placu.
Plac Charles-de-Gaulle jest drugim co do wielkości w Paryżu po placu Zgody. Dawniej nazywano go placem Gwiazdy, z powodu dwunastu alej, do niego prowadzących i tworzących gwiazdę. W 1970 po śmierci generała de Gaulle'a plac został przemianowany na jego cześć, jednak dawna nazwa placu jest bardziej rozpowszechniona.
Lista alej:
Na placu mieści się Łuk Triumfalny, budowany w latach 1806–1836 w celu uczczenia zwycięstw Napoleona.

</doc>
<doc id="5111580" url="https://pl.wikipedia.org/wiki?curid=5111580" title="Aleksandra Radziwiłł">
Aleksandra Radziwiłł



</doc>
<doc id="5111584" url="https://pl.wikipedia.org/wiki?curid=5111584" title="Leszek Faliński">
Leszek Faliński

Leszek Faliński (ur. 4 marca 1958 w Katowicach, zm. 1 lipca 2021 w Tychach) – polski perkusista i klawiszowiec, członek między innymi zespołu Dżem. 
Życiorys.
Młodość spędził w Tychach. Pochodził z muzykalnej rodziny; muzykami byli także jego bracia Tadeusz i Mieczysław. Leszek Faliński ukończył średnią szkołę muzyczną i grał między innymi na perkusji i instrumentach klawiszowych. W 1975 jako perkusista dołączył wraz z bratem, Tadeuszem do zespołu Dżem i w 1979 wziął udział wyjeździe do Wilkasów, gdzie przez miesiąc zespół grał dla uczestników obozów szkoleniowo-wypoczynkowych. W tym czasie powstały pierwsze autorskie utwory grupy w tym „Jesiony”, „Paw” oraz „Słodka”. W 1980 wraz z Dżemem wystąpił I Przeglądu Muzyki Młodej Generacji w Jarocinie odnosząc sukces. Mimo to krótko później opuścił zespół (zastąpił go Michał Giercuszkiewicz) i w 1982 wraz z braćmi założył zespół Daktyl. 
W 2000 ukazał się album jego zespołu Leszek Faliński Band pt. "Musisz wiedzieć". 
Zmarł 1 lipca 2021.

</doc>
<doc id="5111590" url="https://pl.wikipedia.org/wiki?curid=5111590" title="Zaćmienie o zmierzchu">
Zaćmienie o zmierzchu

Kajko i Kokosz Nowe przygody - Zaćmienie o zmierzchu – czwarty tom, w tym drugi pełnometrażowy album, kontynuujący serię Kajko i Kokosz autorstwa Janusza Christy. Za scenariusz ponownie odpowiadał Maciej Kur, za rysunki Sławomir Kiełbus, a za kolory Piotr Bednarczyk. Komiks miał premierę 16 czerwca 2021.
Fabuła.
Kajko i Kokosz idąc wieczorem przez pole napotykają tajemniczą Zmierzchnicę (odmianę Południcy, pojawiającą się o zmierzchu), która w ramach kary za naruszenie jej terytorium postanawia zabrać dwóch wojów ze sobą w zaświaty. Ostatecznie zmienia zdanie, stawiając przy tym jeden warunek. Za oszczędzenie żywota bohaterowie muszą odnaleźć dla niej potężny artefakt zwany "sercem Rozmiła". Jeśli im się nie powiedzie, podczas najbliższego zaćmienia, zostaną przez upiora surowo ukarani. W podobnych okolicznościach również Hegemon, wraz z Kapralem, spotyka ową zjawę. Herszt Zbójcerzy niespodziewanie się zakochuje w kobiecie, gdyż robi ona na nim ogromne wrażenie. Na jej żądanie wysyła kilku swoich ludzi, by pomogli zdobyć poszukiwany przez nią skarb. W międzyczasie do Mirmiłowa przybywa wojowniczy brat kasztelana, Wojmił. Informuje on mieszkańców grodu o planowanym ożenku, natomiast Mirmił podejmuje się zorganizowania wesela swojego krewniaka. Z kolei w Ofermie zakochuje się Zaćmica, siostra Zmierzchnicy. 

</doc>
<doc id="5111592" url="https://pl.wikipedia.org/wiki?curid=5111592" title="Krzyżewscy herbu Grzymała">
Krzyżewscy herbu Grzymała



</doc>
<doc id="5111593" url="https://pl.wikipedia.org/wiki?curid=5111593" title="Tadeusz Faliński">
Tadeusz Faliński

Tadeusz Faliński (zm. 19 września 2010 w Hanowerze) – polski gitarzysta basowy, członek między innymi zespołu Dżem.
Życiorys.
Pochodził z muzykalnej rodziny; muzykami byli także jego bracia Leszek i Mieczysław. W 1978 jako basista dołączył do zespołu Dżem w którym perkusistą był również jego brat Leszek i w 1979 wziął udział wyjeździe do Wilkasów, gdzie przez miesiąc zespół grał dla uczestników obozów szkoleniowo-wypoczynkowych. W tym czasie powstały pierwsze autorskie utwory grupy w tym „Jesiony”, „Paw” oraz „Słodka”. W 1980 wraz z Dżemem wystąpił na I Przeglądzi Muzyki Młodej Generacji w Jarocinie odnosząc sukces. Mimo to krótko później opuścił zespół i w 1982 wraz z braćmi założył zespół Daktyl. Później emigrował do Niemiec. Zmarł 19 września 2010 w Hanowerze. 

</doc>
<doc id="5111594" url="https://pl.wikipedia.org/wiki?curid=5111594" title="Łagunowie herbu Grzymała">
Łagunowie herbu Grzymała



</doc>
<doc id="5111598" url="https://pl.wikipedia.org/wiki?curid=5111598" title="Mistrzostwa Świata w Piłce Nożnej 2022 (eliminacje strefy AFC)/Trzecia runda">
Mistrzostwa Świata w Piłce Nożnej 2022 (eliminacje strefy AFC)/Trzecia runda



</doc>
<doc id="5111602" url="https://pl.wikipedia.org/wiki?curid=5111602" title="Ludwika Karolina Radziwiłłówna">
Ludwika Karolina Radziwiłłówna



</doc>
<doc id="5111611" url="https://pl.wikipedia.org/wiki?curid=5111611" title="Marius Høibråten">
Marius Høibråten

Marius Christopher Høibråten (ur. 23 stycznia 1995 w Oslo) – norweski piłkarz występujący na pozycji środkowego obrońcy w norweskim klubie FK Bodø/Glimt.
Kariera klubowa.
Lillestrøm SK.
W 2009 roku dołączył do akademii Lillestrøm SK. W 2011 roku został przesunięty do pierwszego zespołu. Zadebiutował 1 maja 2011 w meczu Pucharu Norwegii przeciwko Funnefoss/Vormsund IL (0:3). W Eliteserien zadebiutował 27 listopada 2011 w meczu przeciwko Fredrikstad FK (0:0).
Strømmen IF.
31 sierpnia 2012 został wysłany na wypożyczenie do klubu Strømmen IF. Zadebiutował 9 września 2012 w meczu OBOS-ligaen przeciwko Hamarkameratene (0:4). Pierwszą bramkę zdobył 11 listopada 2012 w meczu ligowym przeciwko Ranheim Fotball (1:2).
Strømsgodset IF.
1 stycznia 2014 podpisał kontrakt z drużyną Strømsgodset IF. Zadebiutował 30 marca 2014 w meczu Eliteserien przeciwko IK Start (4:2). Pierwszą bramkę zdobył 21 kwietnia 2014 w meczu ligowym przeciwko Sogndal Fotball (1:3). 16 lipca 2014 zadebiutował w kwalifikacjach do Ligi Mistrzów UEFA w meczu przeciwko FCSB (0:1). W sezonie 2015 jego drużyna zajęła drugie miejsce w tabeli i zdobyła wicemistrzostwo Norwegii.
Sandefjord Fotball.
15 sierpnia 2018 przeszedł do zespołu Sandefjord Fotball. Zadebiutował 19 sierpnia 2018 w meczu Eliteserien przeciwko Ranheim Fotball (1:1). W sezonie 2018 jego drużyna zajęła ostatnie miejsce w tabeli i spadła do niższej ligi. W OBOS-ligaen zadebiutował 31 marca 2019 w meczu przeciwko KFUM-Kameratene Oslo (1:0). Pierwszą bramkę zdobył 27 kwietnia 2019 w meczu ligowym przeciwko IK Start (2:2). W sezonie 2019 jego zespół zajął drugie miejsce w tabeli i awansował do Eliteserien.
FK Bodø/Glimt.
27 maja 2020 podpisał trzyletni kontrakt z klubem FK Bodø/Glimt. Zadebiutował 16 czerwca 2020 w meczu Eliteserien przeciwko Viking FK (2:4). Pierwszą bramkę zdobył 1 lipca 2020 w meczu ligowym przeciwko Odds BK (0:4). 27 sierpnia 2020 zadebiutował w kwalifikacjach do Ligi Europy UEFA w meczu przeciwko FK Kauno Žalgiris (6:1). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).

</doc>
<doc id="5111613" url="https://pl.wikipedia.org/wiki?curid=5111613" title="Schronisko obok Ruin Zamku w Ogrodzieńcu Drugie">
Schronisko obok Ruin Zamku w Ogrodzieńcu Drugie

Schronisko obok Ruin Zamku w Ogrodzieńcu Drugie – jaskinia we wsi Podzamcze, w województwie śląskim, w powiecie zawierciańskim, w gminie Ogrodzieniec. Znajduje się w skale w odległości 25 m na wschód od wschodniego narożnika murów zamkowych. Wspinacze skalni nadali tej skale nazwę Okiennik. Są to tereny Wyżyny Częstochowskiej wchodzącej w skład Wyżyny Krakowsko-Częstochowskiej.
Opis obiektu.
Schronisko ma postać dużego okna skalnego. Od północnej strony znajduje się duży otwór na wysokości około 5 m, ale jest łatwo dostępny, gdyż skały tworzą tutaj skalną pochylnię i łatwy do pokonania próg. Od północnej strony natomiast schronisko ma dwa mniejsze otwory znajdujące się wysoko w pionowej ścianie o wysokości około 15 m.
Schronisko jest niewielką pozostałością kanału pochodzenia freatycznego przeciętego szczeliną. Świadczą o tym pozostałości niewielkich kotłów wirowych na jego ścianach. Jest przewiewne i w całości widne. Jego dno tworzy lita skała, a strop pokrywają czarne naskorupienia. Nacieków brak. Jego ściany nie są obrośnięte roślinami, zwierząt nie obserwowano.
Historia poznania i dokumentacji.
Obok schroniska prowadzi Szlak Orlich Gniazd. Schronisko jest doskonale widoczne, znane od dawna i często odwiedzane. W 1986 roku M. Szelerewicz i A. Górny wymienili go w rejestrze jaskiń. W 2010 r. A. Polonius sporządził jego plan.

</doc>
<doc id="5111615" url="https://pl.wikipedia.org/wiki?curid=5111615" title="Herb gminy Elbląg">
Herb gminy Elbląg

Herb gminy Elbląg – jeden z symboli gminy Elbląg, ustanowiony 8 czerwca 2000.
Wygląd i symbolika.
Herb przedstawia na tarczy koloru srebrnego wizerunek czerwonej wiewiórki, siedzącej na zielonej gałązce leszczyny i trzymającej czterolistną koniczynę. Wiewiórka nawiązuje do herbu rodu Bażyńskich, zasłużonych dla regionu, natomiast koniczyna symbolizuje rolniczy charakter gminy, jak również ma zapewnić szczęście i pomyślność.

</doc>
<doc id="5111643" url="https://pl.wikipedia.org/wiki?curid=5111643" title="Ratusz (Podzamcze)">
Ratusz (Podzamcze)

Ratusz – skała w miejscowości Podzamcze w województwie śląskim, w powiecie zawierciańskim, w gminie Ogrodzieniec. Znajduje się w lesie, w odległości około 140 m na południowy wschód od wschodnich murów obronnych Zamku Ogrodzieniec. Są to tereny Wyżyny Częstochowskiej wchodzącej w skład Wyżyny Krakowsko-Częstochowskiej. 
Drogi wspinaczkowe.
Na Ratuszu uprawiana jest wspinaczka skalna. Wspinacze zaliczają go do Rejonu Cim na Podzamczu. Zbudowany jest z twardych wapieni skalistych, ma ściany pionowe lub przewieszone i wysokość 18 m. Jest 14 dróg wspinaczkowych o trudności od V do VI.4+ w skali Kurtyki. Na większości z nich zamontowano stałe punkty asekuracyjne: ringi (r) i stanowiska zjazdowe (st), na 3 drogach wspinaczka tradycyjna (trad). Brak łatwego wejścia na skałę; najłatwiejsza "Droga wejściowa" to V. 
Ratusz cieszy się dużą popularnością wśród wspinaczy skalnych. Od Zamku Ogrodzieniec prowadzi do niego ścieżka wydeptana przez wspinaczy. Tuż po wschodniej stronie Ratusza znajduje się skała Obeliski, na której również uprawiana jest wspinaczka skalna. 

</doc>
<doc id="5111646" url="https://pl.wikipedia.org/wiki?curid=5111646" title="Junisa Ługańsk">
Junisa Ługańsk



</doc>
<doc id="5111651" url="https://pl.wikipedia.org/wiki?curid=5111651" title="Obeliski">
Obeliski

Obeliski – skała w miejscowości Podzamcze w województwie śląskim, w powiecie zawierciańskim, w gminie Ogrodzieniec. Znajduje się w lesie, w odległości około 155 m na południowy wschód od wschodnich murów obronnych Zamku Ogrodzieniec. Są to tereny Wyżyny Częstochowskiej wchodzącej w skład Wyżyny Krakowsko-Częstochowskiej. 
Wspinaczka skalna.
Przez wspinaczy skalnych Obeliski nazywane są Obeliskiem i zaliczane do rejonu Cim na Podzamczu. Zbudowane są z twardych wapieni skalistych, mają ściany połogie lub pionowe i wysokość 16 m. Uprawiana jest na nich wspinaczka skalna. Jest 14 dróg wspinaczkowych o trudności od IV do VI.3+ w skali Kurtyki. Na niektórych zamontowano stałe punkty asekuracyjne: ringi (r) i stanowiska zjazdowe (st), na pozostałych drogach wspinaczka tradycyjna (trad). 
Drogi wspinaczkowe.
Skała Obeliski cieszy się dużą popularnością wśród wspinaczy skalnych. Od Zamku Ogrodzieniec prowadzi do niej ścieżka wydeptana przez wspinaczy. Tuż po jej zachodniej stronie znajduje się skała Ratusz, na której również uprawiana jest wspinaczka skalna. 

</doc>
<doc id="5111654" url="https://pl.wikipedia.org/wiki?curid=5111654" title="Wergiliusz Gołąbek">
Wergiliusz Gołąbek

Wergiliusz Gołąbek (ur. 1948) – doktor nauk humanistycznych w zakresie socjologii, wykładowca akademicki, przez wiele lat związany z instytucjami kultury (dyrektor Filharmonii im. Artura Malawskiego w Rzeszowie oraz Festiwalu Muzycznego w Łańcucie). Były prorektor ds. nauczania i prorektor ds. rozwoju i współpracy Wyższej Szkoły Informatyki i Zarządzania w Rzeszowie. Od 2016 pełni funkcję rektora tej uczelni.
Życiorys.
Jest doktorem nauk humanistycznych w zakresie socjologii Uniwersytetu Kardynała Stefana Wyszyńskiego w Warszawie. Jego zainteresowania naukowe koncentrują się na filozofii i etyce, a także wokół związków tych dyscyplin z życiem gospodarczym, dziennikarstwem, turystyką, literaturą i sztuką.
Od 1980 roku związany z Filharmonią Rzeszowską, z krótką przerwą w latach 1988–1989, gdy kierował Orkiestrą Wojciecha Rajskiego, znaną później jako Polska Filharmonia Kameralna w Gdańsku. Odbył z nią liczne tournée zagraniczne w Europie i w Chinach.
W latach 1990–2006 Dyrektor Naczelny Filharmonii im. Artura Malawskiego w Rzeszowie oraz Festiwalu Muzycznego w Łańcucie. W czasie jego działalności rzeszowska orkiestra symfoniczna stała się orkiestrą zaliczaną do najlepszych w Polsce, a łańcucki festiwal, pomimo poważnych problemów organizacyjno – finansowych, ugruntował swoją pozycję wśród najbardziej prestiżowych imprez muzycznych w Europie. Pod jego kierownictwem zarówno orkiestra Filharmonii Podkarpackiej w Rzeszowie, jak i Polskiej Filharmonii Kameralnej w Gdańsku, nagrały wiele płyt, między innymi dla wytwórni amerykańskich, europejskich oraz polskich.
Obecnie jest rektorem Wyższej Szkoły Informatyki i Zarządzania w Rzeszowie – największej niepublicznej uczelni wyższej w województwie podkarpackim.
Odznaczenia i wyróżnienia.
Był członkiem Komitetu Organizacyjnego Kongresu Kultury Polskiej w 2000 roku i współredaktorem Karty Kultury Polskiej przygotowanej pod auspicjami Prezydenta Rzeczypospolitej Polskiej. Były wiceprezydent Konferencji Dyrektorów Filharmonii Polskich, laureat Nagrody Miasta Rzeszowa. Odznaczony Krzyżem Kawalerskim Orderu Odrodzenia Polski (2005), Odznaką honorową „Zasłużony dla Kultury Polskiej” oraz Brązowym Medalem „Zasłużony Kulturze Gloria Artis” (2011). Członek Rady Nadzorczej spółki Copernicus Center Press Sp. z o.o.
Autor wielu ekspertyz dla Ministerstwa Kultury, Sejmowej Komisji Kultury oraz Instytutu Adama Mickiewicza w Warszawie.

</doc>
<doc id="5111656" url="https://pl.wikipedia.org/wiki?curid=5111656" title="Łukasz Rusznica">
Łukasz Rusznica

Łukasz Rusznica (ur. 1980) – polski fotograf, kurator wystaw.
Życiorys.
Jest absolwentem kulturoznawstwa na Uniwersytecie Wrocławskim. Jest laureatem "Fotograficznej Publikacji Roku 2019" – zdobywcą Nagrody im. Krzyśka Makowskiego – za książkę fotograficzną "Subterranean river," laureatem nagrody Warto (2015) oraz the Griffin Art Space Prize – Lubicz 2017"." Książka "How to Look Natural in Photos" (współautorka Beata Bartecka) znalazła się w finale nagrody The Rencontres d’Arles Book Awards w 2021. W 2020 został stypendystą Ministra Kultury i Dziedzictwa Narodowego oraz stypendystą prezydenta Wrocławia. W 2016 był uczestnikiem projektu "European Eyes on Japan". 
Jego prace były pokazywane w galeriach i instytucjach jak: Miesiąc Fotografii w Krakowie, BWA Wrocław, TIFF Festival, Galeria Raster, Muzeum Współczesne Wrocław, Muzeum Pana Tadeusza, Muzeum Sztuki w Łodzi, Haus am Lützowplatz w Berlinie, Maison de la Photographie w Lille. 
Jako kurator pracował z takimi artystami jak: Franek Ammer, Zdzisław Dados, Dominika Gęsicka, Lena Dobrowolska i Teo Ormond-Skeaping, Karol Grygoruk, Michał Łuczak, Lola Paprocka i Pani Paul, Anna Orłowska, Paweł Starzec, Tomasz Tyndyk, Léonie Young.
Prowadzi galerię fotograficzną Miejsce przy Miejscu 14 we Wrocławiu. W 2020 roku był dyrektorem programowym TIFF Festival we Wrocławiu. 
Linki zewnętrzne.
Strona internetowa

</doc>
<doc id="5111661" url="https://pl.wikipedia.org/wiki?curid=5111661" title="Elva Margariti">
Elva Margariti

Elva Margariti (ur. 14 czerwca 1980 w Tiranie) – albańska architekt i polityk, od 2019 minister kultury.
Życiorys.
W 2008 ukończyła studia z zakresu architektury na uniwersytecie we Florencji. Specjalizację w zakresie bio-architektury odbyła na uniwersytetach w Tampere i w Szanghaju. Zajmowała się planowaniem miast, a także realizacją projektów architektonicznych we Florencji i w Tiranie. W latach 2009-2010 projekty Elvy Margariti stały się częścią ekspozycji "Lo stilo dello Zar", wystawianej w Museo del Tessuto w Prato i w Muzeum Historii Nauki we Florencji.
Politycznie związana z Socjalistyczną Partią Albanii. Od 2015 realizuje współpracę pomiędzy Uniwersytetem Florenckim, a Uniwersytetem Katolickim w Tiranie, zmierzającą do uruchomienia w Albanii studiów magisterskich z zakresu architektury i inżynierii materiałowej. Od 2018 pracowała na stanowisku doradcy rządu albańskiego d.s. rozwoju i integracji obszarów wiejskich. W styczniu 2019 objęła kierownictwo resortu kultury w drugim rządzie Ediego Ramy. W dniach 4-6 lutego 2020 odwiedziła Warszawę biorąc udział w spotkaniu Europejskiej Sieci Pamięć i Solidarność.
W życiu prywatnym jest wdową (mąż Artan Asllani zmarł w styczniu 2021), ma córkę.

</doc>
<doc id="5111662" url="https://pl.wikipedia.org/wiki?curid=5111662" title="Żałobnica (owady)">
Żałobnica (owady)

Żałobnica, drogosz ("Hemipenthes") – rodzaj muchówek z rodziny bujankowatych i podrodziny Exoprosopinae. Larwy są nadpasożytami parazytoidalnych błonkoskrzydłych i rączycowatych. Owady dorosłe żerują na nektarze i spadzi.
Morfologia.
Muchówki o ciele długości od 5 do 14 mm. Głowę w widoku bocznym mają półkulistą, w widoku od przodu mniej więcej okrągłą. Potylica jest przeciętnie rozwinięta, porośnięta delikatnym, przylegającym owłosieniem. Oczy złożone są nerkowate wskutek obecności na ich tylnym brzegu płytkiego i szerokiego wykrojenia, u samic niewiele szerszej rozstawione niż u samców. Przyoczka rozmieszczone są na planie trójkąta równobocznego. Dość szerokie czoło porastają szczeciniaste włoski sterczące, a czasem też przylegające i krótkie łuski. Pokrycie twarzy jest podobne. Policzki są stosunkowo wąskie. Czułki rozstawione są węziej niż u rodzajów pokrewnych, trzeci ich człon jest asymetrycznie cebulowaty z aristą zwieńczoną włoskiem. Ryjek jest krótki, niewiele dłuższy niż otwór gębowy, zaopatrzony w walcowate lub nitkowate, nierzadko poskręcane głaszczki.
Tułów jest z tyłu szerszy niż z przodu, między skrzydłami tak szeroki jak głowa. Za głową występuje na nim kreza o dominującej barwie czarnej. Guzy barkowe są dość mocno rozrośnięte na boki. Długie szczecinki występują na krawędzi śródplecza i tarczki. Na pteropleurach obecne są kępy włosów; poza nimi boki tułowia są skąpo owłosione. Skrzydła mają w nasadowych połowach czarny lub rudobrązowy, wyraźnie odgraniczony wzór o kształcie charakterystycznym dla gatunku; wzór ten bywa rozleglejszy i może nawet obejmować całe skrzydło. Obecne są na nich dwie komórki submarginalne, a komórka dyskoidalna jest szeroka i tępo zwieńczona. Kolec kostalny jest ostry i cierniowaty. Płatek skrzydłowy jest wąski. Stosunkowo grube odnóża mają stopy zwieńczone ostrymi i prawie prostymi pazurkami, pozbawione przylg lub o przylgach słabo rozwiniętych. Golenie przedniej pary porastać mogą czarne szczecinki, natomiast brak na nich kolców.
Odwłok jest krótko-owalny, o siedmiu widocznych tergitach. Genitalia samca są małe, asymetryczne, wyposażone w długie i szerokie, szpatułkowate lub języczkowate nadprącie z wklęsłymi bokami oraz edeagus o bardzo krótko-owalnej podstawie.
Ekologia i występowanie.
Owady te zasiedlają zwykle lasy, ich skraje i inne obszary mniej lub bardziej zadrzewione. Występuje u nich nadpasożytnictwo. Larwy ich są parazytoidami błonkówek z rodziny gąsienicznikowatych oraz muchówek z rodziny rączycowatych, które same są parazytoidami gąsienic motyli nocnych. Osobniki dorosłe odwiedzają kwiaty celem żerowania na nektarze. Mogą także żerować na spadzi. Chętnie przysiadają na nasłonecznionych powierzchniach, w tym glebie i skałach.
Rodzaj ten najliczniej reprezentowany jest w Holarktyce. Mniej gatunków występuje w neotropikalnej, nieliczne zaś w północnych krańcach krainy orientalnej. W Polsce stwierdzono trzy gatunki – żałobnicę białopasą, drogosza żałobnego i "H. velutina".
Taksonomia.
Rodzaj ten wprowadzony został w 1869 roku przez Hermanna Loewa. W 1910 roku Daniel William Coquillett wyznaczył jego gatunkiem typowym opisanego w 1758 roku przez Karola Linneusza "Musca morio". W zapisie kopalnym żałobnice znane są z oligocenu i miocenu.
Do rodzaju tego należy ponad 90 opisanych gatunków:

</doc>
<doc id="5111663" url="https://pl.wikipedia.org/wiki?curid=5111663" title="Hemipenthes">
Hemipenthes



</doc>
<doc id="5111664" url="https://pl.wikipedia.org/wiki?curid=5111664" title="Państwowa Nagroda Literacka">
Państwowa Nagroda Literacka

Państwowa Nagroda Literacka (znana także jako Nagroda Literacka Ministra Wyznań Religijnych i Oświecenia Publicznego lub Nagroda Literacka MWRiOP) – jedna z najważniejszych nagród polskich okresu międzywojennego w dziedzinie literatury. Przyznawana była od 1925 za dzieło opublikowane w ciągu ostatnich trzech lat. Nagrodę przyznawało pięcioosobowe jury konkursowe, w którego skład wchodzili trzej przedstawiciele największych związków twórców oraz krytyk i reprezentant ministerstwa, wybierani przez aktualnego ministra wyznań religijnych i oświecenia publicznego.
W 1933 wprowadzono modyfikację, przyznając nagrodę za całokształt twórczości, ze szczególnym uwzględnieniem ostatnich pięciu lat. Element pieniężny nagrody był sukcesywnie zmieniany, dochodząc do 20 tys. zł w 1930, podczas gdy w 1925 wynosił jedynie 5 tys. zł
Laureatem pierwszej nagrody (18 stycznia 1925) był Stefan Żeromski (za "Wiatr od morza"). W latach późniejszych nagroda przyznawana była w grudniu. Ostatnim laureatem nagrody w okresie II RP był Artur Górski, którego w grudniu 1938 nagrodzono „za wieloletnią działalność pisarską”
MWRiOP przyznawało też podobne nagrody w zakresie sztuk plastycznych i muzyczych.
Nagroda o zbliżonej nazwie (Odznaka Nagrody Państwowej w dziedzinie literatury, często określana potocznie jako Państwowa Nagroda Literacka), była także przyznawana w okresie PRL-u przez Ministerstwo Sztuki i Kultury jako podzielna i trzystopniowa.

</doc>
<doc id="5111666" url="https://pl.wikipedia.org/wiki?curid=5111666" title="Nagroda Literacka Ministra Wyznań Religijnych i Oświecenia Publicznego">
Nagroda Literacka Ministra Wyznań Religijnych i Oświecenia Publicznego



</doc>
<doc id="5111672" url="https://pl.wikipedia.org/wiki?curid=5111672" title="Volley Vallefoglia">
Volley Vallefoglia

Volley Vallefoglia – włoski klub siatkarski kobiet, powstały w 2019 w Vallefogli. Klub od sezonu 2021/2022 występuje w rozgrywkach Serie A.

</doc>
<doc id="5111676" url="https://pl.wikipedia.org/wiki?curid=5111676" title="Hal Robson">
Hal Robson

Hal Robson (ur. 16 sierpnia 1911 w Yorku, zm. 2 lipca 1996 w San Bernardino) – amerykański kierowca wyścigowy kanadyjskiego pochodzenia, trzykrotny uczestnik Indianapolis 500.
Życiorys.
W 1923 roku przeprowadził się do Stanów Zjednoczonych, uzyskując później obywatelstwo tego kraju. Karierę sportową rozpoczął w 1930 roku, rywalizując wówczas przeważnie midgetami. W 1940 roku zadebiutował w AAA National Championship. Ścigał się także sprint carami w wyścigach pod egidą AAA, wygrywając w 1946 roku zawody na torze Dayton Speedway. W latach 1946–1948 trzykrotnie wystartował w Indianapolis 500, nie kończąc żadnej z prób. W 1953 roku nie zakwalifikował się do wyścigu, a w 1955 roku zakończył karierę kierowcy wyścigowego.
Jego bratem był George Robson, zwycięzca Indianapolis 500 z 1946 roku.
Wyniki.
Mistrzostwa Świata Formuły 1.
"W latach 1950–1960 wyścig Indianapolis 500 był eliminacją Mistrzostw Świata Formuły 1".

</doc>
<doc id="5111690" url="https://pl.wikipedia.org/wiki?curid=5111690" title="Parafia Najświętszego Serca Jezusowego w Barnimiu">
Parafia Najświętszego Serca Jezusowego w Barnimiu



</doc>
<doc id="5111693" url="https://pl.wikipedia.org/wiki?curid=5111693" title="Turniej Juniorów UEFA 1961">
Turniej Juniorów UEFA 1961

Finały Turnieju Juniorów UEFA 1961 – nieoficjalnych mistrzostw Europy piłkarzy do lat 18 – odbyły się w Portugalii. Trwały od 30 marca do 8 kwietnia 1961. Udział w rozgrywkach wzięło 13 drużyn.
Turniej odbywał się w miastach: Porto, Lizbona, Braga, Coimbra, Leiria, Évora.
Nieoficjalny tytuł mistrzów Europy zdobyła Portugalia, pokonując w finale Polskę. Na najniższym stopniu podium stanęli zawodnicy z RFN po zwycięstwie w meczu o trzecie miejsce nad reprezentacją Hiszpanii. Reprezentacja Portugalii zdobyła trofeum po raz pierwszy.
Uczestnicy.
Do turnieju przystąpiło 13 ekipː
Faza grupowa.
Mecze towarzyskie.
Podczas turnieju rozegrano trzy mecze towarzyskie.
Puchar Sir Stanleya Rousa
----Puchar José Crahaya
----Puchar Ebbego Schwartza
Finał.
 
MISTRZ EUROPY U-18 1961
Portugalia 1 TYTUŁ MISTRZA EUROPY U-18

</doc>
<doc id="5111695" url="https://pl.wikipedia.org/wiki?curid=5111695" title="Drogosz">
Drogosz

Osoby o tym nazwisku:

</doc>
<doc id="5111697" url="https://pl.wikipedia.org/wiki?curid=5111697" title="EMS Podilla Winnica">
EMS Podilla Winnica

FK EMC-Podilla Winnica (ukr. ФК «ЕМС-Поділля» Вінниця) – ukraiński klub piłki nożnej mężczyzn i kobiet, mający siedzibę w mieście Winnica, w środkowej części kraju, grający od 2019 w rozgrywkach ukraińskiej Wyższej ligi kobiet.
Historia.
Chronologia nazw:
Klub piłkarski FK EMC-Podilla został założony w Winnicy w 2011 roku. 3 stycznia 2012 w wyniku reorganizacji miejscowej "DJuSSz Nywa" powstała Szkoła Piłkarska WO-DJuSSz w futbolu Błochina oraz Biełanowa (Вінницька обласна ДЮСШ з футболу Блохіна та Бєланова), z którą klub nawiązał współpracę. Męski zespół startował w Pierwszej lidze (D2) mistrzostw obwodu winnickiego. Po zwycięstwie w sezonie 2015/16 awansował do Wyższej ligi (D1). W debiutowym sezonie 2016/17 beniaminek z ambicjami zdobył mistrzostwo obwodu winnickiego, wygrywając "złoty mecz" z "Fakełem Lipowiec". Również w 2017 zdobył Superpuchar obwodu, a w następnym sezonie 2017/18 był drugim w tabeli końcowej mistrzostw obwodu.
W 2017 drużyna kobiet z nazwą WO-DJuSSz zgłosiła się do rozgrywek Pierwszej ligi (D2), zajmując pierwsze miejsce w grupie B, ale potem przegrała w półfinale playoff z Mariupolczanką w rzutach karnych. W sezonie 2018/19 zespół najpierw zwyciężył w grupie A, a potem wygrał 4:1 w półfinale z SK Wysznewe i przegrał 0:4 w finale z Mariupolczanką. Jako wicemistrz Pierwszej ligi otrzymał promocję do Wyższej ligi. 16 lipca 2019 klub zmienił nazwę na FK EMC-Podilla. W sezonie 2019/20 zespół debiutował na najwyższym poziomie, zajmując końcowe dziewiąte miejsce w tabeli ligowej. W sezonie 2020/21 zajął 9.miejsce w rozgrywkach Wyższej ligi i potem zmagał się w turnieju play-off o utrzymanie w lidze.
Barwy klubowe, strój, herb, hymn.
Klub ma barwy czarno-czerwone. Piłkarki swoje domowe spotkania zazwyczaj grają w koszulkach po lewej stronie koloru czerwonego, a po prawej stronie koloru niebieskiego, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywał swoje mecze domowe na stadionie WNTU im. Jarosława Kułyka w Winnicy, który może pomieścić 3 tys. widzów.

</doc>
<doc id="5111699" url="https://pl.wikipedia.org/wiki?curid=5111699" title="Villa paniscus">
Villa paniscus



</doc>
<doc id="5111700" url="https://pl.wikipedia.org/wiki?curid=5111700" title="Chouaib Khadir">
Chouaib Khadir

Chouaib Khadir (ur. 30 października 1994) – marokański piłkarz występujący na pozycji pomocnika w klubie Wydad Fès.
Kariera klubowa.
Wychowanek Maghrebu Fez. 1 lipca 2014 awansował do pierwszego zespołu. Zadebiutował 23 sierpnia 2014 w przegranym 1:0 meczu przeciwko Ittihadowi Khémisset. W 65. minucie wszedł za Achrafa Bencharkiego. Pierwszego gola strzelił 8 maja 2016 w zremisowanym 2:2 meczu przeciwko Renaissance Berkane. Łącznie wystąpił w 29 meczach i trafił do siatki jeden raz.
Następnie grał w klubach: Ittihad Khémisset, CODM Meknès i Union Sidi Kacem.
1 listopada 2020 podpisał kontrakt z Wydadem Fès.
Statystyki.
"Stan na 5 stycznia 2022"

</doc>
<doc id="5111703" url="https://pl.wikipedia.org/wiki?curid=5111703" title="Kompot (ujednoznacznienie)">
Kompot (ujednoznacznienie)



</doc>
<doc id="5111704" url="https://pl.wikipedia.org/wiki?curid=5111704" title="Parafia Najświętszego Serca Jezusowego w Radowie Wielkim">
Parafia Najświętszego Serca Jezusowego w Radowie Wielkim



</doc>
<doc id="5111705" url="https://pl.wikipedia.org/wiki?curid=5111705" title="Pantery Humań (piłka nożna plażowa)">
Pantery Humań (piłka nożna plażowa)



</doc>
<doc id="5111707" url="https://pl.wikipedia.org/wiki?curid=5111707" title="Parafia Najświętszego Serca Jezusowego w Stargardzie">
Parafia Najświętszego Serca Jezusowego w Stargardzie



</doc>
<doc id="5111709" url="https://pl.wikipedia.org/wiki?curid=5111709" title="Tessera (planetologia)">
Tessera (planetologia)

Tessera – obszar silnie zdeformowanej skorupy planety, forma terenu występująca na powierzchni Wenus.
Charakterystyka.
Tessery to obszary silnie odbijające fale radaru, wzniesione, które zostały całkowicie zdeformowane przez co najmniej dwa zespoły powiązanych kompresyjnych i ekstensyjnych struktur tektonicznych.
Występowanie.
Ten typ terenu znany jest wyłącznie z Wenus. Pokrywają one ok. 8% powierzchni planety, mają rozmiary liniowe od kilkuset do kilku tysięcy kilometrów i kształt regularny lub wydłużony. Największe z nich występują na wenusjańskich wyżynach, mniejsze na średnich wysokościach, a na nizinach można je znaleźć tylko sporadycznie. Koncentrują się w pobliżu równika i na wysokich północnych szerokościach planetograficznych; na południe od równoleżnika 30° S dominują nizinne równiny, gdzie niewiele jest takich terenów. Tessery są rzadkie i nieobecne na terenach, gdzie występują duże strefy ryftowe, korony i wulkany. Stratygrafia ukazuje, że masywy tesser są najstarszymi rozpoznawalnymi jednostkami geomorfologicznymi na Wenus.
Badania.
Tessery były obserwowane z orbity, za pomocą radaru. Nazwa tej formy terenu pochodzi od płytek mozaikowych.
W latach 2028–2030 do Wenus ma zostać wysłana sonda DAVINCI+, która jest próbnikiem atmosferycznym, mającym dotrzeć do powierzchni w regionie Alpha Regio. Jego kamery mają zarejestrować pierwsze obrazy tessery z bliska.

</doc>
<doc id="5111710" url="https://pl.wikipedia.org/wiki?curid=5111710" title="Katzenellenbogen">
Katzenellenbogen

Osoby o nazwisku:
Zobacz też:

</doc>
<doc id="5111711" url="https://pl.wikipedia.org/wiki?curid=5111711" title="Parafia MBNP w Starym Opolu">
Parafia MBNP w Starym Opolu



</doc>
<doc id="5111712" url="https://pl.wikipedia.org/wiki?curid=5111712" title="Capelli Sport">
Capelli Sport

Capelli Sport – amerykańskie przedsiębiorstwo utworzone w 2011 roku przez GMA Group w Stanach Zjednoczonych, zajmująca się produkcją obuwia, odzieży sportowej i innych artykułów związanych ze sportem. Jej główna siedziba znajduje się w Nowym Jorku.
Firma Capelli Sport kontroluje rynek na całym kontynencie amerykańskim, natomiast Capelli Europe GmbH obejmuje obszar Europy, Bliskiego Wschodu czy Afryki.
24 stycznia 2017 roku Capelli Sport podpisało umowę partnerską z zespołem United Soccer League Rochester Rhinos, a stadion został przemianowany na Capelli Sport Stadium.
Capelli Sport skoncentrowało się na rynku piłkarskim , produkując stroje, rękawice bramkarskie i piłki, a także odzież codzienną – taką jak t-shirty, bluzy z kapturem, kurtki i legginsy – oraz akcesoria, takie jak torby i czapki. Produkty obuwnicze Capelli obejmują trampki i buty piłkarskie.

</doc>
<doc id="5111713" url="https://pl.wikipedia.org/wiki?curid=5111713" title="Kościół Świętych Stygmatów św. Franciszka z Asyżu w Woźnikach">
Kościół Świętych Stygmatów św. Franciszka z Asyżu w Woźnikach

Kościół Świętych Stygmatów świętego Franciszka z Asyżu – kościół będący świątynią klasztoru Franciszkanów. Znajduje się we wsi Woźniki, w gminie Grodzisk Wielkopolski, w powiecie grodziskim, w województwie wielkopolskim.
Murowana świątynia została ukończona w 1723 roku, co jest uwidocznione na fasadzie. Kościół został wybudowany przez pracującego przez całe życie w Wielkopolsce architekta włosko-szwajcarskiego Jana Catenazziego, którego wspomagał budowniczy zakonny Mateusz Osiecki. Stworzyli oni razem jeden z najcenniejszych zabytków barokowych Wielkopolski: jednonawowy kościół o elewacji wzorowanej na tylnej fasadzie fary poznańskiej i bardzo bogatym od strony architektonicznej wnętrzu, które do 1775 roku otrzymało piękne wyposażenie. Obok stał czworokątny klasztor, w którym przebywało 20 zakonników.
Po rozbiorach władze pruskie najpierw zabroniły przyjmować nowych zakonników, natomiast w 1836 roku dokonały kasacji klasztoru. Przez kilka lat mieścił się w nim zakład dla emerytów, następnie szkoła, aż wreszcie zabudowania zostały sprzedane Konstancji Mielżyńskiej z Chobienic – z rodziny, która miała tutaj groby swoich przodków. Większa część klasztoru została rozebrana, natomiast w 1926 roku świątynia uznana została za ruinę i zabroniono w niej odprawiania nabożeństw. Polska Ludowa potraktowała ten obiekt jako mienie prywatne i upaństwowiła – zabytkowe wyposażenie zostało przeniesione do okolicznych świątyń i do Poznania, z kolei klasztor został przekazany do administrowania Nadleśnictwu Podłoziny.
Długoletnie starania o należne zainteresowanie się tym wartościowym zabytkiem w końcu przyniosły skutek. W 1976 roku zabudowania poklasztorne zostały przejęte przez władze kościelne i rozpoczęto remont. W okolicy brak jednak mieszkańców dla których można by tu erygować parafię. Prace ruszyły więc na dobre dopiero w 1978 roku, po przybyciu do Woźnik franciszkanów – zakonników z tej samej rodziny Braci Mniejszych co pierwotni gospodarze klasztoru (odłam zwany reformatami został zniesiony). Sporego wysiłku wymagało odzyskanie dawnego wyposażenia, które szczęśliwie zachowało się w innych świątyniach m.in. w Kościele św. Stanisława w Buku, z Ptaszkowa natomiast powróciły stare sprzęty liturgiczne. Remont w świątyni i podziemiach został ostatecznie zakończony w 1992 roku, natomiast jego przeprowadzenie zostało uhonorowane nagrodą przez Ministerstwo Kultury i Sztuki.
We wnętrzu znajduje się: 7 ołtarzy, stalle, balustrada, ławki i 3 konfesjonały, wykonane w drewnie przez rzemieślnika zakonnego Tomasza Mielnarskiego, którego wspomagał brat Adam Sikorski. Rzeźby zostały wykonane być może przez Antoniego Schultza z Rawicza – znanego twórcę z drugiej połowy XVIII wieku. W ołtarzu głównym znajduje się obraz Odpust Porcjunkuli, który zastąpił zaginiony obraz oryginalny. Na ścianach zostały zawieszone kopie portretów fundatorów i dobrodziejów klasztoru. Dużym zainteresowaniem odwiedzających cieszą się podziemia, w których są umieszczone trzy krypty z kilkudziesięcioma trumnami (m.in. członków znanej wielkopolskiej rodziny Mielżyńskich). Zawieszona tu jest również tablica z nazwiskami wszystkich reformatów z Woźnik, których w latach 1660-1836 było 91, w tym 16 zmarłych w opinii świętości.

</doc>
<doc id="5111714" url="https://pl.wikipedia.org/wiki?curid=5111714" title="Parafia Najświętszego Serca Jezusowego w Moraczy">
Parafia Najświętszego Serca Jezusowego w Moraczy



</doc>
<doc id="5111715" url="https://pl.wikipedia.org/wiki?curid=5111715" title="Żabiniec (Hucina)">
Żabiniec (Hucina)

Żabiniec − przysiółek wsi Hucina w Polsce, położony w województwie podkarpackim, w powiecie kolbuszowskim, w gminie Niwiska.
W latach 1975–1998 przysiółek administracyjnie należał do województwa rzeszowskiego.

</doc>
<doc id="5111716" url="https://pl.wikipedia.org/wiki?curid=5111716" title="Antoni Wojdas">
Antoni Wojdas

Antoni Wojdas (ur. 1895, zm. 28 kwietnia 1949 w Stambule) – polski duchowny rzymskokatolicki, salezjanin.
Życiorys.
Około 1923 złożył śluby zakonne, zaś w 1932 przyjął święcenia kapłańskie. W 1935 jako jeden z pierwszych polskich salezjanów przybył do Turcji. W latach 1935–1937 pracował w Adampolu, gdzie był proboszczem polskiej parafii (zastąpił ks. Zarembę). W Turcji ks. Wojdas przebywał do śmierci w 1949 roku.
W 2021 udało się ustalić, iż ks. Antoni Wojdas w trakcie II wojny światowej współpracował z konsulem generalnym RP w Stambule Wojciechem Rychlewiczem przy wystawianiu fałszywych metryk Żydom i umożliwiających im uzyskanie wizy do Palestyny obraz obu Ameryk w celu uniknięcia holocaustu.

</doc>
<doc id="5111717" url="https://pl.wikipedia.org/wiki?curid=5111717" title="Parafia Najświętszego Serca Pana Jezusa w Moraczy">
Parafia Najświętszego Serca Pana Jezusa w Moraczy



</doc>
<doc id="5111722" url="https://pl.wikipedia.org/wiki?curid=5111722" title="Matka Polka">
Matka Polka

Matka Polka, także matka-Polka lub Matka-Polka – polski symbol kobiety patriotycznej, która całe swoje życie poświęciła rodzinie i wychowaniu dzieci jako matka. Pełni rolę mitu społecznego.
Historia.
Archetyp jest zakorzeniony w historii Polski. Powstał, gdy kraj ten utracił niepodległość; po napisaniu przez Adama Mickiewicza utworu pt. "Do Matki Polki" (1830); inną postacią w twórczości tego poety, którą można zaklasyfikować jako Matkę Polkę, jest pani Rollison z "Dziadów". W okresie, gdy państwo polskie było w trakcie konfliktu zbrojnego, okupacji wojennej czy pod zaborami, to najczęściej kobiety musiały opiekować się walczącymi mężczyznami, a także prowadzić gospodarstwo lub interesy. W czasie komunizmu i Polskiej Rzeczypospolitej Ludowej (1952–1989), kiedy mężowie działali politycznie, kobiety nie tylko musiały łączyć pracę zawodową z licznymi obowiązkami rodzinnymi, ale także nierzadko same angażowały się w działalność opozycyjną. Współcześnie bycie matką postrzegane jest raczej w kontekście godzenia ról zawodowych i rodzinnych aniżeli jako wypełnianie obowiązku względem ojczyzny, stąd też ideał Matki Polki nie ma już takiego znaczenia jak dawniej.
Opis Matki Polki.
Zadaniem Matki Polki jest wychowanie dzieci w duchu patriotycznym, w umiłowaniu wolności oraz w poszanowaniu dla języka ojczystego i kultury. Tym samym, działając w ramach swojego życia rodzinnego, równocześnie służy społeczeństwu; traktowano to jako formę zaangażowania politycznego. Najczęściej jest to osoba wielozadaniowa, zmęczona i zapracowana, ale także heroiczna i gotowa do poświęceń. Symbol uwzględnia również element wyznaniowy, określając Matkę Polkę jako katoliczkę.
Stereotyp Matki Polki pojawia się również jako antonim kobiety feministycznej. Odpowiada za to dyskurs katolicko-prawicowy, który opowiada się za utrzymaniem tradycji narodowych poprzez odpowiednie wychowanie dzieci i młodzieży. Ponadto świadomość istotnej roli, jaką pełnią Matki Polki w narodzie, zniechęcała kobiety do walki o równouprawnienie.Czasami Matka-Polka była widziana jako odpowiednik samej Matki Bożej.
Określenie to nie posiada odpowiedników w innych językach.
Wpływ na popkulturę.
Wpływ przysłowiowej Matki Polki na kulturę popularną widnieje między innymi w obrazach Artura Grottgera: "Żałobne wieści" oraz "Na pobojowisku". Na ten temat powstało wiele publikacji naukowych, książek (m.in.: Zuzanna Orlińska, "Matka Polka", czy seria "Nietypowa Matka Polka" autorstwa Anny Szczepanek) i utworów muzycznych (w tym singel Marie pt. „Matka Polka”, czy utwór Izy Kowalewskiej pod tym samym tytułem z albumu "Nocna zmiana").
W 1973 r. na placu mostowym w Raciborzu odsłonięto Pomnik Matki Polki autorstwa Jana Borowczaka.
Imię Matki Polki nosi Instytut Centrum Zdrowia w Łodzi, specjalizujący się w zakresie położnictwa, neonatologii, ginekologii oraz pediatrii.

</doc>
<doc id="5111724" url="https://pl.wikipedia.org/wiki?curid=5111724" title="Parafia św. Stanisława BM w Kozielicach">
Parafia św. Stanisława BM w Kozielicach



</doc>
<doc id="5111726" url="https://pl.wikipedia.org/wiki?curid=5111726" title="Kościół Najświętszego Serca Pana Jezusa w Dębicy">
Kościół Najświętszego Serca Pana Jezusa w Dębicy

Kościół Najświętszego Serca Pana Jezusa w Dębicy – rzymskokatolicki kościół parafialny należący do parafii pod tym samym wezwaniem (dekanat Dębica Zachód diecezji tarnowskiej).
Jest to świątynia wzniesiona w latach 1985–1991 według projektu Zbigniewa Zjawina. Kamień węgielny został poświęcony i wmurowany 8 czerwca 1986 roku przez biskupa Piotra Bednarczyka. Kościół został konsekrowany przez biskupa Józefa Życińskiego 7 października 1991 roku. Wystrój prezbiterium został zaprojektowany i wykonany przez Bogdanę Ligęzę-Drwal. Witraże zaprojektowane przez Marka Niedojadłę zostały wykonane w 2001 roku w Pracowni Witraży Krzysztofa Paczki i Andrzeja Cwilewicza.

</doc>
<doc id="5111728" url="https://pl.wikipedia.org/wiki?curid=5111728" title="Kościół św. św. Józefa i Rajmunda w Montrouge">
Kościół św. św. Józefa i Rajmunda w Montrouge



</doc>
<doc id="5111729" url="https://pl.wikipedia.org/wiki?curid=5111729" title="Kościół Świętych Józefa i Rajmunda w Montrouge">
Kościół Świętych Józefa i Rajmunda w Montrouge



</doc>
<doc id="5111734" url="https://pl.wikipedia.org/wiki?curid=5111734" title="Owoc złożony">
Owoc złożony



</doc>
<doc id="5111736" url="https://pl.wikipedia.org/wiki?curid=5111736" title="Artur Frey">
Artur Frey

Artur Stefan Frey (ur. 14 kwietnia 1932 w Milanówku, zm. 12 czerwca 2021 w Szczecinie) – polski prawnik, działacz opozycji antykomunistycznej w PRL.
Życiorys.
Studiował prawo na Wydziale Prawa Uniwersytetu Łódzkiego. W dniu 10 października 1952 roku został - na wniosek Wojewódzkiego Urzędu Bezpieczeństwa Publicznego w Łodzi - skazany przez Komisję Specjalną do Walki z Nadużyciami i Szkodnictwem Gospodarczym na dwa lata obozu pracy za "za wrogą działalność w organizacji młodzieżowej". Karę odbył w Zakładzie Karnym w Łodzi oraz w Obozie Pracy Monopol w Warszawie, pracując przymusowo przy budowie Pałacu Kultury i Nauki. We wrześniu 1953 roku został zwolniony i przywrócony na drugi rok prawa UŁ. Po ukończeniu studiów odbył aplikację sędziowską w Sądzie Wojewódzkim w Szczecinie (1956-1957). Następnie pracował w Sądzie Powiatowym w Gryfinie jako asesor (1958-1959) oraz sędzia (od 1960). W 1961 roku został radcą prawnym.
W latach 1973-1980 uczestniczył w spotkaniach Duszpasterstwa Akademickiego, organizowanych przez o. Huberta Czumę oraz w spotkaniach opozycji przedsierpniowej. Od sierpnia 1980 roku był członkiem NSZZ „Solidarność”. Współpracował z Międzyzakładową Komisją Robotniczą w Szczecinie, w ramach której współzakładał Biuro Prawne MKR. W 1981 roku był współzałożycielem i członkiem prezydium szczecińskiego Komitetu Obrony Więzionych za Przekonania oraz jednym z założycieli stowarzyszenia Przymierze Społeczne „Odrodzenie”. Opracowywał również raporty o łamaniu prawa.&lt;br&gt;
Po ogłoszeniu stanu wojennego organizował pomoc prawną w Diecezjalnym Punkcie Pomocy. Uczestniczył w manifestacjach patriotycznych (1982), a od listopada 1983 roku był radcą prawnym Biskupiego Komitetu Charytatywno-Społecznego. W latach 1981-1989 zajmował się kolportażem prasy i wydawnictw podziemnych, a w 1988 roku był członkiem Grupy Pomocowej przy kościele św. Andrzeja Boboli w Szczecinie. Podczas strajków w 1988 roku był doradcą prawnym strajkujących w Wojewódzkim Przedsiębiorstwie Komunikacji Miejskiej w Szczecinie oraz Międzyzakładowym Komitecie Strajkowym w szczecińskim Porcie.
Był dwukrotnie rozpracowywany przez organy bezpieczeństwa PRL: w latach 1977-1978 przez Komendę Wojewódzką Milicji Obywatelskiej w Szczecinie w ramach sprawy operacyjnego sprawdzenia o krypt. Edek oraz w latach 1984-1985 przez szczeciński Wojewódzki Urząd Spraw Wewnętrznych w ramach sprawy operacyjnego sprawdzenia o krypt. Ambulans. 
Od marca 1989 roku był członkiem Obywatelskiego Komitetu Porozumiewawczego Regionu Pomorze Zachodnie. Podczas wyborów parlamentarnych w 1989 roku przewodniczącym Wojewódzkiej Komisji Wyborczej do Senatu RP oraz członkiem Zespołu Prawników. W latach 1990-1994 był radnym miejskim Szczecina z ramienia OKP "Solidarność". Od 1990 roku należał do Związku Kombatantów RP i Byłych Więźniów Politycznych oraz współzakładał i przewodniczył Komitetowi Badania Zbrodni Stalinowskich. Od 1991 roku przewodniczył Zarządowi Wojewódzkiemu Porozumienia Centrum w Szczecinie. W 2010 roku przeszedł na emeryturę.
W 2001 roku był jednym z założycieli Stowarzyszenia "Instytut Słowiańszczyzny Zachodniej". W 2010 roku otrzymał Brązowy Medal Ministra Sprawiedliwości, natomiast w 2018 roku został uhonorowany Złotą Odznaką Honorową Gryfa Zachodniopomorskiego.
Został pochowany na Cmentarzu Centralnym w Szczecinie.

</doc>
<doc id="5111742" url="https://pl.wikipedia.org/wiki?curid=5111742" title="Lytton (Kanada)">
Lytton (Kanada)

Lytton – miejscowość ("village") w Kanadzie, w prowincji Kolumbia Brytyjska, w Kamloops Division Yale Land District, podjednostka podziału statystycznego, położona u zbiegu rzek Fraser i Thompson River, na północny wschód od Vancouver. Według spisu powszechnego z 2016 obszar village to: 6,73 km², a zamieszkiwało wówczas ten obszar 249 osób (gęstość zaludnienia: 37 os./km²).
Historia.
Pierwsze ślady zasiedlenia terenów dzisiejszego Lytton przez tubylcze ludy Kanady odnotowano ok. 10 tysięcy lat temu. Miejscowość została nazwana w 1858 na cześć Edwarda Bulwera-Lyttona przez gubernatora Jamesa Douglasa, w 1945 uzyskała status village.
Pożar i zniszczenie miejscowości.
Ponadnormatywne upały, jakie nawiedziły Kolumbię Brytyjską na przełomie czerwca i lipca 2021 roku, doprowadziły do wystąpienia dynamicznie rozwijających się pożarów okalających miejscowość lasów, które objęły także Lytton. W wyniku szybko rozprzestrzeniającego się ognia trawiącego miejskie zabudowania, wieczorem 30 czerwca 2021 zarządzono natychmiastową ewakuację wszystkich mieszkańców, a równocześnie domy opuścić musiało ponad 750 mieszkańców innych okolicznych zabudowań. 
W wyniku pożaru spłonęła doszczętnie większość miejscowości - ok. 90% zabudowań, w tym dobytki pośpiesznie opuszczających domy mieszkańców. Ogień zniszczył wieże przekaźnikowe telefonii komórkowej, utrudniając kontakt pomiędzy uciekinierami. Większość mieszkańców znalazła schronienie w położonej na północ od miasta sąsiedniej miejscowości Lillooet, gdzie zorganizowano centrum ewakuacyjne i schronienie, oferując żywność, odzież i kosmetyki.
Klimat.
W miejscowości panuje klimat kontynentalny wykazujący także cechy klimatu śródziemnomorskiego, z ciepłymi latami i chłodnymi zimami. Tutejsze warunki geologiczne i klimatyczne sprzyjają biciu rekordów temperatury w skali całej Kanady, które notowano kolejno w 1937, 1941, 2004 i 2021 roku.
Fala upałów w 2021.
Podczas katastrofalnej fali upałów, która na przełomie czerwca i lipca 2021 roku nawiedziła środkowo-zachodnie wybrzeże Ameryki Północnej, miejscowość Lytton zwróciła uwagę w skali globalnej z powodu ekstremalnych rekordów temperatury odnotowanych trzy dni z rzędu.
W niedzielę 27 czerwca lokalna stacja meteorologiczna opublikowała wartość pomiarową 46,6 stopni Celsjusza. Kolejnego dnia, w poniedziałek 28 czerwca, temperatura wyniosła z kolei 47,9 stopni Celsjusza, a we wtorek osiągnięto kolejną nieodnotowaną wcześniej wartość, 49,6 stopni Celsjusza. Każdy z tych trzech pomiarów był zarazem najwyższą odnotowaną temperaturą powietrza w historii pomiarów na terenie Kanady.
Demografia.
Według spisu powszechnego obszar miejscowości zamieszkiwało w 2011 228 osób, a w 2016 – 249 osób.
Komunikacja.
Przez Lytton przebiega droga transkanadyjska (Highway 1/Trans-Canada), która w miejscowości łączy się z drogą dalekobieżną Highway 12 (Lytton–Lillooet–Cache Creek).

</doc>
<doc id="5111746" url="https://pl.wikipedia.org/wiki?curid=5111746" title="Puchar Ligi Greckiej w piłce siatkowej mężczyzn (2020/2021)">
Puchar Ligi Greckiej w piłce siatkowej mężczyzn (2020/2021)

Puchar Ligi Greckiej w piłce siatkowej mężczyzn 2020/2021 – 10. sezon rozgrywek o siatkarski puchar ligi greckiej zorganizowany przez "Enosi Somation Amiwomenon Petosferiston" (ESAP). Zainaugurowany został 16 października 2020 roku.
W rozgrywkach udział wzięło 9 drużyn. Składały się z fazy grupowej oraz turnieju finałowego. W fazie grupowej drużyny rywalizowały w trzech grupach. Do turnieju finałowego awans uzyskali zwycięzcy poszczególnych grup oraz najlepsza drużyna z drugiego miejsca.
Turniej finałowy odbył się w dniach 17-18 kwietnia 2021 roku w hali sportowej "Dimitrios Wikielas" w Werii. Po raz drugi puchar ligi greckiej zdobył , który w finale pokonał .
MVP wybrany został Słoweniec Žiga Štern.
Turniej poświęcony był pamięci greckiego siatkarza Nikosa Samarasa.
System rozgrywek.
Rozgrywki o puchar ligi greckiej w sezonie 2020/2021 składały się z fazy grupowej i turnieju finałowego.
W fazie grupowej drużyny podzielone zostały na trzy grupy (A, B i C). W grupie A znalazły się drużyny z północnej Grecji, natomiast do pozostałych grup zespoły przydzielone zostały w drodze losowania. W każdej grupie drużyny rozgrywały ze sobą po jednym spotkaniu. Do turnieju finałowego awans uzyskali zwycięzcy poszczególnych grup oraz najlepsza drużyna z drugiego miejsca.
Turniej finałowy składał się z półfinałów i finału. Pary półfinałowe powstały w drodze losowania. W ramach półfinałów i finału rozgrywany był jeden mecz.
Drużyny uczestniczące.
W rozgrywkach o puchar ligi greckiej w sezonie 2020/2021 uczestniczyło 9 drużyn: , , , , , , , oraz .
Wszystkie drużyny miały grać w najwyższej klasie rozgrywkowej – Volley League – jednak przed początkiem sezonu z udziału w lidze zrezygnował klub .
Rozgrywki.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań
Grupa C.
Tabela
Wyniki spotkań

</doc>
<doc id="5111747" url="https://pl.wikipedia.org/wiki?curid=5111747" title="Andriej Liczko">
Andriej Liczko

Andriej Jewgienjewicz Liczko (; ur. 8 listopada 1926 w Łudze, zm. 6 sierpnia 1994) – radziecki lekarz psychiatra dziecięcy, doktor nauk medycznych, profesor, uhonorowany tytułem „Zasłużony Działacz Nauki RFSRR” (1977). Jego twórczość była oparta na pracach Karla Leonharda i Piotra Gannushkina. Wysunął teorię akcentuacji charakteru jako kolejną typologię osobowości akcentowanych, opracowaną wcześniej przez Leonharda.

</doc>
<doc id="5111751" url="https://pl.wikipedia.org/wiki?curid=5111751" title="Parafia św. Stanisława BM w Niechorzu">
Parafia św. Stanisława BM w Niechorzu



</doc>
<doc id="5111753" url="https://pl.wikipedia.org/wiki?curid=5111753" title="Aleksander Wiącek">
Aleksander Wiącek

Aleksander Wiącek (ur. 2 lipca 2000) – polski biegacz średnio- i długodystansowy, mistrz Polski w biegu na 5000 metrów.
Pochodzi z Kołbieli, od początku kariery trenuje i reprezentuje OKS Start Otwock. Jego największym osiągnięciem jest mistrzostwo Polski seniorów w biegu na 5000 metrów z 2021 roku. Jest również halowym wicemistrzem Polski z tego samego roku w biegu na 3000 metrów.
Wybrane rekordy życiowe: 1500 metrów - 3:45.79 (2021), 3000 metrów - 8:09.05 (2020), 5000 metrów - 14:05.20 (2021), 10000 metrów 29:45.82 - (2021).

</doc>
<doc id="5111754" url="https://pl.wikipedia.org/wiki?curid=5111754" title="Klasztor w Komańczy">
Klasztor w Komańczy



</doc>
<doc id="5111759" url="https://pl.wikipedia.org/wiki?curid=5111759" title="Masakra w Końskich (1939)">
Masakra w Końskich (1939)



</doc>
<doc id="5111761" url="https://pl.wikipedia.org/wiki?curid=5111761" title="Prietrž (powiat Senica)">
Prietrž (powiat Senica)

Prietrž – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5111765" url="https://pl.wikipedia.org/wiki?curid=5111765" title="Prievaly">
Prievaly

Prievaly – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5111766" url="https://pl.wikipedia.org/wiki?curid=5111766" title="Hemipenthes velutina">
Hemipenthes velutina

Hemipenthes velutina – gatunek muchówki z rodziny bujankowatych i podrodziny Exoprosopinae.
Taksonomia.
Gatunek ten wymieniany był w literaturze po raz pierwszy w 1818 roku, jednak użyte wówczas nazwy stanowią "nomina nuda". Za ważną uznaje się nazwę nadaną w 1820 roku przez Johanna Wilhelma Meigena w kombinacji "Anthrax velutina". Miejsce typowe znajduje się we Włoszech lub Francji.
Morfologia.
Muchówka o ciele długości od 5,5 do 13 mm. Ubarwienie ma matowoczarne z czarnym opyleniem. Kulista głowa cechuje się bardzo krótkim, niewiele dłuższym od otworu gębowego ryjkiem. Na przedzie czoła i twarzy występuje domieszka łusek jasnożółtych, a wzdłuż tylnych krawędzi oczu złożonych łuski białożółte. Czułki mają człon trzeci asymetrycznie cebulowaty, wyposażony w zwieńczoną włoskiem aristę. Za głową znajduje się kreza z włosów czarnych, w części górnej z domieszką włosków czerwonożółtych. Śródplecze i tarczka mają długie szczecinki na brzegach. Żółte łuski na śródpleczu nie układają się w paski przy jego brzegach. Łuseczki skrzydłowe są brunatne ze złociście żółtymi łuskami na krawędziach. Przezmianki mają brunatne trzonki i białe główki. Przed nasadą przezmianki wyrasta pęczek czerwonożółtych włosków. Barwa plumuli również jest czerwonożółta. Skrzydło na większej powierzchni jest zaczernione, przy czym zaczernienie to obejmuje wierzchołek komórki radialnej, ale nie obejmuje wierzchołka komórki dyskoidalnej. Odnóża mają stopy pozbawione przylg. Odwłok jest krótko-owalny, owłosiony czarno z biało owłosionymi: tergitem pierwszym, połową tergitu drugiego, przepaską nasadową tergitu czwartego oraz bokami tergitu siódmego.
Ekologia i występowanie.
Owady dorosłe odwiedzają kwiaty celem żerowania na nektarze i pyłku. Larwy wykazują nadpasożytnictwo. Są one parazytoidami błonkówek z rodziny gąsienicznikowatych oraz muchówek z rodziny rączycowatych, które same są parazytoidami gąsienic motyli.
Gatunek palearktyczny. W Europie znany jest z Portugalii, Hiszpanii, Francji, Belgii, Niemiec, Szwajcarii, Austrii, Włoch, Polski, Czech, Słowacji, Węgier, Ukrainy, Rumunii, Mołdawii, Bułgarii, Słowenii, Chorwacji, Bośni i Hercegowiny, Serbii, Czarnogóry, Albanii, Macedonii Północnej, Grecji oraz europejskiej części Rosji. W Afryce Północnej zamieszkuje Maroko, Algierię, Tunezję i Egipt. W Azji znany jest z Cypru, Turcji, Gruzji, Armenii, Azerbejdżanu, Syrii, Libanu, Izraela, Turkmenistanu, Iranu, Mongolii oraz Chin, w tym Sinciangu, Mongolii Wewnętrznej, Jiangsu i Qinghai. W Europie Środkowej jest gatunkiem rzadkim, w Polsce osiągającym północną granicę zasięgu.

</doc>
<doc id="5111767" url="https://pl.wikipedia.org/wiki?curid=5111767" title="Rohov (powiat Senica)">
Rohov (powiat Senica)

Rohov – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5111769" url="https://pl.wikipedia.org/wiki?curid=5111769" title="Rovensko (powiat Senica)">
Rovensko (powiat Senica)

Rovensko – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5111773" url="https://pl.wikipedia.org/wiki?curid=5111773" title="Francis Planté">
Francis Planté

Francis Planté (ur. 2 marca 1839 w Orthez, zm. 19 grudnia 1934 w Saint-Avit) – francuski pianista.
Życiorys.
Zadebiutował jako pianista w wieku 7 lat. W latach 1849–1850 studiował w Konserwatorium Paryskim u Antoine’a François Marmontela, po zaledwie 7 miesiącach nauki zdobywając I nagrodę w grze na fortepianie. Później uczył się harmonii u François Bazina. Jako protegowany Franza Liszta i Gioacchino Rossiniego występował w paryskich salonach, występował też jako kameralista z Jeanem-Delphinem Alardem i Augustem Franchomme’em. Na dziesięć lat wycofał się z publicznej działalności, wznawiając koncertowanie w 1872 roku. Odbył liczne podróże po Europie, w 1886 roku wykonał w Paryżu w obecności kompozytora "II Koncert fortepianowy A-dur" i "II Rapsodię węgierską" Liszta. Po 1900 roku zaprzestał publicznych występów, pojawił się na scenie ponownie tylko raz na kilku koncertach w 1915 roku, grając jednak oddzielony od publiczności kotarą.
W 1928 roku dokonał nagrania dla wytwórni Columbia Records 7 etiud Fryderyka Chopina oraz utworów Felixa Mendelssohna i Roberta Schumanna.

</doc>
<doc id="5111775" url="https://pl.wikipedia.org/wiki?curid=5111775" title="Aberdeen (Nowa Szkocja)">
Aberdeen (Nowa Szkocja)

Aberdeen – miejscowość ("community"; przed 26 czerwca 2007 "dispersed rural community") położona w Kanadzie, we wschodniej części kanadyjskiej prowincji Nowa Szkocja, zasiedlona od 2 połowy XIX wieku. W 1956 liczyła 83 mieszkańców.
Położenie.
Miejscowość ("community"; przed 26 czerwca 2007 "dispersed rural community") jest położona w hrabstwie Inverness, około 6 km od Whycocomagh, na zachód od Bras d’Or Lake (45°58′15″N, 61°03′34″W), w kanadyjskiej prowincji Nowa Szkocja.
Historia i nazewnictwo.
Miejscowość (która nazwę – nadaną w 1899 przez pochodzącego z miejscowości Tyrie poczmistrza Petera Carmichaela – nosi po szkockim mieście Aberdeen; nazwa urzędowo zatwierdzona 3 maja 1951) założona na obszarze nadań z 1862 dla Thomasa D. Archibalda oraz z 1867 dla Flory Campbell i zasiedlona przez osadników: Josepha Reeda, George’a Mallinga, Murdocha Carmichaela, Donalda i Lachlina MacCallumów, Harveya MacAulaya, Malcolma (lub Angusa) Martina oraz Donalda McLeoda.
Dominuje uprawa roli, od 1908 w Aberdeen działała szkołą, w latach 1899–1968 działał (w ramach trasy pocztowej z Baddeck do stacji kolejowej Orangedale) w miejscowości (zlikwidowany w związku z ustanowieniem Whycocomagh RR ("rural route") No. 4) urząd pocztowy (poczmistrze: 1899–1902 – Peter Carmichael, 1902–1913 – Daniel M. Carmichael, 1913–1940 – Catherine Carmichael, 1940–1950 – Murdoch Alexander Carmichael, 1951–1967 – Rachel MacFadyen), a w 1919 najbliższa stacja kolejowa znajdowała się w odległym o ponad 15 km Orangedale.
Demografia.
W 1919 miejscowość zamieszkiwało 100 osób, a w 1956 – 83 osób.

</doc>
<doc id="5111776" url="https://pl.wikipedia.org/wiki?curid=5111776" title="Empresa Mexicana de la Lucha Libre">
Empresa Mexicana de la Lucha Libre



</doc>
<doc id="5111781" url="https://pl.wikipedia.org/wiki?curid=5111781" title="Kompleks skoczni narciarskich w Laiyuan">
Kompleks skoczni narciarskich w Laiyuan



</doc>
<doc id="5111784" url="https://pl.wikipedia.org/wiki?curid=5111784" title="Hieronim Ochocki">
Hieronim Ochocki

Hieronim Ochocki herbu Ostoja (zm. 1676) – doktor obojga praw, kustosz pilicki, kanonik i oficjał wiślicki, kanonik kolegiaty Wszystkich Świętych w Krakowie, protonotariusz apostolski, asesor w kurii krakowskiej, proboszcz w Strożyskach, Sędziszowie i Słupi.
Życiorys.
Hieronim Ochocki pochodził z osiadłej w Krakowie szlacheckiej rodziny pieczętującej się herbem Ostoja, wywodzącej się zapewne z Ochocic koło Kamieńska w dawnym województwie sieradzkim. O nim i o jego rodzinie wspomniał Kasper Niesiecki w "Herbarzu Polskim". Był synem rajcy i burmistrza Krakowa Gabriela Ochockiego. Miał kilkoro rodzeństwa: Gabriela, Piotra, Sebastiana, Barbarę Aleksandrę Wojeńską oraz Annę, norbertankę w Imbramowicach.
Hieronim Ochocki studia rozpoczął w Akademii Krakowskiej w roku 1627. Następnie wyjechał za granicę. Naukę kontynuował w Padwie (w 1636 roku) i w Rzymie, gdzie uzyskał tytuł doktora praw. Po studiach poświęcił się karierze duchownej. Jako protonotariusz apostolski został asesorem w kurii bpa Piotra Gembickiego. Od roku 1643 był kustoszem pilickim, a potem, w latach 1648-1655, kanonikiem kolegiaty Wszystkich Świętych w Krakowie. Ponadto posiadał kanonię (oficjalat) w Wiślicy oraz probostwa: w Stróżyskach, Sędziszowie i Słupi.

</doc>
<doc id="5111785" url="https://pl.wikipedia.org/wiki?curid=5111785" title="Macron (ujednoznacznienie)">
Macron (ujednoznacznienie)



</doc>
<doc id="5111789" url="https://pl.wikipedia.org/wiki?curid=5111789" title="Zakazanka (przystanek kolejowy)">
Zakazanka (przystanek kolejowy)

Zakazanka (; ) – przystanek kolejowy w miejscowości Zakazanka, w rejonie brzeskim, w obwodzie brzeskim, na Białorusi.
Przed II wojną światową istniała w tym miejscu mijanka.

</doc>
<doc id="5111791" url="https://pl.wikipedia.org/wiki?curid=5111791" title="Jakub Wujek (duchowny)">
Jakub Wujek (duchowny)



</doc>
<doc id="5111793" url="https://pl.wikipedia.org/wiki?curid=5111793" title="James Knight">
James Knight

James Knight (ur. ok. 1640, zm. ok. 1719-1720) – angielski podróżnik i odkrywca, pełniący również funkcję dyrektora Kompanii Zatoki Hudsona (HBC), który zaginął podczas ekspedycji mającej na celu odnalezienie Przejścia Północno-Zachodniego.
Życiorys.
James Knight urodził się prawdopodobnie około 1640 roku, jego miejsce urodzenia nie jest znane. Knight był cieślą okrętowym i stolarzem w Deptford w Anglii. W 1676 roku został zatrudniony w Kompanii Zatoki Hudsona (HBC), większość swojego życia spędził w służbie firmie. W 1682 roku został głównym przedstawicielem punktu handlowego Fortu Albany w Zatoce Jamesa. Knight jawi się jako zdolny, szorstki, raczej niepiśmienny człowiek, którego praktyczne umiejętności, energia, wytrwałość i wytrzymałość zapewniły mu szybki awans. W 1697 roku kupił akcje w HBC, a w 1711 roku uzyskał mandat w radzie dyrektorów w firmy. 
Wyprawa w poszukiwaniu Przejścia Północno-Zachodnio i zaginięcie.
Knight był zdeterminowany, by odnaleźć Przejście Północno-Zachodnie. W tamtych okresie wciąż hipotetyczną trasę wodną, która miała łączyć oceany Atlantycki i Spokojny przez dzisiejszą północną Kanadę w wewnątrz Archipelagu Arktycznego, której odkrycie ułatwiło by handel między Europą a Azją Wschodnią. W 4 czerwca 1719 roku wyposażony w dwa statki, fregate "„Albany”" i slup "„Discovery”", Knight wyruszył na poszukiwania owej trasy. Wyprawa nigdy więcej nie była widziana przez żadnego białego człowieka.
W 1722 roku kapitan John Scroggs znalazł wśród Inuitów z wyspy Marble Island znajdującej się w północno-zachodniej części Zatoki Hudsona, przedmioty które prawdopodobnie pochodziły z ekspedycji Knighta. Po powrocie raportował że: „Każdy członek wyprawy został zabity przez Eskimosów”. Oszacowano, że dwie jednostki którymi podróżował Knight i jego załoga, dotarły do Marble Island i zakotwiczyły w zatoce na wschodzie wyspy. 
Prawie pół wieku później w 1769 roku tragiczny los ekspedycji odkrył Samuel Hearne, który w zatoce na Marble Island odnalazł wraki obu okrętów. Według zeznań miejscowych Inuitów, grupa około 50 mężczyzn założyła obóz późną jesienią 1719 roku na wschodnim brzegu wyspy, po rozbiciu się ich statków. Do wiosny ich liczebność znacznie się zmniejszyła. Do końca drugiej zimy przeżyło ich około dwudziestu. Pięciu dożyło do lata 1721 roku, kiedy to oni również zmarli.

</doc>
<doc id="5111794" url="https://pl.wikipedia.org/wiki?curid=5111794" title="Stradecz (przystanek kolejowy)">
Stradecz (przystanek kolejowy)

Stradecz (; , ros. nazwa normatywna Страдечь) – przystanek kolejowy w miejscowości Stradecz, w rejonie brzeskim, w obwodzie brzeskim, na Białorusi.

</doc>
<doc id="5111799" url="https://pl.wikipedia.org/wiki?curid=5111799" title="NodeJS">
NodeJS



</doc>
<doc id="5111800" url="https://pl.wikipedia.org/wiki?curid=5111800" title="Édouard Deldevez">
Édouard Deldevez

Édouard Marie Ernest Deldevez (ur. 31 maja 1817 w Paryżu, zm. 6 listopada 1897 tamże) – francuski kompozytor i dyrygent.
Życiorys.
Studiował w Konserwatorium Paryskim u François-Antoine’a Habenecka (skrzypce), Jacquesa Fromentala Halévy’ego (harmonia) oraz Henri-Montana Bertona i Antonína Rejchy (kompozycja). Występował jako skrzypek i pianista. Był drugim (1859–1873) i pierwszym (1873–1877) dyrygentem Opery Paryskiej oraz drugim (1860–1872) i pierwszym (1872–1875) dyrygentem Société des Concerts du Conservatoire. Od 1873 do 1885 roku uczył orkiestracji w Konserwatorium Paryskim. Interesował się muzyką dawnych epok, zgromadził bogaty zbiór autografów Josepha Haydna.
Skomponował m.in. opery "Samson" i "Le Violon enchanté", balety "Eucharis", "Paquita" i "Vert-Vert", 3 symfonie, liczne utwory kameralne i chóralne oraz pieśni. Jego twórczość, utrzymana w klasycyzującym stylu, nie zdobyła jednak popularności. Był autorem prac "La Notation de la musique classique comparée à la notation de la musique moderne et de l’exécution des petites notes en général" (1862), "Curiosités musicales" (1873), "L’art du chef d'orchestre" (1878), "La Société des concerts de 1860 à 1885" (1887), "De l’exécution d’ensemble" (1888) i "Le passé à propos du présent" (1892). W 1890 roku opublikował swoje wspomnienia pt. "Mes Mémoires".

</doc>
<doc id="5111803" url="https://pl.wikipedia.org/wiki?curid=5111803" title="Schronisko obok Ruin Zamku w Ogrodzieńcu Czwarte">
Schronisko obok Ruin Zamku w Ogrodzieńcu Czwarte

Schronisko obok Ruin Zamku w Ogrodzieńcu Czwarte – jaskinia na Górze Janowskiego we wsi Podzamcze, w województwie śląskim, w powiecie zawierciańskim, w gminie Ogrodzieniec. Znajduje się we wschodniej podstawie najbardziej na wschód wysuniętej skały w skalnym murze po wschodniej stronie hotelu na Górze Janowskiego, która jest najwyższym wzniesieniem Wyżyny Krakowsko-Częstochowskiej. Skała ta przez wspinaczy skalnych nazywana jest Wielbłądem.
Opis obiektu.
Schronisko ma postać skalnej nyży będącej pozostałością kanału krasowego powstałego w strefie freatycznej. Łączy się ona z głębokim, ale płytkim okapem.
Schronisko powstało w późnojurajskich wapieniach skalistych. Jest suche, przewiewne i w całości widne. Jego ściany i strop są silnie skorodowane, pokryte czarnymi naskorupieniami. Nacieków brak. W szczelinach wyrastają drobne okazy zanokcicy skalnej. Zwierząt nie obserwowano.
Obok schroniska biegnie Szlak Orlich Gniazd, schronisko zatem znane jest od dawna. Po raz pierwszy opisał go A. Polonius w 2010 r. On też sporządził jego plan.

</doc>
<doc id="5111804" url="https://pl.wikipedia.org/wiki?curid=5111804" title="Stefan Pawłenko">
Stefan Pawłenko



</doc>
<doc id="5111806" url="https://pl.wikipedia.org/wiki?curid=5111806" title="This Man">
This Man

This Man – miejska legenda, przedstawiająca zdjęcie mężczyzny, który miałby nawiedzać we śnie, wielu ludzi na całym świecie. Zgodnie ze stroną stworzoną w 2008 roku przez Andrea Natella o nazwie "Ever Dream This Man?", ten mężczyzna jest obserwowany we snach ludzi na całym świecie już od 2006 roku, jednakże jest teoria, że żyje on w prawdziwym świecie.
Historia.
Według strony Thisman.org cała historia zaczęła się w roku 2006, kiedy to pacjent pewnego znanego psychiatry w Stanach Zjednoczonych miał narysować portret mężczyzny nawiedzającego go w snach. Osoba ta twierdziła, że nie spotkała tego mężczyzny nigdy przedtem. Niedługo potem inny pacjent również miał rozpoznać tę tajemniczą osobę. Jak się potem okazało coraz więcej osób, poznawało tego człowieka.
Zgodnie z dalszą historią na tej stronie ponad dwa tysiące osób z różnych miast na całym świecie miało spotkać tego człowieka w swoich snach. Tymi miastami miały być: Los Angeles, Berlin, São Paulo, Teheran, Pekin, Rzym, Barcelona, Sztokholm, Paryż, Nowe Delhi i Moskwa.
Teorie.
Strona stworzona przez Andreą podawała pięć możliwych teorii, które miałyby być wytłumaczeniem tego zjawiska:
Wyjaśnienia.
W połowie 2010 roku magazyn Vice miał skontaktować się ze stroną i przeprowadzić wywiad, zgodnie z którym Natella stwierdziła, że strona nie jest oszustwem. Jednakże w tym samym dniu, kiedy został wydany wywiad, pojawiło się oświadczenie, że tak naprawdę była to mistyfikacja.

</doc>
<doc id="5111808" url="https://pl.wikipedia.org/wiki?curid=5111808" title="Welsh Premier League (2014/2015)">
Welsh Premier League (2014/2015)

Welsh Premier League 2014/2015 (znana jako "Corbett Sports" Welsh Premier League ze względów sponsorskich) był 23. sezonem najwyższej klasy rozgrywkowej w Walii.
Sezon został otwarty 22 sierpnia 2014 r., a zakończył się 17 maja 2015 r. finałem baraży o miejsce w eliminacjach do Ligi Europy UEFA.
Mistrzem po raz dziewiąty, a czwarty z rzędu został zespół .
Format rozgrywek.
Rozgrywki składały się z trzech faz. W pierwszej fazie drużyny grały ze sobą dwukrotnie, raz u siebie i raz na wyjeździe.
W drugiej fazie Welsh Premier League podzieliła się na dwie konferencje, sześć najlepszych drużyn stworzyło Championship Conference, pozostałe PlayOff Conference.
W ramach tych grup kluby ponownie zmierzyły się ze sobą dwukrotnie.
Wszystkie punkty zebrane przez zespoły w pierwszej fazie zostały przeniesione do drugiej fazy.
Drużyna, która zajęła pierwsze miejsce w Championship Conference została ogłoszona mistrzem Welsh Premier League i zakwalifikowała się do pierwszej rundy kwalifikacyjnej Ligi Mistrzów UEFA w następnym sezonie.
Drużyna, która zajęła drugie miejsce w Championship Conference, automatycznie kwalifikowała się do pierwszej rundy kwalifikacyjnej Ligi Europejskiej UEFA,
Cztery drużyny, które zajęły miejsca między trzecim, a szóstym w Championship Conference, oraz drużyna z siódmego miejsca z PlayOff Conference wzięły udział w trzeciej fazie sezonu European Playoffs.
Zwycięzca zdobywa miejsce w pierwszej rundzie kwalifikacyjnej Ligi Europy UEFA w następnym sezonie.
Kluby, które zajęły ostatnie dwa miejsca w drugiej puli, spadły na koniec sezonu.
Zdobywca Pucharu Walii kwalifiował się do pierwszej rundy kwalifikacyjnej Ligi Europejskiej UEFA.
W przypadku zdobycia Pucharu Walii przez jedną z dwóch czołowych drużyn, trzecia drużyna w lidze automatycznie zajmie miejsce w pierwszej rundzie kwalifikacyjnej do Ligi Europejskiej UEFA.
W przypadku, gdy jedna z pięciu drużyn zakwalifikuje się już do Europy, wygrywając Puchar Walii, do play-off dołączy ósmy zespół rozgrywek.
Skład ligi w sezonie 2014/2015.
W lidze rywalizowało dwanaście drużyn – jedenaście z poprzedniego sezonu i jedna z Cymru Alliance: (mistrz Cymru Alliance), który zastąpił .
Z powodów licencyjnych żadna z dwóch pierwszych drużyn mogących awansować z Welsh Football League Division One nie otrzymała promocji, dzięki czemu w lidzie utrzymał się .
Runda zasadnicza.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="5111811" url="https://pl.wikipedia.org/wiki?curid=5111811" title="Plac Esperanto w Berlinie">
Plac Esperanto w Berlinie



</doc>
<doc id="5111821" url="https://pl.wikipedia.org/wiki?curid=5111821" title="Matka-Polka">
Matka-Polka



</doc>
<doc id="5111822" url="https://pl.wikipedia.org/wiki?curid=5111822" title="Władimir Sarnawski">
Władimir Sarnawski

Władimir Iosifowicz Sarnawski (ros. Владимир Иосифович Сарнавский, ur. 19 maja 1878 w Petersburgu, zm. w 1938) – szermierz, szpadzista i florecista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym turnieju florecistów oraz w indywidualnym i drużynowym turnieju szpadzistów.

</doc>
<doc id="5111823" url="https://pl.wikipedia.org/wiki?curid=5111823" title="Charlie Gerow">
Charlie Gerow

Charlie Gerow (ur. 1955) – amerykański prawnik, przedsiębiorca i polityk ze stanu Pensylwania. W 2010 roku "Politics Magazine" uznało go za jednego z najbardziej wpływowych republikanów w Pensylwanii. Prezes "Quantum Communications", firmy zajmującej się komunikacją strategiczną i marketingiem. Pierwszy wiceprzewodniczący Amerykańskiej Unii Konserwatywnej.
Biografia.
Urodził się w południowej Brazylii, gdzie został adoptowany przez amerykańskich misjonarzy. Przybył do Stanów Zjednoczonych i zamieszkał w Pensylwanii. Absolwent Wydziału Prawa Villanova University, posiadający tytuł Juris Doctor. Wieloletni prawnik w Pensylwanii. Karierę rozpoczął jako doradca wyborczy prezydenta Ronalda Reagana, dla którego pracował przez ponad 25 lat, w tym przygotowania do jego pogrzebu.
Wieloletni uczestnik programu „Face the State”, w telewizji CBS, gdzie występuje jako analityk i komentator polityczny.
W przeszłości bezskutecznie kandydował do Kongresu i stanowej legislatury. Jako kandydat na gubernatora stanu Pensylwania w roku 2022 otrzymał zaledwie 18 tys. głosów w republikańskich prawyborach.

</doc>
<doc id="5111824" url="https://pl.wikipedia.org/wiki?curid=5111824" title="Studebaker Silver Hawk">
Studebaker Silver Hawk

Studebaker Silver Hawk, następnie Hawk – samochód o charakterze sportowym amerykańskiej marki Studebaker produkowany w latach 1956–1961 przez Studebaker-Packard Corporation, z pięciomiejscowym nadwoziem coupé. Silver Hawk wprowadzony został na rynek jako 1957 rok modelowy, a w 1960 roku nazwę skrócono do Hawk. 
Historia.
Studebaker Silver Hawk ("srebrny jastrząb"), wprowadzony na rynek w 1957 roku modelowym, był następcą trzech z czterech modeli samochodów o sportowym charakterze rodziny „jastrzębi” (Hawk) firmy Studebaker: Flight Hawk, Power Hawk i Sky Hawk. Samochody o tych nazwach były produkowane tylko przez jeden rok, lecz wywodziły się z linii samochodów Studebakera wprowadzonej w 1953 roku, o nowoczesnych, opływowych, niskich nadwoziach; innych od dominujących wówczas na rynku amerykańskim i porównywanych do samochodów europejskich. Autorem ich stylistyki był Robert Bourke ze studia Raymonda Loewy′ego.
Model 1957.
Silver Hawk dostępny był z dwoma silnikami (sześciocylindrowym lub V8), w jedynej wersji nadwozia dwudrzwiowego pięciomiejscowego coupé ze słupkami środkowymi i zastąpił trzy tańsze modele rodziny Hawk: coupé Flight Hawk z silnikiem sześciocylindrowym, coupé Power Hawk z silnikiem V8 i hardtop coupé Sky Hawk z silnikiem V8. Drugim produkowanym nadal modelem tej rodziny był hardtop coupé Studebaker Golden Hawk, z mocniejszym silnikiem. Stylistyka samochodu pozostała taka, jak w modelach ubiegłorocznych, z podniesioną centralną częścią maski z atrapą chłodnicy o kształcie zbliżonym do trapezowego, rozszerzającego się u góry, pokrytą chromowaną kratką. Po bokach atrapy nad zderzakiem były dwa dodatkowe podłużne chromowane wloty powietrza, nawiązujące do pierwotnej stylistyki z 1953 roku. Między centralną podniesioną częścią a wystającymi pojedynczymi reflektorami na przedłużeniu błotników, maska nadal łagodnie opadała, dochodząc do wlotów powietrza. W stosunku do nadwozia coupé z poprzedniego roku, Silver Hawk otrzymał jedynie płetwy na tylnych błotnikach, nieco inne niż w modelu Golden Hawk. Rozstaw osi wynosił nadal 120,5 cala (ok. 306 cm).
Silver Hawk był wyposażony standardowo w dolnozaworowy silnik rzędowy sześciocylindrowy (Six) Sweepstakes o pojemności 185 cali sześciennych (3 l), rozwijający moc 101 KM (taki jak w modelu Flight Hawk). Opcjonalnie stosowany był silnik V8 OHV Sweepstakes o pojemności 289 cali sześciennych (4,7 l) z dwugardzielowym gaźnikiem, rozwijający moc 210 KM, a za dopłatą z czterogardzielowym gaźnikiem, rozwijający moc 225 KM (taki jak w modelu Sky Hawk, lecz o zwiększonej mocy). Stopień sprężania silnika R6 wynosił 7,8:1, a V8 – 8,3:1. Standardowo była stosowana trzybiegowa skrzynia mechaniczna, za dopłatą był dostępny nadbieg ("overdrive") lub skrzynia automatyczna "Flight-O-Matic". Wyposażenie fabryczne było tylko podstawowe, a za dopłatą było m.in. radio, zegar elektryczny, wspomaganie kierownicy i hamulców, elektrycznie sterowane szyby i fotele oraz klimatyzacja (395 dolarów). Rozmiar opon wynosił 6,40×15.
Wyprodukowano od listopada 1956 roku 15 318 samochodów Silver Hawk, w tym 11 035 z silnikiem V8 (kod 57B-C3) i 4283 z silnikiem Six (kod 57G-C3). Cena modelu podstawowego bez wyposażenia dodatkowego wynosiła 2142 dolary, a dopłata za silnik V8 o mocy 210 KM wynosiła od 121 dolarów w przypadku skrzyni manualnej do 310 dolarów za skrzynię automatyczną. Produkowano je w zakładach w South Bend.
Model 1958.
Na 1958 rok modelowy zmiany stylistki były minimalne, ograniczające się do wprowadzenia kratek w bocznych wlotach powietrza, o wzorze podobnym do głównej centralnej atrapy chłodnicy. Od Golden Hawka wizualnie ten model, jak i ubiegłoroczny, odróżniały mniej ozdobne tylne płetwy, z prostą dolną krawędzią lakierowania stanowiącą przedłużenie listwy bocznej. Napęd pozostał taki sam. 
Samochody tego modelu produkowano od października 1957 roku. Cena bazowa wynosiła 2219 dolarów za model podstawowy. Sprzedano ich tylko 7350, w tym 4485 z silnikiem V8 (kod 58B-C3) i 2865 z silnikiem Six (kod 58G-C3).
Model 1959.
Na 1959 rok modelowy zmiany zewnętrzne były również nieznaczne, dotyczące głównie bocznych wlotów powietrza, do których przeniesiono kierunkowskazy, stojące poprzednio na górze błotników. Zmieniono też listwy na płetwach tylnych. W związku z wycofaniem modelu Golden Hawk, Silver Hawk pozostał w tym roku jedynym modelem sportowym w ofercie marki. Wprowadzono jednakże nowe mniejsze silniki, zunifikowane z nowym kompaktowym sedanem Studebaker Lark. Standardowy był dolnozaworowy silnik rzędowy sześciocylindrowy (Six) o pojemności 169,6 cali sześciennych (2,8 l), rozwijający moc 90 KM. Opcjonalnie stosowany był silnik V8 OHV o pojemności 259 cali sześciennych (4,2 l) z dwugardzielowym gaźnikiem, rozwijający moc 180 KM, a za dopłatą z czterogardzielowym gaźnikiem, rozwijający moc 195 KM. Nadal standardowo była stosowana trzybiegowa skrzynia mechaniczna, za dopłatą był dostępny nadbieg ("overdrive") lub skrzynia automatyczna "Flight-O-Matic".
Samochody modelu 1959 produkowano od października 1958 roku. Cena bazowa wynosiła 2360 dolarów za model podstawowy, a za silnik 195-konny trzeba było dopłacić od 180 dolarów ze skrzynią mechaniczną do 394 dolarów za automatyczną. Sprzedano ich na rynek amerykański 7788, w tym 5371 z silnikiem V8 (kod 59V-C6) i 2417 z silnikiem Six (kod 59S-C6).
Model 1960 i 1961 (Hawk).
Od 1960 roku modelowego, debiutującego w październiku 1959 roku, nazwa została skrócona do Hawk, bez większych zmian w stylistyce modelu. Z drobnych zmian, odróżniała je nazwa „Hawk” na płetwach tylnych. Studebaker jednak podjął próbę wyższego pozycjonowania modelu i zrezygnował z dzielenia silników z kompaktowym modelem Lark, wprowadzając ponownie silnik V8 o pojemności 289 in³ (4,7 l). Standardowy silnik z dwugardzielowym gaźnikiem rozwijał moc 210 KM, a z czterogardzielowym gaźnikiem 255 KM. Nadal dostępny był za dopłatą nadbieg lub automatyczna skrzynia biegów. Kod fabryczny modelu stanowił C6. Cena bazowa w porównaniu do ubiegłorocznych modeli V8 nieco wzrosła do 2650 dolarów, a produkcja roczna spadła do 4280 sztuk.
W 1961 roku modelowym ponownie nie wprowadzono większych zmian, z tym że opcjonalnie pojawiła się czterobiegowa skrzynia mechaniczna. Zmieniła się forma listew na tylnych płetwach, a napis Hawk umieszczono w ich przedniej części. Rozmiar opon wynosił obecnie 6,70×15. Cena pozostała taka sama, a wyprodukowano ich 3663.
W 1962 roku samochód przestylizowano, zmieniając nazwę na Studebaker Gran Turismo Hawk.

</doc>
<doc id="5111825" url="https://pl.wikipedia.org/wiki?curid=5111825" title="Lew Martiuszew">
Lew Martiuszew

Lew Władimirowicz Martiuszew (ros. Лев Владимирович Мартюшев, ur. 19 listopada 1880 w Petersburgu, zm. 20 grudnia 1937 tamże) – szermierz, szpadzista i florecista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym turnieju florecistów oraz w indywidualnym i drużynowym turnieju szpadzistów.

</doc>
<doc id="5111826" url="https://pl.wikipedia.org/wiki?curid=5111826" title="Pawieł Guworski">
Pawieł Guworski

Pawieł Guworski (ros. Павел Гуворский) – szermierz, szpadzista i florecista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym turnieju florecistów oraz w indywidualnym i drużynowym turnieju szpadzistów.

</doc>
<doc id="5111830" url="https://pl.wikipedia.org/wiki?curid=5111830" title="Kurhany w Połuszach">
Kurhany w Połuszach

Kurhany w Połuszach (lit. Palūšės pilkapynai) – grupa 74 kurhanów podzielonych na dwa kopce pogrzebowe, zlokalizowane w Połuszach.
Pierwszy kopiec pogrzebowy.
Pierwszy kopiec pogrzebowy (lit. Palūšės pilkapynas, vad. Kuronais) znajduje się 550 metrów od wsi Połusze. W pierwszym kopcu pogrzebowym znajduje się 12 kurhanów, położonych w odległości 10-30 metrów od siebie. Kurhany mają 8-10 metrów średnicy i od 30 do 60 centymetrów wysokości. Kopce są spłaszczone i posiadają okrągłe rowy otaczające. Powierzchnia pierwszego kopca wynosi 3,5 hektara.
Drugi kopiec pogrzebowy.
W drugim kopcu (lit. Palūšės pilkapynas II pilkapynas) znajdują się 62 kurhany, na obrzeżach kopca kurhany są oddalone od siebie dalej, o około 25-30 metrów. Kurhany mają kształt płaskiej półkuli o średnicy 6-12 metrów i wysokości od 50 centymetrów do jednego metra. Są otoczone dołami lub rowami. Wiek kopca określany jest na VIII-IX wiek n.e. W 1916 kopiec został splądrowany przez armię niemiecką. W 1981 Litewskie Muzeum Historyczno-Etnograficzne pod kierownictwem zbadała 4 kurhany i znalazła w nich 3 groby, w których byli pochowani spaleni zmarli. W kurhanach znaleziono ostrzarki, siekierę, nóż, tarczę, włócznię, drobne części ubioru konia, biżuterię (pierścień i naszyjnik) i sprzączkę. Znaleziska przechowywane są w Litewskim Muzeum Narodowym. Powierzchnia drugiego kopca wynosi 8,2 hektara.
30 grudnia 1998 obydwa kopce zostały wpisane do rejestru zabytków Litwy.

</doc>
<doc id="5111834" url="https://pl.wikipedia.org/wiki?curid=5111834" title="BYD Dolphin">
BYD Dolphin

BYD Dolphin – elektryczny samochód osobowy klasy miejskiej produkowany pod chińską marką BYD od 2021 roku.
Historia i opis modelu.
Podczas wystawy samochodowej Shanghai Auto Show w kwietniu 2021 roku BYD przedstawił nową generację płyty podłogowej dedykowanej samochodom elektrycznym pod nazwą "E-platform 3.0", która dzięki lepszemu rozkładowi mas ma oferować wydajniejsze osiągi oraz zasięg. Równolegle chiński producent przedstawił przedprodukcyjny prototyp nowego miejskiego hatchbacka pod nazwą BYD EA1 Concept, zapowiadający nie tylko nową gamę samochodów elektrycznych, ale i zmodernizowany język stylistyczny oraz logo firmowe.
Produkcyjny model przedstawiony został niespełna 4 miesiące po debiucie, w pierwszych dniach sierpnia 2021 roku pod nazwą BYD Dolphin. Samochód w obszernym zakresie odtworzył wygląd prototptypu, charakteryzując się jednobryłową sylwetką i ostrymi kształtami tworzącymi nową generację wyglądu samochodów BYD autorstwa szefa zespołu projektowego, Wolfgang Eggera. Zgodnie z zapowiedziami, samochód jako pierwszy produkcyjny model obrał nowe logo marki BYD.
Sprzedaż.
W pierwszej kolejności BYD Dolphin zadebiutował na rodzimym rynku chińskim, z ceną wywoławczą za najtańszy wariant wynoszącą 90 tysięcy juanów. W 2022 roku pojazd ma trafić do sprzedaży także na eksport, gdzie jednym z pierwszych rynków ma zostać Australia - tam pojazd ma wyróżniać się relatywnie niską ceną, poniżej dotychczasowej bariery 35 tysięcy dolarów australijskich.
Dane techniczne.
Dzięki oparciu o nowej generacji płytę podłogową "E-platform 3.0" BYD Dolphin dostosowany został do wysoko wydajnej instalacji 800 V, która umożliwia na szybkie ładowanie z dużą mocą - w ciągu 5 minut ładowania pojazd ma uzyskać stan baterii pozwalający na przejechanie ok. 150 kilometrów. W pojeździe zastosowano także nowoczesną, litowo-żelazowo-fosforanową baterię "Blade Battery", a także standardową pompę ciepła, co łącznie ma zwiększyć wydajność układu napędowego. Układ elektryczny o mocy maksymalnej 94 KM ma pozwalać rozwinąć maksymalnie 150 km/h. 

</doc>
<doc id="5111835" url="https://pl.wikipedia.org/wiki?curid=5111835" title="Flaga powiatu zamojskiego">
Flaga powiatu zamojskiego



</doc>
<doc id="5111836" url="https://pl.wikipedia.org/wiki?curid=5111836" title="Matka Polka (ujednoznacznienie)">
Matka Polka (ujednoznacznienie)



</doc>
<doc id="5111839" url="https://pl.wikipedia.org/wiki?curid=5111839" title="Hubert Léonard">
Hubert Léonard

Hubert Léonard (ur. 7 kwietnia 1819 w Bellaire koło Liège, zm. 6 maja 1890 w Paryżu) – belgijski skrzypek, kompozytor i pedagog.
Życiorys.
Uczył się w Liège u Auguste’a Roumy, tam też debiutował jako skrzypek w 1832 roku. W latach 1836–1839 studiował w Konserwatorium Paryskim u François-Antoine’a Habenecka. Między 1845 a 1848 rokiem odbył tournée koncertowe po Europie. W latach 1849–1851 i 1853–1866 uczył gry na skrzypcach w konserwatorium w Brukseli. W 1866 roku osiadł w Paryżu, gdzie działał jako wirtuoz, kameralista i pedagog. Między 1870 a 1872 rokiem, w związku z wojną francusko-pruską, przebywał w Liège i uczył w tamtejszym konserwatorium.
Skomponował m.in. 5 koncertów skrzypcowych, był też autorem utworów dydaktycznych takich jak "Petite gymnastique du jeune violoniste", "24 études harmoniques dans les différentes positions" i "Six solos progressifs". Opracowywał także utwory dawnych kompozytorów takich jak Arcangelo Corelli, Giuseppe Tartini, Johann Sebastian Bach i Francesco Geminiani, pisał też kadencje do koncertów skrzypcowych Viottiego i Beethovena.
Od 1849 roku był żonaty z hiszpańską śpiewaczką Antoniną Sitches de Mendi. Jego uczniami byli m.in. Martin Pierre Marsick i Henri Marteau.

</doc>
<doc id="5111840" url="https://pl.wikipedia.org/wiki?curid=5111840" title="Kościół ewangelicki imienia Martina Lutra w Boguszowie-Gorcach">
Kościół ewangelicki imienia Martina Lutra w Boguszowie-Gorcach



</doc>
<doc id="5111843" url="https://pl.wikipedia.org/wiki?curid=5111843" title="Herb powiatu zamojskiego">
Herb powiatu zamojskiego

Herb powiatu zamojskiego – jeden z symboli powiatu zamojskiego w województwie lubelskim.
Blazon.
Herb stanowi tarcza dwudzielna w słup, składająca się z dwóch pól: czerwonego i błekitnego. W prawym (heraldycznie) polu znajduje się podobizna apostoła Tomasza ze złotym nimbem, ubranego w białą koszulę i zielone szaty oraz złote sandały, trzymający w prawej ręce złotą włócznię, a w lewej tarczę herbu Jelita. W lewym polu znajduje się wspięty złoty lew w złotej koronie z czerwonym językiem, zwrócony w prawą stronę.
Nawiązanie w herbie.
Postać św. Tomasza z herbem Jelita na czerwonym tle nawiązuje do herbu Zamościa, świętego patrona Zamościa i herbu rodu Zamoyskich, założycieli miasta, a lew na błękitnym tle odwołuje się do herbu województwa ruskiego, na terenach którego leży dzisiejszy powiat zamojski.
Symbolika.
Barwa czerwona symbolizuje odwagę, męstwo i krew wylaną za ojczyznę, a barwa błękitna – piękno, powab, anielskość i łagodność. 
Nadanie.
Herb został ustanowiony uchwałą Rady Powiatu nr XXVII/104/2001 z 23 kwietnia 2001 roku.

</doc>
<doc id="5111844" url="https://pl.wikipedia.org/wiki?curid=5111844" title="Halina Łozko">
Halina Łozko



</doc>
<doc id="5111847" url="https://pl.wikipedia.org/wiki?curid=5111847" title="Linia tramwajowa Alessandria – Altavilla Monferrato">
Linia tramwajowa Alessandria – Altavilla Monferrato

Linia tramwajowa Alessandria – Altavilla Monferrato – istniejąca w latach 1883–1935 linia tramwaju międzymiastowego, która łączyła Alessandrię z Altavillą Monferrato przez gminy Solero, Quargnento i Fubine Monferrato we Włoszech.
Historia.
22 lipca 1882 r. Domenico Bellisomi złożył wniosek do prefekta Alessandrii o wydanie dekretu zezwalającego na budowę linii tramwajowej między Alessandrią a Altavillą Monferrato. Koncesja na budowę linii została udzielona 2 grudnia dla przedsiębiorcy Vincenzo Remottiego, który przejął obowiązki Bellisomiego i który pokonał konkurenta, znanego francuskiego bankiera Alfonso Raoula Berrier-Delaleu. Jazdy próbne na linii przeprowadzono 23 sierpnia 1883 roku a pięć dni później tramwaj rozpoczął regularne kursowanie.
Dekretem ministerialnym z 18 lutego 1896 r. Remotti uzyskał zezwolenie na budowę i eksploatację linii tramwaju parowego z Asti do Montemagno, otwartej w 1900 r. W Altavilli Monferrato linia ta łączyła się z liniami z Alessandrii i Casale Monferrato. Zarządzanie liniami prowadzącymi do Altavilla Monferrato powierzono przedsiębiorstwu Società Anonima delle Tramvie Astigiane, które zostało założone w 1897 r. w celu budowy i obsługi linii Asti-Montemagno. W 1908 r. firma zmieniła nazwę na Società Astese-Monferrina di Tramvie e Ferrovie (SAMTF).
W 1926 r. SAMTF przeszła pod zarząd państwowy. Opracowano projekt modernizacji linii tramwajowej, przewidujący jej całkowitą przebudowę na towarową linię kolejową o standardowym rozstawie torów, obsługiwaną wagonami spalinowymi.
1 lipca 1932 r. wygasł zarząd prowincjonalny (w międzyczasie przejęty od zarządu państwowego) i został zastąpiony przez zarząd przedsiębiorstwa Società Anonima Ferrovie Elettriche Riunite (FER). Przedsiębiorstwo to przedstawiło projekt elektryfikacji linii tramwajowej. Próby te nie powiodły się i 30 grudnia 1935 r. linia, wraz z innymi należącymi do FER (upadłego w tym samym roku), została zamknięta i zastąpiona przez autobusy.
Opis.
Linia tramwajowa była jednotorowa o rozstawie szyn 1445 mm. Jej długość była równa 19,508 km. Maksymalne nachylenie trasy wynosiło 27,7‰, minimalny promień łuku 40 m, a maksymalna dopuszczalna prędkość 18 km/h.

</doc>
<doc id="5111848" url="https://pl.wikipedia.org/wiki?curid=5111848" title="Carla Humphrey">
Carla Humphrey

Carla Humphrey (ur. 15 grudnia 1996 w Brampton) – angielska piłkarka występująca na pozycji pomocniczki w angielskim klubie Liverpool. Wychowanka Arsenalu, w trakcie swojej kariery grała także w takich zespołach, jak Doncaster Rovers Belles oraz Bristol City. Młodzieżowa reprezentantka Anglii.

</doc>
<doc id="5111850" url="https://pl.wikipedia.org/wiki?curid=5111850" title="Procesja świętego Stanisława">
Procesja świętego Stanisława



</doc>
<doc id="5111851" url="https://pl.wikipedia.org/wiki?curid=5111851" title="Henri Marteau">
Henri Marteau

Henri Marteau (ur. 31 marca 1874 w Reims, zm. 3 października 1934 w Lichtenbergu) – szwedzki skrzypek pochodzenia francuskiego.
Życiorys.
Zaczął występować jako dziecko, w wieku 10 lat wystąpił w Wiedniu, mając 14 lat grał w Londynie. Uczył się u Jules’a Garcina i Huberta Léonarda w Konserwatorium Paryskim, studia ukończył w 1892 roku z I nagrodą. W latach 1893–1899 odbył podróż koncertową po Stanach Zjednoczonych, Skandynawii i Rosji. W 1900 roku został przyjęty na członka Królewskiej Akademii Muzycznej w Sztokholmie. Od 1900 do 1908 uczył gry na skrzypcach w konserwatorium w Genewie, następnie od 1908 do 1915 jako następca Josepha Joachima w Hochschule für Musk w Berlinie. W latach 1915–1920 był dyrygentem orkiestry w Göteborgu. Wykładał w Deutsche Akademie w Pradze (1921–1924), konserwatorium w Lipsku (1926–1927) i konserwatorium w Dreźnie (od 1928).
Wykonywał głównie muzykę J.S. Bacha i W.A. Mozarta, a także dzieła współczesne, m.in. utwory Maxa Regera, który zadedykował mu swój "Koncert skrzypcowy". Zajmował się także komponowaniem, napisał m.in. operę "Meister Schwalbe", kantatę "La voix de Jeanne d’Arc", "Sinfonia gloria naturae" na orkiestrę, 2 koncerty skrzypcowe, koncert wiolonczelowy, szereg utworów kameralnych i skrzypcowych.
Posiadał sprezentowane mu przez Huberta Léonarda wartościowe skrzypce „Maggini”, należące kiedyś do cesarzowej Marii Teresy.

</doc>
<doc id="5111854" url="https://pl.wikipedia.org/wiki?curid=5111854" title="Vladimir Sarnavsky">
Vladimir Sarnavsky



</doc>
<doc id="5111855" url="https://pl.wikipedia.org/wiki?curid=5111855" title="YoungBoy Never Broke Again">
YoungBoy Never Broke Again

Kentrell DeSean Gaulden (ur. 20 października 1999 w Baton Rouge) – amerykański raper i autor tekstów, znany zawodowo jako YoungBoy Never Broke Again lub NBA YoungBoy.
Życiorys.
W wieku 16 lat Gaulden wydał swój pierwszy mixtape "Life Before Fame". Później w krótkich odstępach czasu pojawiły się projekty: "Mind of a Menace", "Mind of a Menace 2" i "Before I Go". Szybko zdobył popularność, na jego kolejnym wydawnictwie "38 Baby" pojawili się gościnnie Boosie Badazz i Kevin Gates. Został aresztowany pod koniec roku pod zarzutem usiłowania zabójstwa. Po wydaniu mixtape'a "A.I.", projekt wszedł na Bilboard 200 pod numerem 24. Piosenka z mixtape'u "No Smoke" również trafiła na listy przebojów, oraz osiągnęła status platynowej płyty. Później wydany mixtape wraz z Moneybagg Yo "Fed Baby" znalazł się pod numerem 21.
Na początku 2018 roku utwór Outside Today został wydany jako pierwszy singel z jego debiutanckiego albumu, utwór znalazł się w Top 40 na liście Hot 100. W kwietniu wydał swój pierwszy album Until Death Call My Name z gościnnym udziałem Future, Lil Baby'ego i Birdmana. Album osiągnął 7 miejsce na liście Billboard 200 w pierwszym tygodniu.
Życie prywatne.
Kentrell ma pięciu synów: Kayden, Taylin, Kamari, Kacey i Kentrell Junior. Ma też syna o imieniu Kamron, który nie jest jego biologicznym dzieckiem. Ma również dwie córki o imionach Armani i Kodi.
Jego ośmioro dzieci pochodzi od sześciu różnych kobiet.
Dyskografia.
Albumy studyjne

</doc>
<doc id="5111856" url="https://pl.wikipedia.org/wiki?curid=5111856" title="Lev Martyushev">
Lev Martyushev



</doc>
<doc id="5111857" url="https://pl.wikipedia.org/wiki?curid=5111857" title="Pavel Guvorsky">
Pavel Guvorsky



</doc>
<doc id="5111860" url="https://pl.wikipedia.org/wiki?curid=5111860" title="Fubine">
Fubine



</doc>
<doc id="5111862" url="https://pl.wikipedia.org/wiki?curid=5111862" title="Gavriil Bertrain">
Gavriil Bertrain



</doc>
<doc id="5111878" url="https://pl.wikipedia.org/wiki?curid=5111878" title="Filmografia Krzysztofa Kieślowskiego">
Filmografia Krzysztofa Kieślowskiego

Filmografia Krzysztofa Kieślowskiego (ur. 27 czerwca 1941 w Warszawie, zm. 13 marca 1996 tamże) – polskiego reżysera i scenarzysty filmowego.

</doc>
<doc id="5111879" url="https://pl.wikipedia.org/wiki?curid=5111879" title="Elżbieta Eufemia Wiśniowiecka">
Elżbieta Eufemia Wiśniowiecka

Elżbieta "Halszka" Eufemia z Wiśniowieckich Radziwiłłowa (ur. 1569 w Derewnie; zm. 9 Listopada 1596 w Białej Podlaskiej) – polska szlachcianka.
Pierworodna córka Andrzeja Iwanowicza Korybut Wiśniowieckiego, wojewody wołyńskiego i Eufemii z Wierzbickich. Była siostrą Anny, Zofii Anny, Izabelli Aleksandry, Konstantego i Dymitra.
Wyznawała kalwinizm. W 1584 roku została żoną Mikołaja Krzysztofa Radziwiłła zwanego "Sierotką", wojewody wileńskiego. Dwa lata po zawarciu małżeństwa, po usilnych staraniach męża, wraz ze swoją matką oraz bratem Konstantym dokonała konwersji na katolicyzm, z rąk jezuity Alberta Mrostkowskiego. Aktywnie uczestniczyła w krzewieniu wiary katolickiej, nie tylko w dobrach radziwiłłowskich, lecz także w rodzinnej majętności Derewno na Wołyniu, która przypadła jej w spadku po śmierci matki. Przebudowała oraz rozbudowała kościół w Derewnie ze zboru kalwińskiego oraz była, wraz z mężem, współfundatorką kościoła benedyktynek pw. św. Eufemii z klasztorem w Nieświeżu.
Mikołaj Krzysztof i Elżbieta Eufemia mieli razem trzy córki oraz sześciu synów:
Zmarła 9 listopada 1596 roku w wieku 27 lat. Została pochowana w kościele Bożego Ciała w Nieświeżu w krypcie Radziwiłłów. Po jej śmierci, Mikołaj Krzysztof Radziwiłł podjął decyzję o pozostaniu przez resztę życia w stanie wdowim.

</doc>
<doc id="5111880" url="https://pl.wikipedia.org/wiki?curid=5111880" title="Łyska wielka">
Łyska wielka

Łyska wielka ("Fulica gigantea") – gatunek dużego ptaka z rodziny chruścieli (Rallidae). Występuje wysoko w Andach na obszarze styku kilku państw: Peru, Chile, Boliwii i Argentyny. Nie jest zagrożony wyginięciem.
Taksonomia.
Po raz pierwszy gatunek opisali Joseph Fortuné Théodore Eydoux i Louis François Auguste Souleyet w 1841. Holotyp pochodził z Peru. Autorzy nadali nowemu gatunkowi nazwę "Fulcia gigantea" (z literówką w nazwie rodzajowej). Obecnie (2021) Międzynarodowy Komitet Ornitologiczny umieszcza łyskę wielką w rodzaju "Fulica". Uznaje ją za gatunek monotypowy, podobnie jak kilka innych autorytetów.
Filogeneza.
Według wyników badań zarówno Jetz "et al". (2012), jak i Garcia-R "et al". (2014, 2018) łyska wielka stanowi gatunek siostrzany wobec łyski żółtodziobej ("F. armillata"). Ich pozycja w obrębie rodzaju jest przedstawiona podobnie. Późniejsze badania uwzględniały dwa wcześniej pominięte gatunki, stąd kladogram w oparciu o ich rezultaty przedstawiono poniżej:
Pierwszy z wymienionych zespołów nie uwzględnił łyski hawajskiej ("F. alai") i łyski złotoczelnej ("F. leucoptera"). Materiał genetyczny wszystkich gatunków łysek, z wyjątkiem wymarłej łyski maskareńskiej ("F. newtonii"), został wykorzystany przez Garcia-R "et al". (2014). Analizie poddano między innymi niepełne sekwencje trzech genów mitochondrialnych (cytochromu b, 16S rRNA, COI) oraz dwóch z DNA jądrowego (RAG1 i FGB7) o łącznej długości około 2900 par zasad. Linia rozwojowa kladu "F. armillata"+"F. gigantea" według szacunków wyodrębniła się 4,54 mln lat temu, a następnie 2,87 mln lat temu te dwa gatunku oddzieliły się. Wyniki wcześniejszych badań wskazywały na wartości bliskie 5,3 mln lat temu i 3,38 mln lat temu.
Morfologia.
Długość ciała wynosi około 48–59 cm; masa ciała – 2000–2500 g. Nie występuje wyraźny dymorfizm płciowy. Łyski wielkie cechuje bardzo masywna budowa ciała ze stosunkowo małą głową, wklęsłym czołem i zwracającymi uwagę wypustkami powstałymi dzięki pogrubionym krawędziom oczodołów. Wymiary szczegółowe przedstawiono w poniższej tabeli.
Upierzenie dorosłych osobników ma głęboki łupkowy kolor, na głowie i szyi przechodzący w czerń. Na bocznych pokrywach podogonowych obecne są białe paski. Nogi i stopy są intensywnie czerwone, co pod względem kolorystyki wyróżnia łyskę wielką na tle rodzaju. Dziób również ma czerwony kolor, ale z białą krawędzią tnącą, a do tego żółtymi bokami i płytką czołową.
U osobników młodocianych bliskich uzyskania szaty ostatecznej wyróżnia się ciemnoszara pierś i brzuch, bardziej matowy dziób oraz jasnoszare nogi i stopy. U tych w swojej pierwszej szacie upierzenie jest matowe i ciemnoszare z białym przodem szyi i bokami głowy poniżej oka; części nieopierzone są natomiast popielate.
Zasięg występowania.
Łyski wielkie występują na obszarze od południowego Peru przez zachodnią Boliwię po północne Chile i północno-zachodnią Argentynę. Według szacunków BirdLife International zajmuje on powierzchnię blisko 873 tysiące km². W latach 60. XX wieku znane granice obszaru występowania na północy sięgały peruwiańskiego regionu Junín, a na południu – okolic równoleżnika 18°S w ówczesnym chilijskim regionie Tarapacá (w 2007 północny kraniec Chile znalazł się w nowo wydzielonym regionie Arica y Parinacota). 
Obejmuje też część boliwijskich departamentów Cochabamba, Potosí i Oruro. Na początku lat 80. XX wieku regularnie donoszono o obserwacjach w okolicy jeziora Titicaca, ale nie stwierdzono lęgów nad samym jeziorem lub w jego okolicy. W 2015 opublikowano wyniki badań nad wydobytymi w 1992 i 1996 przy Titicaca kośćmi ptaków. Zidentyfikowano też szczątki łysek wielkich. Materiał z tego stanowiska pochodzi sprzed 3500 do 900 lat. W Argentynie obszar występowania "F. gigantea" obejmuje część prowincji Jujuy i Catamarca. Jest to między innymi Laguna de los Pozuelos, objęta konwencją ramsarską i stanowiąca część rezerwatu biosfery.
Ekologia i zachowanie.
Środowiskiem życia łysek wielkich są różnych rozmiarów zbiorniki umiejscowione w środku jałowych, wyżynnych obszarów w andyjskiej strefie puny. Najliczniej zamieszkują te z zajętymi przez szczególnie gęstą roślinność płyciznami. Pojawiają się również w miejscach z wyższą roślinnością, jednak zawsze trzymają się odkrytych terenów. Być może obecność rozległych płycizn z odpowiednio gęstą pokrywą rośliną jest wymagana do podejmowania prób rozrodu, co ograniczałoby dostępność dogodnych miejsc gniazdowania. Łyski wielkie zazwyczaj odnotowywane są między 3600 a 5000 m n.p.m., lecz odnotowywane były do 6450 m n.p.m.
Łyski wielkie są roślinożerne. Zjadają wiele roślin wodnych, szczególnie lubią wywłóczniki ("Myriophyllum"), rdestnicę ("Potamogeton"), zamętnice ("Zanichellia") i rupie ("Ruppia"). Prócz tego w skład ich diety wchodzi nieco glonów oraz trawa, którą skubią na wybrzeżu. W przeciwieństwie do współwystępujących łysek andyjskich ("F. ardesiaca") nie zjadają ramienic ("Chara"). Łyski wielkie pokarm zbierają z powierzchni wody, czasem zanurzają się przodem ciała jak kaczki lub nurkują. Dorosłe osobniki są praktycznie nielotne, zdolność lotu mają tylko młodociane.
Dalej zachowany jest zapis ze źródła, stąd też podany został w transkrypcji anglojęzycznej. Samce odzywają się na zmianę gulgoczącym lub podobnym do śmiechu "houehouhouhouhoou" oraz niskim warkliwym "hrr" albo "horr". Czasem wydają z siebie tylko warczące odgłosy. Samice odzywają się niskim terkoczącym "che-jrrh", niskimi dźwiękami przypominającymi kwakanie oraz brzmiącymi jak trzaski odgłosami, które czasem przechodzą w miękki szczebiot albo – w obecności samca – miękkie "hi-hirr hirrr hirrr...". W sekcji "Linki zewnętrzne" znajdują się odnośniki do zbiorów nagrań głosów łysek wielkich.
Lęgi.
Lęgi stwierdzano o różnych porach roku. Najwięcej zniesień przypada jednak na okres lokalnej zimy, od czerwca do lipca. Często następuje po nich drugie zniesienie w okresie od listopada do lutego. Łyski wielkie są monogamiczne, wykazują całoroczny terytorializm. Gniazdo jest wyjątkowo dużych rozmiarów. Ma formę platformy z roślinności wodnej o długości do 3 m i wysokości 0,5 m. Krawędź znajduje się wysoko, okalając zagłębienie pośrodku. Para rozbudowuje swoje gniazdo w kolejnych latach, prawdopodobnie niektóre z nich służą łyskom przez całe życie. Z czasem z pozostałości z ubiegłych lat powstaje na środku warstw torfu. Nowsze konstrukcje mogą się unosić. Starsze osiadają na dnie na głębokość do 1 m, niekiedy na błotnisto-gliniastym podłożu. Zarówno samiec, jak i samica uczestniczą w budowie gniazda. Po wykluciu się piskląt regularnie na jego krawędź dodawana jest świeża roślinność.
W zniesieniu 3–7 jaj (średnia dla nieznanej liczby jaj: 4,4). W wysiadywaniu biorą udział obydwa ptaki z pary. Masa ciała młodych świeżo po wykluciu wynosi około 40 g. Pisklęta klują się już pokryte puchem; ogółem są smoliście czarne z brązowawym spodem ciała. Na gardle mają kilka pomarańczowych piór szczeciniastych. Różowa skóra na ciemieniu ledwie widoczna. Dziób piskląt jest głównie różowy z żółtą końcówką i nasadą w kolorze magenta, którą oddzielają czarne paski. Łyski wielkie karmią młode przez pierwsze 2 miesiące życia. Jedno wychowywane w niewoli w pełni pokryło się piórami po 67 dniach, w wieku 4 miesięcy były one już w pełni rozwinięte, a niedługo potem przeszło pierwsze pierzenie. Młode dużo czasu spędzają w gnieździe ze względu na częste występowanie silnych zimnych wiatrów. Zjadają wówczas z krawędzi świeżo dołożoną do gniazda roślinność. Do samego gniazda rodzice przynoszą im fragmenty roślin i bezkręgowce, na przykład obunogi. Jedno odchowane w niewoli żywiło się roślinami – moczarkami ("Elodea") i szczawikiem ("Oxalis") – niewielkimi rybami, kijankami i płazami bezogonowymi. Osobniki młodociane z poprzednich lęgów często pomagają w karmieniu. W niektórych siedliskach ludzie zabierają wiele jaj. Przeżywalność młodych jest jednak wysoka; dla piskląt wynosi szacunkowo 36%.
Status i zagrożenia.
IUCN uznaje łyskę wielką za gatunek najmniejszej troski (LC, "Least Concern") nieprzerwanie od 1988 (stan w 2021). BirdLife International uznaje trend liczebności populacji za prawdopodobnie stabilny ze względu na brak widocznych zagrożeń. Ogółem jest to gatunek rzadki. W połowie lat 90. XX wieku największa populacja występowała w Parku Narodowym Lauca w północnym Chile (przy granicy z Boliwią). Wówczas zaobserwowano już wzrost liczebności w Chile i Peru, który prawdopodobnie wynikał ze zmiany przepisów ograniczającej dostęp do broni palnej.

</doc>
<doc id="5111881" url="https://pl.wikipedia.org/wiki?curid=5111881" title="Cowin Showjet Pro EV">
Cowin Showjet Pro EV



</doc>
<doc id="5111883" url="https://pl.wikipedia.org/wiki?curid=5111883" title="Steve Gaynor">
Steve Gaynor

Steve Gaynor – amerykański biznesmen i konserwatywny polityk. Członek Partii Republikańskiej. W 2021 roku ogłosił, że będzie kandydował na gubernatora stanu Arizona.
Biografia.
Pochodzi z White Plains, w stanie Nowy Jork. Uczęszczał do "Swarthmore College", szkoły sztuk wyzwolonych niedaleko Filadelfii. Ukończył studia w 1981 roku i uzyskał tytuł MBA na Harvard Business School.
W 1988 roku Gaynor kupił "B&amp;D Litho", małą drukarnię w Phoenix. Na początku 2000 roku kupił kolejną w Denver i założył jedną „od zera” w Los Angeles. Do 2007 roku firma rozrosła się do około 350 pracowników. W 2007 roku sprzedał zakłady w Denver i Phoenix spółce publicznej Ennis Inc. za 12,5 mln dolarów.
W 2018 roku nieznacznie przegrał w wyścigu na sekretarza stanu z demokratką Katie Hobbs.
Życie prywatne.
Mieszka w Paradise Valley ze swoją żoną Dorothy i mają troje dorosłych dzieci. 

</doc>
<doc id="5111886" url="https://pl.wikipedia.org/wiki?curid=5111886" title="Jolanta Jura">
Jolanta Jura

Jolanta Jura z d. Kwiatkowska (ur. 14 stycznia 1967) – polska genetyczka, wykładowczyni Uniwersytetu Jagiellońskiego.
Życiorys.
Jolanta Jura ukończyła studia na Wydziale Biologii i Nauk o Ziemi Uniwersytetu Mikołaja Kopernika w Toruniu (1990). W latach 1990–2000 pracowała w Instytucie Genetyki Człowieka w Poznaniu PAN. W 1994 uzyskała stopień doktora nauk biologicznych na Akademii Medycznej w Poznaniu na podstawie dysertacji "Molekularno-genetyczne podłoże mutacji w DNA i transkryptach genu DMD prowadzących do dystrofii mięśniowej Duchene'a i Beckera" (promotor – Ryszard Słomski). W 2000 habilitowała się na Wydziale Biologii i Biotechnologii Uniwersytetu im. Adama Mickiewicza w Poznaniu, przedstawiając monografię "Identyfikacja genów RalGDS, XPMC2H i TSC1 na chromosomie 9q34 człowieka". W 2014 otrzymała tytuł profesora nauk biologicznych.
Tematem jej zainteresowań były lub są: analiza mutacji i identyfikacja genów ważnych w rozwoju wybranych chorób genetycznych, regulacja stanu zapalnego na poziomie molekularnym oraz etiologia wybranych chorób (zespół metaboliczny, choroby skóry, nowotwory) o podłożu zaburzeń procesów zapalnych.
Przebywała na stażach m.in. w Brigham and Women's Hospital, Harvard Medical School w Bostonie (1996–1998). W 2001 rozpoczęła pracę na Wydziale Biochemii, Biofizyki i Biotechnologii Uniwersytetu Jagiellońskiego. W 2013 została kierowniczką Zakładu Biochemii Ogólnej. Od 2014 do 2020 pełniła funkcję prodziekan WBBiB ds. badań i współpracy międzynarodowej. Dziekan WBBiB UJ w kadencji 2020–2024.
Członkini Polskiego Towarzystwa Genetycznego, Polskiego Towarzystwa Biochemicznego (od 2011 Przewodnicząca Krakowskiego Oddziału PTBioch, od 2014 członkini Zarządu Głównego) oraz European Society for Dermatological Research.

</doc>
<doc id="5111888" url="https://pl.wikipedia.org/wiki?curid=5111888" title="Plac Esperanta w Berlinie">
Plac Esperanta w Berlinie



</doc>
<doc id="5111889" url="https://pl.wikipedia.org/wiki?curid=5111889" title="Friedrichstraße (ulica w Berlinie)">
Friedrichstraße (ulica w Berlinie)



</doc>
<doc id="5111893" url="https://pl.wikipedia.org/wiki?curid=5111893" title="Whycocomagh Bay">
Whycocomagh Bay

Whycocomagh Bay (do 5 października 1950 część "St. Patrick Channel", do 3 maja 1951 – "St. Patrick’s Channel") – zatoka w kanadyjskiej prowincji Nowa Szkocja, w hrabstwach Inverness i Victoria, na zachód od kanału St. Patricks Channel; nazwa "St. Patrick Channel" urzędowo zatwierdzona (dla całego akwenu na południe i zachód od wsi Baddeck) w 1924 (potwierdzone 1 września 1949), Whycocomagh Bay do 22 grudnia 1975 lub 23 lutego 1976 stanowiła część powyższego akwenu (od 14 sierpnia 1962 pod nazwą "St. Patricks Channel").

</doc>
<doc id="5111894" url="https://pl.wikipedia.org/wiki?curid=5111894" title="Kajjik">
Kajjik

Kajjik lub kajjikk – tradycyjna łódź rybacka na Malcie. Przekształciła się w XVII wieku z , która była używana w innych częściach Morza Śródziemnego. Dawniej "kajjikk" wyposażony były w żagle i wiosła, dziś łodzie rybackie napędzane są silnikami stacjonarnymi. Odmiany łodzi biorą udział w tradycyjnych regatach wioślarskich odbywających się dwa razy w roku.
Historia.
"Kajjik" rozwinął się w XVII wieku z caïque towarzyszących galerom floty Zakonu Rycerzy Świętego Jana. Łodzie były zwykle używane jako łodzie rybackie, ale niektóre służyły również do przewożenia pasażerów.
Warianty "kajjika" obejmowały "kajjik tal-kopp" i "kajjik tal-lampara". Ten ostatni miał przymocowane do dziobu źródło światła, które umożliwiało łowienie w nocy. Innym wariantem był "kajjik tal-gangmu", który miał niski dziób i krótką stewę rufową pierwotnie przeznaczoną do łowienia muszli. Wykorzystywano ją również do wydobywania węgla, który spadł na dno morskie podczas załadunku na statki w Grand Harbour.
Od około 1920 na niektórych "kajjikkach" służących do łowienia ryb montowano silniki. Dziś łodzie te nie są już budowane i powoli zanikają. Jednak wiele egzemplarzy nadal istnieje, szczególnie w Saint Paul’s Bay i Marsaxlokk, i jest używanych do połowów ryb.
Opis.
"Kajjik" jest podobny do "dgħajsa tal-pass", ale ma mocniejszą konstrukcję i płaską rufę. Łodzie były pierwotnie wyposażone zarówno w wiosła, jak i żagle. Miały jeden maszt uzbrojony w ożaglowanie rozprzowe. Dziś napędzają je silniki.
Odmiany regatowe.
Regatowe odmiany "kajjika" są powszechnie używane w odbywających się w Grand Harbour 31 marca i 8 września każdego roku. Biorą one udział we wrześniowych regatach od 1822. Początkowo "kajjikki tal-kopp" były używane w wyścigach, ale specjalnie zbudowane wersje łodzi zostały wprowadzone później.
"Kajjik" używany we współczesnych regatach ma dwa wiosła i jest obsadzony przez dwuosobową załogę, jeden wioślarz stoi, a drugi siedzi. Łodź ma około 4,11 m długości, około 1,42 m szerokości i około 0,53 m zanurzenia.
W regatach biorą udział także inne tradycyjne łodzie, "dgħajsa" i "frejgatina".

</doc>
<doc id="5111895" url="https://pl.wikipedia.org/wiki?curid=5111895" title="Oddział Miejski PTTK im. Mariana Sydowa w Toruniu">
Oddział Miejski PTTK im. Mariana Sydowa w Toruniu

Oddział Miejski PTTK im. Mariana Sydowa w Toruniu – terenowa jednostka organizacyjna Polskiego Towarzystwa Turystyczno-Krajoznawczego w Toruniu.
Historia.
Oddział PTK w Toruniu powołano do życia w 1921 roku, a jednym z jego założycieli był polski dziennikarz i działacz społeczny, Marian Sydow. W 1933 roku, dzięki jego zaangażowaniu, wybudowano przy ul. Legionów 24 dom wycieczkowy, który w późniejszym czasie został rozbudowany i zmodernizowany. W okresie międzywojennym do stowarzyszenia należeli głównie nauczyciele, księża, oficerowie WP, prawnicy i lekarze. 
W 1950 roku w wyniki połączenia Polskiego Towarzystwa Tatrzańskiego z Polskim Towarzystwem Krajoznawczym Oddział przekształcono w Polskie Towarzystwo Turystyczno-Krajoznawcze. W 1979 roku nadano mu imię Mariana Sydowa. Od 1980 roku siedzibą Oddziału jest zabytkowa kamienica przy ul. Piekary 41.
31 sierpnia 2021 roku władze stowarzyszenia zorganizowały obchody 100 – lecia jego istnienia.
Charakterystyka.
Oddział popularyzuje wiedzę krajoznawczo-turystyczną o Toruniu i jego okolicach. Organizuje obozy dla dzieci i młodzieży. Prowadzi także działalność wydawniczą i konsultacyjną w zakresie m.in. map krajoznawczo-turystycznych, folderów turystycznych oraz przewodników turystycznych. Prezesem Oddziału jest Henryk Miłoszewski.
Od 1998 roku w Toruniu ma siedzibę Sejmik prezesów oddziałów PTTK województwa kujawsko-pomorskiego.

</doc>
<doc id="5111899" url="https://pl.wikipedia.org/wiki?curid=5111899" title="Dom Turysty PTTK w Toruniu">
Dom Turysty PTTK w Toruniu

Dom Turysty PTTK w Toruniu – hotel należący do Polskiego Towarzystwa Turystyczno-Krajoznawczego w Toruniu. Budynek znajduje się w południowej części dzielnicy Mokre, przy ulicy Legionów 24.
Historia.
Budynek wpisany jest do gminnej ewidencji zabytków (nr 1737).

</doc>
<doc id="5111904" url="https://pl.wikipedia.org/wiki?curid=5111904" title="Alfons Bojanowski">
Alfons Bojanowski



</doc>
<doc id="5111906" url="https://pl.wikipedia.org/wiki?curid=5111906" title="Cup of China 2021">
Cup of China 2021

Cup of China 2021 – miały być trzecimi w kolejności zawodami łyżwiarstwa figurowego z cyklu Grand Prix 2021/2022. Zawody miały się odbyć od 5 do 7 listopada 2021 roku w hali Chongqing Huaxi Culture and Sports Center w Chongqing.
16 sierpnia 2021 roku ze względu na ograniczenia w lotnictwie międzynarodowym do Chin oraz działania prewencyjne mające ograniczyć rozprzestrzenianie się wirusa SARS-CoV-2 w tym kraju, podjęto decyzję o odwołaniu zawodów. 27 sierpnia 2021 roku Międzynarodowa Unia Łyżwiarska ogłosiła, że w miejsce odwołanych zawodów zostanie rozegrane Gran Premio d'Italia 2021. 

</doc>
<doc id="5111909" url="https://pl.wikipedia.org/wiki?curid=5111909" title="Fulica gigantea">
Fulica gigantea



</doc>
<doc id="5111910" url="https://pl.wikipedia.org/wiki?curid=5111910" title="Kouadio-Yves Dabila">
Kouadio-Yves Dabila

Kouadio-Yves Dabila (ur. 1 stycznia 1997 w Kouassi-Datèkro) – iworyjski piłkarz grający na pozycji środkowego obrońcy. W sezonie 2021/2022 występuje w klubie Lille OSC.
Kariera juniorska.
Dabila jako junior grał dla Cissé Institut FC (do 2014) oraz dla AS Monaco (2014–2015).
Kariera seniorska.
AS Monaco II.
Dabila zadebiutował dla drugiej drużyny AS Monaco 14 lutego 2015 roku w meczu z US Le Pontet Grand Avignon 84 (2:2). Pierwszą bramkę zawodnik ten zdobył 5 grudnia 2015 roku w wygranym 0:2 spotkaniu przeciwko rezerwom Olympique Marsylii. Łącznie dla tych rezerw Iworyjczyk rozegrał 59 meczy, strzelając 2 gole.
Lille OSC II.
Dabila trafił do rezerw Lille OSC 1 lipca 2017 roku. Debiut dla tych rezerw zaliczył on 19 sierpnia 2017 roku w zremisowanym 1:1 spotkaniu przeciwko AS Furiani-Agliani. Pierwszego gola piłkarz ten strzelił 20 grudnia 2017 roku w meczu z rezerwami RC Lens (2:2). Ostatecznie w barwach tych rezerw Iworyjczyk wystąpił 13 razy, zdobywając jedną bramkę.
Lille OSC.
Dabila zadebiutował w barwach Lille OSC 13 grudnia 2017 roku w starciu w ramach Coupe de la Ligue przeciwko OGC Nice (1:1, przeg. 3:4 po rzutach karnych). Do 2 lipca 2021 roku w barwach Lille OSC Iworyjczyk wystąpił 31 razy, nie strzelając żadnego gola.
Cercle Brugge.
Dabilę wypożyczono do Cercle Brugge 15 lipca 2019 roku. Debiut dla tego zespołu zaliczył on 27 lipca 2019 roku w przegranym 0:2 spotkaniu przeciwko Standardowi Liège. Premierowego gola piłkarz ten strzelił 17 sierpnia 2019 roku w meczu z KV Mechelen (przeg. 3:1). Łącznie w barwach Cercle Brugge Iworyjczyk wystąpił 21 razy, zdobywając jedną bramkę.
Royal Excel Mouscron.
Dabila został wypożyczony do Royal Excel Mouscron 17 sierpnia 2020 roku. Zadebiutował on dla tego klubu 23 sierpnia 2020 roku w starciu z RSC Anderlecht (1:1). Ostatecznie dla Royal Excel Mouscron Iworyjczyk rozegrał 7 meczy, nie strzelając żadnego gola.

</doc>
<doc id="5111916" url="https://pl.wikipedia.org/wiki?curid=5111916" title="BWT AG">
BWT AG



</doc>
<doc id="5111923" url="https://pl.wikipedia.org/wiki?curid=5111923" title="Kiben gakuha, Yotsuya-senpai no kaidan.">
Kiben gakuha, Yotsuya-senpai no kaidan.

 – shōnen-manga autorstwa Haruichiego Furudate, publikowana od 1 marca do 5 lipca 2010 na łamach magazynu „Shūkan Shōnen Jump” wydawnictwa Shūeisha.
Manga.
Manga zadebiutowała początkowo jako one-shot, który opublikowany został 8 czerwca 2009 w magazynie „Shūkan Shōnen Jump”. Następnie 1 marca 2010 pojawił się pierwszy rozdział finalnej wersji mangi, natomiast ostatni, 18. rozdział – 5 lipca.
Następnie wydawnictwo Shūeisha zebrało pojedyncze rozdziały do trzech tankōbonów, które wydane zostały kolejno 4 czerwca, 4 sierpnia oraz 3 września.
Komiks głosowy.
24 grudnia 2020 na oficjalnym kanale magazynu „Shūkan Shōnen Jump” w serwisie YouTube opublikowany został komiks głosowy. Celem tego było upamiętnienie wystawy serii "Haikyū!!" i czwartego sezonu anime – "Haikyū!! To The Top". Głosy postaci podkładali: Kazumasa Itō (jako Buntarō Yotsuya), Shiori Kurosaki (jako Makoto Nakashima), Yū Kitada (jako Mimura) oraz Hiro to Hiro (jako Hinano Yayoi).

</doc>
<doc id="5111930" url="https://pl.wikipedia.org/wiki?curid=5111930" title="Nikt (film 2021)">
Nikt (film 2021)

Nikt (oryg. "Nobody") – amerykańsko-japoński film akcji z 2021 roku w reżyserii Ilyi Naishullera. Scenariusz napisał Derek Kolstad, a tytułowa rolę zagrał Bob Odenkirk.
Film w kinach w części krajów pojawił się 18 marca 2021, w USA zadebiutował 26 marca, a w Polsce 2 lipca tego samego roku.
Fabuła.
Hutch Mansell jest statecznym ojcem rodziny, który wiedzie nudne, rutynowe życie. Nie zawsze tak było, lecz główny bohater porzucił mroczną przeszłość. Włamanie do jego domu doprowadza jednak mężczyznę do konfliktu z rosyjską mafią, w którym okazuje się być zaskakująco niebezpiecznym przeciwnikiem.
Obsada.
źródło:
Odbiór.
Box office.
Przy budżecie szacowanym na 16 milionów dolarów, "Nikt" zarobił w USA i Kanadzie około dwadzieścia siedem milionów. W pozostałych krajach kwota przychodów z biletów nieco wyższa, a łączny przychód jest szacowany na 55-57 mln USD.
Reakcja krytyków.
Film spotkał się z pozytywną reakcją krytyków. W agregatorze recenzji Rotten Tomatoes 83% z 272 recenzji uznano za pozytywne, a średnia ocen wystawionych na ich podstawie wyniosła 7,00. Z kolei w agregatorze Metacritic średnia ważona ocen z 43 recenzji wyniosła 64 punktów na 100.

</doc>
<doc id="5111943" url="https://pl.wikipedia.org/wiki?curid=5111943" title="Sulzburg (miasto)">
Sulzburg (miasto)



</doc>
<doc id="5111944" url="https://pl.wikipedia.org/wiki?curid=5111944" title="Vladimir de Pachmann">
Vladimir de Pachmann

Vladimir de Pachmann, Wladimir von Pachmann (ur. w Odessie, zm. 6 stycznia 1933 w Rzymie) – rosyjski pianista.
Życiorys.
Był synem prawnika pochodzenia austriackiego oraz Turczynki. Podstawy edukacji muzycznej otrzymał od ojca, następnie w latach 1866–1869 był uczniem Josefa Dachsa w konserwatorium w Odessie, które ukończył ze złotym medalem. Debiutował jako pianista w 1869 roku, jednak już rok później pod wrażeniem gry Karola Tausiga zaprzestał na prawie dekadę publicznych występów, by udoskonalić swoje umiejętności. W 1878 roku wznowił działalność koncertową, w kolejnych latach występując w krajach europejskich, a w 1890 roku debiutując w Stanach Zjednoczonych. W 1885 roku podczas wizyty w Danii otrzymał krzyż kawalerski Orderu Danebroga. Ostatnie publicznie recitale dał w 1925 roku w Nowym Jorku i 1928 roku w Londynie. W 1928 roku osiadł na stałe w Rzymie i otrzymał włoskie obywatelstwo.
Zasłynął jako wykonawca utworów Fryderyka Chopina, szczególnie mniejszych form. James Huneker nadał mu przydomek "Chopinzee". Opracował własną metodę gry na fortepianie, polegającą na specjalnym palcowaniu. Dokonał nagrań pianolowych, był też jednym z pierwszych pianistów nagrywających płyty gramofonowe. Słynął z ekscentrycznego zachowania podczas grania, wygłaszał głośne komentarze na temat wykonywanych utworów i swojej własnej gry.

</doc>
<doc id="5111945" url="https://pl.wikipedia.org/wiki?curid=5111945" title="Osiedle Rycerskie (Przemyśl)">
Osiedle Rycerskie (Przemyśl)



</doc>
<doc id="5111950" url="https://pl.wikipedia.org/wiki?curid=5111950" title="Antonio Fontan">
Antonio Fontan



</doc>
<doc id="5111951" url="https://pl.wikipedia.org/wiki?curid=5111951" title="Cecilio Valverde">
Cecilio Valverde

Cecilio Valverde Mazuelas (ur. 27 czerwca 1927 w Kordobie, zm. 11 czerwca 2001 w Madrycie) – hiszpański polityk i prawnik, senator, w latach 1979–1982 przewodniczący Senatu.
Życiorys.
Kształcił się w szkole lasalianów, następnie ukończył studia prawnicze na Universidad de Madrid. Podjął praktykę w zawodzie adwokata, pełnił funkcję sekretarza izby adwokackiej. Był zaangażowany w działalność ruchu kościelnego Cursillos de Cristiandad.
W okresie demokratyzacji w 1976 współtworzył regionalne ugrupowanie Partido Social Liberal Andaluz, które dołączyło do Unii Demokratycznego Centrum Adolfa Suáreza. Wchodził w skład krajowej rady politycznej UCD. W latach 1977–1982 zasiadał w Senacie, od 1979 do 1982 sprawował urząd przewodniczącego wyższej izby Kortezów Generalnych. Wycofał się później z aktywności politycznej.

</doc>
<doc id="5111952" url="https://pl.wikipedia.org/wiki?curid=5111952" title="Aleksandr Soldatenkow">
Aleksandr Soldatenkow



</doc>
<doc id="5111953" url="https://pl.wikipedia.org/wiki?curid=5111953" title="Prestfoss">
Prestfoss

Prestfoss – miasto w gminie Sigdal w Viken w Norwegii. Osada liczy 488 mieszkańców na dzień 1 stycznia 2020 r. i znajduje się przy Kråkefjord, wschodniej części jeziora Soneren.
Zabytki.
Najważniejszym zabytkiem gminy jest kościół Holmen z 1853 roku.
Centrum Muzyki Ludowej w Buskerud.
Na terenie Centrum Muzyki Ludowej w Buskerud znajduje się również skansen.
Centrum muzyki ludowej zajmuje się głównie gromadzeniem, przechowywaniem i promocją lokalnej muzyki ludowej i tańca. Archiwum muzyki ludowej zawiera materiały historyczne dotyczące lokalnej muzyki ludowej.

</doc>
<doc id="5111958" url="https://pl.wikipedia.org/wiki?curid=5111958" title="Victor Boniface">
Victor Boniface

Victor Okoh Boniface (ur. 23 grudnia 2000) – nigeryjski piłkarz występujący na pozycji napastnika w belgijskim klubie Union SG.
Kariera klubowa.
FK Bodø/Glimt.
4 marca 2019 podpisał kontrakt z klubem FK Bodø/Glimt. Zadebiutował 22 września 2019 w meczu Eliteserien przeciwko Ranheim Fotball (1:1). Pierwszą bramkę zdobył 1 grudnia 2019 w meczu ligowym przeciwko Molde FK (4:2). W sezonie 2019 jego zespół zajął drugie miejsce w tabeli zdobywając wicemistrzostwo Norwegii. 27 sierpnia 2020 zadebiutował w kwalifikacjach do Ligi Europy UEFA w meczu przeciwko FK Kauno Žalgiris (6:1), w którym zdobył swoją pierwszą bramkę w tych rozgrywkach. W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii.

</doc>
<doc id="5111966" url="https://pl.wikipedia.org/wiki?curid=5111966" title="Ola Solbakken">
Ola Solbakken

Ola Selvaag Solbakken (ur. 7 września 1998 w Melhus) – norweski piłkarz występujący na pozycji skrzydłowego we włoskim klubie AS Roma.
Kariera klubowa.
Ranheim Fotball.
12 stycznia 2018 przeszedł do zespołu Ranheim Fotball. Zadebiutował 8 kwietnia 2018 w meczu Eliteserien przeciwko Tromsø IL (4:0). Pierwszą bramkę zdobył 28 kwietnia 2019 w meczu ligowym przeciwko Viking FK (5:2).
FK Bodø/Glimt.
9 stycznia 2020 podpisał dwuletni kontrakt z klubem FK Bodø/Glimt. Zadebiutował 16 czerwca 2020 w meczu Eliteserien przeciwko Viking FK (2:4). Pierwszą bramkę zdobył 25 czerwca 2020 w meczu ligowym przeciwko Rosenborg BK (2:3). 17 września 2020 zadebiutował w kwalifikacjach do Ligi Europy UEFA w meczu przeciwko FK Žalgiris Wilno (3:1). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 26 sierpnia 2021 zdobył pierwszą bramkę w kwalifikacjach do Ligi Konferencji Europy UEFA w meczu przeciwko FK Žalgiris Wilno (1:0). 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).
Kariera reprezentacyjna.
W reprezentacji Norwegii zadebiutował 13 listopada 2021 w zremisowanym 0:0 meczu z Łotwą.

</doc>
<doc id="5111973" url="https://pl.wikipedia.org/wiki?curid=5111973" title="21 Społeczne Liceum Ogólnokształcące im. Jerzego Grotowskiego">
21 Społeczne Liceum Ogólnokształcące im. Jerzego Grotowskiego



</doc>
<doc id="5111974" url="https://pl.wikipedia.org/wiki?curid=5111974" title="Samuel Plato Szaron">
Samuel Plato Szaron



</doc>
<doc id="5111975" url="https://pl.wikipedia.org/wiki?curid=5111975" title="Zespół Schronisk pod Sosenką">
Zespół Schronisk pod Sosenką

Zespół Schronisk pod Sosenką – zespół kilku schronów jaskiniowych we wsi Ryczów, w województwie śląskim, w powiecie zawierciańskim, w gminie Ogrodzieniec. Wzniesienie to należy do mikroregionu Wyżyna Ryczowska na Wyżynie Częstochowskiej będącej częścią Wyżyny Krakowsko-Częstochowskiej.
Opis obiektu.
Zespół schronisk znajduje się na orograficznie lewych zboczach górnej części Wąwozu Ruska. W opisie jaskiń są one opisywane jako stoki Straszykowej Góry, według mapy wydawnictwa Expressmap są to stoki Ruskiej Góry. Schroniska znajdują się w niedużej wapiennej skałce na wysokości około 15 m nad dnem wąwozu. Ich zachodnie otwory wychodzą na bardzo strome zbocze tego wąwozu. Są to trzy schroniska powstałe na krzyżujących się szczelinach skalnych. Połączone są z sobą ciasnymi, niemożliwymi do przejścia szczelinami, tworzą jednak jedną całość.
Schroniska powstały na szczelinach w późnojurajskich wapieniach skalistych, ale ich korytarze zostały poszerzone przez wodę. Świadczą o tym występujące na ścianach formy erozyjne i korozyjne. Nacieki ubogie, złożone z nielicznych i częściowo zniszczonych grzybków naciekowych. Namulisko również ubogie, złożone z gliny i próchnicy, a w niektórych miejscach spąg jest skalisty. W wielu miejscach namulisko jest rozkopane przez zwierzęta, które chronią się w schroniskach.
Wskutek dużej ilości otworów schroniska są silnie przewiewne, wewnątrz jednak bardzo wilgotne, gdyż przez porowate ściany przesącza się woda. Najbardziej widne jest schronisko drugie (środkowe), które ma pionowy komin z otworem, przez który wpada światło. Pozostałe schroniska są ciemne. W otworach i w początkowych partiach korytarzyków rozwijają się glony, mchy i porosty, a przy pionowym otworze schroniska środkowego rośnie sosna. W korytarzach schronisk obserwowano duże ilości muchówek.
Historia poznania i dokumentacji.
Po raz pierwszy schroniska zostały wzmiankowane przez M. Szelerewicza i A. Górnego w 1986 r. jako „Schronisko pod Sosenką”. W 1997 r. sporządzili oni ich dokumentację dla zarządu Jurajskich Parków Krajobrazowych woj. katowickiego. W 2009 r. dane zaktualizował A. Polonius, on też opracował plan schronisk. 

</doc>
<doc id="5111977" url="https://pl.wikipedia.org/wiki?curid=5111977" title="Fatmir Xhafaj">
Fatmir Xhafaj

Fatmir Shezai Xhafaj (ur. 17 maja 1959 we Wlorze) – albański polityk i prawnik, minister sprawiedliwości w latach 2003–2005, minister spraw wewnętrznych 2017–2018.
Życiorys.
Syn Sezaia i Hikmete. W 1981 ukończył studia na wydziale prawa Uniwersytetu Tirańskiego. W latach 1982–1984 pracował w Sądzie Okręgowym w Krui jako doradca prawny, a następnie jako sędzia śledczy. W latach 1986–1990 kierował organizacją młodzieżową w Tiranie. Od 1992 związany z Socjalistyczną Partią Albanii, prowadził kancelarię adwokacką. Od 2003 zasiada we władzach partii.
W roku 1997, po objęciu władzy przez Socjalistyczną Partię Albanii został sekretarzem generalnym rady ministrów. W wyborach parlamentarnych 2001 po raz pierwszy uzyskał mandat deputowanego do parlamentu z okręgu Pogradec. Rok później objął stanowisko ministra rozwoju terytorialnego i turystyki, a w grudniu 2003 stanął na czele resortu sprawiedliwości. W latach 2014–2017 zasiadał w specjalnej komisji parlamentarnej d.s. reformy wymiaru sprawiedliwości. W latach 2017–2018 dwukrotnie stawał na czele resortu spraw wewnętrznych.
Jest żonaty (żona Mimoza z d. Berberi), ma dwie córki.

</doc>
<doc id="5111979" url="https://pl.wikipedia.org/wiki?curid=5111979" title="Hoser">
Hoser



</doc>
<doc id="5111980" url="https://pl.wikipedia.org/wiki?curid=5111980" title="Dmitrij Kniażewicz">
Dmitrij Kniażewicz

Dmitrij Maksimowicz Kniażewicz (ros. Дмитрий Максимович Княжевич, ur. 21 czerwca 1874, zm. w 1918) – szpadzista i florecista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym turnieju florecistów oraz w drużynowym turnieju szpadzistów.
Biografia.
Pochodził z rodziny o serbskich korzeniach. Brał udział w wojnie rosyjsko-japońskiej, a następnie w I wojnie światowej, gdzie dosłużył się stopnia generała-majora. Zginął podczas wojny domowej w Rosji walcząc przeciwko bolszewikom.

</doc>
<doc id="5111982" url="https://pl.wikipedia.org/wiki?curid=5111982" title="Okap w Straszykowej">
Okap w Straszykowej

Okap w Straszykowej – duży okap we wsi Ryczów, w województwie śląskim, w powiecie zawierciańskim, w gminie Ogrodzieniec, na Wyżynie Ryczowskiej będącej częścią Wyżyny Częstochowskiej.
Opis obiektu.
Okap w Straszykowej znajduje się w skale wznoszącej się na dnie wąwozu tworzącego zbocza Straszykowej Góry, około 30 m na południe za dużą Jaskinią w Straszykowej Górze. Jest to Wąwóz Ruska. Zarówno Jaskinia Straszykowa, jak i Okap w Straszykowej znajdują się u podnóży wschodnich, orograficznie lewych zboczy tego wąwozu. Okap w Straszykowej to typowy okap skalny w wapieniach skalistych jury późnej. Jest wysoki i ma wysięg 5,30 m. Nacieków jaskiniowych brak, namulisko obfite, próchniczne.
Okap znany był od dawna. Po raz pierwszy wymieniony został w 1997 r. w dokumentacji zarządu Zespołu Jurajskich Parków Krajobrazowych woj. katowickiego jako Okap koło Jaskini w Straszykowej Górze. Jego plan opracował A. Polonius.

</doc>
<doc id="5111983" url="https://pl.wikipedia.org/wiki?curid=5111983" title="Porțile de Fier">
Porțile de Fier



</doc>
<doc id="5111984" url="https://pl.wikipedia.org/wiki?curid=5111984" title="Ђердапска клисура">
Ђердапска клисура



</doc>
<doc id="5111996" url="https://pl.wikipedia.org/wiki?curid=5111996" title="Fieliks Leparski">
Fieliks Leparski

Fieliks Zienowicz Leparski (ros. Феликс Зенович Лепарский) – florecista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym turnieju florecistów.
Zginął podczas I wojny światowej walcząc w randze kapitana Armii Imperium Rosyjskiego.

</doc>
<doc id="5111997" url="https://pl.wikipedia.org/wiki?curid=5111997" title="Dmitry Knyazhevich">
Dmitry Knyazhevich



</doc>
<doc id="5111998" url="https://pl.wikipedia.org/wiki?curid=5111998" title="Polska Hokej Liga (2021/2022)">
Polska Hokej Liga (2021/2022)

Polska Hokej Liga 2021/2022 – 87. sezon mistrzostw Polski w hokeju na lodzie mężczyzn, po raz 67. przeprowadzony w formie rozgrywek ligowych, a po raz 9. pod nazwą Polskiej Hokej Ligi.
Organizacja rozgrywek.
Kluby uczestniczące.
Do ustalonego terminu 31 maja 2021 wymagane wnioski licencyjne złożyło 9 podmiotów reprezentujących zespoły hokejowe uczestniczące w edycji PHL 2020/2021, zaś akcesu nie zgłosili przedstawiciele klubu GKH Stoczniowiec Gdańsk.
Licencję otrzymały kolejno: JKH GKS Jastrzębie, GKS Tychy, GKS Katowice, TH Re-Plast Unia Oświęcim, MKS Cracovia, STS Sanok, Zagłębie Sosnowiec, KH Energa Toruń, Podhale Nowy Targ.
Informacje o drużynach.
Uwagi i zmiany
Runda zasadnicza.
Faza rundy zasadniczej trwała od 10 września 2021 do 20 lutego 2022, a podczas niej rozegrano 40 kolejek.
Tabela.
Legenda:
Statystyki.
Statystyki zaktualizowane po zakończeniu rundy zasadniczej.
Faza play-off.
Faza play-off trwała od 23 lutego do 10 kwietnia 22. Po rozegraniu czterech spotkań pierwszego etapu (ćwierćfinałowego) zarządzono przerwę z uwagi na udział zespołu Cracovii w Superfinale Pucharu Kontynentalnego w dniach 4-6 marca 2022.
Wyniki.
Ćwierćfinały:
Półfinały:
Finał:
O 3. miejsce:
Statystyki.
Statystyki zaktualizowane po zakończeniu rundy zasadniczej.
Skład triumfatorów.
Skład zdobywcy mistrzostwa Polski – drużyny KH GS Katowice - w sezonie 2021/2022:

</doc>
<doc id="5112002" url="https://pl.wikipedia.org/wiki?curid=5112002" title="Feliks Leparsky">
Feliks Leparsky



</doc>
<doc id="5112004" url="https://pl.wikipedia.org/wiki?curid=5112004" title="Aleksandr Mordowin">
Aleksandr Mordowin

Aleksandr Pawłowicz Mordowin (ros. Александр Павлович Мордовин, ur. 3 lutego 1873 w Petersburgu, zm. 31 marca 1938 w Borowiczach) – szermierz, szablista i florecista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym turnieju florecistów oraz w indywidualnym i drużynowym turnieju szablistów.

</doc>
<doc id="5112005" url="https://pl.wikipedia.org/wiki?curid=5112005" title="Drewnica widłówka">
Drewnica widłówka

Drewnica widłówka ("Lithophane furcifera") – gatunek motyla z rodziny sówkowatych. Zamieszkuje palearktyczną Eurazję od Półwyspu Iberyjskiego po Syberię i zachodnie Chiny. Gąsienice żerują na drzewach liściastych, najchętniej na olszach.
Taksonomia.
Gatunek ten opisany został po raz pierwszy w 1766 roku przez Johanna Siegfrieda Hufnagela pod nazwą "Phalaena socia". Jako miejsce typowe autor wskazał okolice Berlina w Niemczech. W 1775 roku ten sam gatunek opisany został z Wiednia przez Johanna N.C.M. Denisa i Ignaza Schiffermüllera jako "Noctua conformis".
Morfologia.
Motyl ten osiąga od 41 do 48 mm rozpiętości skrzydeł. Ma stosunkowo dużą głowę z dobrze wykształconą ssawką, dużymi oczami złożonymi i dość szerokim czołem porośniętym włosowatymi łuskami. Wierzch tułowia porastają włosowate i łopatowate łuski, spiętrzające się na przedzie w podłużny czub. Skrzydło przednie jest długie i wąskie, długości od 20 do 23 mm. Tło ma ciemnoszare z czerwonym nalotem w polu środkowym. Plamka okrągła ma ten sam kolor co tło skrzydła. Plamka nerkowata jest bardzo duża i ubarwiona czerwonobrunatnie. Lekko wygięta smuga nasadowa jest tak samo wyraźna jak czarna kreska między plamką czopkowatą a zewnętrzną. Przepaski poprzeczne skrzydła są słabo zaznaczone, a obrzeżenie jego zewnętrznego brzegu jest co najwyżej niewyraźnie zaznaczone. Skrzydło tylne ma zaokrąglony zarys i czerwonawą stronę spodnią. Włoskowate łuski na odwłoku tworzą ciemno zabarwiony czubek.
Ekologia i występowanie.
Owad ten zamieszkuje drzewostany na stanowiskach wilgotnych. Zasiedla lasy liściaste i mieszane, najchętniej w dolinach strumieni, nad rzekami, jeziorami i na mokradłach. Owady dorosłe pojawiają się w sierpniu lub wrześniu i pozostają aktywne do października. Są stadium zimującym. Wybudzają się wczesną wiosną i przeżywają do maja. Żerowanie gąsienic odbywa się od kwietnia lub maja do czerwca lub lipca. Są foliofagami. Najchętniej żerują na olszy czarnej i olszy szarej, ale wśród ich roślin żywicielskich wymienia się także brzozy, dęby, topole i wierzby. Młodsze gąsienice całą dobę przebywają na spodniej stronie liści. Starsze żerują głównie nocą, a część z nich kryje się za dnia pod mchem lub odstającą korą na pniu drzewa.
Gatunek palearktyczny. W Europie znany jest z Portugalii, Hiszpanii, Andory, Wielkiej Brytanii, Francji, Belgii, Luksemburgu, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Mołdawii, Bułgarii, Słowenii, Chorwacji, Bośni i Hercegowiny, Serbii, Czarnogóry, Macedonii Północnej oraz europejskiej części Rosji. W Azji zamieszkuje północną Turcję, Syberię, Ałtaj i zachodnie Chiny. Swym zasięgiem omija większą część rejonu śródziemnomorskiego.
Motylowi temu zagraża utrata wilgotnych siedlisk wskutek działań prowadzonych w ramach gospodarki rolnej i leśnej oraz wskutek przeznaczania ich pod zabudowę.

</doc>
<doc id="5112006" url="https://pl.wikipedia.org/wiki?curid=5112006" title="Lithophane furcifera">
Lithophane furcifera



</doc>
<doc id="5112007" url="https://pl.wikipedia.org/wiki?curid=5112007" title="Władimir Samojłow">
Władimir Samojłow

Władimir Władimirowicz Samojłow (ros. Владимир Владимирович Самойлов) – szermierz, florecista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym turnieju florecistów.

</doc>
<doc id="5112010" url="https://pl.wikipedia.org/wiki?curid=5112010" title="Małgorzata Bednarek">
Małgorzata Bednarek



</doc>
<doc id="5112011" url="https://pl.wikipedia.org/wiki?curid=5112011" title="Anatolij Jakowlew">
Anatolij Jakowlew

Anatolij Jakowlew (ros. Анатолий Яковлев, ur. w 1884) – szermierz, florecista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym turnieju florecistów.

</doc>
<doc id="5112013" url="https://pl.wikipedia.org/wiki?curid=5112013" title="Skoki do wody na Letnich Igrzyskach Olimpijskich 2020">
Skoki do wody na Letnich Igrzyskach Olimpijskich 2020

Skoki do wody na XXXII Letnich Igrzyskach Olimpijskich w Tokio rozgrywane były w dniach 25 lipca–7 sierpnia 2021. Areną zmagań było Olimpijskie Centrum Sportów Wodnych.

</doc>
<doc id="5112017" url="https://pl.wikipedia.org/wiki?curid=5112017" title="Bujaki (obwód brzeski)">
Bujaki (obwód brzeski)

Bujaki (; ) – wieś na Białorusi, w obwodzie brzeskim, w rejonie brzeskim, w sielsowiecie Telmy.
Historia.
Dawniej wieś i majątek ziemski. W dwudziestoleciu międzywojennym leżały w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5112018" url="https://pl.wikipedia.org/wiki?curid=5112018" title="Aleksandr Mordovin">
Aleksandr Mordovin



</doc>
<doc id="5112019" url="https://pl.wikipedia.org/wiki?curid=5112019" title="Feliks Leparskij">
Feliks Leparskij



</doc>
<doc id="5112020" url="https://pl.wikipedia.org/wiki?curid=5112020" title="Anatoly Yakovlev">
Anatoly Yakovlev



</doc>
<doc id="5112021" url="https://pl.wikipedia.org/wiki?curid=5112021" title="Oczki">
Oczki

Oczki (; ) – wieś na Białorusi, w obwodzie brzeskim, w rejonie brzeskim, w sielsowiecie Telmy.
Historia.
W dwudziestoleciu międzywojennym leżały w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5112022" url="https://pl.wikipedia.org/wiki?curid=5112022" title="Puchar Ligi Greckiej w piłce siatkowej mężczyzn">
Puchar Ligi Greckiej w piłce siatkowej mężczyzn

Puchar Ligi Greckiej w piłce siatkowej mężczyzn (gr. "Λιγκ Καπ Ελλάδας πετοσφαίρισης ανδρών") – cykliczne krajowe rozgrywki w piłce siatkowej, organizowane corocznie od sezonu 2011/2012 przez "Enosi Somation Amiwomenon Petosferiston" (ESAP) dla greckich męskich klubów grających w najwyższej klasie rozgrywkowej – Volley League.
Pierwszym zdobywcą Pucharu Ligi Greckiej został . Jak dotychczas najwięcej pucharów zdobył (6).
Rozgrywki poświęcone są pamięci greckiego siatkarza Nikosa Samarasa.

</doc>
<doc id="5112026" url="https://pl.wikipedia.org/wiki?curid=5112026" title="Koszelewo (rejon brzeski)">
Koszelewo (rejon brzeski)

Koszelewo (; ) – wieś na Białorusi, w obwodzie brzeskim, w rejonie brzeskim, w sielsowiecie Telmy. W źródłach pojawia się także pod nazwą "Koszyłowo".
Znajduje się tu przystanek kolejowy Koszelewo, położony na linii Moskwa - Mińsk - Brześć.
Historia.
Dawniej wieś i folwark. W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5112028" url="https://pl.wikipedia.org/wiki?curid=5112028" title="Kloaka wtórna">
Kloaka wtórna

Kloaka wtórna, pseudokloaka – występujące wtórnie u ssaków z grupy łożyskowców wspólne zakończenie układów pokarmowego, moczowego i rozrodczego.
Kloaka (stek) stanowi wspólne zakończenie układów pokarmowego, moczowego i rozrodczego u większości kręgowców. Występuje u larwy minogów, spodoustych, promieniopłetwych, płazów, zauropsydów (w tym ptaków). Nie występuje jednak u większości ssaków. Jak sama nazwa wskazuje, obserwuje się ją wyłącznie u przedstawicieli grupy stekowców. U ssaków żyworodnych ujścia przewodu pokarmowego oraz układu moczowego i płciowego rozdzieliły się. Ostatni odcinek przewodu pokarmowego, jelito proste, kończy się odbytem, natomiast końcowe odcinki przewodu moczowo-płciowego znajdują jedno lub dwa odrębne ujścia.
Stan taki nie dotyczy jednak wszystkich ssaków żyworodnych. Krocze może ulec redukcji, tworząc w efekcie wtórną kloakę zamykaną przez pojedynczy zwieracz, np. u szczekuszki. Prostnica może też dysponować odrębnym zwieraczem, jak u tenreków. Może też zdarzyć się, że odrębne ujścia układu pokarmowego i moczowo-płciowego zamyka jeden fałd skórny. Taka sytuacja ma miejsce u bobra, którego samiec potrafi wynicować pseudokloakę celem oznaczania terytorium wydzieliną gruczołów odbytowych.

</doc>
<doc id="5112041" url="https://pl.wikipedia.org/wiki?curid=5112041" title="Piotr Tkałun">
Piotr Tkałun

Piotr Pachomowicz Tkałun (, ; ur. 1894 we wsi Szarkiwszczyna k. Myrhorodu w ówczesnej guberni połtawskiej, zm. 29 lipca 1938 w Kommunarce) – radziecki dowódca wojskowy, komdiw Armii Czerwonej.
Życiorys.
Urodził się w ukraińskiej rodzinie żandarma. Od 1911 do 1915 uczył się w seminarium nauczycielskim w Soroczycach, po czym został repetytorem, od czerwca 1916 służył w rosyjskiej armii w Kostromie. Od lipca do grudnia 1916 uczył się w Wileńskiej Szkole Wojskowej w Połtawie, po czym został chorążym w 287 pułku piechoty, we wrześniu 1917 wstąpił do partii bolszewików. Brał udział w I wojnie światowej na Froncie Południowo-Zachodnim, później został wybrany przewodniczącym komitetu pułkowego. Od sierpnia 1918 służył w Armii Czerwonej, walczył w wojnie domowej na Froncie Południowym, a od stycznia 1919 na Froncie Ukraińskim, 26 maja 1919 został komisarzem 1 Ukraińskiej Armii (do 25 czerwca 1919), w sierpniu i wrześniu 1919 był komisarzem 44 Dywizji Piechoty, następnie przez miesiąc zastępcą szefa Zarządu Politycznego 12 Armii. Od października 1919 do stycznia 1920 dowodził 173 Brygadą Piechoty 58 Dywizji Piechoty, od stycznia do maja 1920 był komisarzem 2 Brygady Galicyjskiej i jednocześnie do kwietnia 1920 przewodniczącym komisji wojskowo-politycznej 12 Armii. Brał udział w wojnie z Polską, w maju 1920 dostał się do polskiej niewoli, w której przebywał do czerwca. Od 4 sierpnia do 11 września 1920 był komisarzem 25 Dywizji Piechoty, potem do stycznia 1921 komisarzem w sztabie 12 Armii i jednocześnie od 22 listopada do 25 grudnia 1920 członkiem Rewolucyjnej Rady Wojskowej 12 Armii, następnie krótko był zastępcą szefa sekcji politycznej Prawobrzeżnej Ukrainy przy KC KP(b)U i dowodzenia wojskami Ukrainy i Krymu.
W styczniu 1921 został zastępcą szefa Zarządu Politycznego i komisarzem sztabu Kijowskiego Okręgu Wojskowego, od grudnia 1921 do kwietnia 1922 był naczelnikiem szkoły Armii Czerwonej w Kijowie, a do kwietnia 1924 w Charkowie. Od kwietnia 1924 do grudnia 1926 był naczelnikiem 2 szkoły piechoty Armii Czerwonej im. Unszlichta, od grudnia 1926 do grudnia 1929 wojskowym komendantem Moskwy, a od grudnia 1929 do grudnia 1930 przewodniczącym zarządu trustu Najwyższej Rady Gospodarki Narodowej produkującego broń i amunicję. Studiował w Akademii Wojskowej im. Frunzego. Od października 1930 do listopada 1935 ponownie był wojskowym komendantem Moskwy, a od listopada 1935 do 28 stycznia 1936 komendantem Kremla, 21 listopada 1935 otrzymał stopień komdiwa. Od 28 stycznia 1936 do 25 września 1937 był szefem Zarządu Komendantury Kremla NKWD ZSRR. Od września 1937 do stycznia 1938 pozostawał w dyspozycji Ludowego Komisariatu Obrony ZSRR.
W 1928 został odznaczony Orderem Czerwonego Sztandaru, a w 1936 Orderem Czerwonej Gwiazdy.
8 stycznia 1938 został aresztowany, 29 lipca 1938 skazany na śmierć przez Izbę Wojskową Sądu Najwyższego ZSRR pod zarzutem udziału w wojskowym spisku i przygotowywaniu aktu terrorystycznego i rozstrzelany. 12 maja 1956 został pośmiertnie zrehabilitowany.

</doc>
<doc id="5112044" url="https://pl.wikipedia.org/wiki?curid=5112044" title="Leonid Griniow">
Leonid Griniow

Leonid Władimirowicz Griniow (ros. Леонид Владимирович Гринёв) – szermierz, florecista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym turnieju florecistów.

</doc>
<doc id="5112046" url="https://pl.wikipedia.org/wiki?curid=5112046" title="Qerim Çelo">
Qerim Çelo

Qerim Çelo (ur. 15 lipca 1876 w Gjirokastrze, zm. w sierpniu 1959 w Tiranie) – albański polityk i prawnik, minister sprawiedliwości w roku 1921.
Życiorys.
W październiku 1901 ukończył studia prawnicze na uniwersytecie w Stambule. W latach 1902-1903 pracował jako prokurator w Perlepi, a następnie objął stanowisko przewodniczącego sądu w Kolašinie. W latach 1906-1908 kierował sądem w Adanie. W 1913 przyjechał do Albanii i otrzymał stanowisko sędziego w Shijaku. Wykonywał swoje obowiązki do czasu, kiedy miasto wpadło w ręce powstańców chłopskich Haxhi Qamiliego. W roku 1916 objął ponownie stanowisko sędziego, a następnie przewodniczącego sądu w Elbasanie. W latach 1918-1920 kierował Sądem Apelacyjnym w Szkodrze. Od 1920 pracował jako adwokat. W grudniu 1921 kierował resortem sprawiedliwości w gabinecie Hasana Prishtiny. W 1923 był przedstawicielem rządu na kongresie Wspólnoty Muzułmańskiej. Do 1945 pracował jako adwokat, a następnie odszedł z zawodu. Zmarł w Tiranie.

</doc>
<doc id="5112048" url="https://pl.wikipedia.org/wiki?curid=5112048" title="Nikołaj Gorodiecki">
Nikołaj Gorodiecki

Nikołaj Gorodiecki (ros. Николай Городецкий) – szermierz, florecista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym turnieju florecistów.

</doc>
<doc id="5112049" url="https://pl.wikipedia.org/wiki?curid=5112049" title="Nikolay Goredetsky">
Nikolay Goredetsky



</doc>
<doc id="5112050" url="https://pl.wikipedia.org/wiki?curid=5112050" title="Vladimir Samoylov">
Vladimir Samoylov



</doc>
<doc id="5112051" url="https://pl.wikipedia.org/wiki?curid=5112051" title="Leonid Grinyov">
Leonid Grinyov



</doc>
<doc id="5112052" url="https://pl.wikipedia.org/wiki?curid=5112052" title="Dmitrij Knjażewicz">
Dmitrij Knjażewicz



</doc>
<doc id="5112053" url="https://pl.wikipedia.org/wiki?curid=5112053" title="Nikołaj Goredecki">
Nikołaj Goredecki



</doc>
<doc id="5112054" url="https://pl.wikipedia.org/wiki?curid=5112054" title="Łuhanoczka Ługańsk">
Łuhanoczka Ługańsk

ŻFK Łuhanoczka Ługańsk (ukr. ЖФК «Луганочка» Луганськ) – ukraiński klub piłki nożnej, futsalu oraz piłki nożnej plażowej kobiet, mający siedzibę w mieście Ługańsk na wschodzie kraju, grający w rozgrywkach ukraińskiej Wyższej ligi piłki nożnej oraz Mistrzostw Ukrainy w piłce nożnej plażowej i futsalowej Wyższej Ligi.
Historia.
Chronologia nazw:
Klub piłkarski ŻFK Łuhanoczka został założony w Ługańsku 2 grudnia 1987 roku przy kombinacie obiektów sportowych "Awanhard". 10 kwietnia 1988 roku drużyna rozegrała swój pierwszy mecz z "Trudowi Rezerwy Roweńki". W tym samym roku drużyna zagrała w kilku turniejach piłki nożnej kobiet. W 1989 roku zespół wziął udział w Mistrzostwach ZSRR wśród drużyn związkowych (pierwsze nieoficjalne mistrzostwa kraju). W listopadzie 1989 roku klub został oficjalnie utworzony. W 1990 zespół debiutował w Pierwoj Lidze ZSRR, w której zajął trzecie miejsce w 1 grupie. W następnym sezonie 1991 zajął ósme miejsce w 2 grupie w Wysszej Lidze ZSRR. Również debiutował w rozgrywkach Pucharu ZSRR, ale już w pierwszym etapie zajął 2 miejsce w grupie i zakończył występy. Po rozpadzie ZSRR i uzyskaniu przez Ukrainę niepodległości startował w 1992 roku w rozgrywkach Wyższej ligi, zajmując 6.miejsce. W następnym roku awansował na piątą pozycję. Ale w 1994 roku z przyczyn finansowych klub został rozwiązany.
Później klub został reaktywowany i w 2001 roku startował ponownie w Wyższej lidze. W 2001 i 2003 drużyna zajęła końcowe czwarte miejsce w mistrzostwach, a w 2002 – piąte. A w 2004 klub nie uczestniczył w żadnych rozgrywkach.
Jesienią 2005 drużyna futsalu Zoria-Hirnyk zgłosiła się do rozgrywek futsalowej Pierwszej ligi kobiet. W sezonie 2005/06 zespół zdobył mistrzostwo ligi i awansował do Wyższej ligi. W następnym sezonie 2006/07 jako Zoria-Spartak debiutował na najwyższym poziomie, zajmując piąte miejsce.
W sezonie 2006 jako następca Łuhanoczki, zespół z nazwą Zoria-2000 wznowił swoje występy w rozgrywkach Wyższej ligi, zajmując 7.miejsce. W 2007 już z nazwą Zoria-Spartak awansował na piątą pozycję. Jednak w 2008 drużyna wycofała się z mistrzostw po 2 kolejce, a wyniki meczów z jej udziałem zostały unieważnione. Z przyczyn finansowych klub został znów rozwiązany.
W 2013 jako Łuhanoczka-NPAŁ Ługańsk został odrodzony i startował w futsalowej Pierwszej lidze kobiet.
W 2014 w związku z rozpoczęciem wojny w Donbasie klub przeniósł się do miasta Siewierodonieck.
W sezonie 2016 z nazwą Łuhanoczka-AsMAP-Spartak zespół zgłosił się ponownie do rozgrywek Pierwszej ligi piłki nożnej, zwyciężając przed czasem w grupie C. Jednak w rundzie półfinałowej drużyna z obwodu ługańskiego zajęła ostatnie 3 miejsce i nie mogła walczyć o awans do Wyższej ligi. Potem występowała bez większych sukcesów. W 2017 roku po zmianie nazwy na Łuhanoczka-Spartak zajęła przedostatnie trzecie miejsce w grupie C i nie awansowała do turnieju finałowego. W kolejnym sezonie powtórzyła ten wynik – trzecie (ostatnie) miejsce w grupie C. W sezonie 2018/19 po raz kolejny była ostatnią w grupie, zajmując 5.miejsce w grupie B. Po zakończeniu sezonu 2019/20, w którym klub zajął ponownie ostatnie piąte miejsce w grupie B, klub zrezygnował z dalszych występów w mistrzostwach.
Również w 2018 jako Łuhanoczka zespół startował w drugich mistrzostwach Ukrainy w piłce nożnej plażowej kobiet, zajmując końcowe piąte miejsce mistrzostw Ukrainy wśród kobiet Beach Soccera. W następnym 2019 ponownie drużyna przegrała w ćwierćfinale mistrzostw. W 2020 został sklasyfikowany na 6-7 pozycji.
W sezonie 2020/21 drużyna futsalu Łuhanoczka zgłosiła się do rozgrywek futsalowej Wyższej ligi kobiet, zajmując trzecie miejsce w grupie 2.
Barwy klubowe, strój, herb, hymn.
Klub ma barwy czarno-białe. Piłkarki swoje domowe spotkania zazwyczaj grają w bordowych koszulkach, czarnych spodenkach oraz bordowych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywał swoje mecze domowe na stadionie Barsa w Sumach, który może pomieścić 1 tys. widzów.
Hala.
Drużyna rozgrywał swoje mecze w Hali ŁTK Arena, znajdującej się przy ul. Oboronna 120 w Ługańsku.

</doc>
<doc id="5112055" url="https://pl.wikipedia.org/wiki?curid=5112055" title="Łuhanoczka-Spartak Ługańsk">
Łuhanoczka-Spartak Ługańsk



</doc>
<doc id="5112056" url="https://pl.wikipedia.org/wiki?curid=5112056" title="Łuhanoczka Ługańsk (piłka nożna plażowa)">
Łuhanoczka Ługańsk (piłka nożna plażowa)



</doc>
<doc id="5112057" url="https://pl.wikipedia.org/wiki?curid=5112057" title="Łuhanoczka Ługańsk (piłka nożna kobiet)">
Łuhanoczka Ługańsk (piłka nożna kobiet)



</doc>
<doc id="5112059" url="https://pl.wikipedia.org/wiki?curid=5112059" title="Motocyklowe Grand Prix Dohy">
Motocyklowe Grand Prix Dohy

Motocyklowe Grand Prix Dohy – eliminacja Mistrzostw Świata Motocyklowych Mistrzostw Świata rozgrywana od 2021 roku w odpowiedzi na pandemię COVID-19.

</doc>
<doc id="5112064" url="https://pl.wikipedia.org/wiki?curid=5112064" title="Anna Luiza Mycielska">
Anna Luiza Mycielska

Anna Ludwika Karolina Kunegunda Radziwiłłowa z d. Mycielska h. Dołęga (ur. 22 października 1729 we Lwowie, zm. 19 marca 1771 w Dreźnie) – polsko-litewska szlachcianka, arystokratka rodowa, księżna Radziwiłłowa jako żona Leona Michała i następnie Michała Kazimierza zw. „Rybeńku”, dyplomatka.
Życiorys.
Pochodziła ze średniozamożnej rodziny szlacheckiej Macieja Mycielskiego (1690–1747), kasztelana kaliskiego i poznańskiego, oraz Weroniki z d. Konarzewskiej (1699–1762). Miała starszą siostrę Józefę (1720–) oraz trzech młodszych braci: Józefa (1733–1789), Stanisława (1735–1786) i Jana Nepomucena. Dzięki powiązaniom rodzinnym poprzez mateczną babkę Teofilę z Leszczyńskich (1680–1757) weszła w krąg magnaterii, skupionej wokół Radziwiłłów. Wychowywała się na dworze wujostwa Franciszki Urszuli (1705–1753) i Michała Kazimierza zw. „Rybeńku” Radziwiłłów (1702–1762) w Nieświeżu. Tam odebrała wykształcenie typowe dla dziewcząt magnackich swoich czasów; poznała literaturę jej współczesną i klasyczną, opanowała języki francuski, niemiecki i łacinę. była też zorientowana w sztuce teatralnej, pobierając nauki aktorstwa.
W 1744 została wydana za mąż za kuzyna Leona Michała Radziwiłła (1722–1751), jej przyjaciela wieku młodzieńczego i szczerego kochanka. Miała z nim czworo dzieci: córkę Teofilę Magdalenę (1745–1784) oraz synów Mikołaja (1746–1795), Michała (1748) i Macieja (1748–1800). Po śmierci męża otrzymała oprawę wdowią, przyznaną przez wujostwo i brata wuja Hieronima Floriana (1715–1760). Dzięki temu mogła zapewnić synom staranne wykształcenie w jezuickim Collegium Nobilium. W 1751–1764 wspólnie z opiekunami dzieci, w imieniu małoletniego syna Mikołaja zarządzała dobrami zw. „hrabstwem szydłowieckim” .
Ponownie wyszła za mąż za swojego wuja „Rybeńkę”, gdy ten owdowiał w 1753. Z tego małżeństwa pochodzi również czworo dzieci: syn Hieronim Wincenty (1759–1786) oraz córki Weronika Joanna (1754–), Barbara Jadwiga, Maria Wiktoria (1760–) i Józefa Franciszka (1762–). Jako młoda kobieta występowała w amatorskim teatrze Radziwiłłów w Nieświeżu i Słucku. Przypuszczalnie występowała również dla publiczności, cokolwiek kameralnej, to jednak szerszej niż krąg domowników i gości książęcych, na co ma wskazywać prowadzenie trupy przez specjalistów różnej profesji, śpiewaków, choreografów, dramatopisarzy, głównie pochodzenia włoskiego.
Po śmierci Michała Kazimierza w 1762, opiekę wdowią zapewnił jej pasierb Karol Stanisław zw. „Panie Kochanku” (1734–1790). Wobec bezkrólewia po śmierci Augusta III Sasa (1763) i udania się jej protektora na emigrację, Anna Ludwika także opuściła Nieśwież. W 1763 zamieszkała w Szydłowcu u najstarszego syna Mikołaja. Jednak nie zaakceptowała jego związku i planów matrymonialnych z Marią Gawdzicką (1746–1806), aktorką pochodzenia mieszczańskiego. Zagroziła synowi odbiorem dóbr, jednak nie zostało to zrealizowane z powodu braku poparcia pozostającego w Turcji „Pana Kochanku”.
W 1764 osiadła w Gdańsku, zapewniającym neutralność polityczną wobec stronnictw bezkrólewia. Poszukiwała wsparcia dyplomatów francuskich wobec wystąpienia konfederacji generalnej, która już w 1763 sekwestrowała dobra Radziwiłłów położone w Wielkim Księstwie Litewskim. W celu zmuszenia konfederatów od zwrócenia posiadłości Radziwiłłom prowadziła rozmowy z konsulem Jeanem-François-Joseph Dumontem. Pozwoliło jej to na zaangażowanie się w politykę prosaską i agitację za kandydaturą na króla Stanisława Poniatowskiego. W tym celu korespondowała m.in. z ministrem stanu Francji Cesarem Gabrielem de Choiseul i Antoine-Rene de Voyer de Paulmy, który zapewnił jej kontakt z Ludwikiem XV.
W 1767 otrzymała zaproszenie powrotu do kraju od Karola Stanisława, który ponownie osiadł w Nieświeżu. Jednak osobista niechęć do dawnych oponentów, Czartoryskich, którzy przystąpili do stronnictwa królewskiego oraz utrata zaufania syna, skłoniły ją do pozostania na emigracji.
Pozostawiła po sobie bogatą spuściznę epistolograficzną, przechowywaną w Archiwum Głównym Akt Dawnych. Jej korespondencja jest cennym źródłem wiedzy na temat życia codziennego polskiej magnaterii przełomu epok saskiej i stanisławowskiej, a zwłaszcza roli kobiety i wdowy w Polsce 2. połowy XVIII w.

</doc>
<doc id="5112067" url="https://pl.wikipedia.org/wiki?curid=5112067" title="Isle of Anglesey">
Isle of Anglesey



</doc>
<doc id="5112069" url="https://pl.wikipedia.org/wiki?curid=5112069" title="SM UC-67">
SM UC-67

SM UC-67 – niemiecki podwodny stawiacz min z okresu I wojny światowej, jedna z 64 jednostek typu "UC II". Zwodowany 6 sierpnia 1916 roku w stoczni Blohm &amp; Voss w Hamburgu, został przyjęty do służby w Kaiserliche Marine 10 grudnia 1916 roku. Przebazowany na Morze Śródziemne został nominalnie wcielony w skład Kaiserliche und Königliche Kriegsmarine pod nazwą U-91, pływając w składzie Flotylli Pola (a później II Flotylli Morza Śródziemnego). W czasie służby operacyjnej okręt odbył 11 patroli bojowych, w wyniku których zatonęły 53 statki o łącznej pojemności  BRT i okręt o wyporności 834 tony, zaś trzy statki o łącznej pojemności  BRT zostały uszkodzone. 16 stycznia 1919 roku SM UC-67 został poddany Brytyjczykom w wyniku podpisania rozejmu w Compiègne, a następnie złomowany w latach 1919–1920.
Projekt i budowa.
Dokonania pierwszych niemieckich podwodnych stawiaczy min typu "UC I", a także zauważone niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętu podwodnego. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki kosztem rezygnacji z możliwości łatwego transportu kolejowego (ze względu na powiększone rozmiary).
SM UC-67 zamówiony został 12 stycznia 1916 roku jako jednostka z III serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Blohm &amp; Voss w Hamburgu jako jeden z dziewięciu okrętów III serii zamówionych w tej wytwórni. UC-67 otrzymał numer stoczniowy 283 ("Werk 283"). Stępkę okrętu położono w 1916 roku, a zwodowany został 6 sierpnia 1916 roku.
Dane taktyczno-techniczne.
SM UC-67 był średniej wielkości dwukadłubowym przybrzeżnym okrętem podwodnym. Długość całkowita wynosiła 50,35 metra, szerokość 5,22 metra i zanurzenie 3,64 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 427 ton, a w zanurzeniu 508 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne MAN S6V26/36 o łącznej mocy 440 kW (600 KM), zaś pod wodą poruszał się dzięki dwóm silnikom elektrycznym SSW o łącznej mocy 460 kW (620 KM). Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 12 węzłów na powierzchni i 7,4 węzła w zanurzeniu. Zasięg wynosił 10 420 Mm przy prędkości 7 węzłów w położeniu nawodnym oraz 52 Mm przy prędkości 4 węzłów pod wodą. Zbiorniki mieściły 56 ton paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu, co znacznie zmniejszało skuteczność okrętów. Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped), oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
1916 rok.
10 grudnia 1916 roku SM UC-67 został przyjęty do służby w Cesarskiej Marynarce Wojennej. Dowództwo jednostki objął por. mar. (niem. "Oberleutnant zur See") Karl Neumann, dowodzący wcześniej UB-13, UB-2, UB-6 i UB-40.
1917 rok.
Po okresie szkolenia okręt otrzymał rozkaz udania się na Morze Śródziemne i w dniach 8–29 marca 1917 roku odbył rejs Helgoland – Cattaro. 17 marca w odległości 15 Mm na zachód od Cabo da Roca (na pozycji ) zatrzymał i zatopił po ewakuacji załóg cztery portugalskie łodzie rybackie: „Primeira Flor D’abril” (26 BRT), „Restaurador” o pojemności 25 BRT (śmierć poniósł jeden rybak), „Rita Segunda” (27 BRT) oraz „Senhora Do Rosario” (22 BRT). Nazajutrz na pozycji U-Boot zatrzymał i po zejściu załogi zatopił za pomocą torpedy zbudowany w 1912 roku szwedzki parowiec „Victoria” o pojemności 1226 BRT, płynący z ładunkiem drobnicy i owoców z Kadyksu do Lizbony. 25 marca na północ od Bizerty UC-67 storpedował bez ostrzeżenia zbudowany w 1909 roku uzbrojony brytyjski parowiec „Queen Eugenie” o pojemności 4359 BRT, płynący z Nowego Jorku do Kalkuty z ładunkiem drobnicy. Na zatopionym na pozycji statku śmierć poniosło 35 osób wraz z kapitanem, zaś dwie (artylerzysta i praktykant) zostały wzięte do niewoli.
29 marca UC-67 wszedł w skład Flotylli Pola (niem. "U-Flottille Pola"). Okręt nominalnie wcielono do K.u.K. Kriegsmarine pod nazwą U-91, jednak załoga pozostała niemiecka.
24 kwietnia U-Boot postawił zagrodę minową nieopodal Tunisu, a następnie dwie koło Algieru. 26 kwietnia w odległości 4 Mm od Algieru okręt podwodny storpedował bez ostrzeżenia i zatopił zbudowany w 1898 roku uzbrojony brytyjski parowiec „Chertsey” (3264 BRT), transportujący węgiel z Newcastle upon Tyne do Aleksandrii (na pozycji , bez strat w ludziach). Następnego dnia ofiarami działalności bojowej U-Boota padły dwa kolejne uzbrojone brytyjskie parowce, zatopione bez ostrzeżenia w atakach torpedowych: zbudowany w 1909 roku „Glencluny” (4812 BRT), przewożący drobnicę z Bombaju do Kingston upon Hull (na pozycji , śmierć poniosło czterech załogantów) oraz pochodzący z 1910 roku „Karuma” (2995 BRT), płynący z towarami Admiralicji z Malty na Wyspy Brytyjskie (na pozycji , zginęło dwóch marynarzy). 29 kwietnia UC-67 został trafiony torpedą wystrzeloną przez nieprzyjacielski okręt podwodny, jednak pocisk nie wybuchł.
23 maja w odległości 36 Mm na południowy wschód od Syrakuz okręt storpedował bez ostrzeżenia zbudowany w 1910 roku uzbrojony brytyjski parowiec „Elmmoor” (3744 BRT), transportujący pszenicę z Karaczi do Livorno. Statek zatonął na pozycji bez strat w ludziach, a do niewoli trafił kapitan jednostki. 26 maja w odległości 50 Mm na północ od Annaby UC-67 storpedował bez ostrzeżenia płynący w konwoju eskortowanym przez dwa niszczyciele oznakowany brytyjski okręt szpitalny HMHS „Dover Castle” (8271 BRT), przewożący rannych i chorych z Malty do Gibraltaru. Jednostka zatonęła na pozycji , a na jej pokładzie śmierć poniosło siedem osób. Po wojnie (w 1921 roku) za to zatopienie, mające znamiona zbrodni wojennej, Karl Neumann stanął przed Niemieckim Sądem Najwyższym w Lipsku, jednak został uniewinniony.
14 czerwca na zachód od Algieru na postawioną przez U-Boota minę wszedł zbudowany w 1914 roku brytyjski parowiec „Lowther Castle” o pojemności 4439 BRT, który został uszkodzony bez strat w załodze. 30 czerwca na południowy zachód od Marsali okręt zatopił włoski żaglowiec „Il Nuovo Gasperino Gabriele” o pojemności 35 BRT. Nazajutrz lista wojennych dokonań załogi okrętu podwodnego powiększyła się o kolejne dwie pozycje: zbudowany w 1880 roku włoski żaglowiec „Angela Madre” (80 BRT), zatrzymany i zatopiony na południe od Sardynii oraz pochodzący z 1897 roku grecki parowiec „Miltiades Embiricos” o pojemności 3448 BRT, przewożący ładunek drobnicy z Nowego Jorku do Pireusu, zatopiony na północ od Bizerty na pozycji ). 3 lipca w odległości 10 Mm na północny zachód od Dżidżalu okręt storpedował bez ostrzeżenia i zatopił zbudowany w 1882 roku uzbrojony brytyjski parowiec „City Of Cambridge” (3788 BRT), transportujący drobnicę z Aleksandrii do Londynu (na pozycji , bez strat w ludziach). 7 lipca ten sam los spotkał zbudowany w 1899 roku uzbrojony brytyjski parowiec „Southina” o pojemności 3506 BRT, przewożący węgiel i towary rządowe z Cardiff via Oran na wschód, który został zatopiony ze stratą jednego członka załogi na pozycji ; tego dnia na pozycji UC-67 zatrzymał i zatopił z działa pokładowego zbudowany w 1905 roku włoski szkuner „Milano” (143 BRT). 12 lipca ofiarami działalności U-Boota zostały dwie włoskie jednostki, zatopione w odległości 10 Mm na zachód od Marsali: zbudowana w 1890 roku drewniana brygantyna „Francesco” o pojemności 151 BRT, zatrzymana i zatopiona (na pozycji ) oraz „Leonardo G.” (50 BRT).
14 sierpnia na północ od Tunisu okręt zatopił zbudowany w 1902 roku grecki parowiec „Eugenia” o pojemności 3029 BRT, płynący z ładunkiem rudy żelaza z La Goulette do West Hartlepool (na pozycji ). 17 sierpnia na zachód od Mazara del Vallo UC-67 stoczył pojedynek artyleryjski ze zbudowanym w 1898 roku francuskim statkiem-pułapką „Madeleine III” (149 BRT), uszkadzając wrogą jednostkę (na pozycji ). Nazajutrz na pozycji okręt podwodny storpedował bez ostrzeżenia i zatopił zbudowany w 1910 roku uzbrojony brytyjski parowiec „Politania” (3133 BRT), transportujący siano na trasie Tarragona – Saloniki (bez strat w ludziach). 21 sierpnia w odległości 28 Mm na północny zachód od Al-Watan al-Kibli ten sam los spotkał zbudowany w 1900 roku uzbrojony brytyjski parowiec „Goodwood” (3086 BRT), płynący pod balastem z Neapolu do Tunisu (na pozycji ). Dwa dni później na południe od Sycylii UC-67 zatopił francuski żaglowiec „Fratelli Danieli” o pojemności 94 BRT.
4 października na wschód od Algieru na postawionej przez U-Boota minie zatonął zbudowany w 1908 roku francuski uzbrojony trawler „Stella” (216 BRT). 11 listopada na tych samych wodach na minę wszedł również pochodzący z 1899 roku brytyjski parowiec „Southgate” o pojemności 3661 BRT, transportujący węgiel z Cardiff na Maltę. Statek jedynie doznał uszkodzeń, a na jego pokładzie nikt nie zginął. 25 listopada u południowych wybrzeży Sycylii okręt zatopił włoski żaglowiec „Iniziativa” (24 BRT).
1 grudnia nieopodal Tulonu na postawioną przez UC-67 29 listopada minę wszedł należący do Marine nationale jacht „Phoebus”. Jednostka zatonęła na pozycji , a na jej pokładzie śmierć poniosło osiem osób. Następnego dnia na południe od Marsylii okręt zatopił w ataku torpedowo-artyleryjskim zbudowany w 1906 roku francuski parowiec „La Rance” o pojemności 2610 BRT, płynący z Marsylii do Algieru (na pozycji ; w wyniku ataku śmierć poniosły cztery osoby, w tym kapitan). 3 grudnia na tych samych wodach U-Boot zatopił zbudowany w 1914 roku włoski parowiec „Carmen” (5479 BRT), płynący na trasie Genua – Gibraltar (na pozycji ). Dwa dni później na południowy zachód od Marsylii okręt storpedował bez ostrzeżenia i zatopił zbudowany w 1899 roku uzbrojony brytyjski parowiec „Greenwich” (2938 BRT), transportujący ładunek ryżu, alkoholu i pieprzu z Sajgonu do Marsylii (na pozycji , bez strat w ludziach). 8 grudnia na południe od Sardynii UC-67 zatopił włoski żaglowiec „La Vittoria” o pojemności 53 BRT.
1918 rok.
Na początku 1918 roku niemieckie siły podwodne na Morzu Śródziemnym przeszły reorganizację, w wyniku której Flotylla Pola została podzielona na dwie części: I Flotylla w Poli ("I. U-Flottille Mittelmeer") i II Flotylla w Cattaro ("II. U-Flottille Mittelmeer"), a UC-67 znalazł się w składzie tej drugiej.
20 stycznia na wschód od Sardynii U-Boot zatopił zbudowany w 1905 roku włoski żaglowiec „Faustina B.” o pojemności 105 BRT (na pozycji ). Trzy dni później na postawionych przez okręt podwodny nieopodal Marsylii minach (na pozycji ) zatonęły dwie francuskie jednostki: zbudowany w 1902 roku uzbrojony trawler „Kerbihan” (195 BRT) oraz pochodzący z 1887 roku francuski transportowiec „Drome” o pojemności 3236 BRT, przewożący olej napędowy w beczkach (na jego pokładzie zginęło 26 członków załogi). 24 stycznia nieopodal La Ciotat UC-67 zatopił zbudowany w 1894 roku francuski transportowiec wojska „Corse” o pojemności 1160 BRT (obyło się bez strat w ludziach). Dwa dni później nieopodal Tulonu okręt zatopił pochodzący z 1874 roku argentyński trzymasztowy szkuner z pomocniczym napędem motorowym „Ministro Iriondo” o pojemności 1753 BRT (na pozycji , nikt nie zginął). 27 stycznia u wybrzeży Ligurii U-Boot zatrzymał i zatopił zbudowaną w 1903 roku włoską brygantynę ze stalowym kadłubem „Attilio” (210 BRT). Nazajutrz na wschód od Sardynii ten sam los spotkał zbudowany w 1914 roku włoski żaglowiec „Urania” o pojemności 373 BRT (na pozycji ). 29 stycznia na zachód od Sycylii okręt zatopił kolejne dwa włoskie żaglowce: „Giuseppe B.” (38 BRT) oraz „Maria S.S. Del Paradiso” (114 BRT).
10 lutego na postawioną przez U-Boota nieopodal Tunisu minę wszedł zbudowany w 1898 roku uzbrojony brytyjski parowiec „Romford” o pojemności 3035 BRT, transportujący fosforany z Barry przez Tunis do Bizerty. Statek zatonął na pozycji , a na jego pokładzie śmierć poniosło 28 osób, w tym kapitan. 15 lutego dowodzący okrętem por. mar. Karl Neumann został awansowany na stopień kpt. mar. (niem. "Kapitänleutnant").
9 marca na północny wschód od Sardynii załoga U-Boota zatrzymała i zatopiła dwa włoskie żaglowce: zbudowaną w 1901 roku drewnianą brygantynę „Jolanda” o pojemności 187 BRT, przewożącą 300 ton rudy cynku z Cagliari do Saint-Louis (na pozycji , bez strat ludzkich) oraz pochodzący z 1886 roku szkuner „Pasqualina S.” (80 BRT), przewożący ładunek fosforanów z Safakis do Włoch (na pozycji ). Dwa dni później na południe od Tulonu ten sam los spotkał zbudowany w 1875 roku włoski bark z żelaznym kadłubem „Tripoli” o pojemności 824 BRT, przewożący ładunek rudy żelaza z Savony do Marsylii (na pozycji ). 14 marca w Zatoce Liońskiej UC-67 zatopił zbudowany w 1892 roku francuski drewniany szkuner „Jeanne” o pojemności 145 BRT (na pozycji ). Nazajutrz w odległości 38 Mm od Île de Porquerolles okręt storpedował bez ostrzeżenia zbudowany w 1891 roku uzbrojony kanadyjski parowiec „Armonia” (5226 BRT), płynący pod balastem z Genui do Nowego Jorku. Statek zatonął na pozycji , a na jego pokładzie śmierć poniosło siedmiu załogantów. 20 marca nieopodal Marsylii na postawionej przez U-Boota minie zatonął zbudowany w 1911 roku włoski parowiec „Matteo Renato Imbriani” o pojemności 5882 BRT, który wypłynął pod balastem z marsylskiego portu. Dwa dni później na południe od Sardynii UC-67 zatopił włoski żaglowiec „San Giuseppe C.” o pojemności 53 BRT. 24 marca na północny wschód od Bizerty okręt zatopił włoski stawiacz min (zbudowany jako krążownik torpedowy) „Partenope” o wyporności 834 tony (na pozycji , nikt nie zginął). W dniach 25–26 marca w Cieśninie Sycylijskiej U-Boot zatopił trzy włoskie żaglowce: „Francesco Antonio Aiello” (44 BRT), „L’iniziatore” (47 BRT) i „Elisabetha” (45 BRT).
15 czerwca komendę nad SM UC-67 objął por. mar. Martin Niemöller. 6 lipca w odległości 28 Mm na południowy wschód od Al-Watan al-Kibli okręt storpedował bez ostrzeżenia i zatopił zbudowany w 1913 roku uzbrojony brytyjski parowiec „Bertrand” (3613 BRT), transportujący słomę z Oranu do Salonik (na pozycji , bez strat w ludziach). 7 września na południe od Marsylii ten sam los spotkał zbudowany w 1901 roku uzbrojony brytyjski parowiec „Bellbank” o pojemności 3250 BRT, przewożący drobnicę z Algieru do La Spezia (na pozycji , zginął jeden członek załogi). 16 września o godzinie 2:17 poruszający na powierzchni w Zatoce Liońskiej U-Boot zatopił dwiema torpedami zbudowany w 1904 roku grecki parowiec „G. Voyazides” (3040 BRT), płynący z Marsylii do Algieru. Statek zatonął na pozycji , a na jego pokładzie śmierć poniosło 18 osób.
W obliczu upadku Monarchii Austro-Węgierskiej 29 października 1918 roku UC-67 wypłynął w rejs do Niemiec. Po dopłynięciu 29 listopada do ojczyzny, w myśl postanowień rozejmu w Compiègne został 16 stycznia 1919 roku poddany Brytyjczykom. Okręt został zezłomowany w Brighton w latach 1919–1920.
Podsumowanie działalności bojowej.
SM UC-67 odbył 11 rejsów operacyjnych, w wyniku których zatonęły 53 statki o łącznej pojemności  BRT i okręt o wyporności 834 tony, a trzy statki o łącznej pojemności  BRT zostały uszkodzone. Na pokładach zatopionych i uszkodzonych jednostek zginęło co najmniej 144 osoby, w tym 35 na brytyjskim parowcu „Queen Eugenie”. Pełne zestawienie zadanych przez niego strat przedstawia poniższa tabela:

</doc>
<doc id="5112072" url="https://pl.wikipedia.org/wiki?curid=5112072" title="SM U-91 (1916)">
SM U-91 (1916)



</doc>
<doc id="5112074" url="https://pl.wikipedia.org/wiki?curid=5112074" title="Chrześcijaństwo w Bhutanie">
Chrześcijaństwo w Bhutanie

Chrześcijaństwo w Bhutanie – religia mniejszości, szacuje się, że chrześcijaństwo w Bhutanie wyznaje 12–30 tysięcy osób, około 2,3% mieszkańców.
Historia.
W 1627 roku dwaj portugalscy jezuici, Estêvão Cacella i João Cabral, podróżujący z Koczin, chcąc utworzyć nową trasę do placówki misyjnej w Xigazê w Tybecie odwiedzili Bhutan.
Podczas pobytu w Bhutanie spotkali się z Ngawang Namgyal, założycielem i przywódcą buddyjskim Bhutanu. Kilka miesięcy spędzili na jego dworze. Zachęcał jezuitów do pozostania, a nawet pozwolił im korzystać z pomieszczenia przemianowaną na kaplicę, w Paro dał im ziemię, by wybudowali kościół. Bez sukcesu w nawrócenia buddystów, jezuici ostatecznie wyjechali do Tybetu. Pod koniec prawie ośmiomiesięcznego pobytu w Bhutanie, Cacella napisał długi list z klasztoru Chagri do swojego przełożonego w indyjskim Koczin; był raport postępów w ich podróżach. Ich wizytę potwierdzają również współczesne źródła bhutańskie, w tym biografia Ngawanga Namgyala.
Sytuacja chrześcijan.
Artykuł 7 Konstytucji Bhutanu z 2008 roku gwarantuje wolność wyznania, ale zabrania również nawracania „w drodze przymusu lub nakłaniania”.
Władze państwowe oczekują, że wszyscy będą wyznawać buddyzm. Osoby, które zostają chrześcijanami, są traktowane z nieufnością, nakłania się je do powrotu do poprzedniej religii. Oprócz konwertytów, wielu chrześcijan wywodzi się z nepalskiej mniejszości etnicznej (mieszkającej głównie w południowo zachodniej części kraju).
Żaden kościół nie posiada oficjalnego statusu uznawanego przez państwo, co oznacza, że spotkania chrześcijan są nielegalnie. Lokalne władze często odmawiają chrześcijanom wydania zaświadczenia potrzebnego przy składaniu wniosku o pożyczkę, rejestrowaniu własności, ubieganiu się o pracę i odnawianiu dowodu tożsamości. Większość z nich jest pod stałym nadzorem władz, które utrudniają im, a czasami uniemożliwiają spotkania. W stworzonym przez organizację Open Doors Światowym Indeksie Prześladowań Chrześcijan, w 2021 roku Bhutan zajmował 43. miejsce. Nieliczni bhutańscy chrześcijanie są tolerowani, ale kult mogą sprawować tylko prywatnie. Zakazuje się im wszelkiego prozelityzmu, publikowania Biblii, budowania kościołów, tworzenia szkół czy innych instytucji chrześcijańskich. Bhutański parlament wprowadził w listopadzie 2010 roku ustawę przeciw konwersjom, która przewiduje trzy lata więzienia za „wszelkie próby nawracania siłą czy w jakikolwiek inny sposób”. To określenie, pozostawia szerokie pole do interpretacji miejscowym władzom, które każdą konwersję mogą uznać za przestępstwo. W październiku 2010 roku sąd w Bhutanie skazał protestanta Prema Singha Gurunga na trzy lata więzienia za wyświetlenie w dwóch wioskach filmu o Jezusie. W marcu 2015 roku aresztowano lidera wspólnoty chrześcijańskiej Tandina Wangyala, który przebywał w więzieniu skazany za prozelityzm.
Bhutanese Christians Services Centre to organizacja pozarządowa informująca o prześladowaniach chrześcijan w Bhutanie. Gospel for Asia nadaje audycje radiowe w pięciu językach, które docierają do Bhutanu.
Wspólnoty chrześcijańskie.
Chrześcijanie zamieszkują głównie południową część Bhutanu
Kościół rzymskokatolicki.
Diecezja Dardżyling mająca siedzibę w Dardżyling w północno-wschodnich Indiach, od 1962 roku obejmuje Bhutan. Szacuje się, że katolikami jest około 0,2% mieszkańców.
Protestantyzm.
Większość chrześcijan w tym kraju to zielonoświątkowcy (ok. 2,0% mieszkańców). Kościół Boży w Chrystusie, twierdzi, że jest denominacją dostarczającą większość traktatów ewangelii do Bhutanu, ma charakter zielonoświątkowy i posiada dwa zbory. Indian New Life League jest inną denominacją protestancką i ma jeden zbór w Bhutanie. Diecezja Himalajów Wschodnich jest diecezją Kościoła Północnych Indii z siedzibą w Dardżyling. Istnieją inne grupy protestanckie, takie jak El-Shaddai.
Inne grupy.
W Bhutanie są też chrześcijanie, którzy nie są członkami wspólnot wyznaniowych, zbierają się jako chrześcijanie. Nazywa się ich „braćmi”, ich liczbę szacuje się na około 400. Działa też nieoficjalnie niewielka grupa Świadków Jehowy. W 1976 roku działalność rozpoczęli obcokrajowcy, m.in. Świadkowie Jehowy z Nepalu i Indii. W roku 2015 trójka głosicieli wznowiła działalność. Na uroczystości Wieczerzy Pańskiej ("Pamiątce") zebrało się 7 osób (2015). W listopadzie 2019 roku w serwisie internetowym jw.org udostępniono bezpłatnie pierwszy film w języku dzongkha (pismo tybetańskie), a we wrześniu 2021 roku publikacje drukowane, serwis internetowy jw.org oraz dodatkowo film języku dzongkha (z opisem w alfabecie łacińskim) .
Przekłady Biblii w językach używanych w Bhutanie.
Fragmenty Biblii zostały przetłumaczone i opublikowane w dzongkha (w tym Nowa Biblia króla Jakuba: edycja 1; Nowy Testament z Księgą Psalmów i Księgą Przysłów), tshangla (Nowy Testament) oraz w języku nepalskim.

</doc>
<doc id="5112076" url="https://pl.wikipedia.org/wiki?curid=5112076" title="Conotrachelus semifasciatus">
Conotrachelus semifasciatus

Conotrachelus semifasciatus – gatunek chrząszcza z rodziny ryjkowcowatych.
Zasięg występowania.
Ameryka Południowa, występuje w Brazylii.
Budowa ciała.
Przednia krawędź pokryw znacznie szersza od przedplecza, ścięta na krawędziach. Na ich powierzchni niewyraźne i przerywane podłużne żeberkowanie, oraz niewyraźne punktowanie. Przedplecze szerokie i okrągławe w zarysie w tylnej części, z przodu znacznie zwężone i zaokrąglone, w tylnej i środkowej części gęsto punktowane.
W tylnej części pokryw dwie duże, okrągłe, niestykające się ze sobą, jasne plamy.

</doc>
<doc id="5112077" url="https://pl.wikipedia.org/wiki?curid=5112077" title="Mistrzostwa Europy w Piłce Nożnej 1996 (składy)">
Mistrzostwa Europy w Piłce Nożnej 1996 (składy)

Artykuł grupuje składy wszystkich reprezentacji narodowych w piłce nożnej, które wystąpią podczas mistrzostw Europy 1996 we Anglii w dniach 8–30 czerwca 1996 roku.
Grupa A.
Trener: Terry Venables (ur. 6 stycznia 1943)
Skład został ogłoszony 28 maja 1996 roku.

Trener: Guus Hiddink (ur. 7 listopada 1946)

Trener: Craig Brown (ur. 1 lipca 1940)

Trener: Artur Jorge (ur. 13 lutego 1946)
Grupa B.
Trener: Dimityr Penew (ur. 12 lipca 1945)

Trener: Aimé Jacquet (ur. 27 listopada 1941)

Trener: Anghel Iordănescu (ur. 4 maja 1950)

Trener: Javier Clemente (ur. 12 marca 1950)
Grupa C.
Trener: Dušan Uhrin (ur. 5 lutego 1943)
Przed powrotem reprezentacji Czech na arenę międzynarodową w 1994 roku, 13 zawodników: Radek Bejbl, Patrik Berger, Radek Drulák, Martin Frýdek, Miroslav Kadlec, Martin Kotůlek, Petr Kouba, Luboš Kubík, Pavel Kuka, Radoslav Látal, Jiří Němec, Václav Němeček, Vladimír Šmicer oraz Jan Suchopárek reprezentowało barwy reprezentacji Czechosłowacji.

Trener: Berti Vogts (ur. 30 grudnia 1946)
Reprezentacja Niemiec otrzymała zgodę na dodatkowe powołanie Jensa Todta, który przed rozpoczęciem turnieju zmagał się z kontuzją.
Trener: Arrigo Sacchi (ur. 1 kwietnia 1946)

Trener: Oleg Romancew (ur. 4 stycznia 1954)
Przed debiutem reprezentacji Rosji na arenie międzynarodowej w 1992 roku, 13 zawodników: Dmitrij Charin, Ilja Cymbałar, Stanisław Czerczesow, Igor Dobrowolski, Siergiej Gorłukowicz, Andriej Kanczelskis, Walerij Karpin, Siergiej Kirjakow, Igor Koływanow, Aleksandr Mostowoj, Jurij Nikiforow, Wiktor Onopko, Igor Szalimow oraz Omari Tetradze reprezentowało barwy reprezentacji ZSRR oraz WNP. W 1992 roku Ilja Cymbałar i Jurij Nikiforow rozegrali także po 3 mecze w reprezentacji Ukrainy.
Grupa D.
Trener: Miroslav Blažević (ur. 10 lutego 1935)
Przed powrotem reprezentacji Chorwacji na arenę międzynarodową w 1990 roku, 9 zawodników: Aljoša Asanović, Zvonimir Boban, Robert Jarni, Dražen Ladić, Dubravko Pavličić, Robert Prosinečki, Mario Stanić, Igor Štimac oraz 
Davor Šuker reprezentowało barwy reprezentacji Jugosławii. Alen Bokšić nie rozegrał żadnego meczu w reprezentacji Jugosławii, choć był w kadrze na mistrzostwa świata 1990 we Włoszech.

Trener: Richard Møller Nielsen (ur. 17 sierpnia 1937)

Trener: António Oliveira (ur. 10 czerwca 1952)

Trener: Fatih Terim (ur. 4 września 1953)

</doc>
<doc id="5112079" url="https://pl.wikipedia.org/wiki?curid=5112079" title="Zenon Różewicz (lekarz)">
Zenon Różewicz (lekarz)

Zenon Karol Różewicz (ur. 12 października 1891 w Sanoku, zm. 13 listopada 1939 w Starym Bielsku) – polski doktor medycyny, chirurg i rentgenolog, działacz społeczny, kapitan lekarz Wojska Polskiego.
Życiorys.
Zenon Karol Różewicz urodził się 12 października 1891 w Sanoku. Był synem Karola (artysta malarz, 1864-1903) i Józefy Anieli z domu Ullsperger. Miał rodzeństwo: Jana Stefana (ur. 1890, inżynier), Michała Romana (1893-1894), Jadwigę Teresę (ur. 1894). Ojcem chrzestnym Jana i Zenona Różewiczów był Aleksander Piech (brązownik w Sanoku). Na początku XX wieku zamieszkiwał wraz z matką i rodzeństwem w Sanoku przy ulicy Jagiellońskiej.
Uczył się w C. K. Gimnazjum w Sanoku, gdzie w 1909 ukończył VIII klasę i zdał z odznaczeniem egzamin dojrzałości (w jego klasie byli m.in. Karol Friser, Jakub Mikoś, Władysław Owoc, Jan Scherff, Stanisław Sinkowski, Zygmunt Wrześniowski, Karol Zaleski). Uchwałą Rady Miejskiej w Sanoku z 1910 został uznany przynależnym do gminy Sanok. W 1915 ukończył we Lwowie studia medycyny uzyskując stopień naukowy doktora.
W czasie I wojny światowej został powołany do służby w C. K. Armii, mianowany nadlekarzem z 1 listopada 1915 i do 1918 był przydzielony do Szkoły Aplikacyjnej Lekarzy Wojskowych. Po odzyskaniu przez Polskę niepodległości został skierowany do służby w Szpitalu Okręgowym w Krakowie. Pod koniec 1919 przeniesiono go do szpitala wojskowego w Dziedzicach, gdzie służył do końca funkcjonowania tegoż w 1922. Według stanu z 1 czerwca 1921 w stopniu kapitana służył w Szpitalu Etapowym Nr 61. W trakcie powstań śląskich udzielał pomocy medycznej uczestnikom tych walk. W Wojsku Polskim został zweryfikowany w stopniu kapitana lekarza w korpusie oficerow rezerwy sanitarnych ze starszeństwem z dniem . W 1923, 1924 był w rezerwie 8 Batalionu Sanitarnego z Torunia. W 1934 jako kapitan rezerwy był przydzielony do kadry zapasowej 8 Szpitala Okręgowego i pozostawał wówczas w ewidencji Powiatowej Komendy Uzupełnień Bielsko.
Od 1922 pracował jako lekarz zakładowy w Kopalni Węgla Kamiennego „Silesia” i w Fabryce Zapałek „Silesia”. Od początku wykonywania zawodu lekarza był specjalistą chirurgiem, a później także rentgenologiem. W połowie lat 20. figurował jako lekarz w Żebraczy pod Czechowicami. W latach 20. został członkiem Związku Gospodarczego Lekarzy Polaków na Śląsku. Był członkiem Śląskiej Okręgowej Izby Lekarskiej. W latach 30. zasiadał w radzie lekarskiej przy dyrekcji Ubezpieczalni Społecznej w Bielsku na Śląsku. Do 1939 był lekarzem w Czechowicach-Dziedzicach pod numerem 454. Był aktywistą Macierzy Szkolnej Śląska Cieszyńskiego, członkiem miejscowego gniazda Towarzystwa Gimnastycznego „Sokół”, Ligi Morskiej i Rzecznej, Funduszu Obrony Narodowej, opiekunem drużyny harcerskiej. Otrzymał tytuł honorowego członka Związku Powstańców Śląskich.
W okresie międzywojennym współpracował i przyjaźnił się z innym lekarzem wojskowym i społecznikiem mjr. dr. Bronisławem Wachulskim. W 1921 poślubił Julię Celta (pielęgniarka). Miał syna Zenona (ur. 1921, funkcjonariusz Milicji Obywatelskiej).
Po wybuchu II wojny światowej w czasie kampanii wrześniowej udał się do Warszawy. Po nastaniu okupacji niemieckiej powróciwszy do miejsca stałego zamieszkania uczestniczył w uroczystościach na cmentarzu w Dziedzicach ku czci powstańców śląskich w dniu 1 listopada 1939. Tydzień potem, 7 listopada 1939 był w gronie 75 osób aresztowanych przez Niemców w Czechowicach, w Dziedzicach i w okolicach. Według Leopolda Piesko doktor Różewicz został aresztowany wraz z trzema harcerzami, a przyczyną jego zatrzymania było rzekome przechowywanie munduru żołnierza Wojska Polskiego. 13 listopada 1939 został rozstrzelany w zbiorowej egzekucji pięciu osób (prócz niego czterech wspomnianych harcerzy i bielszczanin) na tzw. Kornowej Kępie w Starym Bielsku (miejsce określane wzgl. jako lasek starobielski).
Upamiętnienie.
Po zakończeniu wojny 23 września 1945 dokonano ekshumacji ofiar zbrodni, których szczątki pochowano w zbiorowym grobie wojennym na cmentarzu parafii Najświętszej Maryi Panny Wspomożenia Wiernych w Dziedzicach przy ul. Legionów 5. Na tym samym cmentarzu został pochowany jego syn Zenon (zmarły tragicznie 2 października 1946) i żona Julia (1896-1965).
W 60 rocznicę śmierci doktora na ścianie zamieszkiwanego przez niego niegdyś domu przy ulicy Nad Wisłą 1 w Czechowicach-Dziedzicach odsłonięto tablicę upamiętniającą jego osobę. Przy ulicy Warszawskiej w Bielsku-Białej ustanowiono obelisk upamiętniający ofiary egzekucji z 13 listopada 1939.
Odznaczenia.
austro-węgierskie

</doc>
<doc id="5112080" url="https://pl.wikipedia.org/wiki?curid=5112080" title="J&amp;T Express">
J&amp;T Express

J&amp;T Express (PT Global Jet Express) – indonezyjskie przedsiębiorstwo logistyczne z siedzibą w Dżakarcie, działające w krajach Azji Południowo-Wschodniej.
Zostało założone w 2015 roku. Firma zatrudnia ponad 350 tys. pracowników (stan na 2021 rok).

</doc>
<doc id="5112081" url="https://pl.wikipedia.org/wiki?curid=5112081" title="Zenon Różewicz">
Zenon Różewicz



</doc>
<doc id="5112085" url="https://pl.wikipedia.org/wiki?curid=5112085" title="Apołłon Hüber von Greifenfels">
Apołłon Hüber von Greifenfels

Apołłon Hüber von Greifenfels (ros. Аполлон Гибер фон Грейфенфельс, ur. 31 maja 1887 w Kijowie) – szermierz, szablista reprezentujący Rosję, uczestnik igrzysk w Sztokholmie w 1912 roku, gdzie wystartował w indywidualnym i drużynowym turnieju szablistów.

</doc>
<doc id="5112087" url="https://pl.wikipedia.org/wiki?curid=5112087" title="Andrés Luis García Jasso">
Andrés Luis García Jasso

Andrés Luis García Jasso (ur. 16 września 1973 w Nuevo Laredo) – meksykański duchowny katolicki, biskup pomocniczy Miasta Meksyk od 2021.
Życiorys.
Prezbiterat.
Święcenia kapłańskie otrzymał 5 maja 2007 i został inkardynowany do archidiecezji meksykańskiej. Był m.in. notariuszem w sądzie biskupim, wikariuszem sądowym, a także wicerektorem stołecznego seminarium "Redemptoris Mater".
Episkopat.
3 lipca 2021 papież Franciszek mianował go biskupem pomocniczym archidiecezji meksykańskiej, ze stolicą tytularną "Tipasa in Numidia". Sakry udzielił mu 24 sierpnia 2021 kardynał Carlos Aguiar Retes.

</doc>
<doc id="5112090" url="https://pl.wikipedia.org/wiki?curid=5112090" title="Lidymo">
Lidymo

Lidymo (, "Lidymo"; ) – wieś na Białorusi, w obwodzie brzeskim, w rejonie brzeskim, w sielsowiecie Telmy, przy linii kolejowej Baranowicze – Brześć (E 20).
W źródłach wieś pojawia się także pod nazwami "Lidymy" i "Lidyno".
Historia.
W dwudziestoleciu międzywojennym leżało w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5112091" url="https://pl.wikipedia.org/wiki?curid=5112091" title="Níreďháza">
Níreďháza



</doc>
<doc id="5112092" url="https://pl.wikipedia.org/wiki?curid=5112092" title="Lidymy">
Lidymy



</doc>
<doc id="5112093" url="https://pl.wikipedia.org/wiki?curid=5112093" title="Białobrzuszka czarnogłowa">
Białobrzuszka czarnogłowa

Białobrzuszka czarnogłowa, barwinka czarnogłowa ("Pionites melanocephalus") – gatunek średniej wielkości ptaka z rodziny papugowatych (Psittacidae), zamieszkujący północną część Ameryki Południowej. Nie jest zagrożony.
Taksonomia.
Gatunek ten zgodnie z zasadami nazewnictwa binominalnego został opisany w 1758 roku przez szwedzkiego przyrodnika Karola Linneusza w 10. edycji "Systema Naturae" jako "Psittacus melanocephalus". Jako miejsce typowe autor błędnie wskazał Meksyk, co zostało później skorygowane na Caracas w Wenezueli. Obecnie (2021) Międzynarodowy Komitet Ornitologiczny (IOC) umieszcza gatunek w rodzaju "Pionites"; wyróżnia 2 podgatunki:
Zasięg występowania.
Poszczególne podgatunki zamieszkują:
Zasięg występowania białobrzuszek czarnogłowych szacuje się na 4,14 mln km2.
Morfologia.
Długość ciała białobrzuszki czarnogłowej wynosi około 23 cm, masa ciała 130–170 g. Brak wyraźnego dymorfizmu płciowego. Wierzch i tył głowy oraz czoło są czarne. Policzki, gardło, uda i pokrywy podogonowe są żółtawopomarańczowe. Skrzydła ma zielone z wyjątkiem lotek, które są niebieskie. Zielone są także plecy i wierzch ogona, natomiast brzuch i pierś białe. Nogi i dziób są czarne, natomiast oczy czerwonopomarańczowe. Podgatunek "P. m. pallidus" w miejscach, gdzie w upierzeniu podgatunku nominatywnego występuje pomarańczowy, jest bardziej żółty, a brzuch i pierś są mniej białe. Młode osobniki mają niewyraźne żółte plamy na białopłowym brzuchu i piersi. W stosunku do innych gatunków papug, białobrzuszki mają bardziej pionową postawę.
Ekologia i zachowanie.
Środowiskiem życia białobrzuszek czarnogłowych są lasy do wysokości 800 m n.p.m. Żywią się nasionami, liśćmi, kwiatami, nektarem. Czasami jedzą także niektóre owady. Podczas żerowania jeden lub dwa osobniki w stadzie wypatrują zagrożenia. Ich grupy zazwyczaj są małe, zdarza się jednak, że liczą do 30 osobników. Nocują w otworach drzew. Ptaki te są głośne i towarzyskie.
Lęgi.
Według World Parrot Trust lęgi tych ptaków w Gujanie Francuskiej stwierdza się od grudnia do lutego, w Wenezueli – w kwietniu, w Kolumbii – od kwietnia do maja, a w Surinamie – od października do listopada. Samica składa 2–4 jaja. Według danych z niewoli inkubacja trwa około 25 dni. Młode opuszczają gniazdo w wieku 10 tygodni.
Status.
Międzynarodowa Unia Ochrony Przyrody (IUCN) uznaje białobrzuszkę czarnogłową za gatunek najmniejszej troski (LC – "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity. BirdLife International ocenia trend liczebności populacji jako stabilny, ale jednocześnie wskazuje, że wylesianie Amazonii może się przyczynić do spadków liczebności. Gatunek ten jest ujęty w II załączniku konwencji waszyngtońskiej (CITES).
Białobrzuszki czarnogłowe są dość często spotykane w hodowlach.

</doc>
<doc id="5112094" url="https://pl.wikipedia.org/wiki?curid=5112094" title="Kościół św. Katarzyny w Wędryni">
Kościół św. Katarzyny w Wędryni

Kościół parafialny pw. św. Katarzyny – kościół katolicki w Wędryni na Śląsku Cieszyńskim, obecnie w granicach Republiki Czeskiej. Jest najstarszym kościołem w dolinie Olzy na południe od Cieszyna.
Położenie.
Kościół usytuowany jest w północnej, centralnej części wsi, na tzw. Dziedzinie, na łagodnym wzniesieniu na prawym brzegu rzeczki Wędryńki, wpadającej niespełna 2 km poniżej do Olzy.
Historia.
Nie znamy dokładnej daty powstania kościoła. „Schematyzm” autorstwa wikariusza generalnego, ks. Josefa Karla Schippa (Cieszyn, 1828) podawał wprawdzie, że kościół wędryński wybudowano pod koniec X w., jednak nie ma na to wystarczających dowodów. Przypuszcza się, że było to raczej w XII w., a najpóźniej w wieku XIII. W czasach reformacji był w rękach protestantów, 21 marca 1654 r. wrócił do katolików. Kościół jest farą również dla kościołów w Bystrzycy i w Nydku.
Charakterystyka.
Murowany w stylu gotyckim, jednonawowy, opięty masywnymi przyporami. Pierwotnie z drewnianą wieżą. W 1657 r. marszałek krajowy Kasper Borek ufundował nowy ołtarz główny, natomiast w 1660 r. tabernakulum i srebrny kielich ze swoim herbem, używany do dziś jako cyborium. Jego syn Adam ofiarował monstrancję wykonaną w Cieszynie, o której krąży legenda, że została wykonana z bryły stopionych monet, znalezionej w 1681 r. na pogorzelisku młyna w Łyżbicach. W czasie wielkiego remontu w 1800 r. drewniany strop kościoła zastąpiono sklepieniami, a drewnianą wieżę – wieżą murowaną, która w 1822 r. otrzymała zegar. Na wieży dzwon o osobliwym kształcie, odlany w połowie XV w. przez ludwisarza Hansa Freudenthala. Drugi dzwon pochodzi z rosyjskiego Jarosławia. Ambona oraz figury św. Katarzyny i św. św. Piotra i Pawła pochodzą z 1892 r. Ostatnia duża przebudowa kościoła, w czasie której dostawiono transept, miała miejsce w 1911 r.

</doc>
<doc id="5112096" url="https://pl.wikipedia.org/wiki?curid=5112096" title="Lars-Christer Olsson">
Lars-Christer Olsson

Lars-Christer Olsson (ur. 6 lutego 1950 w Lövestadzie) – szwedzki piłkarz i działacz piłkarski.
Kariera piłkarska.
Lars-Christer Olsson grał w klubach: Bjärreds IF i GIF Nike.
Kariera działacza.
Lars-Christer Olsson po zakończeniu kariery piłkarskiej oraz ukończeniu studiów z zakresu zarządzania sportem i rekreacją na Uniwersytecie w Lund, rozpoczął swoją pierwszą pracę w Lund, potem w 1979 roku przeniósł się do regionu Skania, gdzie pracował jako dyrektor generalny w tamtejszym Związku Piłki Nożnej.
Po ukończeniu studiów z zakresu zarządzania biznesem na Uniwersytecie w Lund rozpoczął pracę konsultanta w firmie informatycznej, potem został najpierw w 1990 roku sekretarzem generalnym w Szwedzkich Zawodowych Ligach Piłkarskich, potem w 1991 roku został mianowany przez nowo wybranego prezesa Szwedzkiego Związku Piłki Nożnej – Larsa-Åkego Lagrella na sekretarza generalnego w tej organizacji. W 1992 roku był dyrektorem mistrzostw Europy 1992 w Szwecji.
W 2000 roku przeprowadził się szwajcarskiego Nyonu, gdzie rozpoczął pracę w UEFA jako dyrektor ds. profesjonalnej piłki nożnej i marketingu oraz dyrektor generalny, gdzie odpowiadał za najważniejsze rozgrywki zawodowe tej organizacji, takie jak, m.in.: mistrzostwa Europy, Liga Mistrzów. Od 7 listopada 2003 roku do 1 lutego 2007 roku pełnił funkcję dyrektora wykonawczego UEFA, po czym został zastąpiony przez Szwajcara Gianniego Infantino.
W 2011 roku wrócił do Szwecji jako prezes oraz członek zarządu mniejszych firm lub start-upów. W 2012 roku został prezesem Szwedzkich Zawodowych Lig Piłkarskich, w którym współpracował w projekcie pt. "Nordics Best League", w którym Olsson uczestniczył od 2008 roku, a niedługo potem wiceprezesem Szwedzkiego Związku Piłki Nożnej. W 2016 roku został prezesem Europejskich Zawodowych Lig Piłkarskich z siedzibą w Nyonie, natomiast w lutym 2018 roku został ich przedstawicielem w Komitecie Wykonawczym UEFA.
W październiku 2020 roku postanowił przejść na emeryturę.

</doc>
<doc id="5112097" url="https://pl.wikipedia.org/wiki?curid=5112097" title="Kosicze Małe">
Kosicze Małe

Kosicze Małe (; ) – wieś na Białorusi, w obwodzie brzeskim, w rejonie brzeskim, w sielsowiecie Telmy, przy drodze magistralnej M1 i w pobliżu granic Brześcia.
Siedziba parafii prawosławnej (w dekanacie brzeskim miejskim); znajduje się tu cerkiew pw. Świętych Apostołów Piotra i Pawła.
W dwudziestoleciu międzywojennym miejscowość leżała w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5112107" url="https://pl.wikipedia.org/wiki?curid=5112107" title="Bernard Ogilvie Dodge">
Bernard Ogilvie Dodge

Bernard Ogilvie Dodge (ur. 18 kwietnia 1872 w Mauston, zm. 9 sierpnia 1960 w Nowym Jorku) – amerykański mykolog.
Życiorys i praca naukowa.
Uzyskał tytuł licencjata na Uniwersytecie Wisconsin w 1909 r. i doktorat z botaniki na Uniwersytecie Columbia w 1912 r. Uczył tam botaniki do 1920 r., później rozpoczął pracę w wydziale zakładów przemysłowych Departamentu Rolnictwa Stanów Zjednoczonych. Tu zaczął specjalizować się w fitopatologii, a w szczególności zajmuje się badaniem rodziny grzybów "Ascobolaceae", do której należą gatunki będące pasożytami drzew. W latach 1928-48 był fitopatologiem w nowojorskim Ogrodzie Botanicznym. W tym czasie zajął się badaniem grzybów z rodzaju "Neurospora" (dawniej "Monilia"). Jego badania nad dziedzicznością tych grzybów przyczyniły się do wykorzystania "Neurospora crassa" jako organizmu modelowego. 
Opublikował ponad 160 publikacji naukowych. W latach 1923–1932 był redaktorem czasopisma "Mycologia", w latach 1932–1940 Biuletynu Klubu Botanicznego Torrey, w 1934 wiceprezesem, a w 1935 prezesem Towarzystwa Mykologicznego Ameryki. Był także członkiem wielu innych innych towarzystw naukowych, w tym National Academy of Sciences i American Association for the Advancement of Science. 
W naukowych nazwach utworzonych przez niego taksonów dodawany jest skrót jego nazwiska B.O. Dodge.

</doc>
<doc id="5112111" url="https://pl.wikipedia.org/wiki?curid=5112111" title="Junus">
Junus

Junus – w polskim przekładzie Jonasz (, "Yūnus") – 10. sura Koranu. Została objawiona w Mekce. Tak jak pozostałe sury z okresu mekkańskiego, ten rozdział podkreśla prawdę monoteizmu i mówi wiele o jedności Boga.
Pochodzenie nazwy.
Nazwa sury wywodzi się z wersetu 98.
W tłumaczeniu Józefa Bielawskiego:
W tłumaczeniu Musy Çaxarxana Czachorowskiego:
Warto podkreślić, że (podobnie jak w przypadków nazw większości sur w Koranie), nazwa Junus nie opisuje tematu całej sury. Jest swego rodzaju słowem-kluczem, którego zwyczajowo używano, aby odróżnić tę surę od innych.
Tytułowy Junus to ta sama postać co biblijny prorok Jonasz.

</doc>
<doc id="5112114" url="https://pl.wikipedia.org/wiki?curid=5112114" title="Liceum Ogólnokształcące im. Bohaterów Grunwaldu w Pasłęku">
Liceum Ogólnokształcące im. Bohaterów Grunwaldu w Pasłęku



</doc>
<doc id="5112116" url="https://pl.wikipedia.org/wiki?curid=5112116" title="Neurospora">
Neurospora

Neurospora B.O. Dodge – rodzaj grzybów z typu workowców ("Ascomycota"). Nazwa taksonu pochodzi od podobnych do nerwów pasków znajdujących się na jego askosporach.
Charakterystyka.
Przedstawiciele rodzaju "Neurospora" rozprzestrzenieni są na całym świecie. Liczne z nich to gatunki kosmopolityczne. W Europie Środkowej szczególnie rozpowszechniona jest "Neurospora sitophila", często spotykana na chlebie i w piekarniach. W naturze wszystkie gatunki żyją na wilgotnych i gnijących częściach roślin.
Gatunki "Neurospora" są bardzo zróżnicowane pod względem morfologii. Większość gatunków to grzyby strzępkowe tworzące szeroko rozprzestrzeniające się kolonie i licznie wytwarzające ciemnego koloru owocniki typu perytecjum lub klejstotecjum o workowatym, cylindrycznym, maczugowatym lub półkulistym kształcie. Występują jednak gatunki drożdżopodobne, np. "Neurospora crassa", która nie tworzy strzępek, lecz śluzowate organizmy drożdżopodobne. Perydium błoniaste, trwałe lub z zanikającą ścianą zewnętrzną. Na szczycie zazwyczaj tworzą pogrubiony, nieamyloidalny pierścień. Worki zwykle 8-zarodnikowe. Askospory szeroko wrzecionowate, elipsoidalne lub prawie kuliste, jednokomórkowe, od szklistych do żółtawobrązowych lub oliwkowobrązowych, o ścianie z podłużnymi żebrami, czasami prawie gładkiej. Zazwyczaj mają 1–2 pory rostkowe, czasami więcej, bywa, że nawet do 12. Brak galaretowatej osłonki i przyczepek. Konidia są elipsoidalne, gładkie i pomarańczowe. Mają długość od 10 do 12 mikrometrów i szerokość od 8 do 10 mikrometrów. Powstają w łańcuchach na rozgałęzionych konidioforach. Ze względu na licznie tworzone konidia cała grzybnia często ma kolor pomarańczowy.
Występują wśród nich zarówno gatunki heterotaliczne, jak i homotaliczne, a także pseudohomotaliczne. Gatunki homotaliczne (np. "Neurospora dodgei") występują tylko w postaci formy płciowej (teleomorfy), która wytwarza askospory, nie wytwarza natomiast konidiów. Gatunki heterotaliczne (np. "Neurospora crassa") wytwarzają konidia, zaś gdy spotkają się dwie różnopłciowe plechy, tworzą również askospory. U gatunków pseudohomotalicznych (np. "Neurospora tetrasperma") tworzą się zarówno konidia, jak i askospory na każdej plesze.

</doc>
<doc id="5112117" url="https://pl.wikipedia.org/wiki?curid=5112117" title="Jakub Wojciech Sienkiewicz">
Jakub Wojciech Sienkiewicz



</doc>
<doc id="5112119" url="https://pl.wikipedia.org/wiki?curid=5112119" title="David Taylor (działacz piłkarski)">
David Taylor (działacz piłkarski)

David Taylor (ur. 14 marca 1954 w Forfarze, zm. 24 czerwca 2014 w Glasgow) – szkocki prawnik, trener i działacz piłkarski.
Życiorys.
Wczesna kariera.
Urodzony w Forfarze David Taylor został absolwentem High School of Dundee, potem ukończył prawo na Uniwersytecie Edynburskim. Uzyskał kwalifikacje solicitora (radcy prawnego) i pracował w zawodzie do 1985 roku. Potem po uzyskaniu tytułów MSc (magistra ekonomii i MBA rozpoczął pracę w Szkockiej Agencji Rozwoju, gdzie zajmował coraz wyższe stanowiska, aż wkrótce został mianowany pierwszym dyrektorem Scottish Trade International, organu utworzonego w celu promowania szkockiego biznesu za granicą.
Praca w piłce nożnej.
David Taylor od najmłodszych lat był kibicem piłki nożnej (był członkiem Scotland Supporters Club). Grał także amatorsko i półprofesjonalnie w piłkę nożną (zdobył Puchar Amatorów Zachodniej Szkocji na Hampden Park w Glasgow) oraz był dyplomowanym trenerem w SFA ("Szkocki Związek Piłki Nożnej").
W 1999 roku został prezesem SFA ("Szkockiego Związku Piłki Nożnej"), którym był do 2007 roku. W 2001 rozpoczął kampanię wyborczą Szkocji i Irlandii na współgospodarzy mistrzostw Europy 2008, jednak 12 grudnia 2002 roku Komitet Wykonawczy UEFA wybrał Austrię i Szwajcarię.
Wkrótce rozpoczął pracę w UEFA, gdzie w latach 2002–2007 był członkiem Komisji Kontroli i Dyscypliny, a po przegłosowaniu 29 maja 2007 roku na Kongresie UEFA w Zurychu zastąpienia funkcji dyrektora wykonawczego funkcją sekretarza generalnego, zastąpił 1 czerwca 2007 roku Gianniego Infantino na tym stanowisku, na którym 1 października 2009 roku został przez niego zastąpiony, a Taylor zajmował stanowiska marketingowe: był dyrektorem generalnym UEFA Events SA, następnie doradcą ds. korporacyjnych, spraw godpodarczych organu europejskiego, a także prezesem zarządu UEFA Media Technologies SA, a w 2013 roku został członkiem zarządu TEAM, wieloletniego partnera marketingowego UEFA. Był również dyrektorem naczelnym SFA ("Szkockiego Związku Piłki Nożnej").
Nadzorował również przygotowania oraz przebieg mistrzostw Europy 2012 w Polsce i na Ukrainie.
Życie prywatne.
David Taylor miał żonę Cathy oraz dwóch synów: Jamesa i Alana. W 2014 roku podczas wakacji w Turcji źle się poczuł, w wyniku czego trafił do szpitala. Potem wrócił do Glasgow, gdzie 24 czerwca 2014 roku zmarł (w 2011 roku miał zawał serca).

</doc>
<doc id="5112123" url="https://pl.wikipedia.org/wiki?curid=5112123" title="Sanogeneza">
Sanogeneza

Sanogeneza ( + ) – zespół procesów obronno-adaptacyjnych, skierowanych na przywrócenie zakłóconej samoregulacji organizmu. Teoria sanogenezy została rozwinięta w pracach takich fizjologów, jak Stiefan Pawlenko, Aleksiej Kokosow i in.

</doc>
<doc id="5112134" url="https://pl.wikipedia.org/wiki?curid=5112134" title="A-12,7">
A-12,7



</doc>
<doc id="5112137" url="https://pl.wikipedia.org/wiki?curid=5112137" title="Biały Potok (Krościenko nad Dunajcem)">
Biały Potok (Krościenko nad Dunajcem)



</doc>
<doc id="5112144" url="https://pl.wikipedia.org/wiki?curid=5112144" title="Kamienica Pod Trzema Dębami we Wrocławiu">
Kamienica Pod Trzema Dębami we Wrocławiu

Kamienica Pod Trzema Dębami (kamienica „Trzy dęby”) – zabytkowa kamienica o średniowiecznym rodowodzie znajdująca się przy ul. św. Mikołaja 8 we Wrocławiu. 
Historia kamienicy.
Kamienica Pod Trzema Dębami zajmuje miejsce dwóch dawnych kamieniczek. Pierwsze budynki zostały tu wzniesione w XIV wieku. Były to szczytowe domy, których relikty zachowały się w części piwnicznej. W 1737 roku dokonano gruntownej przebudowy. Powstał wówczas dwukondygnacyjny budynek z sześcioosiową fasadą i z czterokondygnacyjnym szczytem, który podzielony był gzymsem na dwie części: dolna była dwukondygnacyjna i sześcioosiowa, a część górna dwukondygnacyjna i dwuosiowa zakończona segmentowym tympanonem, wspierającym się na parach pilastrów i otoczonym wolutami. Na poziomach wszystkich kondygnacji osie okienne oddzielone są od siebie pilastrami wielkiego porządku. Nad oknami na pierwszej kondygnacji i pierwszej kondygnacji szczytu znajdują się naczółki. Wnętrze również uległo rozbudowie: z dwupasmowego i dwutraktowego planu przekształcono na trzytraktowy z wydzieloną pośrodku klatką schodową. Na elewacji umieszczony został kartusz w kształcie zbliżonym do owalu w którym umieszczono płaskorzeźbę z widokiem trzech dębów. W dolnej części kartuszu, w medalionie znajdował się napis "Zu den/ 3 Eichen". Kartusz został zniszczony podczas przebudowy budynku na początku XX wieku lub w 1945 roku. Kartusz został uwieczniony na grafice autorstwa Berharda Mannfelda wykonanej w latach 1870-1872. 
W 1749 roku, prawdopodobnie w wyniku wybuchu wieży prochowej, zniszczona została najwyższa kondygnacja szczytu wraz z tympanonem. W XIX wieku część parterowa uległa zmianom: usunięto barokowy portal w zwieńczeniu posiadający godło domu, a w jego miejsce wstawiono witryny sklepowe. W 1912 roku kamienica Pod Trzema Dębami została połączona z kamienicą nr 9, a wnętrza zostały całkowicie zmienione na potrzeby powstającego tu domu handlowego. Projektantem i realizatorem była firma Max Duam Nachfloger. 
Od 1888 roku w kamienicy znajdował się zakład produkujący konfekcję damską R. G. Leuchtag Nachf. G.m.b.H., późniejszy KMS Schlesisch Damen-Mäntel-Fabrik.
Po 1945 roku.
Działania wojenne w 1945 roku zniszczyły kamienicę wraz z sąsiednimi budynkami nr 9 i 10. Zespół tych trzech kamienic należał do jednych z najwcześniejszych rekonstrukcji powojennych. Zostały one odbudowane w 1953 roku według projektu Zbigniewa Politowskiego. Powstał wówczas nieistniejący wcześniej podcień i zmieniono formę szczytu, redukując liczbę osi do czterech oraz dodając coś na kształt tympanonu i ogromne nieforemne woluty; zmieniono również wnętrza przystosowując je do potrzeb biurowych. W latach 1972–1973, po wyburzeniu pozostałości po pałacu rodziny von Schmettau, wykonano dalsze przebudowy: do wschodniej elewacji będącej wcześniej murem ogniowym, dodano otwory okienne i elementy dekoratorskie na wzór tych z elewacji frontowej. 
W latach 2006–2011 roku kamienica, za sprawą właściciela budynku, IMN Sp. z o.o., została poddana kolejnemu remontowi. Jego projektantem był Wacław Hryniewicz. Budynek oddano do użytku 1 stycznia 2012 roku.

</doc>
<doc id="5112145" url="https://pl.wikipedia.org/wiki?curid=5112145" title="Jusuf">
Jusuf

Jusuf - w polskim przekładzie Józef (po arabsku: يوسف, "Yūsuf") - 11. sura Koranu. Zalicza się do sur mekkańskich. Sura została objawiona w ostatnich latach przed Hidżrą, w okresie kiedy Prorok Muhammad (Mahomet) i pierwsi muzułmanie byli prześladowani przez dużą część społeczości Mekki. Sura w całości jest poświęcona historii proroka Józefa i wynikającym z niej lekcjom.

</doc>
<doc id="5112146" url="https://pl.wikipedia.org/wiki?curid=5112146" title="12 Wing Shearwater">
12 Wing Shearwater

12 Wing Shearwater (fr. "12e Escadre Shearwater"; 1918 "United States Naval Air Station Halifax", 1920–1923 "Canadian Air Board Station Dartmouth", 1924–1948 "Royal Canadian Air Force" ("RCAF") "Station Dartmouth", 1948–1968 "HMCS Shearwater" (lub "Royal Canadian Naval Air Station" ("RCNAS") "Shearwater"), 1968–1993 (formalnie do 1997) "Canadian Force Base" ("CFB") "Shearwater") – kanadyjska baza wojskowa ("Air Command Wing") w Shearwater, w prowincji Nowa Szkocja.
Położenie i nazewnictwo.
Baza wojskowa (nazwa w języku francuskim: "12e Escadre Shearwater") położona w Shearwater koło Dartmouth, nad zatoką Halifax Harbour (44°38′08″N, 63°30′46″W) w kanadyjskiej prowincji Nowa Szkocja.
Historia.
Baza powstała 15 sierpnia 1918 (jako United States Naval Air Station Halifax) w związku z rozwojem działań niemieckich przeprowadzanych na północnym Atlantyku pod koniec I wojny światowej (od 1917) i początkowo ograniczała się do bazy morskiej u przylądka Baker Point koło Dartmouth. Ze względu na brak odpowiednich (lotnictwo morskie) sił kanadyjskich została obsadzona przez Marynarkę Wojenną Stanów Zjednoczonych. Po zakończeniu działań wojennych i po opuszczeniu 5 grudnia 1918 bazy przez Amerykanów nad pozostawionym sprzętem i mieniem nieruchomym sprawowała opiekę kanadyjska marynarka wojenna (Royal Canadian Navy, RCN), aż do ponownego ustanowienia bazy wojskowej (Canadian Air Board Station Dartmouth), tym razem podległej kanadyjskiemu lotnictwu (Canadian Air Force, będącego częścią Canadian Air Board). Canadian Air Board Station Dartmouth stała się jego pierwszą bazą lotniczą na wybrzeżu atlantyckim, dysponującą w tym okresie do służby patrolowej i fotograficznej wodnosamolotami Curtiss HS-2L (poamerykańskie) oraz Felixstowe F.3.
Wraz z reorganizacją sił zbrojnych i utworzeniem 1 kwietnia 1924 Royal Canadian Air Force (RCAF) podległa temu ostatniemu, baza (RCAF Station Dartmouth) stała się w latach 1925–1927 miejscem stacjonowania jednej z czterech kanadyjskich eskadr ("No. 4 (Operations) Squadron"), pełniącej służbę patrolową, transportową i fotograficzną (na HS-2L i na Vickers Varuna). W okresie wielkiego kryzysu ograniczono w niej natomiast jakiekolwiek loty, wznawiając je na większą skalę dopiero w 1934 po utworzeniu stacjonującej w Dartmouth eskadry ("No.5 (Flying Boat) Squadron"). W czasie II wojny światowej funkcjonowała jako największa i najważniejsza (stacjonowało tu w różnych okresach dziewięć eskadr bombowców rozpoznawczych, sześć eskadr myśliwców oraz eskadra marynarki) baza lotnictwa kanadyjskiego chroniąca obszar północnego Atlantyku, od maja 1941 dysponująca radarem w pobliskim (odległym o około 10 km) Preston.
Redukcje w kanadyjskim lotnictwie po zakończeniu działań wojennych w 1945 spowodowały, że od 1 grudnia 1948 baza przeszła ponownie w gestię RCN i do 1968 nosiła miano Royal Canadian Naval Air Station (RCNAS) Shearwater (lub zgodnie z tradycją jako nazwa okrętu – HMCS Shearwater), pełniąc naziemną rolę pomocniczą i szkoleniową dla lotniskowców „Magnificent” oraz „Bonaventure”. Była wówczas miejscem stacjonowania eskadr samolotów:
oraz jednostek helikopterów (od 1951; pełniących funkcje: pomocniczą, rozpoznawczą, transportową i szkoleniową), początkowo w sile klucza (No. 1 Helicopter Flight), następnie od 1952 eskadry VH 21 (od 1955 – HU 21), od 1955 eskadry HS 50, a potem też VX 10, latających głównie na HO4S, a od 1963 na Sea King.
Po reorganizacji kanadyjskich sił zbrojnych w 1968, baza podlegała do 1975 dowództwu marynarki ("Maritime Command"), a następnie lotnictwa ("Air Command"), nosząc przez cały czas miano Canadian Force Base (CFB) Shearwater. Była miejscem stacjonowania eskadr:
a w 1979 utworzono w bazie centrum obsługi helikopterów ("Helicopter Operational Test and Evaluation Facility"; HOTEF).
W związku z końcem zimnej wojny w latach 90. XX wieku doszło do kolejnych reorganizacji. Od 1993 baza funkcjonuje pod mianem 12 Wing Shearwater (ustanowionym formalnie rozkazem z 6 czerwca 1997), a od 1996 stanowi część CFB Halifax, która zajmuje się obsługą logistyczną i administracyjną bazy, dzierżawionej przez podległe dowództwu lotnictwa 12 Wing – skrzydło stacjonujące i mające swoją główną kwaterę w Shearwater.
Stacjonujące jednostki.
W bazie ("Air Command Wing") stacjonują (stan na 2021) eskadry należące do skrzydła 12 Wing (dowódca: pułkownik James Hawthorne): 406 Maritime Operational Training Squadron, 423 Maritime Helicopter Squadron (do 1994 HS 423), 12 Air Maintenance Squadron oraz klucz 12 Wing Air Reserve Flight, wszystkie latające od 2018 na CH-148 Cyclone.

</doc>
<doc id="5112147" url="https://pl.wikipedia.org/wiki?curid=5112147" title="Marcin Jabłoński (zawodnik MMA)">
Marcin Jabłoński (zawodnik MMA)

Marcin Jabłoński (ur. 6 lipca 1992 w Olsztynie) – polski zawodnik mieszanych sztuk walki (MMA) i brazylijskiego jiu-jitsu (BJJ) oraz kick-bokser. Aktualnie związany kontraktem z federacją Babilon MMA.

</doc>
<doc id="5112148" url="https://pl.wikipedia.org/wiki?curid=5112148" title="12e Escadre Shearwater">
12e Escadre Shearwater



</doc>
<doc id="5112151" url="https://pl.wikipedia.org/wiki?curid=5112151" title="Ferrari 296 GTB">
Ferrari 296 GTB

Ferrari 296 GTB – hybrydowy supersamochód klasy średniej produkowany pod włoską marką Ferrari od 2022 roku. 
Historia i opis modelu.
296 GTB zostało zaprezentowane 24 czerwca 2021 roku. 296 w nazwie modelu oznacza pojemność i liczbę cylindrów, z kolei trzyliterowy skrót GTB pochodzi od określenia "Gran Turismo Berlinetta". Poza podstawową czerwoną barwą lakieru, samochód zaprezentowany został także w charakterystycznym, szarym malowaniu z żółtym motywem będącym nawiązaniem do historycznego modelu Ferrari 250 Le Mans.
Ferrari 296 GTB to samochód hybrydowy, który umożliwia ładowanie baterii z gniazdka i poruszanie się na niewielkich dystansach w trybie w pełni elektrycznym. Moc jest przenoszona na drogę poprzez ośmiobiegową, dwusprzęgłową automatyczną skrzynię biegów, którą jest montowana w modelach SF90 Stradale/Spider, Roma i Portofino. Jest to zarazem pierwszy pojazd marki Ferrari od czasu wycofania ze sprzedaży modelu Dino, który napędzany jest silnikiem typu V6.
Sucha masa nowego modelu po dodaniu konfiguracji PHEV wynosi 1470 kg, pod warunkiem, że jest wyposażona w opcjonalny pakiet Assetto Fiorano. Zawiera więcej włókna węglowego wewnątrz i na zewnątrz, a także tylną szybę z Lexanu (podobnie jak Ferrari F40), a także opony Michelin Sport Cup 2 R. 
Sprzedaż.
Ferrari wprowadziło do produkcji oraz sprzedaży model 296 GTB w pierwszym kwartale 2022 roku. Z ceną 269 tysięcy euro, pojazd jest plasowany w gamie Ferrari pomiędzy modelami F8 Tributo a topowym, SF90 Stradale.
Dane techniczne.
Ferrari wyposażyło 296 GTB w akumulator o pojemności 7,45 kWh zamontowany pod podłogą, zapewniając wystarczająca ilość energii na ograniczony przejazd i wynosi ok. 25 kilometrów. Wspomagana elektrycznie moc 165 KM (123 kW) zapewniana przez tylny silnik elektryczny razem z silnikiem spalinowym, umożliwia przyśpieszenie od 0 do 100 km/h w 2,9 sekundy. Pojazd osiąga maksymalną prędkość ponad do 330 km/h. Nowe Ferrari 296 GTB ustanowiło rekord mocy na jeden litr pojemności z wynikiem 221 KM/l dla auta seryjnego.

</doc>
<doc id="5112158" url="https://pl.wikipedia.org/wiki?curid=5112158" title="Carlo Villano">
Carlo Villano

Carlo Villano (ur. 25 sierpnia 1969 w Aversie) – włoski duchowny katolicki, biskup pomocniczy diecezji Pozzuoli od 2021.
Życiorys.
Prezbiterat.
Święcenia kapłańskie otrzymał 29 czerwca 1995 i został inkardynowany do diecezji Aversa. Pracował głównie jako duszpasterz parafialny, był też m.in. wikariuszem biskupim ds. dzieł miłosierdzia, a także dyrektorem międzydiecezjalnego instytutu nauk religijnych.
Episkopat.
3 lipca 2021 papież Franciszek mianował go biskupem pomocniczym diecezji Pozzuoli, ze stolicą tytularną Sorres. Sakry udzielił mu 19 września 2021 biskup Gennaro Pascarella.

</doc>
<doc id="5112161" url="https://pl.wikipedia.org/wiki?curid=5112161" title="Enterografia">
Enterografia

Enterografia – badanie obrazowe jelita cienkiego. Pozwala na dokładną ocenę ściany jelita cienkiego, a także ocenę zmian pozajelitowych oraz pozostałych narządów jamy brzusznej i miednicy mniejszej. Enterografia jest nieinwazyjna i bezbolesna. Pełni ważną rolę w diagnostyce chorób zapalnych jelit, jak np. choroba Crohna. W odróżnieniu od enteroklizy, kontrast podawany jest doustnie – przed badaniem pacjent wypija 1–1,5 litra płynu. Dodatkowo podaje się kontrast dożylny. Następnie wykonuje się tomografię komputerową lub rezonans magnetyczny.

</doc>
<doc id="5112163" url="https://pl.wikipedia.org/wiki?curid=5112163" title="Code of conduct">
Code of conduct



</doc>
<doc id="5112167" url="https://pl.wikipedia.org/wiki?curid=5112167" title="Popki (rejon szarkowszczyński)">
Popki (rejon szarkowszczyński)

Popki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Ihumenowo, własność książąt Puzynów.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze, od 1929 w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 78 osób, 1 była wyznania rzymskokatolickiego a 77 prawosławnego. Jednocześnie wszyscy mieszkańcy zadeklarowało polską a 70 białoruską przynależność narodową. Było tu 13 budynków mieszkalnych. W 1931 w 16 domach zamieszkiwało 96 osób.
Wierni należeli do parafii rzymskokatolickiej w Hermanowiczach i prawosławnej w Ihumenowie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2004 w składzie sielsowietu Ruczaj.

</doc>
<doc id="5112170" url="https://pl.wikipedia.org/wiki?curid=5112170" title="Służąca (film)">
Służąca (film)



</doc>
<doc id="5112171" url="https://pl.wikipedia.org/wiki?curid=5112171" title="Bernard Ogelvie Dodge">
Bernard Ogelvie Dodge



</doc>
<doc id="5112172" url="https://pl.wikipedia.org/wiki?curid=5112172" title="Zasłużony dla Miasta Poznania">
Zasłużony dla Miasta Poznania

Zasłużony dla Miasta Poznania – lista osób, którym Rada Miasta Poznania przyznała odznaczenie „Zasłużony dla Miasta Poznania” – szczególny tytuł przyznawany osobom fizycznym, prawnym oraz organizacjom za szczególne zasługi dla miasta. Wyróżnieni tytułem otrzymują dyplom, kwiaty oraz medal.
Uregulowania prawne.
Pierwotnie zasady przyznawania tytułu regulowane były uchwałą Rady Miasta Poznania I kadencji nr XXX/172/91 z dnia 4 czerwca 1991 roku. Jak zapisano w treści uchwały, tytuł ten nadawała rada w drodze uchwały podjętej na wniosek radnych, przewodniczącego rady lub prezydenta miasta – zwykłą większością głosów. Przyznawano go osobom fizycznym, prawnym oraz organizacjom gospodarczym, społecznym, zawodowym, naukowym i kulturalnym jako zaszczytne wyróżnienie za zasługi położone dla miasta we wszystkich możliwych dziedzinach gospodarki, wiedzy, kultury, sztuki i polityki. Rada Miasta Poznania mogła ponadto, w drodze uchwały, pozbawić wyróżnień w razie stwierdzenia utraty praw przez odznaczonego. Założenia te zmieniono uchwałą Rady Miasta Poznania IV kadencji nr XIX/140/IV/2003 z dnia 3 czerwca 2003 roku, w której usunięto zapis o wymogu zwykłej większości głosów oraz możliwości pozbawienia wyróżnienia, a także uzupełniono możliwość zgłaszania kandydatur do tytułu przez komisje rady, po zasięgnięciu opinii klubów radnych działających w Radzie Miasta Poznania. Ostatnie zmiany w zasadach przyznawania wyróżnień przyjęła Rada Miasta Poznania V kadencji w uchwale nr LXXII/1000/V/2010 z dnia 15 maja 2010 roku, zaznaczając, iż wyróżnienie przyznaje się nie więcej niż czterem osobom w roku i nie więcej niż jednej instytucji spośród osób prawnych i organizacji.
Wręczenia wyróżnień honorowych dokonuje przewodniczący rady w obecności prezydenta miasta, zazwyczaj na uroczystej sesji rady miejskiej, w dzień patronów Poznania – świętych Piotra i Pawła. Ewidencję przyznanych wyróżnień prowadzi Biuro Rady Miasta Poznania. 
Zasłużeni dla Miasta Poznania od 1991 roku.
Od 1991 do 2022 roku przyznano łącznie 108 wyróżnień. Tytułu nie przyznano w trzech latach: 1995, 2000 oraz 2002. Wśród wyróżnionych znalazło się 18 kobiet, 59 mężczyzn, 3 pary, 27 organizacji oraz 1 podmiot zbiorowy – pracownicy medyczni, socjalni i wolontariusze zaangażowani w bezpośrednią walkę z pandemią COVID-19.

</doc>
<doc id="5112173" url="https://pl.wikipedia.org/wiki?curid=5112173" title="Ca$his">
Ca$his



</doc>
<doc id="5112174" url="https://pl.wikipedia.org/wiki?curid=5112174" title="Donbas (film)">
Donbas (film)



</doc>
<doc id="5112177" url="https://pl.wikipedia.org/wiki?curid=5112177" title="Muzyk (film 1962)">
Muzyk (film 1962)



</doc>
<doc id="5112180" url="https://pl.wikipedia.org/wiki?curid=5112180" title="Przyjaciele (polski serial telewizyjny)">
Przyjaciele (polski serial telewizyjny)

Przyjaciele – polski serial obyczajowo-historyczny powstały w latach 1979-1981.
Treść.
Akcja serialu toczy się w latach od 1945 do 1956. Kolejne części przedstawiają losy trzech przyjaciół – inteligenta, robotnika i chłopa – których młodość przypadła na pierwsze lata powojennej Polski. Pomimo różnego pochodzenia, odmiennych motywacji i targających nimi wątpliwości Kazimierz, Piotr i Daniel angażują się w działalność Związku Młodzieży Polskiej, współtworząc podwaliny systemu Polski Ludowej. Przyjaciele stykają się jednak z oporem społeczeństwa, dwulicowością i nadgorliwością partyjnych towarzyszy i w końcu własnym rozczarowaniem. 
Okoliczności powstania serialu.
Pomysł przedstawienia problemów pierwszego pokolenia działaczy Polski Ludowej narodził się pod koniec lat 70. Premierę pierwszego odcinka zaplanowano na 22 lipca 1979 roku. Wbrew oczekiwaniom władz, pilotażowy odcinek przedstawiał powojenną rzeczywistość w sposób daleki od ówczesnej propagandy, więc premierę filmu wstrzymano. Cały serial powstał przed Sierpniem 1980, jednak ukazał się w telewizji dopiero latem 1981, ponad pół roku po emisji serialu "Dom".
"Przyjaciele" byli pierwszym serialem w reżyserii Andrzeja Kostenki, uznanego wówczas operatora filmowego. Do głównych ról zaangażowano trzech młodych aktorów Teatru na Woli. 
Współscenarzystą serialu był Aleksander Minkowski, współtwórca serialu "Dyrektorzy" (1975). Ostatni odcinek "Przyjaciół" kończy się w 1956 roku, gdy zaczyna się akcja "Dyrektorów" i również przedstawia problemy fabryki.
W serialu "Przyjaciele" zadebiutował jako twórca muzyki filmowej Michał Lorenc, a oryginalną piosenkę wykonał Andrzej Zaucha.
Na początku 1983 roku, gdy w Polsce trwał stan wojenny, dzięki inicjatywie Romana Polańskiego serial "Przyjaciele" został wyemitowany w 2. programie telewizji we Francji, gdzie osiągnął rekordową oglądalność.

</doc>
<doc id="5112181" url="https://pl.wikipedia.org/wiki?curid=5112181" title="La Chorrera (Kolumbia)">
La Chorrera (Kolumbia)

La Chorrera – gmina w południowej Kolumbii, w departamencie Amazonas. Zajmuje powierzchnię 12 727 km². Według spisu ludności z 30 czerwca 2018 roku liczyło 2599 mieszkańców. 
W gminie funkcjonuje port lotniczy La Chorrera. 

</doc>
<doc id="5112182" url="https://pl.wikipedia.org/wiki?curid=5112182" title="Fess Parker">
Fess Parker

Fess Parker właśc. Fess Elisha Parker Jr. (ur. 16 sierpnia 1924 w Fort Worth, zm. 18 marca 2010 w Santa Ynez) – amerykański aktor filmowy i telewizyjny.
Biografia.
Wczesne lata.
Fess Elisha Parker Junior urodził się w Fort Worth w stanie Teksas w rodzinie urzędnika skarbowego. Dość nietypowe imię odziedziczył po ojcu, a ten z kolei posiadał je na cześć Simeona D. Fessa – republikańskiego polityka ze stanu Ohio. Dzieciństwo spędził na niedużej farmie niedaleko San Angelo. Podczas II wojny światowej wstąpił do marynarki, jednak nie brał bezpośrednio udziału w walkach. Jego aspiracje zostania lotnikiem przekreślił zbyt duży wzrost (198 cm), który później (paradoksalnie) ułatwił mu karierę aktorską. Po demobilizacji w 1946 roku, dzięki pomocowej ustawie Kongresu (G.I. Bill) dla weteranów wojennych, wstąpił na Hardin–Simmons University w Abilene w Teksasie. W 1947 przeniósł się na Uniwersytet Teksański w Austin, który ukończył w 1950 roku z dyplomem historyka. Na studiach zetknął się z aktorstwem i rok później (1951), dzięki wciąż przysługującemu mu grantowi rządu USA, pokusił się o uzyskanie dyplomu magistra z dziedziny historii teatru Uniwersytetu Południowej Kalifornii, do czego ostatecznie nie doszło z powodu rozwijającej kariery aktorskiej.
Kariera aktorska.
Profesjonalny debiut aktorski Parkera miał miejsce w 1950 roku w filmie "Harvey" w którym użyczył głosu szoferowi "Leslie" (jego nazwisko nie zostało wymienione w obsadzie). Rok później (1951) debiutował w sztuce teatralnej pt. "Mister Roberts" opartej na powieści Thomasa Heggena, która okazała się być wielkim broadwayoswskim sukcesem. Partnerował w niej tak znanym gwiazdom kina światowego jak (m.in.) Henry Fonda, Robert Keith, Jocelyn Brando. Przez kolejnych kilka lat występował w filmach znanych reżyserów, niejednokrotnie partnerując gwiazdom światowego formatu. Były to jednak na ogół niezauważalne role drugoplanowe. Sytuacja zmieniła się w 1954 roku, kiedy to aktor związał się z wytwórnią Disneya, przyjmując tytułową rolę w cyklu filmów TV pt. "Davy Crockett", opowiadającego o przygodach autentycznej postaci z historii Stanów Zjednoczonych przełomu XVIII i XIX w. Rolę tę powierzył mu sam Walt, zachwycony doskonałymi warunkami fizycznymi Parkera i rolą w "One!". Emitowany w latach 1954–1955, zaledwie 5-odcinkowy miniserial okazał się być wielkim sukcesem, a samemu Parkerowi zapewnił olbrzymią popularność – „Crockett frenzy” („Crockettomania”) – trwającą przez następne dziesięciolecia. Uczynił go „ikoną pokolenia” oraz zapewnił pierwszoplanowe role w kilku produkcjach Disneya w następnych latach. W 1958 roku odrzucił propozycję wytwórni zagrania w kolejnym filmie ("Tonk"a), co zakończyło się zerwaniem współpracy z wytwórnią. Przez następnych kilka lat aktor występował gościnnie w różnego rodzaju telewizyjnych show (w których np. śpiewał i grał na gitarze). Kontrakt z wytwórnią Paramount w latach 1958–1962 przyniósł Parkerowi drugoplanowe role w podrzędnych filmach. I chociaż przyszło mu w nich partnerować tak znanym gwiazdom jak Steve McQueen lub James Coburn, pozostawał w swego rodzaju zawodowej próżni. Produkcją wartą wzmianki z tego okresu był jedynie serial TV pt. "Mr Smith jedzie do Waszyngtonu" – telewizyjna wersja głośnego filmu Franka Capry z 1939 roku pod tym samym tytułem, w którym podobnie jak ponad 20 lat wcześniej James Stewart, Parker odgrywał tytułową rolę prawnika-idealisty.
W 1964 roku Parker zagrał tytułową rolę w serialu pt. "Daniel Boone" i przez kolejnych sześć lat (1964-70) wcielał się w tę autentyczną postać historii Stanów Zjednoczonych przełomu XVIII i XIX w. Podobnie jak w przypadku serialu "Davy Crockett", odniósł spektakularny sukces. Kreacja ta była jego największym aktorskim osiągnięciem. Emitowany przez stację NBC serial okazał się być jednym z najlepszych i najbardziej oglądanych produkcji telewizyjnych swoich czasów. Ponownie zapewnił Parkerowi popularność i uznanie, chociaż nie „porwał” już tak widzów jak "Davy Crockett" dziesięć lat wcześniej. Parker był również współproducentem i reżyserem kilku z jego odcinków.
Fess Parker porzucił aktorstwo w wieku 49 lat, po wyemitowaniu pilotażowego odcinka jego autorskiego sitcomu i odmowie dalszej emisji przez sieć CBS. "Climb an Angry Mountain" był jego ostatnim filmem. Wraz z rodziną osiadł w Santa Barbara, ponieważ jak sam stwierdził, nie chciał aby jego dzieci wychowywały się w atmosferze Hollywood.
Biznesmen i polityk.
Po zakończeniu kariery aktorskiej Parker zajął się biznesem i polityką. W tej pierwszej dziedzinie odniósł nawet pewien sukces. Po dziesięciu latach handlu nieruchomościami, w rodzinnej Kalifornii, na kupionych w 1987 roku 714 akrach założył rodzinny interes w branży produkcji win. Prowadzona przez jego dzieci firma, może pochwalić się kilkoma prestiżowymi markami win kalifornijskich, w których promocji wykorzystywane są gadżety bohaterów których kreował Parker w swoich filmach.
Na płaszczyźnie politycznej Parkerowi poszło znacznie gorzej – w 1986 roku jako kandydat republikanów bezskutecznie ubiegał się o mandat do Senatu. Przegrał z urzędującym kandydatem demokratów – Alanem Cranstonem. W owym czasie deklarował się jako zwolennik poglądów politycznych Ronalda Regana z którym przez długie lata pozostawał w przyjacielskich relacjach.
Śmierć.
Fess Parker zmarł w wieku 85 lat w swoim domu w Santa Ynez z przyczyn naturalnych w otoczeniu rodziny.
Życie osobiste.
Od 1960 roku aż do śmierci był żonaty z Marcellą Belle Rinehart (1929–2019), przez 60 lat tworząc z nią udany związek. Jego owocem były dwie córki: Fess Elisha i Ashley Allen oraz jedenaścioro wnucząt i dwoje prawnucząt.

</doc>
<doc id="5112184" url="https://pl.wikipedia.org/wiki?curid=5112184" title="NHK Trophy 2021">
NHK Trophy 2021

NHK Trophy 2021 – czwarte w kolejności zawody łyżwiarstwa figurowego z cyklu Grand Prix 2021/2022. Zawody odbyły się od 12 do 14 listopada 2021 roku w hali Yoyogi National Gymnasium w Tokio.
W konkurencji solistów zwyciężył Japończyk Shōma Uno, zaś wśród solistek jego rodaczka Kaori Sakamoto. W parach sportowych triumfowali Rosjanie Anastasija Miszyna i Aleksandr Gallamow, zaś w parach tanecznych ich rodacy Wiktorija Sinicyna i Nikita Kacałapow.
Wyniki.
Solistki.
Podczas rozgrzewki przed programem krótkim Rosjanka Darja Usaczowa upadła po wykonaniu skoku i doznała poważnej kontuzji złamania biodra, co wyeliminowało ją z rywalizacji w zawodach.

</doc>
<doc id="5112188" url="https://pl.wikipedia.org/wiki?curid=5112188" title="NOVA">
NOVA



</doc>
<doc id="5112190" url="https://pl.wikipedia.org/wiki?curid=5112190" title="CFB Shearwater">
CFB Shearwater



</doc>
<doc id="5112192" url="https://pl.wikipedia.org/wiki?curid=5112192" title="Canadian Force Base Shearwater">
Canadian Force Base Shearwater



</doc>
<doc id="5112193" url="https://pl.wikipedia.org/wiki?curid=5112193" title="RCNAS Shearwater">
RCNAS Shearwater



</doc>
<doc id="5112194" url="https://pl.wikipedia.org/wiki?curid=5112194" title="Royal Canadian Naval Air Station Shearwater">
Royal Canadian Naval Air Station Shearwater



</doc>
<doc id="5112195" url="https://pl.wikipedia.org/wiki?curid=5112195" title="RCAF Station Dartmouth">
RCAF Station Dartmouth



</doc>
<doc id="5112196" url="https://pl.wikipedia.org/wiki?curid=5112196" title="Royal Canadian Air Force Station Dartmouth">
Royal Canadian Air Force Station Dartmouth



</doc>
<doc id="5112197" url="https://pl.wikipedia.org/wiki?curid=5112197" title="Canadian Air Board Station Dartmouth">
Canadian Air Board Station Dartmouth



</doc>
<doc id="5112198" url="https://pl.wikipedia.org/wiki?curid=5112198" title="United States Naval Air Station Halifax">
United States Naval Air Station Halifax



</doc>
<doc id="5112199" url="https://pl.wikipedia.org/wiki?curid=5112199" title="NOVA TV (Bułgaria)">
NOVA TV (Bułgaria)



</doc>
<doc id="5112200" url="https://pl.wikipedia.org/wiki?curid=5112200" title="Internationaux de France 2021">
Internationaux de France 2021

Internationaux de France 2021 – piąte w kolejności zawody łyżwiarstwa figurowego z cyklu Grand Prix 2021/2022. Zawody odbędą się od 19 do 21 listopada 2021 roku w hali Patinoire Polesud w Grenoble.
W konkurencji solistów zwyciężył Japończyk Yuma Kagiyama, zaś w konkurencji solistek Rosjanka Anna Szczerbakowa. W parach sportowych triumfowali Rosjanie Aleksandra Bojkowa i Dmitrij Kozłowskij, zaś w parach tanecznych reprezentanci gospodarzy Gabriella Papadakis i Guillaume Cizeron.

</doc>
<doc id="5112202" url="https://pl.wikipedia.org/wiki?curid=5112202" title="Paranoid (singel)">
Paranoid (singel)



</doc>
<doc id="5112203" url="https://pl.wikipedia.org/wiki?curid=5112203" title="Dschinghis Khan (singel)">
Dschinghis Khan (singel)



</doc>
<doc id="5112204" url="https://pl.wikipedia.org/wiki?curid=5112204" title="I liga polska w piłce siatkowej mężczyzn (2021/2022)">
I liga polska w piłce siatkowej mężczyzn (2021/2022)

I liga polska w piłce siatkowej mężczyzn 2021/2022 – 17. sezon rozgrywek siatkarskich organizowanych przez Polska Liga Siatkówki pod egidą Polskiego Związku Piłki Siatkowej na drugim poziomie ligowym.
System rozgrywek.
Zmagania toczyły się dwuetapowo:
Kolejność w tabeli po każdej kolejce rozgrywek (tabela) ustalana była według liczby zdobytych punktów meczowych. W przypadku równej liczby punktów meczowych o wyższym miejscu w tabeli decydowała:
Jeżeli mimo zastosowania powyższych reguł nadal nie można było ustalić kolejności, o wyższej pozycji w tabeli decydował wynik meczów rozegranych pomiędzy zainteresowanymi drużynami w sezonie.
Runda 1. 
(O miejsca 1-8) - O tytuł mistrza TAURON 1. Ligi grały drużyny, które po zakończeniu fazy zasadniczej rozgrywek zajęły w tabeli miejsca od 1 do 8. Drużyny z miejsc 1-8; 2-7; 3-6; 4-5 utworzyły pary meczowe, które zagrały o miejsca w 1/2 finału do dwóch wygranych meczów ze zmianą gospodarza po każdym meczu. Gospodarzami pierwszych spotkań były zespoły, które po fazie zasadniczej rozgrywek zajęły wyższe miejsce w tabeli. Runda 2. 
(O miejsca 1-4) - Zwycięzcy rywalizacji z rundy 1 zagrały w 1/2 finału o miejsca 1-4. W pierwszym półfinale zagrali zwycięzca rywalizacji 1-8 ze zwycięzcą rywalizacji 4-5. W drugim półfinale zagrały zwycięzca rywalizacji 2-7 ze zwycięzcą rywalizacji 3-6. Drużyny grały do dwóch wygranych meczów ze zmianą gospodarza po każdym meczu. Gospodarzami pierwszych spotkań były zespoły, które po fazie zasadniczej rozgrywek zajęły wyższe miejsce w tabeli. Runda 3. 
(O miejsca 5-8) - Przegrani z rundy 1 fazy play off utworzyły pary meczowe i zagrali o miejsca 5-6 i 7-8. Drużyny wyżej sklasyfikowane po zakończeniu fazy zasadniczej rywalizowały o miejsca 5—6, natomiast drużyny niżej sklasyfikowane po zakończeniu fazy zasadniczej zagrali o miejsca 7-8. Drużyny grały dwumecz. Gospodarzami pierwszych spotkań były zespoły, które po fazie zasadniczej rozgrywek zajęły niższe miejsce w tabeli. Gospodarzami meczów rewanżowych były zespoły, które po fazie zasadniczej zajęły wyższe miejsce tabeli. Jeżeli po zakończeniu drugiego spotkania stan rywalizacji w meczach wynosił 1:1 to, o wygraniu rywalizacji zadecydowało wygranie „złotego seta” do 15 punktów z dwoma punktami przewagi jednej z drużyn. 
(O miejsca 3-4) - Przegrany 1 półfinału grał z przegranym 2 półfinału, do trzech wygranych meczów ze zmianą gospodarza po każdym meczu. Gospodarzem pierwszego spotkania był zespół, który po fazie zasadniczej rozgrywek zajął wyższe miejsce w tabeli. (O miejsca 1-2) - O tytuł mistrza TAURON 1. Ligi. Zwycięzca 1. półfinału grał ze zwycięzcą 2. półfinału do trzech wygranych meczów ze zmianą gospodarza po każdym meczu. Gospodarzem pierwszego spotkania był zespół, który po fazie zasadniczej rozgrywek zajął wyższe miejsce w tabeli. 
O kolejności końcowej w przypadku odpadnięcia drużyn w tej samej rundzie i nie rozgrywania meczów o poszczególne miejsca decydowała kolejność po rundzie zasadniczej. 
Drużyny, które zajęły dwa ostatnie miejsca w klasyfikacji końcowej fazy zasadniczej, straciły uprawnienia do udziału w rozgrywkach TAURON 1.Ligi w sezonie 2022/2023. 
Drużyny, które po zakończeniu fazy zasadniczej zajęły miejsca 9—14, zakończyły rozgrywki w sezonie 2021/2022. 
Drużyna, która zajęła 1. miejsce w klasyfikacji końcowej TAURON 1. Ligi i spełniła wymogi Regulaminu Profesjonalnego Współzawodnictwa PLS została dopuszczona do udziału w rozgrywkach PlusLigi sezonu 2022/2023.
Drużyna, która zajęła 2. miejsce w klasyfikacji końcowej TAURON 1. Ligi i spełniła wymogi Regulaminu Profesjonalnego Współzawodnictwa PLS, rozegrała baraż z 14 zespołem w klasyfikacji końcowej rozgrywek PlusLigi o prawo gry w PlusLidze w sezonie 2022/2023. Drużyny grały do trzech wygranych meczów ze zmianą gospodarza po każdym meczu. Gospodarzem pierwszego spotkania był zespół z PlusLigi.
Uwaga: W sezonie 2022/2023 powiększona została liczba drużyn w rozgrywkach PlusLigi do 16- tu. Zatem został rozegrany baraż pomiędzy 2 zespołem w klasyfikacji końcowej TAURON 1.Ligi a 14 zespołem w klasyfikacji końcowej rozgrywek PlusLigi. Awans uzyskała ?.

</doc>
<doc id="5112205" url="https://pl.wikipedia.org/wiki?curid=5112205" title="Gaweł (nazwisko)">
Gaweł (nazwisko)



</doc>
<doc id="5112206" url="https://pl.wikipedia.org/wiki?curid=5112206" title="A.I.s Lake">
A.I.s Lake

A.I.s Lake (do 19 maja 1976 "Hay Lake") – jezioro ("lake") w kanadyjskiej prowincji Nowa Szkocja, w hrabstwie Guysborough, na południowy zachód od jeziora Ocean Lake, na południowy wschód od miejscowości Sherbrooke; nazwa "Hay Lake" urzędowo zatwierdzona 17 stycznia 1951.

</doc>
<doc id="5112207" url="https://pl.wikipedia.org/wiki?curid=5112207" title="Hay Lake">
Hay Lake



</doc>
<doc id="5112208" url="https://pl.wikipedia.org/wiki?curid=5112208" title="Sobieraj (nazwisko)">
Sobieraj (nazwisko)



</doc>
<doc id="5112213" url="https://pl.wikipedia.org/wiki?curid=5112213" title="Kurcz (nazwisko)">
Kurcz (nazwisko)



</doc>
<doc id="5112214" url="https://pl.wikipedia.org/wiki?curid=5112214" title="Aalder Island">
Aalder Island

Aalder Island – wyspa ("island") w kanadyjskiej prowincji Nowa Szkocja, w hrabstwie Lunenburg, na rzece Gold River, na południe od jeziora Lake Charlotte; nazwa urzędowo zatwierdzona 21 sierpnia 1974. Nazwa wyspy pochodzi od nazwiska Aalders, które nosił Peter Aalders i jego męscy potomkowie.

</doc>
<doc id="5112215" url="https://pl.wikipedia.org/wiki?curid=5112215" title="Sito (nazwisko)">
Sito (nazwisko)



</doc>
<doc id="5112217" url="https://pl.wikipedia.org/wiki?curid=5112217" title="Ustrój polityczny Afganistanu">
Ustrój polityczny Afganistanu

Ustrój polityczny Afganistanu
Afganistan jest scentralizowaną republiką prezydencką. Prezydent mianuje rząd, który następnie zatwierdzany jest przez niższą izbę parlamentu.
Głowa państwa wybierana jest w głosowaniu powszechnym, absolutną większością głosów na 5-letnią kadencję, którą może sprawować dwukrotnie.
Afganistan podzielony jest na 34 prowincje (walijaty). Prowincje dzielą się z kolei na ok. 390 dystryktów. Gubernatorzy prowincji są mianowani przez prezydenta, oni zaś wyznaczają gubernatorów dystryktów. Niezależność gubernatorów jest dość ograniczona – administracja prowincji złożona jest z przedstawicielstw ministerstw centralnych, odpowiedzialnych przed odpowiednimi ministrami w Kabulu.
Funkcjonują także rady prowincji oraz dystryktów, wybierane w wyborach powszechnych. Ponadto, wg konstytucji Afganistanu, merowie miast także powinni być wybierani w wyborach powszechnych (z wyjątkiem mera Kabulu, którego mianuje prezydent).
Władza ustawodawcza.
Zgromadzenie Narodowe składa się z 249-osobowej izby niższej – "Wolesi Dzirga" oraz 102-osobowej wyższej izby – "Meszrano Dżirga". Członkowie niższej izby wybierani są w wyborach powszechnych, przy wykorzystaniu systemu tzw. pojedynczego, nie przenoszonego głosu, na 5-letnią kadencję. Wybór deputowanych do izby wyższej jest bardziej złożony. Trzydziestu czterech członków wybieranych jest przez legislatury prowincji na okres 4 lat, zaś 34 – przez ciała ustawodawcze dystryktów, na okres 3 lat. Pozostałych 34 mianowanych jest przez prezydenta na okres 5 lat. Do tej pory ukonstytuowanie wyższej izby całkowicie wg tych kryteriów nie było możliwe ze względu na brak ostatecznego wytyczenia granic wszystkich prowincji. W efekcie reprezentanci prowincji byli także wybrani przez legislatywy dystryktów.
Władza wykonawcza.
Władzę wykonawczą sprawuje prezydent.
Sądownictwo.
Konstytucja powołała system sądów z Sądem Najwyższym.

</doc>
<doc id="5112219" url="https://pl.wikipedia.org/wiki?curid=5112219" title="Juszczak">
Juszczak



</doc>
<doc id="5112220" url="https://pl.wikipedia.org/wiki?curid=5112220" title="CHIP Online">
CHIP Online



</doc>
<doc id="5112232" url="https://pl.wikipedia.org/wiki?curid=5112232" title="Kartal Tibet">
Kartal Tibet

Kartal Tibet (ur. 27 marca 1938 w Ankarze, zm. 2 lipca 2021 w Stambule) – turecki aktor oraz reżyser filmowy, jedne z najważniejszych filmów w jego dorobku to m.in.: "Nieumierająca miłość (Ölmeyen Aşk)", "Górska dziewczyna (Dağlar Kızı)", "Raz w roku (Senede Bir Gün)", "Sułtan (Sultan)", "Król bramek (Gol Kralı)" i "Sprawa Shawara (Şalvar Davası)". Oprócz reżyserii zajmował się również aktorstwem, wystąpił w ponad 50 produkcjach, zarówno kinowych, jak i telewizyjnych. Tybet był głównie znany ze swoich ról w filmach akcji.

</doc>
<doc id="5112237" url="https://pl.wikipedia.org/wiki?curid=5112237" title="Linia tramwajowa Alessandria – Casale Monferrato">
Linia tramwajowa Alessandria – Casale Monferrato

Linia tramwajowa Alessandria – Casale Monferrato – istniejąca w latach 1880–1935 linia tramwaju międzymiastowego, która łączyła Alessandrię z Casale Monferrato przez gminy Castelletto Monferrato, San Salvatore Monferrato, Mirabello i Occimiano we Włoszech.
Historia.
Historia linii rozpoczyna się 7 kwietnia 1880 roku, kiedy to w Sali Konsularnej Ratusza Miejskiego w Alessandrii omówiono i przyjęto wniosek z 16 kwietnia 1876 roku dotyczący budowy dwóch linii tramwajów parowych: jednej z Alessandrii do Sale, drugiej z Alessandrii do Casale Monferrato. Wnioskodawcami byli Domenico Bellisomi i Ercole Belloli.
Inauguracja linii Alessandria – Sale i Alessandria – Casale odbyła się 1 sierpnia 1880 r. w obecności ministra sprawiedliwości Tommaso Villi, parlamentarzystów z prowincji Alessandria i prefekta. W październiku 1881 r. Belloli i Bellisomi, w międzyczasie nagrodzeni Orderem Korony Włoch, sprzedali linię belgijskiemu przedsiębiorstwu Società Anonima delle Tramvie a Vapore della Provincia di Alessandria, założonemu rok wcześniej w Brukseli i upoważnionemu do działania we Włoszech od lutego 1881 r.
Z biegiem czasu linia ta, podobnie jak inne linie obsługiwane przez belgijskie przedsiębiorstwo, nie była już w stanie zaspokoić potrzeb miejscowej ludności, oferując usługi o coraz gorszej jakości. 1 kwietnia 1927 r. zamknięto ruch na odcinku między San Salvatore a Casale Monferrato; pozostała część linii została zlikwidowana w 1935 r.
Opis.
Linia tramwajowa była jednotorowa o rozstawie szyn 1445 mm. Jej długość była równa 31,1 km. Maksymalne nachylenie trasy wynosiło 60‰, minimalny promień łuku 30 m, a maksymalna dopuszczalna prędkość 20 km/h.

</doc>
<doc id="5112244" url="https://pl.wikipedia.org/wiki?curid=5112244" title="Piotr Uslar">
Piotr Uslar



</doc>
<doc id="5112245" url="https://pl.wikipedia.org/wiki?curid=5112245" title="Luke Greenbank">
Luke Greenbank

Luke Greenbank (ur. 17 września 1997 w Crewe) – brytyjski pływak specjalizujący się w stylu grzbietowym, wicemistrz olimpijski, mistrz świata i mistrz Europy w sztafecie zmiennej.
Kariera.
W 2017 roku na mistrzostwach świata w Budapeszcie w konkurencji 200 m stylem grzbietowym zajął 13. miejsce z czasem 1:58,50. 
Rok później, reprezentując Anglię na igrzyskach Wspólnoty Narodów w Gold Coast zdobył srebrny medal w sztafecie 4 × 100 m stylem zmiennym. 
W lipcu 2019 roku podczas mistrzostwach świata w Gwangju wraz z Adamem Peatym, Jamesem Guyem i Duncanem Scottem zwyciężył w tej samej konkurencji. Brytyjczycy czasem 3:28,10 ustanowili nowy rekord Europy. Greenbank zdobył także brązowy medal na dystansie 200 m stylem grzbietowym (1:55,85). W konkurencji 100 m stylem grzbietowym uplasował się na 14. miejscu z czasem 53,75.
Na mistrzostwach Europy w Budapeszcie w 2021 roku wywalczył złoty medal w sztafecie 4 × 100 m stylem zmiennym, w której Brytyjczycy poprawili rekord mistrzostw (3:28,59). W konkurencji 200 m stylem grzbietowym zdobył srebro z czasem 1:54,62. Na dystansie dwukrotnie krótszym był siódmy (53,34).
Trzy miesiące później podczas igrzysk olimpijskich w Tokio zdobył brązowy medal w konkurencji 200 m stylem grzbietowym, uzyskawszy czas 1:54,72. Na dystansie 100 m grzbietowym zajął 17. miejsce ex aequo z Włochem Simone Sabbioni (53,79).

</doc>
<doc id="5112248" url="https://pl.wikipedia.org/wiki?curid=5112248" title="Aalders Landing">
Aalders Landing

Aalders Landing – przystań ("landing") w kanadyjskiej prowincji Nowa Szkocja, w hrabstwie Annapolis, na rzece Cloud Lake Brook (44°49′43″N, 64°54′26″W), w granicach obszaru chronionego Cloud Lake Wilderness Area; nazwa urzędowo zatwierdzona 21 sierpnia 1974.

</doc>
<doc id="5112258" url="https://pl.wikipedia.org/wiki?curid=5112258" title="Halina Bodalska">
Halina Bodalska

Halina Bodalska, znana szerzej jako Halszka Bodalska (ur. ok. 1923 w Warszawie, zm. 11 grudnia 1996 w Łodzi) – polska pisarka, dziennikarka, członkini Związku Syndykalistów Polskich, działała jako publicystka oraz redaktorka prasy podziemnej podczas powstania warszawskiego. W 1947 opublikowano jej wspomnienia z okresu wojennego, które zatytułowała "Drukarnia".
Życiorys.
Urodziła się ok. 1923 w Warszawie, jej matką była Jadwiga Bodalska, miała młodszą siostrę Zofię. W czasie II wojny światowej studiowała polonistykę w ramach Podziemnego Uniwersytetu Warszawskiego (pod opieką profesora Wacława Borowego). Razem z matką oraz siostrą działały w Związku Syndykalistów Polskich, gdzie zajmowały się m.in. wyrabianiem fałszywych dokumentów. Halina była również łączniczką prasową, główną korektorką oraz koordynatorką Wydziału Prasowego organizacji. Po powstaniu warszawskim została wywieziona ze stolicy i zamieszkała w Łodzi. Podjęła się następnie pracy w Polskiej Agencji Prasowej. W 1947, dzięki swojemu opowiadaniu "Drukarnia", wygrała literacki konkurs organizowany przez czasopismo „Stolica”. Pracę opublikowano we fragmentach w 1948 w numerach 5-12.
W 1946 prowadziła korespondencję listową z Tadeuszem Borowskim, któremu w czasie wojny wysyłała paczki żywnościowe do Auschwitz.
Ukończyła studia magisterskie z filozofii na Uniwersytecie Warszawskim oraz Łódzkim.
We wrześniu 1996 ciężko zachorowała, miała problemy z chodzeniem. 11 grudnia 1996 odnalazła ją nieżywą opiekunka medyczna. Następnego dnia odbył się jej pogrzeb na cmentarzu przy ul. Szczecińskiej w Łodzi.

</doc>
<doc id="5112273" url="https://pl.wikipedia.org/wiki?curid=5112273" title="Wieloryb (skała)">
Wieloryb (skała)



</doc>
<doc id="5112276" url="https://pl.wikipedia.org/wiki?curid=5112276" title="Miklós Szabó">
Miklós Szabó

Imię i nazwisko Miklós Szabó nosili lub noszą m.in.:

</doc>
<doc id="5112284" url="https://pl.wikipedia.org/wiki?curid=5112284" title="Schronisko w Cysternie">
Schronisko w Cysternie

Schronisko w Cysternie – jaskinia typu schronisko w Zegarowych Skałach na Wyżynie Częstochowskiej będącej częścią Wyżyny Krakowsko-Częstochowskiej, we wsi Strzegowa, w powiecie olkuskim, w gminie Wolbrom.
Opis obiektu.
Znajduje się pod wierzchołkiem Zegarowych Skał, w dużej szczelinie między dwoma ich największymi skałami: Zegarową i Małą Zegarową. Dolna część tej szczeliny została prawdopodobnie z nieznanych powodów rozkuta i ma postać czworoboku. Badający ją archeologowie przypuszczają, że utworzona w ten sposób cysterna służyła do łapania wody deszczowej. Badania archeologiczne Zegarowych Skał wykazały bowiem, że były one wielokrotnie zasiedlane przez ludzi w okresie od późnego paleolitu do średniowiecza. W 1998 r. ktoś odsłonił znajdujący się w zachodniej ścianie cysterny otwór, który wcześniej zamknięty był półmetrowej grubości warstwą osadów. Za ciasnym otworem znajduje się równoległy do ściany cysterny korytarzyk, a za nim odgrodzona skalnym progiem niska salka o pochyłym dnie.
Schronisko powstało w późnojurajskich wapieniach skalistych. Nieco polew naciekowych i nacieków grzybkowych znajduje się na ścianach korytarzyka. Namulisko jaskiniowew cysternie jest dość obfite, w korytarzyku składa się z iłu, w salce spąg jest skalisty. Brak przewiewu. Cysterna jest widna, ale korytarzyk i salka są ciemne. Całe schronisko jest bardzo wilgotne. Brak roślin, nie obserwowano również zwierząt.
Po raz pierwszy schronisko opisał A. Polonius w 2000 r. w dokumentacji dla zarządu Jurajskich Parków Krajobrazowych woj. katowickiego.
W Zegarowych Skałach znajdują się jeszcze inne jaskinie: Zegar, Jaskinia Jasna koło Smolenia, Schronisko Południowe, Schronisko za Majdanem, Schronisko w Zegarowych Skałach Pierwsze, Schronisko w Zegarowych Skałach Drugie, Dziura w Ścianie.

</doc>
<doc id="5112288" url="https://pl.wikipedia.org/wiki?curid=5112288" title="Mircea Simon">
Mircea Simon



</doc>
<doc id="5112294" url="https://pl.wikipedia.org/wiki?curid=5112294" title="System rekrutacyjny">
System rekrutacyjny

System rekrutacyjny (ang. "applicant tracking system" lub ATS, dosłowne tłumaczenie: system śledzenia aplikacji) – system informatyczny służący do zarządzania rekrutacją, w szczególności poprzez gromadzenie kandydatów na stanowiska pracy i zarządzanie kandydatami w toku procesu rekrutacyjnego. Systemy rekrutacyjne spełniają podobną funkcję do systemów CRM, z tą różnicą, że w centrum uwagi systemów rekrutacyjnych znajduje się kandydat aplikujący na stanowisko pracy. Systemy rekrutacyjne przypominają CRM (systemy zarządzania relacjami z klientami), ale przeznaczone są do zarządzania relacjami z kandydatami do pracy.
Historia.
W 1996 roku powstał jeden z pierwszych informatycznych systemów rekrutacyjnych o nazwie Viasite. System Viasite dostępny był jako portal ogłoszeniowy, z którego mogli korzystać zarówno kandydaci jak i pracodawcy. W 1999 roku Viasite zmienia nazwę na Recruitsoft i następnie udostępnia internetowy system zarządzania rekrutacją.
Funkcjonalności.
Systemy rekrutacyjne udostępniają wiele funkcji związanych z pozyskiwaniem kandydatów, prowadzeniem procesów rekrutacyjnych i raportowaniem. Wśród kluczowych funkcjonalności obecnych systemów rekrutacyjnych wymienić można:
Korzyści.
Do najważniejszych korzyści stosowania systemów rekrutacyjnych należy oszczędność czasu, a w konsekwencji kosztów związanych z prowadzeniem procesów rekrutacyjnych. Redukcja czasu i kosztów rekrutacji wynika z automatyzacji zadań związanych z prowadzeniem procesów rekrutacyjnych, takich jak:

</doc>
<doc id="5112301" url="https://pl.wikipedia.org/wiki?curid=5112301" title="Maskotki mistrzostw Europy w piłce nożnej">
Maskotki mistrzostw Europy w piłce nożnej

Lista oficjalnych maskotek mistrzostw Europy w piłce nożnej. Po raz pierwszy pojawiła się podczas Mistrzostw Europy w Piłce Nożnej 1980 we Włoszech i był nim Pinokio. Na mistrzostwach Europy 2008 w Austrii i w Szwajcarii oraz na mistrzostwach Europy 2012 w Polsce i na Ukrainie były po dwie maskotki. Maskotki głównie są skierowane do dzieci, z pokazami kreskówek i innymi gadżetami, zbiegającymi się z różnymi konkursami.
Lista maskotek.
Dotąd na mistrzostwach Europy w piłce nożnej było 14 maskotek (w 2008 i 2012 były po dwie maskotki):

</doc>
<doc id="5112304" url="https://pl.wikipedia.org/wiki?curid=5112304" title="Żagiel (skała)">
Żagiel (skała)

Żagiel – skała w grupie Zegarowych Skał w Dolinie Wodącej na Wyżynie Częstochowskiej. Znajduje się w lesie na północnym zboczu Zegarowych Skał powyżej Dolnych Skał. W odległości 50 m od niej jest skała Kursowa. Żagiel to mniejsza z tych dwu skał. Zbudowana jest z wapieni, ma wysokość 10 m, miejscami połogie, miejscami połogie lub pionowe ściany.
Żagiel jest obiektem wspinaczki skalnej, ale jego popularność wśród wspinaczy jest niewielka. Są na nim 3 drogi wspinaczkowe o stopniu trudności od VI do VI.1+ w skali Kurtyki. Mają zamontowane stałe punkty asekuracyjne: (ringi (r) i ringi zjazdowe (rz).
Do skał z Doliny Wodącej prowadzi zielony Szlak Jaskiniowców.

</doc>
<doc id="5112305" url="https://pl.wikipedia.org/wiki?curid=5112305" title="Skillzy">
Skillzy

Skillzy – oficjalna maskotka Mistrzostw Europy w Piłce Nożnej 2020, które odbyły się w 11 europejskich miastach.
Maskotka została zaprezentowana 24 marca 2019 roku podczas meczu eliminacyjnego mistrzostw Europy 2020 Grupy C pomiędzy reprezentacją Holandii a reprezentacją Niemiec (2:3) na Johan Cruyff ArenA w Amsterdamie. To chłopiec z kokiem na głowie ubrany w bluzę z kapturem inspirowany freestyle footballem, uliczną piłką nożną oraz kulturą panna.
Maskotka jednak nie została dobrze odebrana przez kibiców, o czym świadczą krytyczne komentarze na Twitterze.

</doc>
<doc id="5112306" url="https://pl.wikipedia.org/wiki?curid=5112306" title="Szara Płyta">
Szara Płyta



</doc>
<doc id="5112307" url="https://pl.wikipedia.org/wiki?curid=5112307" title="Stan patologiczny">
Stan patologiczny



</doc>
<doc id="5112309" url="https://pl.wikipedia.org/wiki?curid=5112309" title="Kościół św. Michała Archanioła w Radomiu">
Kościół św. Michała Archanioła w Radomiu



</doc>
<doc id="5112310" url="https://pl.wikipedia.org/wiki?curid=5112310" title="Walter W. Morton">
Walter W. Morton

Walter W. Morton (ur. 24 lutego 1886, zm. 30 czerwca 1928) – amerykański pilot balonowy, zwycięzca zawodów o Puchar Gordona Bennetta w 1926 roku
Życiorys.
W latach 1910–1915 pracował jako pilot sterowca, a od 1916 roku w firmie Goodyear. W 1918 roku otrzymał licencję FAI-ACA pilota balonowego. W 1926 roku został partnerem Warda Van Ormana, z którym łatwo wygrali zawody krajowe, uzyskując kwalifikację do startu w Pucharze Gordona Bennetta. Następnie zwyciężyli w XV Pucharze Gordona Bennetta dzięki przelotowi z Antwerpii do Solvesborg w Szwecji. W 1927 roku podczas krajowych zawodów w Detroit zajęli trzecie miejsce. Również trzecią pozycję uzyskali podczas zawodów XVI Pucharu. Kolejne zawody krajowe kwalifikujące do Pucharu Gordona Bennetta rozpoczęły się 30 maja 1928 w Pittsburghu i miały dramatyczny przebieg. Piorun uderzył w trzy balony, w tym w aerostat Van Ormana i Mortona. Zdarzenie miało miejsce na wysokości 3 tysięcy stóp. Po uderzeniu pioruna gaz, którym wypełniony był balon zapalił się. Upadek kosza spowalniały resztki powłoki balonu, które utworzyły swoisty spadochron. Całe zajście przeżył Van Orman, natomiast Morton zginął.

</doc>
<doc id="5112315" url="https://pl.wikipedia.org/wiki?curid=5112315" title="Dziura w Ścianie (Zegarowe Skały)">
Dziura w Ścianie (Zegarowe Skały)

Dziura w Ścianie – jaskinia w Zegarowych Skałach na Wyżynie Częstochowskiej będącej częścią Wyżyny Krakowsko-Częstochowskiej, we wsi Strzegowa, w powiecie olkuskim, w gminie Wolbrom. 
Opis obiektu.
Znajduje się w najbardziej na zachód wysuniętej ścianie Zegarowych Skał. Jest to Mała Zegarowa. Niemal idealnie okrągły twór znajduje się na wysokości 3,5 m nad ziemią w niewielkim zagłębieniu tej skały. Jest pozostałością dawnego kanału pochodzenia krasowego, powstałego w strefie freatycznej. Rura powstała w twardych, późnojurajskich wapieniach skalistych. Można nią wejść na głębokość 4,5 m w skałę, jej dalsze partie są zamulone, Ściany rury są wygładzone bez nacieków. Za otworem spąg jest skalisty, gliniaste namulisko pojawia się głębiej. Rura jest poddana wpływom środowiska zewnętrznego. Brak w niej roślin, nie zaobserwowano też zwierząt. 
Otwór rury znany od dawna, jednak ze względu na trudny dostęp rura odwiedzana jest głównie przez wspinaczy skalnych, dla których Mała Zegarowa jest bardzo popularnym obiektem wspinaczkowym. Po raz pierwszy Rura w Ścianie opisana została w 2000 r. w dokumentacji wykonanej na zlecenie Ministerstwa Środowiska jako Schronisko w Zegarowych Skałach I. Plan sporządził A. Polonius w 2010 r.
W Zegarowych Skałach znajdują się jeszcze inne jaskinie: Zegar, Jaskinia Jasna koło Smolenia, Schronisko Południowe, Schronisko za Majdanem, Schronisko w Cysternie, Schronisko w Zegarowych Skałach Pierwsze, Schronisko w Zegarowych Skałach Drugie.

</doc>
<doc id="5112316" url="https://pl.wikipedia.org/wiki?curid=5112316" title="Hugo Vetlesen">
Hugo Vetlesen

Hugo Vegard Vetlesen (ur. 29 lutego 2000 w Bærum) – norweski piłkarz występujący na pozycji środkowego pomocnika w norweskim klubie FK Bodø/Glimt oraz w reprezentacji Norwegii U-21.
Kariera klubowa.
Stabæk Fotball.
W 2017 roku przeszedł do zespołu Stabæk Fotball. Zadebiutował 2 kwietnia 2017 w meczu Eliteserien przeciwko Aalesunds FK (3:1). 9 marca 2018 podpisał z klubem nowy kontrakt ważny do 2021 roku. Pierwszą bramkę zdobył 5 sierpnia 2018 w meczu ligowym przeciwko Sarpsborg 08 FF (1:3).
FK Bodø/Glimt.
5 października 2020 podpisał trzyletni kontrakt z klubem FK Bodø/Glimt. Zadebiutował 25 października 2020 w meczu Eliteserien przeciwko Mjøndalen IF (2:0). Pierwszą bramkę zdobył 8 listopada 2020 w meczu ligowym przeciwko Aalesunds FK (7:0). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3). 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).
Kariera reprezentacyjna.
Norwegia U-19.
W 2017 roku otrzymał powołanie do reprezentacji Norwegii U-19. Zadebiutował 4 października 2017 w meczu eliminacji do Mistrzostw Europy U-19 2018 przeciwko reprezentacji Czarnogóry U-19 (3:0). Pierwszą bramkę zdobył 21 marca 2018 w meczu eliminacji do Mistrzostw Europy U-19 2018 przeciwko reprezentacji Holandii U-19 (1:6). 4 lipca 2018 otrzymał powołanie na Mistrzostwa Europy U-19 2018, na których zadebiutował 16 lipca 2018 w meczu fazy grupowej przeciwko reprezentacji Portugalii U-19 (1:3).
Norwegia U-20.
W 2019 roku otrzymał powołanie do reprezentacji Norwegii U-20. Zadebiutował 23 marca 2019 w meczu towarzyskim przeciwko reprezentacji Austrii U-20 (0:1). 30 kwietnia 2019 otrzymał powołanie na Mistrzostwa Świata U-20 2019, na których zadebiutował 24 maja 2019 w meczu fazy grupowej przeciwko reprezentacji Urugwaju U-20 (3:1).
Norwegia U-21.
W 2018 roku otrzymał powołanie do reprezentacji Norwegii U-21. Zadebiutował 11 września 2018 w meczu eliminacji do Mistrzostw Europy U-21 2019 przeciwko reprezentacji Azerbejdżanu U-21 (1:3).

</doc>
<doc id="5112320" url="https://pl.wikipedia.org/wiki?curid=5112320" title="Super Victor">
Super Victor

Super Victor – oficjalna maskotka Mistrzostw Europy w Piłce Nożnej 2016 we Francji. W głosowaniu internetowym udział wzięło rekordowo 107 790 osób. Super Victor uzyskał 51 781 głosów, wyprzedzając Goalixa (29 332 głosów) oraz Driblou (26 678 głosów). Wyniki głosowania zostały ogłoszone 30 listopada 2014 roku.
Maskotka została zaprezentowana po raz pierwszy 18 listopada 2014 roku przed meczem towarzyskim pomiędzy reprezentacją Francji a reprezentacją Szwecji (1:0) na Stade Vélodrome w Marsylii. Ustanowiła nowy standard maskotek mistrzostw Europy. To chłopiec z peleryną w barwach reprezentacji Francji z numerem na koszulce 16 – symbolizujące rok 2016, z niewielkiego miasteczka, którego ojciec był piłkarzem. Od najmłodszych lubiał grać w piłkę nożną ze znajomymi, a podczas jednego z podwórkowych meczów, nie trafił z rzutu wolnego i piłka trafiło poza płot otaczający boisko. Podczas szukania znalazł starą, magiczną skrzynię, w której odkrył pelerynę, nowe buty piłkarskie oraz Beau Jeu – oficjalną piłkę mistrzostw Europy 2016 i w pewnym momencie przedmioty same uniosły się w jego kierunku i w ten sposób został superbohaterem z nadzwyczajnymi zdolnościami, takie jak m.in.: przemieszczanie się ze stadionu na stadion w mgnieniu oka.

</doc>
<doc id="5112325" url="https://pl.wikipedia.org/wiki?curid=5112325" title="Ogresuchus">
Ogresuchus

Ogresuchus – rodzaj wymarłego krokodylomorfa z rodziny Sebecidae, zawierający jeden znany gatunek – "O. furatus". Rodzaj ten żył we wczesnym mastrychcie, ok. 71,5 miliona lat temu.
Odkrycie i materiał kopalny.
Holotyp (MCD-7149) to częściowo połączony stawowo szkielet, zawierający przód czaszki, część kręgosłupa oraz niektóre kości kończyn. W 9 blokach skalnych znajdujących się obok zachowały się fragmenty dużych skorup jaj dinozaurów. Okaz odkryto na stanowisku El Mirador (Coll de Nargó, prowincja Lleida, Katalonia), w skałach formacji Tremp. Na podstawie badań biostratygraficznych określono, że skały, w których odkryto szczątki "Ogresuchus", pochodzą najprawdopodobniej z granicy chronów C32n i C31r, mają więc ok. 71,5 miliona lat. 
Okaz odkryto w kwietniu 2013 r., zaś wykopaliska były przeprowadzone w maju tego samego roku. Po czwartym dniu prac skamieniałość została skradziona. Po odnalezieniu okaz okazał się być uszkodzony – kilka kości pękło, a część zaginęła.
Budowa i paleobiologia.
Był to jeden z najmniejszych przedstawicieli Sebecidae – jego długość oszacowano na ok. 1 metr, a masę na 9 kg. Czaszka miała kształt podobny do czaszki psa, co było cechą typową dla Baurusuchidae. W czaszce brakowało okna przedoczodołowego, co różniło go od wielu bazalnych Notosuchia i niektórych Baurusuchidae. Kość powiekowa różniła się morfologią od występujących u większości bazalnych Notosuchia, Baurusuchidae i Sebecidae, a jej przód był mocno wydłużony.
W pobliżu skamieniałości "Ogresuchus" znajdowały się skorupy jaj zauropodów, co mogłoby sugerować jego jajożerność. Jednak żadna ze skorup nie nosi śladów po zębach, zaś anatomia czaszki mogła uniemożliwiać ich spożywanie (szczęka i żuchwa nie były w stanie wytworzyć odpowiedniej siły koniecznej do ugryzienia twardych skorup jaj zauropodów, zaś podstawowe ograniczenia biometryczne i biomechaniczne nie pozwalały na zjedzenie jaj większych, niż mierzących 19–23 cm średnicy). Badacze zasugerowali jednak, że "Ogresuchus" mógł być przystosowany do polowania na młode, świeżo wyklute zauropody - spłaszczone zęby pozbawione ząbkowania i wyraźnych grzbietów mogły być odpowiednie do polowań na takie ofiary o stosunkowo miękkim ciele.
Systematyka i biogeografia.
Według analizy filogenetycznej "Ogresuchus" należał do Sebecidae, a dokładniej był jej stosunkowo zaawansowanym ewolucyjnie przedstawicielem, tworzącym klad z południowoamerykańskimi "Zulmasuchus" i "Sebecus spp." Rodzaj ten miał najważniejsze synapomorfie tego kladu, a także cechy wykluczające jego przynależność do Baurusuchidae (choć miał kilka cech wspólnych z "Baurusuchus" i "Campinasuchus"). 
W chwili odkrycia "Ogresuchus" był najstarszym znanym przedstawicielem Sebecidae. Wcześniej uważano, że ta rodzina pojawiła się w środkowym paleocenie na terenie Ameryki Południowej. Jest możliwe, że "Ogresuchus" przedostał się do Europy poprzez Afrykę (jak mogło mieć to miejsce w przypadku "Doratodon"), jednak przeczy temu zaawansowana pozycja filogenetyczna w obrębie Sebecidae. Sellés i in. (2020) podali 2 możliwe scenariusze to tłumaczące. Według pierwszego cechy kladu "Ogresuchus" + "Zulmasuchus" + "Sebecus spp." były wspólnymi cechami synapomorficznymi dla Sebecidae z Ameryki Południowej i Afryki i występowały już u wczesnych członków rodziny. Według drugiego podobieństwo "Ogresuchus" do południowoamerykańskich Sebecidae mogło być w rzeczywistości wynikiem konwergencji.
Etymologia.
Nazwę rodzajową utworzono od francuskiego słowa "Ogre" (co nawiązuje do domniemanego sposobu odżywiania się młodymi osobnikami, podobnie jak ogry) oraz "suchus" (z gr. „krokodyl”). Nazwa gatunkowa pochodzi od łac. słowa "furatus", które oznacza „skradziony” (co odnosi się do kradzieży holotypu).

</doc>
<doc id="5112331" url="https://pl.wikipedia.org/wiki?curid=5112331" title="Fusifilum">
Fusifilum

Fusifilum – rodzaj roślin z rodziny szparagowatych. Obejmuje pięć gatunków występujących w Południowej Afryce, Namibii, Eswatini i Lesotho. 

</doc>
<doc id="5112332" url="https://pl.wikipedia.org/wiki?curid=5112332" title="Austronea">
Austronea

Austronea – rodzaj roślin z rodziny szparagowatych. Obejmuje 18 gatunków występujących w Kraju Przylądkowym w Południowej Afryce i w Namibii, gdzie zasiedlają piaszczyste lub gliniaste gleby na równinach lub skalistych zboczach górskich. 
Nazwa rodzaju jest złożeniem łacińskiego przedrostka "austro-" (południowy) i przyrostka -nea, odnoszącego się do nazwy rodzaju "Urginea" (współcześnie uznanego za synonim rodzaju drimia).

</doc>
<doc id="5112339" url="https://pl.wikipedia.org/wiki?curid=5112339" title="Song Qiwu">
Song Qiwu

Song Qiwu (, ur. 20 sierpnia 2001 w Ziyang) – chiński skoczek narciarski. Olimpijczyk (2022). Wielokrotny mistrz kraju, rekordzista Chin w długości skoku narciarskiego mężczyzn.
Przebieg kariery.
Pochodzący z prowincji Syczuan Song jako junior uprawiał lekkoatletykę, specjalizując się w biegu na 400 metrów. Treningi skoków narciarskich rozpoczął dopiero jako 17-latek. W sezonie zimowym 2019/2020 bez większych sukcesów startował w zawodach lokalnych rozgrywanych w Finlandii (brał udział między innymi w mistrzostwach tego kraju).
W sezonie 2020/2021 zaczął odnosić sukcesy na arenie krajowej. W październiku 2020 wygrał dwa konkursy rozegrane z okazji otwarcia przebudowy kompleksu skoczni narciarskich w Beidahu. 2 stycznia 2021 na skoczni Qishan HS140 w Laiyuan oddał skok na odległość 141,5 metra, o 13 metrów poprawiając wcześniejszy rekord Chin w długości skoku narciarskiego mężczyzn (128,5 metra jakie w styczniu 2020 w Planicy uzyskał Li Chao). W marcu 2021 zdobył cztery złote medale mistrzostw Chin rozegranych w kompleksie Qishan.
3 lipca 2021 w Otepää zadebiutował w oficjalnych zawodach międzynarodowych rozgrywanych pod egidą FIS, zajmując 21. lokatę w konkursie FIS Cupu, tym samym zdobywając pierwsze w karierze punkty tego cyklu. Dwa tygodnie później w Kuopio, w ramach letniej edycji tego cyklu, po raz pierwszy wystąpił w zawodach Pucharu Kontynentalnego – w pierwszym konkursie został zdyskwalifikowany, a w drugim był 47. 21 sierpnia 2021 w Râșnovie po raz pierwszy punktował w zawodach tego cyklu, plasując się na 30. pozycji. 11 września 2021, podczas zawodów w Czajkowskim, zadebiutował w Letnim Grand Prix, zajmując 29. lokatę, stając się tym samym pierwszym Chińczykiem, który zdobył punkty w męskich zawodach najwyższej rangi w skokach narciarskich. W listopadzie 2021 w Niżnym Tagile po raz pierwszy przystąpił do rywalizacji w Pucharze Świata, jednak w kwalifikacjach do pierwszego konkursu został zdyskwalifikowany, a eliminacji do drugich zawodów nie przebrnął. W lutym 2022 wziął udział w Zimowych Igrzyskach Olimpijskich 2022. Indywidualnie zarówno na skoczni normalnej, jak i dużej nie uzyskał awansu do głównej części zmagań, zajmując odpowiednio 53. (mniejszy obiekt) i 55. (większy) miejsce w kwalifikacjach. Natomiast drużynowo z reprezentacją Chin zajął 10. lokatę w drużynie mieszanej oraz 11. w drużynie męskiej.
18 lutego 2023 zadebiutował w konkursie głównym Pucharu Świata, zajmując 43. miejsce w Râșnovie.

</doc>
<doc id="5112340" url="https://pl.wikipedia.org/wiki?curid=5112340" title="Qiwu Song">
Qiwu Song



</doc>
<doc id="5112346" url="https://pl.wikipedia.org/wiki?curid=5112346" title="L’archipel">
L’archipel

L'archipel to biurowiec w budowie zlokalizowany w biznesowej dzielnicy La Défense pod Paryżem we Francji (w szczególności w Nanterre). Zaplanowana na wiosnę 2021 r. wieża będzie miała 106 metrów wysokości.
Będzie tam siedziba firmy Vinci.

</doc>
<doc id="5112347" url="https://pl.wikipedia.org/wiki?curid=5112347" title="Stefan Bidziński">
Stefan Bidziński



</doc>
<doc id="5112351" url="https://pl.wikipedia.org/wiki?curid=5112351" title="Puchar Afryki w Rugby 2021/2022">
Puchar Afryki w Rugby 2021/2022

Puchar Afryki w Rugby 2021/2022 () – międzynarodowe zawody rugby union o randze mistrzostw Afryki organizowane przez Rugby Afrique w latach 2021–2022, stanowiące jednocześnie afrykańskie kwalifikacje do Pucharu Świata w Rugby 2023. Zorganizowane trójetapowo (dwa pierwsze etapy kwalifikacyjne w 2021, ostatni etap finałowy w 2022), z udziałem 14 drużyn, zakończone zwycięstwem reprezentacji Namibii.
System rozgrywek.
Turniej zaplanowano trójetapowo. Jako pierwszy etap zaplanowano turniej w czerwcu 2021 w Wagadugu w Burkinie Faso, w którym udział miały wziąć cztery drużyny: Burkina Faso, Burundi, Kamerunu i Nigerii. Turniej rozgrywano systemem kołowym, a jego zwycięzca uzyskał awans do drugiego etapu rozgrywek. 
Drugi etap zaplanowano na lipiec 2021: 12 drużyn (11 wcześniej zakwalifikowanych na podstawie rankingu World Rugby oraz zwycięzca pierwszego etapu) podzielono na cztery grupy po trzy zespoły. W każdej z grup rozgrywki zaplanowano rozgrywki systemem kołowym. Dwie najlepsze drużyny z każdej grupy miały awansować do finałowego turnieju zaplanowanego na 2022. Rozgrywki poszczególnych grup pierwotnie miały się odbywać w Namibii, Kenii, Ugandzie i Tunezji. 
Trzeci etap rozgrywek, finałowy turniej Rugby Africa Cup, zaplanowano na 2022 w formie pucharowej: ćwierćfinały, półfinały i finał. Zwycięzca finału – mistrz kontynentu zdobył bezpośrednią kwalifikację do finałowego turnieju Pucharu Świata w Rugby 2023, a przegrany w finale awansował do międzykontynentalnego turnieju barażowego, którego zwycięzca także awansuje na tę imprezę.
I etap – turniej barażowy.
Turniej barażowy rozegrano w czerwcu 2021 w Wagadugu w Burkinie Faso. Pierwotnie miały wziąć w nim udział cztery drużyny: Burkina Faso, Burundi, Kamerunu i Nigerii. Z turnieju wykluczono jednak Nigerię, która na miesiąc przed rozpoczęciem zawodów została zawieszona przez Rugby Afrique z powodu rozwiązania przez rząd tamtejszej federacji. Turniej rozgrywano systemem kołowym, a zwycięzca uzyskał awans do drugiego etapu rozgrywek. Zwycięzcą zawodów została reprezentacja gospodarzy – Burkina Faso, dzięki czemu awansowała do drugiej tury rywalizacji.
Wyniki spotkań:
Tabela końcowa:
II etap – kwalifikacje.
Drugi etap rozpoczęto 3 lipca 2021. 12 drużyn (w tym zwycięzcę turnieju barażowego z pierwszego etapu) podzielono na cztery grupy po trzy zespoły, a z każdej grupy dwie najlepsze drużyny awansowały do turnieju finałowego. Rozgrywki każdej z grup odbywały się w jednym miejscu. Ostatecznie w rozgrywkach wzięło udział 11 drużyn (jedna grupa liczyła dwie ekipy) i trwały do 22 lipca 2021.
Grupa A.
Rozgrywki grupy A planowano początkowo w Namibii. Jednak w związku z pandemią kraj ten nie mógł zostać ostatecznie organizatorem turnieju i w związku z tym przeniesiono go do Abidżanu w Wybrzeża Kości Słoniowej. Już w pierwszym meczu doszło do sensacji: gospodarze turnieju, Wybrzeże Kości Słoniowej, pokonali etatowego uczestnika finałów Pucharu Świata w Rugby, Namibię 24:13. Namibia pokonała jednak później Madagaskar i zapewniła sobie awans do kolejnej rundy, a Madagaskar, choć w ostatnim meczu niespodziewanie pokonał Wybrzeże Kości Słoniowej, odpadł z rywalizacji.
Wyniki spotkań:
Końcowa klasyfikacja grupy (do kolejnego etapu awansowały drużyny z miejsc pierwszego i drugiego):
Grupa B.
Rozgrywki grupy B odbyły się w Nairobi w Kenii. Już w pierwszym meczu doszło do sensacji: gospodarze turnieju, Kenia, o wiele wyżej notowani w światowym rankingu, ulegli Senegalowi 19:20. Kenia wygrała jednak kolejne spotkanie z Zambią i wraz z Senegalem awansowała do kolejnej rundy.
Wyniki spotkań:
Końcowa klasyfikacja grupy (do kolejnego etapu awansowały drużyny z miejsc pierwszego i drugiego):
Grupa C.
Rozgrywki grupy C odbyły się w Kampali w Ugandzie.
Wyniki spotkań:
Końcowa klasyfikacja grupy (do kolejnego etapu awansowały drużyny z miejsc pierwszego i drugiego):
Grupa D.
Rozgrywki grupy D planowano początkowo w Tunezji. Jednak w związku z pandemią kraj ten nie mógł zostać organizatorem turnieju. W tej sytuacji przeniesiono go do Zimbabwe, a ponieważ reprezentacja Tunezji nie mogła udać się na turniej, zmieniono jego format na dwumecz dwóch drużyn (obie reprezentacje miały w tej sytuacji zapewniony awans do finału, a wynik dwumeczu decydował o rozstawieniu).
Wyniki spotkań:
Końcowa klasyfikacja grupy (do kolejnego etapu awansowały obie drużyny):
III etap - finały.
We wrześniu 2021 podjęto decyzję, że finałowa faza Pucharu Afryki zostanie rozegrana w lipcu 2022 we Francji. Turniej rozpoczął się 1 lipca i był rozgrywany w Marsylii oraz Aix-en-Provence. W finale rozegranym 10 lipca Namibia pokonała Kenię.
Drabinka:
Półfinały i finały o miejsca 5–8:
Wyniki spotkań ćwierćfinałowych:
Wyniki spotkań półfinałowych o miejsca 1–4:
Wyniki spotkań półfinałowych o miejsca 5–8:
Mecz o siódme miejsce:
Mecz o piąte miejsce:
Mecz o trzecie miejsce:
Finał:
Inne informacje.
W turnieju mogło wziąć udział więcej reprezentacji, jednak drużyny z Botswany, Rwandy, Mauritiusu i Eswatini odmówiły startu z powodu ograniczeń związanych z pandemią. Później z tego samego powodu wycofała się reprezentacja Tunezji. Oprócz Nigerii, wskutek zawieszenia w prawach członka federacji, w turnieju nie mogło wziąć udział Maroko.

</doc>
<doc id="5112353" url="https://pl.wikipedia.org/wiki?curid=5112353" title="Aleksandr Makowielski">
Aleksandr Makowielski

Aleksandr Osipowicz Makowielski (; 1884–1969) – radziecki filozof, doktor nauk filozoficznych, profesor Uniwersytetu Kazańskiego (od 1918), członek korespondent Akademii Nauk ZSRR, członek rzeczywisty Azerbejdżańskiej Akademii Nauk.

</doc>
<doc id="5112354" url="https://pl.wikipedia.org/wiki?curid=5112354" title="Kościół Najświętszego Serca Pana Jezusa w Lublinie">
Kościół Najświętszego Serca Pana Jezusa w Lublinie

Kościół pw. Najświętszego Serca Pana Jezusa w Lublinie – kościół parafialny w Lublinie mieszczący się przy ul. Władysława Kunickiego w dzielnicy Dziesiąta. Obecny budynek kościoła powstał w końcu XX w.
Historia.
Drewniany Kościół.
Biskup Marian Fulman, ówczesny biskup lubelski oddelegował 3 V 1933r. wikariusza parafii pw. św. Michała w Lublinie – księdza Ignacego Żyszkiewicza, aby zorganizował w dzielnicy Dziesiąta punkt duszpasterski, a następnie parafię. W latach 1933–1934 został wybudowany drewniany kościół w stylu neogotyckim zaprojektowany przez inż. Tadeusza Witkowskiego. Otrzymał tytuł Najświętszego Serca Jezusowego. Świątynia została konsekrowana 10 czerwca 1934 r. przez bp M. Fulmana. W 1985 został przeniesiony do Pilaszkowic, gdzie pełni rolę kaplicy.
Obecna świątynia.
W 1985 roku rozpoczęła się budowa obecnego budynku kościoła, który został zaprojektowany przez arch. Mirosława Załuskiego. Prace budowlane trwały ponad 2 lata. Biskup Bolesław Pylak pobłogosławił świątynię 3 IV 1988 r. Nad realizacją prac czuwał ks. prał. Janusz Bogdański, późniejszy proboszcz parafii. Przez kolejne lata zajmowano się pracami związanymi z wystrojem świątyni według projektu arch. wnętrz Jerzego Durakiewicza. Rzeźby i reliefy wykonał Marian Świst. Obrazy zostały namalowane przez Jerzego Durakiewicza oraz Jerzego Mazurka. Z dawnej drewnianej świątyni do nowego kościoła przeniesiono: organy, obraz św. Antoniego z Padwy oraz dzwon. Konsekracji obecnego kościoła dokonał abp metropolita lubelski Józef Życiński 30 VI 2000 r.
Kaplica.
Pod budynkiem kościoła znajduje się kaplica pw. św. Antoniego Padewskiego, która 27 czerwca 2014 r. została odnowiona z przeznaczeniem do adoracji Najświętszego Sakramentu. Był to dar parafian na 80-lecie parfii oraz w podziękowaniu za kanonizację św. Jana Pawła II.

</doc>
<doc id="5112355" url="https://pl.wikipedia.org/wiki?curid=5112355" title="Triathlon na Letnich Igrzyskach Olimpijskich 2020">
Triathlon na Letnich Igrzyskach Olimpijskich 2020

Triathlon na Letnich Igrzyskach Olimpijskich 2020 rozgrywany będzie w dniach 26-31 lipca w parku na wybrzeżu Odaiby.
Konkurencje.
Kobiety
Mężczyźni
Mieszane

</doc>
<doc id="5112359" url="https://pl.wikipedia.org/wiki?curid=5112359" title="Кхъу">
Кхъу

Кхъу, кхъу – tetragraf cyrylicy, używany od 1938 r. w języku kabardyjskim. Został stworzony przez Nikołaja Jakowlewa. Wykorzystywany jest do oznaczania dźwięku [], tj. uwargowionej spółgłoski zwarto-szczelinowej języczkowej bezdźwięcznej.

</doc>
<doc id="5112363" url="https://pl.wikipedia.org/wiki?curid=5112363" title="Tel Awiw Merkaz">
Tel Awiw Merkaz



</doc>
<doc id="5112367" url="https://pl.wikipedia.org/wiki?curid=5112367" title="Yitshak Ehrenberg">
Yitshak Ehrenberg

Chaim Yitshak Ehrenberg (ur. 10 lutego 1950 w Jerozolimie, Izrael) – ultraortodoksyjny rabin aktywny przede wszystkim na terenie Niemiec, w tym niegdyś w Monachium, a obecnie w Berlinie.
Życiorys.
Ehrenberg jest potomkiem rodziny chasydów, która od siódmego pokolenia mieszka na terytorium Izraela. W wieku 5 lat wraz z całą rodziną przeprowadził się z Jaffy do Bene Berak. Po swojej bar micwie pobierał nauki w jesziwie Hasharon, a w wieku 16 lat dołączył do jesziwy "Harey Yehuda" w moszawie Bet Meir. W 1975 r. po pięcioletnim programie studiów i działalności nauczycielskiej w centrum talmudycznym w Aszkelonie, Ehrenberg został mianowany rabinem przez nadrabina nazwiskiem Yosef Chaim Blau.
W 1983 r. przeprowadził się do Wiednia, gdzie był aktywny jako rabin w gminie żydowskiej Misrachi. W 1989 r. wraz z rodziną przeniósł się do Niemiec, gdzie został rabinem gminy żydowskiej "Israelitische Kultusgemeinde München und Oberbayern", drugiej największej gminy żydowskiej w całych Niemczech. Od 1997 do 2016 r. Ehrenberg był rabinem gminy żydowskiej "Einheitsgemeinde" w Berlinie oraz odpowiedzialnym za aszkenazyjsko-ortodoksyjną synagogę przy Joachimsthaler Straße. Od marca 2017 r. jest tam aktywny wyłącznie honorowo.
Ehrenberg jest członkiem komisji stałej w Europejskiej Konferencji Rabinów. W 2003 r. Ehrenberg został współzałożycielem Konferencji Rabinów Ortodoksyjnych (niem. "Orthodoxe Rabbinerkonferenz Deutschland", ORD), a w latach 2003–2010 także jej przewodniczący.
Jego żona Nechama Ehrenberg, którą poślubił w 1970 r., jest córką rabina nazwiskiem Zwi Kahana (1922–1996).

</doc>
<doc id="5112371" url="https://pl.wikipedia.org/wiki?curid=5112371" title="Ar-Rad">
Ar-Rad

Ar-Rad, w polskim tłumaczeniu Grzmot lub Grom (arabski: الرعد "ar-raʻd") – 13. sura Koranu. Zazwyczaj jest zaliczana do sur medyńskich, chociaż uczeni muzułmańscy nie są, co do tego jednomyślni. Niektórzy uznają ją za późną surę okresu mekkańskiego.
Pochodzenie nazwy.
Nazwa sury wywodzi się z wersetu 98.
W tłumaczeniu Józefa Bielawskiego:
W tłumaczeniu Musy Çaxarxana Czachorowskiego:
Warto podkreślić, że (podobnie jak w przypadków nazw większości sur w Koranie), nazwa Ar-Rad nie opisuje tematu całej sury. Jest swego rodzaju słowem-kluczem, którego zwyczajowo używano, aby odróżnić tę surę od innych.

</doc>
<doc id="5112372" url="https://pl.wikipedia.org/wiki?curid=5112372" title="Tur">
Tur



</doc>
<doc id="5112374" url="https://pl.wikipedia.org/wiki?curid=5112374" title="Kodeń (przystanek kolejowy)">
Kodeń (przystanek kolejowy)

Kodeń (; ) – przystanek kolejowy w miejscowości Stradecz, w rejonie brzeskim, w obwodzie brzeskim, na Białorusi.
Przed II wojną światową stacja kolejowa. W późniejszym okresie dodatkowe tory zostały zdemontowane, a stacja zdegradowana do roli przystanku.
Nazwa przystanku pochodzi od wsi Kodeń, położonej na lewym brzegu Bugu. Do II wojny światowej z miejscowości biegła droga do stacji przez most na Bugu. W 1945 wieś Kodeń pozostała w Polsce, podczas gdy stacja Kodeń znalazła się w granicach Związku Sowieckiego. Mimo to dawna nazwa stacji, a następnie przystanku, zachowana została do czasów współczesnych.

</doc>
<doc id="5112375" url="https://pl.wikipedia.org/wiki?curid=5112375" title="Otto Bertram (1883–1960)">
Otto Bertram (1883–1960)

Otto Bertram (ur. 1883, zm. 1960 w Celle) – niemiecki pilot, baloniarz
Życiorys.
Po raz pierwszy wziął udział w wyścigu o Puchar Gordona Bennetta w 1928 roku. Był członkiem z jednego z najstarszych niemieckich klubów balonowych w Niemczech założonego w 1895 roku Chemnitzer VfL (wcześniej w 1881 roku powstał Berliner VfL, a w 1889 roku Münchner VfL). Urodził się w 1883 roku w Saksonii. Latać balonem zaczął w 1914 roku. Czterokrotnie brał udział w zawodach o Puchar Gordona Bennetta: w 1928 roku (11 miejsce), w 1932 roku (12 miejsce), w 1935 roku (11 miejsce) i w 1936 roku (7 miejsce). W 1935 roku zdobył balonowe mistrzostwo Niemiec. W 1937 roku podczas niemieckich eliminacji do zawodów o Puchar Gordona Bennetta wylądował balonem "Sachsen" w Jarocinie. Bertram i Fritz Schubert wystartowali z Chemitz i ich lot trwał 13 godzin i 20 minut. Jeszcze po II wojnie światowej uczestniczył w zawodach balonowych w Niemczech, zanim zmarł w wieku 77 lat.   

</doc>
<doc id="5112379" url="https://pl.wikipedia.org/wiki?curid=5112379" title="Znamienka (przystanek kolejowy)">
Znamienka (przystanek kolejowy)

Znamienka (; ) – przystanek kolejowy w miejscowości Znamienka, w rejonie brzeskim, w obwodzie brzeskim, na Białorusi.

</doc>
<doc id="5112383" url="https://pl.wikipedia.org/wiki?curid=5112383" title="Zbunin (przystanek kolejowy)">
Zbunin (przystanek kolejowy)

Zbunin (; ) – przystanek kolejowy pomiędzy miejscowościami Zbunin i Alcha, w rejonie brzeskim, w obwodzie brzeskim, na Białorusi.

</doc>
